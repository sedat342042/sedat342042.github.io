<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Syl’in yüzü ciddileşti. “Ah.”</p>
<p>“Neye ah?”</p>
<p>“Ah, <span style="font-style:italic;">o</span> soru.”</p>
<p>“O zaman bunu bekliyor muydun?”</p>
<p>“Evet. Biraz.”</p>
<p>“O zaman iyi bir cevap düşünmek için de bol bol zamanın olmuştur,” dedi Kaladin kollarını kavuşturur ve duvarın nispeten kuru bir yerine yaslanırken. “Bu da sağlam bir açıklama mı buldun, yoksa sağlam bir yalan mı diye merak etmeme neden oluyor.”</p>
<p>“Yalan mı?” dedi Syl dehşete düşerek. “Kaladin! Sen beni ne sanıyorsun? Ben Muğlak mıyım?”</p>
<p>“Muğlak ne peki?”</p>
<p>Hâlâ sanki bir sandalyenin üzerine tünemiş gibi duran Syl dimdik oturdu ve başını bir yana yatırdı. “Aslında... Aslında benim hiçbir fikrim yok. Hmm.”</p>
<p>“Syl...”</p>
<p><span style="font-style:italic;">“Ciddiyim</span> Kaladin! Bilmiyorum. Hatırlamıyorum.” Saçlarını kavradı, iki elinde de birer beyaz şeffaflık tutamı şeklindelerdi, ve yanlara doğru çekti.</p>
<p>Kaladin kaşlarını çattı, sonra da Syl’e işaret etti. “O...”</p>
<p>“Pazarda bir kadının bunu yaptığını gördüm,” dedi Syl saçlarını tekrar yanlara doğru şiddetle çekerken. “Bu benim hüsran duyduğum anlamına geliyor. Sanırım bunun acıtması gerek. O yüzden de... Aah? Her neyse, sana bildiklerimi söylemek istemediğimden değil. İstiyorum! Ama ben... Ben ne bildiğimi <span style="font-style:italic;">bilmiyorum.”</span></p>
<p>“Bu bana hiç mantıklı görünmüyor.”</p>
<p>“E, bir de <span style="font-style:italic;">benim</span> sinirimi ne kadar bozduğunu hayal et!”</p>
<p>Kaladin içini çekti, sonra da birikintilerle dolmuş durgun su havuzcuklarının yanından geçerek uçurum boyunca yoluna devam etti. Uçurumun bir duvarı boyunca büyümekte olan bir dizi hevesli bodur kayafilizi vardı. Aşağılarda çok fazla ışık alamıyor olmalılardı.</p>
<p>Kontrolsüz yayılmış hayatın kokularını derin derin içine çekti. Yosun ve küf. Buradaki cesetlerin pek çoğu sadece kemikten ibaretti, gerçi yerde çürüksprenle-rinin kırmızı noktalarıyla kaynamakta olan bir noktanın epey uzağından dolaşmıştı. Onun hemen yanında, bir grup fırfırçiçek yelpazeye benzer narin yapraklarını açmış rüzgârla sallanıyorlardı ve onların etrafında dans eden hayatsprenlerinin yeşil noktacıkları vardı. Burada uçurumların içinde yaşam ve ölüm el sıkışıyordu.</p>
<p>Uçurumların ayrılan yollarından birkaç tanesini araştırdı. Bu bölgeyi bilmemek ona garip geliyordu; Kaladin Sadeas’ın kampına en yakın olan uçurumları, kampın kendisinden daha iyi öğrenmişti. Yürüdükçe uçurum derinleşti ve bölge genişledi. Duvara birkaç işaret koydu.</p>
<p>Bir yol ayrımı boyunca giderken çok az molozun olduğu yuvarlak, açık bir bölge buldu. Bunu aklına yazdı, sonra da geriye doğru yürüdü, başka bir yoldan aşağı ilerlemeye başlamadan önce duvarı tekrar işaretledi. Eninde sonunda uçurumun açılarak geniş bir açıklığa dönüştüğü bir diğer yere ulaştılar.</p>
<p>“Buraya gelmek tehlikeliydi,” dedi Syl.</p>
<p>“Uçurumların içine mi?” diye sordu Kaladin. “Savaş kamplarının bu kadar yakınında uçurumşeytanı olmayacaktır.&quot;</p>
<p>“Hayır. Kendimi diyorum, seni bulmadan önce bu âleme gelmek. O tehlikeliydi.”</p>
<p>“Daha önce neredeydin?”</p>
<p>“Başka bir yerde. Pek çok spren vardı. Ben iyi hatırlayamıyorum... Havada ışıklar vardı. Canlı ışıklar.”</p>
<p>“Hayatsprenleri gibi.”</p>
<p>“Evet. Ve hayır. Buraya gelmek ölüm riskine girmekti. Sen olmadan, bu âlemde doğmuş olan bir zihin olmadan, ben düşünemiyordum. Yalnız başımayken, ben sadece bir diğer rüzgârspreniydim.”</p>
<p>“Ama sen rüzgârspreni değilsin,” dedi Kaladin büyük bir su birikintisinin yanında diz çökerken. “Sen şerefsprenisin.”</p>
<p>“Evet,” dedi Syl.</p>
<p>Kaladin elini küresinin etrafında kapatarak mağaramsı açıklığı neredeyse karanlığa gömdü. Yukarıda gündüz vardı ama o gökyüzü yarığı uzaktı, erişilmezdi.</p>
<p>Selin sürüklediği çöp yığınları gölgelere gömülürken neredeyse tekrar ete bürünürmüş gibi görünüyorlardı. Kemik kümeleri gevşek kolların, yığılmış ceset tepelerinin şekline girdi. Bir an için, Kaladin hatırladı. Bir haykırışla Parshendi okçu sıralarının üzerine doğru koşuyorlardı. Arkadaşları çorak platoların üzerinde ölüyor, kendi kanlarının içinde çırpmıyordu.</p>
<p>Taş üzerindeki nalların gök gürültüsü gibi sesi. Yabancı dillerin uyumsuz şarkıları. Hem açık, hem koyu gözlü adamların çığlıkları. Köprücüleri hiç umursamayan bir dünya. Onlar çöptü. Uçurumların içine atılacak ve arındırıcı sellerle süpürülüp götürülecek kurbanlar.</p>
<p>Onların gerçek evi buydu, bu yerin içindeki yırtıklar, diğer her şeyden daha alçak olan bu yerler. Gözleri loşluğa alıştıkça ölümün hatıraları geri çekildi, gerçi onlardan hiçbir zaman kurtulamayacaktı. Hafızasındaki bu yara izleri de, tıpkı derisinin üzerindeki pek çoğu gibi sonsuza kadar kalacaklardı. Ahundakiler gibi.</p>
<p>Önündeki birikinti derin bir eflatun renkle parlıyordu. Bunu daha önce de fark etmişti ama küresinin ışığında görmesi zordu. Şimdi ise loşluğun içinde havuzcuk tuhaf pırdtısını gösterebiliyordu.</p>
<p>Syl havuzcuğun yan tarafına kondu, bir okyanusun kıyısında duran bir kadın gibi görünüyordu. Kaladin kaşlarını çatarak onu daha yakından incelemek için öne doğru eğildi. Syl... Farklı görünüyordu. Yüzünün şekli mi değişmişti?</p>
<p>“Senin gibi olan başkaları da <span style="font-style:italic;">var,”</span> diye fısıldadı. “Onları tanımıyorum ama başka sprenlerin de denediklerini, kendi yöntemleriyle kaybedilmiş olan şeyleri geri kazanmaya çalıştıklarını biliyorum.”</p>
<p>Kaladin’e baktı ve şimdi yüzünün şekli tanıdıktı. Kısacık değişim o kadar hafif olmuştu ki, Kaladin bunu hayal edip etmediğinden emin olamıyordu.</p>
<p>“Gelen tek şerefspreni benim,” dedi Syl. “Ben...” Hatırlamak için zorlanıyormuş gibi görünüyordu. “Bana yasaklanmıştı. Yine de geldim. Seni bulmak için.”</p>
<p>“Beni tanıyor muydun?”</p>
<p>“Hayır. Ama seni bulacağımı biliyordum.” Gülümsedi. “Zamanımı kuzenlerimle birlikte geçirdim, arayarak.”</p>
<p>“Rüzgârsprenleri. ”</p>
<p>“Bağ olmadan ben de onlardan biri sayılırım,” dedi Syl. “Gerçi onların bizim yaptığımızı yapabilme becerisi yok. Ve bizim yaptığımız da önemli. O kadar önemli ki gelmek için her şeyi terk ettim, Fırtınababa’ya karşı geldim. Sen de onu gördün. Fırtınanın içinde.”</p>
<p>Kaladin’in kollarındaki tüyler ürperdi. Gerçekten de fırtınanın içinde bir varlık görmüştü. Gökyüzünün kendisi kadar engin bir yüz. O şey her ne idiyse; spren, Elçi ya da tanrı, asılmış olduğu o gün Kaladin için fırtınalarını dizginlememişti.</p>
<p>&quot;Bize ihtiyaçları var Kaladin,” dedi Syl hafifçe. Ona elini salladı ve Kaladin de elini uzatarak zemindeki eflatun renkle hafifçe parlamakta olan minik okyanusun kıyısına koydu. Syl elinin üzerine çıktı ve Kaladin de ayağa kalkarak onu kaldırdı.</p>
<p>Syl parmaklarından yukarıya doğru yürüdü ve Kaladin gerçekten de hafif bir ağırlık hissedebiliyordu, bu olağandışıydı. Syl yürümeye devam edip, en sonunda bir parmağının ucunda durana kadar elini çevirdi. Kaladin parmağını yüzünün önüne kaldırmışken Syl ellerini arkasında kavuşturmuş, gözlerinin içine bakıyordu.</p>
<p>“Sen,” dedi Syl. “Senin Dalinar Kholin’in aradığı şeye dönüşmen gerekecek. Onun arayışının boşa çıkmasına izin verme.”</p>
<p>“Onlar bunu benden alacaklar Syl,” diye fısıldadı Kaladin. <span style="font-style:italic;">“Seni</span> benden almanın bir yolunu bulacaklar.”</p>
<p>“Bu aptallık. Bunu sen de biliyorsun.”</p>
<p>“Öyle olduğunu biliyorum ama öyleymiş gibi <span style="font-style:italic;">hissetmiyorum.</span> Onlar beni kırdılar Syl. Ben senin düşündüğün şey değilim. Ben Parlayan değilim.”</p>
<p>“Benim gördüğüm bu değildi,” dedi Syl. “Savaş meydanında, Sadeas'ın ihanetinden sonra, insanlar terk edilmiş, kapana kısılmışlarken. Benim o gün gördüğüm bir kahramandı.”</p>
<p>Kaladin onun gözlerinin içine baktı. Her ne kadar geri kalanı gibi sadece beyaz ve mavinin farklı tonlarından oluşmuş olsalar da, göz bebekleri vardı. Syl kürelerin en zayıflarından bile daha az parlıyordu ama parmağını aydınlatmaya yeterliydi. Gülümsedi, Kaladin’e mutlak bir güven duyuyormuş gibi görünüyordu.</p>
<p>En azından bir tanesi öyleydi.</p>
<p>“Deneyeceğim,” diye fısddadı Kaladin. Bir söz.</p>
<p>“Kaladin?” Ses Kaya’mndı, Boynuzyiyenli şivesi belirgindi. İsmi normal <span style="font-style:italic;">“kal-</span>a-din” yerine “ka-laa<span style="font-style:italic;">-din”</span> diye telaffuz ediyordu..</p>
<p>Syl Kaladin’in parmağından havalanıp ışıktan bir kurdeleye dönüştü ve Kaya’ya doğru fırladı. O Boynuzyiyenli yöntemiyle Syl’e saygısını göstererek bir eliyle önce omuzlarına dokundu, sonra da elini alnına kaldırdı. Syl kıkırdadı, derin ciddiyeti saniyeler içinde çocuksu neşeye dönüşmüştü. Syl rüzgârsprenlerinin sadece kuzeni olabilirdi ama onların yaramaz mizacını paylaştığı açıktı.</p>
<p>“Hey,” dedi Kaladin Kaya’ya başım sallayarak ve elini havuzcuğun içine soktu. Elini kaldırdığında bir ametist broam vardı. Orada yukarılarda bir yerlerde, bir açıkgöz Ovalar üzerinde cebinde bununla ölmüştü. “Servet, eğer biz hâlâ köprücü olsaydık.&quot;</p>
<p>“Köprücüyüz biz hâlâ,” dedi Kaya yaklaşarak. Küreyi Kaladin’in parmaklarından kapıp aldı. “Ve bu da servet hâlâ. Ha! Bizim almamız için olan baharatlar <span style="font-style:italic;">tuma'alki] </span>Söz verdim ekibin yemeğine pislik katmayacağımdan ama zor bu, alışkın askerler ondan daha iyi olmayan yemeğe.” Küreyi yukarı kaldırdı. “Kullanacağım <span style="font-style:italic;">onu</span> daha iyisini satın almak için, hı?”</p>
<p>“Tamam,” dedi Kaladin. Syl Kaya’nın omzuna kondu ve genç kadına dönüştü, sonra da oturdu.</p>
<p>Kaya yan gözle ona baktı ve kendi omzuna doğru eğilmeye çalıştı.</p>
<p>“Ona eziyet etmeyi kes Syl,” dedi Kaladin.</p>
<p>“Çok eğlenceli ama!”</p>
<p>“Bize yaptığın yardım için layıksın övgüye, <span style="font-style:italic;">mafah'liki,&quot;</span> dedi Kaya ona. “Ben katlanacağım sen neyi arzu ediyorsan. Ve şimdi artık olduğuma göre özgür, yapabilirim sana uygun bir mabet.”</p>
<p><span style="font-style:italic;">“Mabet</span> mi?” dedi Syl gözlerini iyice açarak. “Oooo.”</p>
<p>“Syl!” dedi Kaladin. “Yeter. Kaya, adamların antrenman yapmaları için iyi bir yer gördüm. Birkaç sapak daha geride. Duvarlara işaret koydum.”</p>
<p>“Evet, gördük biz bu şeyi,” dedi Kaya. “Götürdü Teft onları oraya. Garip bu. Bu yer korkutucu; gelmediği bir yer burası kimsenin ama yine de yeni acemiler...”</p>
<p>“Onlar kabuklarından çıkıyordur,” diye tahmin etti Kaladin.</p>
<p>“Evet. Olacağım nasıl bildin sen bu şeyin?”</p>
<p>“Onlar da oradaydı,” dedi Kaladin. “Sadeas’ın savaş kampında biz kalıcı olarak uçurum hizmetine atandığımız zaman. Onlar bizim ne yaptığımızı gördüler ve bizim burada eğitim yaptığımızın hikâyelerini de duydular. Onlan böyle aşağıya getirerek, biz onları da aramıza davet etmiş oluyoruz, bir kabul töreni gibi.”</p>
<p>Teft eski köprücülerin eğitimine ilgi göstermelerini sağlamakta sorunlar yaşıyordu. Yaşlı asker hep kızgınlıkla onları azarlıyordu. Onlar özgür olarak gitmek yerine Kaladin’le birlikte kalmak için ısrar etmişlerdi, peki o zaman neden laf dinlemiyorlardı?</p>
<p>Onların da davet edilmeleri gerekiyordu. Sadece kelimelerle de değil.</p>
<p>“Evet, eh,” dedi Kaya. “Sigzil gönderdi beni. İstiyor o bilmek sen hazır mısın becerilerini denemeye.”</p>
<p>Kaladin Syl’e göz ucuyla bakarak derin bir nefes aldı, sonra da başım sallayarak onayladı. “Evet. Onu getir. Burada yapabiliriz.&quot;</p>
<p>“Ha! Sonunda. Getireceğim onu.”</p>
<p><a id="bookmark0"></a><span style="font-weight:bold;">ALTI YIL ONCE</span></p>
<p>Dünyanın sonu gelmişti ve suçlusu da Shallan’dı.</p>
<p>“Hiçbir şey olmamış gibi yap,” diye fısıldadı babası. Yanağındaki ıslak bir şeyi sildi. Parmağı geri çektiği zaman kırmızıydı.</p>
<p>Oda sallanıyor muydu? Hayır, bu Shallan’dı. Titriyordu. Kendisini o kadar küçük hissediyordu ki. Bir zamanlar on bir yaşında olmak ona büyük görünüyordu. Ama o bir çocuktu, hâlâ bir çocuk. Ufacıktı.</p>
<p>Bir irkilmeyle başını kaldırıp babasına baktı. Gözlerini kırpamıyordu, sanki donarak öylece kalmışlardı. Babası fısıldamaya başladı, yaşaran gözlerini kırpıştırıyordu. “Haydi uyu derin yarıklarda, seni saran karanlıkla...”</p>
<p>Tanıdık bir ninniydi, eskiden her daim Shallan’a söylerdi. Arkasındaki odada zemine yayılmış duran karanlık cesetler vardı. Kırmızı olan hah bir zamanlar beyazdı. Bir zamanlar beyaz olan halı kıpkırmızıydı.</p>
<p>&quot;Kayalar ve korkular yatağın olabilir, haydi uyu canım bebeğim”</p>
<p>Babası onu kollarına aldı ve Shallan derisinin kıvrandığını hissetti. Hayır. Hayır, bu şefkatte yanlış bir şeyler vardı Bir canavara şefkatle dokunulmamalıydı. Öldüren, katleden bir canavara. Hayır.</p>
<p>Shallan hareket edemiyordu.</p>
<p>“Fırtına geliyor, fakat sen üşümeyeceksin, rüzgâr sepetini sallayacak...”</p>
<p>Babası Shallan’ı taşıyarak mavi ve altın renklere bürünmüş bir kadının bedeninin üzerinden geçti. Orada çok az kan vardı. Kan adamdan geliyordu. Annesi yüzüstü yatıyordu, bu yüzden Shallan gözlerini göremiyordu. O korkunç gözleri</p>
<p>Neredeyse Shallan ninninin kâbusun sonu olduğunu hayal edebiliyordu. Gece olduğunu, çığlık atarak uyandığını ve babasının da onu uyutmak için ninni söylediğini...</p>
<p>“Kristaller kocaman ışıldayacak, haydi uyu canım bebeğim.” Babasının duvarın içine yerleştirilmiş olan kasasının yanından geçtiler. Işıltıyla parlıyordu, ışık kapalı kapağının etrafındaki aralıklardan akıyordu. İçeride bir canavar vardı.</p>
<p>“Ve şarkıyla, pek uzun sürmecek. Uyuyacaksın canım bebeğim.” Babası kollarında Shallan ile odayı terk etti ve kapayı cesetlerin üzerine kapattı.</p><div></div><br clear="all"/>
<p><span style="font-style:italic;">Fakat, anlayabileceğiniz gibi, Sadeas’a odaklanmıştık. ihaneti hâlâ tazeydi ve bunun işaretlerini her gün yanından geçtiğim boş kışlalarda Ve matemli dullarda görüyordum. Sadeas’ın yaptığı katliamlardan sonra sadece oturup gururlanmayacak olduğunu biliyorduk■ Daha fazlası da gelecekti.</span></p>
<p>—Navani Kholin’in günlüğünden, Jesesach 11 74</p>
<p>Shallan okyanustan yükselmiş yamuk bir kayanın üzerinde yatar halde, büyük ölçüde kurumuş olarak uyandı. Dalgalar ayak parmaklarını yalıyordu ama o uyuşuk halde onları zar zor hissedebiliyordu. Yanağını ıslak granitten inleyerek kaldırdı. Yakınlarında bir kara parçası vardı ve dalgalar alçak sesli bir uğultuyla kıyısına çarpıyordu. Öbür yönde ise sadece sonsuz mavi deniz vardı.</p>
<p>Üşüyordu ve başı sanki tekrar tekrar bir duvara vurmuş gibi zonkluyordu ama hayattaydı. Bir şekilde. Elini kaldırarak alnındaki kaşındıran kurumuş tuzu ovuşturdu ve derin derin öksürdü. Saçı yüzünün yanlarına yapışmıştı ve elbisesi su ve kayanın üzerindeki deniz yosunlarıyla lekelenmişti.</p>
<p><span style="font-weight:bold;font-style:italic;">Nasıl...?</span></p>
<p>Sonra suyun içindeki büyük kahverengi kabuğu gördü, ufka doğru uzaklaşırken neredeyse görünmezdi. Santhid.</p>
<p>Shallan hızla ayağa fırlayarak kayalık tüneğinin sivri ucuna tutundu. Sersemlemiş bir şekilde kaybolana dek yaratığı izledi.</p>
<p>Yanında bir şeyler uğuldadı. Desen çalkalanan denizin yüzeyinde her zamanki şekliyle belirdi, sanki kendisi de küçük bir dalgaymış gibi şeffaftı.</p>
<p>&quot;Başka...'' Öksürdü, boğazını temizledi, sonra inledi ve tekrar kayanın üzerine oturdu. “Başka kurtulan oldu mu?”</p>
<p>“Kurtulan?” diye sordu Desen.</p>
<p>“Diğer insanlar. Denizciler. Onlar kaçabildi mi?”</p>
<p>“Belirsiz,” dedi Desen uğultulu sesiyle. “Gemi... Yok. Şapırtı. Görünen yok.”</p>
<p>“Santhid. Beni o kurtardı.” Bunu neden yapmıştı ki? Onlar zeki iniydi? Shallan bir şekilde onunla iletişim mi kurmuştu? Belki de Shallan onların nasd...</p>
<p>Düşüncelerinin ne tarafa doğru gittiğini fark ettiği zaman neredeyse gülmeye başlayacaktı. Shallan neredeyse boğuluyordu, Jasnah ölmüş, <span style="font-style:italic;">Rüzgânn Keyfi</span>’nin mürettebatı da büyük olasılıkla öldürülmüş ya da deniz tarafından yutulmuştul Onların yasını tutacağına ya da kendisi sağ kaldığı için şükredeceğine, deniz yaratıkları hakkında hipotez mi kuruyordu?</p>
<p><span style="font-style:italic;">Hep bunu yapıyorsun,</span> diye suçladı içinin derinliklerine gömülmüş olan bir parçası. <span style="font-style:italic;">Dikkatini dağıtıyorsun. Seni rahatsız eden şeyler hakkında düşünmeyi reddediyorsun.</span></p>
<p>Ama Shallan bu şekilde sağ kalabiliyordu.</p>
<p>Shallan taştan tüneğinin üzerinde ısınmak için kollarını kendi etrafına doladı ve gözlerini okyanusa doğru dikti. Gerçekle yüzleşmek <span style="font-style:italic;">zorundaydı.</span> Jasnah ölmüştü.</p>
<p>Jasnah ölmüştü.</p>
<p>Shallan’ın ağlayası vardı. Dâhi, bir o kadar muhteşem bir kadın bir anda... Gitmişti. Jasnah herkesi kurtarmaya, dünyayı korumaya çalışıyordu. Ve onlar da bunun için onu öldürmüşlerdi. Olayların aniliği Shallan’ı afallatmıştı, o yüzden de orada oturdu ve gözlerini öylece soğuktan titreyerek okyanusa doğru dikti. Zihni de ayakları kadar uyuşmuş gibi hissediyordu.</p>
<p>Sığınak. Shallan’ın sığınağa... Bir şeylere ihtiyacı vardı. Denizcileri düşünmek, Jasnah’nın araştırmaları, bunların daha az aciliyeti vardı. Shallan neredeyse yakınlarda hiçbir yerleşim yeri olmayan bir deniz kıyısında, geceleri dünyanın donduğu bir yerde mahsur kalmıştı. O oturdukça, deniz yavaş yavaş geri çekilmişti ve kıyıyla arasındaki mesafe hiç de daha önce olduğu kadar geniş değildi. Bu da şanslı bir durumdu çünkü Shallan aslında pek yüzme bilmiyordu.</p>
<p>Kendisini hareket etmeye zorladı, gerçi kollarını kaldırmak devrilmiş ağaç kütüklerini kımıldatmaya çalışmak gibiydi. Dişlerini sıktı ve suyun içine adım attı. Hâlâ keskin soğuğunu hissedebiliyordu. Demek ki tamamıyla uyuşmamıştı.</p>
<p>“Shallan?” diye sordu Desen.</p>
<p>“Sonsuza kadar burada oturup duramayız,” dedi Shallan kayaya tutunarak suyun iyice içine girerken. Ayaklan aşağıdaki kayalara dokundu ve o da kayalığını bırakmaya cesaret edip, yarı yüzer bir debelenmeyle şapırtılar içinde karaya doğru ilerledi.</p>
<p>En sonunda ayakları yere basmaya başlayana kadar dondurucu dalgalara karşı savaşırken büyük olasılıkla körfezdeki suyun yarısını yutmuştu. Elbisesi ve saçlarından akan sularla tökezleyerek kumlu kıyıya çıkıp dizlerinin üzerine düştü ve öksürdü. Kıvranarak geri çekilen, sümüksü ve kaygan bir düzine farklı deniz yosunu çeşidi ayaklanmn altındaki zemine dağılmıştı. Her yönde kaçışan kremcikler ve daha büyük yengeçler vardı, yakınlarındaki bazıları sanki onu kovalamak istermiş gibi tıkırtılı sesler çıkanyordu.</p>
<p>Duygusuz bir şekilde, kitaplarda okuduğu deniz avcdarının kayadan inmeden önce aklına bile gelmemiş olmasının yorgunluğunun bir emaresi olduğunu düşündü. Kopanp kemirmek için bir bacak bulmaktan memnun olacak bir düzine farklı büyük kabuklu hayvan vardı. Bir anda mor ve sümüklüböceğe benzer kıvranan korkuspren-leri kumdan çıkmaya başladı.</p>
<p>Bu ahmakçaydı. Şimdi mi korkuyordu? Karaya çıktıktan <span style="font-style:italic;">sonra</span>? Sprenler biraz sonra kayboldu.</p>
<p>Tekrar kaya çıkıntısına doğru bir göz attı. Santhid büyük olasılıkla sular fazla sığlaştığı için onu daha yakına getirememişti... Fırtınababa. Hayatta olduğu için şanslıydı.</p>
<p>Gittikçe artan endişesine rağmen, Shallan eğildi ve kumlara bir ründuası çizdi. Bunu yakmak için herhangi bir yolu yoktu. Şimdilik Yaradan’ın böyle kabul edeceğini varsaymak zorundaydı. Başım eğdi ve on kalp atışı boyunca saygılı bir şekilde oturarak bekledi.</p>
<p>Sonra ayağa kalktı ve, son bir umutla, kurtulan başkalarını aramaya başladı. Bu kıyı şeridinde çok sayıda kumsal ve koy vardı. Sığınak aramayı bir süre erteledi, bunun yerine uzun bir süre boyunca kıyıdan ilerledi. Kumsal onun bekleyeceğinden daha sert taneli kumlardan oluşuyordu. Hiç de okumuş olduğu hoş hikâyelerdeki gibi değildi ve yürüdükçe nahoş bir şekilde ayak parmaklarına batıyordu. Yanında kumlar hareketli bir şekil hâlinde kabarmıştı, Desen de endişeli bir şekilde uğuldarken ona ayak uydurarak geliyordu.</p>
<p>Shallan dalların, hatta gemilere ait <span style="font-style:italic;">olabilecek</span> tahta parçalannın yanından geçti. Hiç kimseyi görmedi ve hiç ayak izi de bulamadı. Gün ilerledikçe vazgeçerek, yıpranmış bir taşın üzerine oturdu. Kayaların üzerinde yürümekten ayaklarının kesilmiş ve kızarmış olduğunu fark etmemişti. Saçları rezaletti. Eminkesesinin içinde birkaç küre vardı ama hiçbiri dolu değildi. Uygarlığa ulaşamadığı sürece bir işe yaramazlardı.</p>
<p><span style="font-style:italic;">Odun,</span> diye düşündü. Toplayacak ve bir ateş yakacaktı. Geceleyin kurtulan diğerleri için bir işaret olabilirdi.</p>
<p>Ya da korsanlara, haydutlara ve eğer sağ kalmışlarsa gemideki suikastçıları de işaret olabilirdi.</p>
<p>Shallan yüzünü astı. Ne yapacaktı?</p>
<p><span style="font-style:italic;">Isınmak için küçük bir ateş yak,</span> diye karar verdi. <span style="font-style:italic;">Onu gizle, sonra da geceleyin başka ateşler var mı diye bak. Eğer varsa, fazla yakına gitmeden incelemeye çalış.</span></p>
<p>İyi bir plandı, eğer Shallan’ın bütün hayatını bir malikânede onun için ateş yakacak hizmetkârlarla birlikte yaşayarak geçirmiş olduğu gerçeği düşünülecek olursa. Açık havayı bırak, bir şöminede bile ateş yakmış değildi.</p>
<p>Fırtınalar... Burada soğuktan ölüp gitmezse şanslıydı. Ya da açlıktan. Bir yücefır-tına geldiği zaman ne yapacaktı? Sonraki ne zamandı? Yarın gece mi? Yoksa sonraki gece miydi.</p>
<p>“Gel!” dedi Desen.</p>
<p>Kumların içinde titreşti. O konuşurken kum taneleri sıçrıyor ve sallanıyordu, etrafında yükselip alçalıyorlardı. <span style="font-style:italic;">Bu bana tanıdık geliyor...</span> diye düşündü Shallan ona kaşlarını çatarak. <span style="font-style:italic;">Plaka üzerinde kumlar. Kabsal...</span></p>
<p>“Gel!” diye tekrar etti Desen, daha da ısrarcı bir şekilde.</p>
<p>“Ne?” dedi Shallan ayağa kalkarak. Amma da yorgundu. Zar zor hareket edebiliyordu. “Birilerini mi buldun?”</p>
<p>&quot;Evet!”</p>
<p>Bu anında Shallan'ı kendine getirdi. Başka soru sormadı ve heyecanla kıyı boyunca hareket eden Desen’i takip etti. O düşmanca hareket eden birisi ile iyi niyetli birisi arasındaki farkı anlayabilir miydi? Şu an için, tükenmiş ve üşümekte olan Shallan neredeyse umursamıyordu.</p>
<p>Desen okyanusun kıyısında su ve yosunlarla yan yanya gömülmüş olan bir şeyin yanında durdu. Shallan kaşlarını çattı.</p>
<p>Bir sandık. Bir insan değil ama büyük tahta bir sandıktı. Shallan’ın nefesi boğazında düğümlendi ve dizlerinin üzerine çöküp kopçalan çözdü, kapağı açtı.</p>
<p>içeride, sanki ışıldayan bir hazine gibi, dikkatlice sanlmış su geçirmez kaplamalannın içinde korunmakta olan Jasnah’nın kitapları ve notlan vardı.</p>
<p>Jasnah kurtulamamış olabilirdi ama hayatını adadığı çalışmaları kurtulmuştu.</p>
<p>♦</p>
<p>♦ ♦</p>
<p>Shallan doğaçlama ateş çukurunun yanında çömeldi. Bir taş yığınının, içini ağaçlıktan topladığı küçük sopalarla doldurulmuştu. Gece neredeyse üzerine çökmüştü.</p>
<p>Onunla birlikte şok edici soğuk da gelmişti, evindeki en berbat kışlar kadar kötüydü. Burada Buzdiyar’da, bu normal olmalıydı. Saatlerce yürümüştü, buna rağmen bu nemde hâlâ tam olarak kurumamış giysileri, buzdan yapılmış gibi geliyordu.</p>
<p>Nasıl ateş yakılacağını bilmiyordu ama belki de başka bir yolla ateş elde edebilirdi. Yorgunluğuna karşı mücadele etti; fırtınalar adına, nasıl da tükenmişti; ve ışıldayan bir küre çıkardı. Jasnah’nın sandığında bulduğu çok sayıdakinden birisiydi.</p>
<p>“Pekâlâ,” diye fısıldadı. “Haydi bakalım.” Shadesmar.</p>
<p>“Mmm...” dedi Desen. Shallan onun uğultusunu yorumlamayı öğreniyordu. Bu endişeli demekmiş gibi geliyordu. &quot;Tehlikeli.”</p>
<p>“Neden?”</p>
<p>“Burada kara olan orada deniz.&quot;</p>
<p>Shallan duygusuz bir şekilde başını salladı. <span style="font-style:italic;">Bekle. Düşün.</span></p>
<p>Bu zorlaşmaya başlamıştı ama kendisini Desen’in sözlerine kulak vermeye zorladı. Okyanusta giderlerken Shadesmar’ı ziyaret ettiği zaman altında obsidyen bir zemin bulmuştu. Ama Kharbranth’da o boncuklar denizinin içine düşmüştü.</p>
<p>&quot;O zaman ne yapacağız?” diye sordu Shallan.</p>
<p>“Yavaş git.”</p>
<p>Shallan derin, soğuk bir nefes aldı, sonra da başını sallayarak onayladı. Daha önce de yaptığı gibi denedi. Yavaşça, dikkatlice. Bu sanki... Sanki sabahleyin gözlerini açmak gibiydi.</p>
<p>Başka bir mekânın farkındalığı onu yuttu. Yakınlardaki ağaçlar hava kabarcıkları gibi <span style="font-style:italic;">patladı,</span> yerlerinde boncuklar oluştu ve aşağısındaki boncuklardan oluşmuş olan dalgalı denize doğru düşmeye başladılar. Shallan kendisinin de düştüğünü hissetti.</p>
<p>Nefesi kesildi, sonra gözlerini kırpıştırarak farkındalığı uzaklaştırdı, hayali gözlerini kapatmıştı. Bir anda mekân kayboldu ve Shallan kendini tekrardan ağaçlığın yanında buldu.</p>
<p>Desen endişeli bir şekilde uğuldadı.</p>
<p>Shallan çenesini sıktı ve tekrar denedi. Bu sefer daha da yavaşça, garip gökyüzünün ve güneş olmayan şeyin olduğu o mekâna doğru kaydı. Bir an için dünyaların arasında asılı durdu, Shadesmar sanki gölgeli bir ardıl görüntü gibi etrafındaki dünyanın üzerine binmişti, ikisinin arasında kalmak zordu.</p>
<p><span style="font-style:italic;">Iştk’ı kullan,</span> dedi Desen. <span style="font-style:italic;">Onları çağır.</span></p>
<p>Shallan tereddütlü bir şekilde Işık’ı içine çekti. Aşağıdaki okyanusun küreleri bir balık sürüsü gibi hareket ederek ona doğru fırladılar, tınlayarak birbirlerine çarpıyorlardı. Yorgun Shallan çifte duruşunu zar zor devam ettirebiliyordu ve aşağı bakarken başı döndü.</p>
<p>Dayandı, bir şekilde.</p>
<p>Desen yanında ayakta duruyordu, yoğun katı giysiler ve imkânsız çizgilerden oluşmuş bir kafa şeklinde görünüyordu, ellerini arkasında kavuşturmuştu ve sanki havada asılı duruyor gibiydi. Bu tarafta Desen uzun boylu ve heybetliydi ve Shallan dalgınca gölgesinin yanlış tarafa doğru uzandığım fark etti; uzak, soğukmuş gibi görünen güneşten uzağa doğru değil de, ona <span style="font-style:italic;">doğru.</span></p>
<p>“Güzel,” dedi Desen, sesinin uğultusu burada daha toktu. “Güzel.” Başını bir yana yatırdı ve, her ne kadar gözleri olmasa da, sanki etrafa bakıyormuş gibi sağa sola dönüyordu. &quot;Ben buradanım ama yine de çok az hatırlıyorum...”</p>
<p>Shallan zamanının kısıtlı olduğunu hissediyordu. Diz çökerek elini uzattı ve ateşi için yığdığı yerdeki sopaları yokladı. Sopaları hissedebiliyordu ama bu garip âlemin içindeyken, parmakları aşağıdan yükselmiş cam boncuklardan bir tanesine daha dokunmaktaydı.</p>
<p>Ona dokunurken yukarısındaki havanın içinde bir şeyler olduğunu hissetti. Sinerek başını kaldırdı ve büyük, kuşa benzer yaratıkların Shadesmar’da etrafında dönmekte olduklarını gördü. Koyu bir gri rengindeydiler ve herhangi bir belli cisimleri yokmuş gibi görünüyorlardı, şekilleri bulanıktı.</p>
<p>“Ne...”</p>
<p>“Spren,” dedi Desen. &quot;Sana çekiliyorlar. Senin... Yorgunluğuna?”</p>
<p>“Yorgunluksprenleri mi?” diye sordu Shallan bu taraftaki boyutları yüzünden şok olarak.</p>
<p>“Evet.”</p>
<p>Titredi, sonra da tekrar elinin altındaki küreye baktı. Shadesmar’ın içine tamamen düşmeye tehlikeli bir derecede yakındı ve etrafındaki fiziksel âlemin izlenimlerini zar zor seçebiliyordu. Sadece o boncuklar vardı. Neredeyse her an onların denizinin içine yuvarlanabilirmiş gibi hissediyordu.</p>
<p>“Lütfen,” dedi Shallan küreye. “Senin ateş olmana ihtiyacım var.”</p>
<p>Desen vızıldadı, kürenin sözlerini tercüme ederken yeni bir sesle konuşuyordu. “Ben sopayım,” dedi. Ses kendinden memnun geliyordu.</p>
<p>“Ateş olabilirsin,” dedi Shallan.</p>
<p>“Ben sopayım.”</p>
<p>Sopa pek de hoşsohbet sayılmazdı. Shallan buna şaşırmaması gerektiğini düşündü.</p>
<p>“Neden onun yerine ateş olmuyorsun?”</p>
<p>“Ben sopayım.”</p>
<p>“Onu nasıl değiştireceğim?” diye sordu Shallan Desen’e.</p>
<p>“Mm... Bilmiyorum. Onu ikna etmen gerek. Ona gerçekler öner, belki?” Sesi tedirginmiş gibi geliyordu. “Bu yer senin için tehlikeli. Bizim için. Lütfen. Hız.”</p>
<p>Shallan tekrar sopaya baktı.</p>
<p>“Sen yanmak istiyorsun.”</p>
<p>“Ben sopayım.”</p>
<p>“Ne kadar eğlenceli olur bir düşün.”</p>
<p>“Ben sopayım.”</p>
<p>“Fırtınaışığı,” dedi Shallan. “Senin olabilir<sup>1</sup>. Bendekinin hepsini alabilirsin.”</p>
<p>Bir duraklama. En sonunda, “Sopayım ben.”</p>
<p>“Sopalara da Fırtınaışığı gerek. Şeylerini... Yapmak için...” Shallan yorgunluktan yaşaran gözlerini kırpıştırdı.</p>
<p>“Ben...”</p>
<p>“...Sopasın,” diye bitirdi Shallan. Başka bir argüman düşünmeye çalışarak küreyi sıkı sıkı tuttu, hem onu, hem de fiziksel âlemdeki sopayı hissedebiliyordu. Bir an için Shallan o kadar da yorgun hissetmemişti ama şimdi geri dönüyor, üzerine çöküyordu. Neden...</p>
<p>Fırtınaışığı bitiyordu.</p>
<p>Bir an sonra kaybolmuş, akıp gitmişti ve Shallan nefesini bırakarak Shadesmar’ın içine doğru çekilip kaymaya başladı, kendisi de bitip tükenmişti.</p>
<p>Küreler denizinin içine düştü. O korkunç siyahlık, milyonlarca hareketli parçacık, Shallan’ı yutuyordu.</p>
<p>Kendisini Shadesmar’dan dışarıya fırlattı.</p>
<p>Küreler dışarıya doğru genişledi, sopalara ve kayalara ve ağaçlara dönüştüler, dünyayı Shallan’ın tanıdığı şekle geri getirdiler. Küçük ağaçlığın içinde yere yığıldı, kalbi küt küt atıyordu.</p>
<p>Etrafında her şey normalleşti. Uzak güneş de yoktu, küreler denizi de. Sadece dondurucu soğuk, gece gökyüzü ve ağaçların arasından esen keskin bir rüzgâr. Tüketmiş olduğu tek küre parmaklarından kayıp giderek taşların üzerinde tıkırdadı. Shallan sırtım Jasnah’nm sandığına dayadı. Kolları hâlâ bunu kumsaldan ağaçlara kadar çekmekten ağrıyordu.</p>
<p>Orada büzülüp kaldı, korkuyordu. “Sen nasıl ateş yakıldığını biliyor musun?&quot; diye sordu Desen'e. Dişleri takırdıyordu. Fırtınababa. Artık soğuğu hissedemez olmuştu ama dişleri takırdıyordu ve nefesi de yıldızların ışığında buhar şeklinde görülebiliyordu.</p>
<p>Uyku bastırdığını hissetti. Belki de uyuşa daha iyiydi, sonra sabah olunca bütün her şeyle başa çıkmaya çalışırdı.</p>
<p>“Değişim?” diye sordu Desen. “Değişimi öner.”</p>
<p>“Denedim.”</p>
<p>“Biliyorum.” Vızıltıları sıkkınmış gibi geliyordu.</p>
<p>Shallan kendisini tamamen işe yaramaz hissederek sopa yığınına baktı. Jasnah’nın dediği şey neydi? Bütün gerçek gücün temeli kontroldür mü demişti? Otorite ve güç algı meseleleridir? Eh, bu onu doğrudan çürütülmüştü. Shallan kendisini muhteşemmiş gibi hayal edebilir, bir kraliçeymiş gibi davranabilirdi, ama bu burada vahşi doğanın ortasında hiçbir şeyi değiştirmiyordu.</p>
<p><span style="font-style:italic;">Eh, burada oturup donarak ölmeyi beklemeyeceğim,</span> diye düşündü Shallan. <span style="font-style:italic;">En azından yardım bulmaya çalışırken donarak öleyim.</span></p>
<p>Hareket etmedi gerçi. Hareket etmek zordu. En azından burada, sandığın yanında büzülmüşken, rüzgârı o kadar fazla hissetmesine gerek olmuyordu. Sadece burada sabaha kadar yatarsa...</p>
<p>Dertop oldu.</p>
<p>Hayır. Bu doğruymuş gibi görünmüyordu. Öksürdü, sonra da bir şekilde ayağa kalktı. Tökezleyerek olmayan ateşinden uzaklaştı, eminkesesinden bir küre çıkardı, sonra da yürümeye başladı.</p>
<p>Desen ayaklarının yanında hareket ediyordu. Onlar şimdi daha kanlılardı. Giderken kayaların üzerinde kırmızı bir iz bırakıyordu. Kesikleri hissetmiyordu.</p>
<p>Yürüdü ve yürüdü.</p>
<p>Ve yürüdü.</p>
<p>Ve...</p>
<p>Işık.</p>
<p>Daha hızlı hareket etmiyordu. Edemiyordu. Ama gitmeye devam etti, doğrudan karanlığın içindeki o iğne deliğine doğru sendelemeye devam etti. Donuk bir parçası bu ışığın aslında ikinci ay Nomon olduğundan endişe ediyordu. Ona doğru gide gide Roshar’ın kenarından aşağı düşeceğinden.</p>
<p>O yüzden de bir kamp ateşinin etrafında oturmakta olan küçük bir grup insanın doğrudan ortasına daldığı zaman kendisini de şaşırtmıştı. Gözlerini kırpıştırarak bir yüzden öbürüne baktı, sonra da; çıkardıkları sesleri umursamadan, çünkü bu durumda kelimeler onun için anlamsızdı; kamp ateşine doğru yürüdü ve yere yattı, kıvrıldı ve uykuya daldı.</p>
<p>♦</p>
<p>♦ ♦</p>
<p>“Berrakhanım?”</p>
<p>Shallan homurdanarak arkasını döndü. Yüzü acıyordu. Hayır, ayakları acıyordu. O acıyla kıyaslandığı zaman yüzü hiçbir şeydi.</p>
<p>Eğer kısacık bir süre için daha uyursa, belki azalırdı. En azından o süre boyunca...</p>
<p>“B-Berrakhanım?” diye sordu ses tekrar. “Siz kendinizi iyi hissediyor musunuz?”</p>
<p>Bu bir Thaylen şivesiydi. Derinliklerinden bir yerlerden yüzeye çıkan bir ışık, yanında hatıraları getirdi. Gemi. Thaylenler. Denizciler?</p>
<p>Shallan gözlerini açılmaya zorladı. Havada hâlâ tütmekte olan ateşten gelen hafif bir duman kokusu vardı. Gökyüzü derin bir mor renkteydi, güneş ufku aşarken aydınlanıyordu. Sert taş zemin üzerinde uyumuştu ve vücudu ağrıyordu.</p>
<p>Konuşanı tanımıyordu, beyaz sakalı olan göbekli bir Thaylen adamdı, örme bir şapka ve eski bir takım elbise ile yelek giyiyordu, birkaç göze batmayacak yerden yamalanmışlardı. Beyaz Thaylen kaşlarını kulaklarının üzerinden geriye doğru yatırmıştı. Bir denizci değildi. Bir tüccardı.</p>
<p>Shallan bir inlemeyi bastırarak doğrulup oturdu. Sonra bir panik anında emine-line baktı. Parmaklarından bir tanesi kol yeninden dışarıya kaymıştı ve Shallan onu geri çekti. Thaylenin gözleri ona doğru bir seğirdi ama hiçbir şey söylemedi.</p>
<p>“O zaman siz iyisiniz?” diye sordu adam. Alethçe konuşuyordu. “Bizler gitmek için toplanacaktık, anlarsınız ya? Sizin dün geceki gelişiniz... Beklenmedik oldu. Biz sizi rahatsız etmeyi istememiştik ama düşündük ki belki siz biz gitmeden önce uyanmak istersiniz.”</p>
<p>Shallan hürelini saçlarının arasından geçirdi, çer çöple dolmuş kırmızı bir bukleler yığınıydı. Uzun, iri ve Vorin soyundan gelmiş olan iki diğer adam battaniyeler ve yer yataklarım topluyordu. Shallan geceleyin onlardan bir tanesi için cinayet bile işleyebilirdi. Rahatsız bir şekilde sağa sola döndüğünü hatırlayabiliyordu.</p>
<p>Doğal ihtiyaçlarını bastırarak döndü ve üç tane arkalarında kafesler olan büyük chul vagonu görerek şaşırdı. İçlerinde bir avuç pis, gömleksiz adam vardı. Her şeyin yerli yerine oturması sadece bir an sürdü.</p>
<p>Köle tüccarları.</p>
<p>Shallan ilk panik patlamasını bastırdı. Köle tüccarlığı tamamen yasal bir meslekti. Çoğu zaman. Yalnız burası Buzdiyar’dı, herhangi bir grup ya da ülkenin iktidarından çok uzaklardaydı. Buralarda neyin yasal, neyin yasadışı olduğunu kim söyleyebilirdi ki?</p>
<p><span style="font-style:italic;">Sakin ol,</span> dedi Shallan kendi kendisini zorlayarak. <span style="font-style:italic;">Eğer öyle bir şeyler planlıyor olsalardı seni nazikçe uyandırmazlardı.</span></p>
<p>Elbisesinin kanıtlamakta olduğu gibi yüksek Dan’dan Vorin bir kadını satmak, bir köle tüccarı için riskli bir hareket olurdu. Uygar ülkelerdeki çoğu alıcı kölenin geçmişini gösteren belgeler talep ederdi ve bir açıkgözün köle olarak satılması gerçekten de enderdi, ardentler sayılmazsa. Çoğu zaman doğuştan yüksek mertebeli olanlar bunun yerine basitçe idam ediliyordu. Kölelik daha düşük sınıflara tanınan bir merhametti.</p>
<p>“Berrakhanım?&quot; diye sordu köle tüccarı endişeli bir şekilde.</p>
<p>Dikkatini dağıtmak için, tekrardan bir âlim gibi düşünmeye başlamıştı. Bunu aşması gerekecekti.</p>
<p>“Senin adın ne?” diye sordu Shallan. Sesinin hiç de o kadar duygusuz olmasına niyetli değildi ama gördüğü şeylerin şok onu telaş içinde bırakmıştı.</p>
<p>Adam sesinin tonu karşısında geriye çekildi. “Ben Tvlakv, alçak gönüllü bir tüccarım.”</p>
<p>“Köle tüccarı,” dedi Shallan ayağa kalkarak saçlarını yüzünden geriye doğru iterken.</p>
<p>“Dediğim gibi. Bir tüccar.”</p>
<p>Adamı iki muhafızı malzemeleri en öndeki vagona yüklerken onu izliyorlardı. Shallan bellerinde belirgin bir şekilde taşımakta oldukları iri sopaları kaçırmamıştı. Dün gece yürürken elinde bir küre vardı, değil mi?</p>
<p>Bunun hatıraları ayaklarının tekrar alev almasına neden oldu. Kirişlerden oluşmuş turuncu ellere benzeyen acısprenleri yakınındaki taşları tırmalayarak yerden çıkarken ıstıraba karşı dişlerini sıkmak zorunda kaldı. Yaralarım temizlemesi gerekiyordu ama böylesine kanlı ve bereli ayaklarla epey bir süre boyunca hiçbir yere yürüyecek hâli yoktu. O vagonlarda oturacak yerler vardı...</p>
<p>Büyük olasılıkla küreyi benden çalmışlardır, diye düşündü. Eminkesesinin içini yokladı. Öbür küreler hâlâ oradaydı ama kol yeninin düğmesi açılmıştı. Bunu kendisi mi yapmıştı? Onlar mı bakmışlardı? Bu düşünce karşısında kızarmadan edemedi.</p>
<p>iki muhafız ona aç gözlerle bakıyordu. Tvlakv’m tavrı mütevazıydı ama onun da pis pis bakan gözleri çok hevesliydi. Bu adamlar onu soymaktan sadece bir adım uzaktalardı.</p>
<p>Ama eğer Shallan onlardan ayrılacak olursa büyük olasılıkla buralarda tek başına ölecekti. Fırtınababa! Ne yapabilirdi? Oturup ağlamak istiyordu. Olan her şeyden sonra, bir de bu mu?</p>
<p><span style="font-style:italic;">Bütün gücün temeli kontroldür.</span></p>
<p>Jasnah olsa bu duruma nasıl karşılık verirdi?</p>
<p>Cevap basitti. O Jasnah olurdu.</p>
<p>&quot;Bana yardım etmenize izin vereceğim,” dedi Shallan. Bir şekilde içinde hissettiği gergin dehşete rağmen sesini bile sakin tutmuştu.</p>
<p>“...Berrakhanım?” diye sordu Tvlakv.</p>
<p>“Sizin de görebildiğiniz gibi, ben bir gemi kazasının kurbanıyım,” dedi Shallan. “Hizmetkârlarımı yitirdim. Sen ve adamların yeterli olacak. Bir sandığım var. Gidip onu almamız gerekiyor.”</p>
<p>Kendisini on aptallardan biriymiş gibi hissediyordu. Muhakkak ki köle tüccarı oynadığı uyduruk rolü hemen fark edecekti. Otorite sahibiymişsin numarası yapmak, otorite sahibi olmak ile aynı şey değildi, Jasnah ne derse desin.</p>
<p>“Bu... Elbette ki bizim için bir şeref olur,” dedi Tvlakv. &quot;Berrakhanım...?”</p>
<p>“Davar,” dedi Shallan, sesini yumuşatmak için dikkat etmişti. Jasnah küçümseyici değildi. Başka açıkgözler, örneğin Shallan’ın babası, kibirli bir egoistlik içinde hareket ederken, Jasnah basitçe insanların onun arzu ettiği şekilde davranmalarını beklerdi. Ve onlar da böyle yapardı.</p>
<p>Shallan bu işi kıvırabilirdi. Kıvırmak zorundaydı.</p>
<p>“Tüccar Tvlakv,&quot; dedi Shallan. &quot;Benim Harap Ovalar’a gitmem gerekiyor. Sen yolu biliyor musun?&quot;</p>
<p>“Harap Ovalar mı?” diye sordu adam yaklaşmakta olan muhafızlarına doğru bir göz atarak. “Birkaç ay önce oradaydık ama şimdi Thaylenah’ya geri dönen bir mavnaya yetişmek için gidiyoruz. Bu bölgedeki ticareti<span style="text-decoration:underline;">miz</span>i tamamladık, kuzeye doğru geri dönmeme gerek yok.”</p>
<p>“Ah, ama gerek var,” dedi Shallan vagonlardan bir tanesine doğru yürüyerek. Her adım bir ıstıraptı. “Beni götürüyorsunuz.” Etrafına bakındı ve minnettar bir şekilde Desen’in bir vagonun üzerinden izlemekte olduğunu fark etti. O vagonun ön tarafına doğru yürüdü, sonra da yakınlarda dikilmekte olan diğer muhafıza elini uzattı.</p>
<p>O başını kaşıyarak eline dilsizce baktı. Sonra da vagona baktı ve üzerine tırmandı ve Shallan'ın yukarı çıkmasına yardım etmek için elini aşağı uzandı.</p>
<p>Tvlakv yürüyerek yaklaştı. “Bizim için mallarımız olmadan geri dönmek pahalı bir yolculuk olacak! Benim sadece Sığ Mezarlar’da satın aldığım bu köleler var. Geri dönmenin masrafım çıkarmaya yetmez, daha değil.”</p>
<p>“Masraf mı?” diye sordu Shallan oturarak, bir eğlenmişlik havası sergilemeye çalıştı. “Seni temin ederim ki Tüccar Tvlakv, masraf benim için çok önemsiz. Oldukça cömert ödüllendirileceksin. Şimdi, haydi harekete geçelim. Harap Ovalar’da beni bekleyen önemli insanlar var.”</p>
<p>“Ama Berrakhanım,” dedi Tvlakv. “Siz belli ki son zamanlarda zor olaylar yaşamışsınız, evet, bunu ben de görebiliyorum. Gelin sizi Sığ Mezarlar’a götüreyim. O çok daha yakın. Siz orada dinlenme fırsatı bulabilirsiniz ve sizi bekleyenlere haber de gönderebilirsiniz. ”</p>
<p>“Ben Sığ Mezarlar’a götürülmeyi mi istedim?”</p>
<p>“Ama...” Shallan bakışlarını onun üzerine odaklarken Tvlakv’ın sesi azalarak sustu.</p>
<p>Shallan yüz ifadesini yumuşattı. “Ben ne yaptığımı biliyorum ve önerin için de teşekkür ederim. Şimdi haydi yola çıkalım.”</p>
<p>Uç adam birbirlerine şaşırmış bakışlar attılar ve köle tüccarı da örme şapkasını çıkararak ellerinin içinde büktü. Yakınlarından, bir çift mermer desenli derili parshmen yürüyerek kampa geldi. Onlar yorgun adımlarla yürüyüp geçerlerken Shallan neredeyse sıçrayacaktı, görünüşe göre ateşler için toplamakta oldukları kurumuş kayafilizi kabukları taşıyorlardı. Tvlakv onlara hiç dikkat etmedi.</p>
<p>Parshmen. Yokelçiler. Derisi karıncalandı ama Shallan şu anda onlar konusunda endişe edemezdi. Tekrar köle tüccarına baktı, emirlerini görmezden gelmesini bekliyordu. Ancak o başını sallayarak onayladı. Ve ondan sonra da, o ve adamları... Shallan’ın dediğini yaptılar. Chulları vagonlara koştular, köle tüccarı sandığın yerini sordu, ve daha başka bir itiraz olmadan ilerlemeye başladılar.</p>
<p><span style="font-style:italic;">Sadece şimdilik sandığımın içinde ne olduğunu bilmek istediklerinden laf dinliyor olabilirler,</span> dedi Shallan kendi kendisine. Çalınacak daha fazla şey için. Ama sandığı getirdikleri zaman, onu bir vagonun üzerine yüklediler, bağladılar ve sonra da dönerek kuzeye doğru yol almaya başladılar.</p>
<p>Harap Ovalar’a doğru.</p>
<p><span style="font-style:italic;">Ne yazık ku Sadeas’ın entrikaları üzerine o kadar çok odaklanmıştık kİ düşmanlarımızın, kocamın katillerinin, gerçek tehlikenin, davranışlarındaki değişimi fark edemedik■ Ben onların hu ani, açıklanamaz dönüşümü hangi</span> rüzgârın <span style="font-style:italic;">getirdiğini öğrenmeyi çok isterdim.</span></p>
<p>—Navani Kholin’in günlüğünden, Jesesach 1 i 74</p>
<p>Kaladin taşı uçurumun duvarına bastırdı ve taş orada kaldı. “Pekâlâ,” dedi geriye çekilerek.</p>
<p>Kaya yukarıya sıçradı ve taşı yakaladı, sonra da aşağıdaki bacaklarım kıvırarak duvarda asılı durmaya başladı. Derin, gür kahkahası uçurumun içinde yankılandı. “Bu sefer tutuyor beni!”</p>
<p>Sigzil defterine bir not aldı. &quot;İyi. Asılı durmaya devam et Kaya.”</p>
<p>“Ne kadar süre için?” diye sordu Kaya.</p>
<p>“Düşene kadar.”</p>
<p>“Düşene...?” İri Boynuzyiyenli iki eliyle taştan asılı dururken kaşlarını çattı. &quot;Artık sevmiyorum ben bu deneyi.”</p>
<p>“Sızlanma,&quot; dedi Kaladin kollarını kavuşturarak Kaya’nın yanında duvara yaslanırken. Küreler etraflarında sarmaşıklar, molozlar ve çiçek açmış bitkiler olan uçurum zemini aydınlatıyordu. “Fazla yüksekten düşmüyorsun.”</p>
<p>“Düşmek değil,” diye şikâyet etti Kaya. “Kollarım. Büyük adamım ben, görüyorsunuz siz de.”</p>
<p>“O yüzden seni taşıyacak büyük kollarının olması iyi bir şey.”</p>
<p>“Olmuyor o öyle, diye düşünüyorum ben,” dedi Kaya homurdanarak. “Ve iyi değil tutacak da. Ve...”</p>
<p>Taş yerinden kurtuldu ve Kaya aşağı düştü. Kaladin onun kolunu yakaladı ve yere devrilmemesi için ona destek oldu.</p>
<p>“Yirmi saniye,&quot; dedi Sigzil. “Pek uzun değil.”</p>
<p>&quot;Seni uyarmıştım,” dedi Kaladin yere düşen taşı alarak. “Eğer daha çok Fırtınaışı-ğı kullanırsam daha uzun sürüyor.”</p>
<p>“Sanırım bizim bir temel referansa ihtiyacımız var,” dedi Sigzil. Cebini karıştırdı ve parlayan bir elmas çentik çıkardı, para birimlerinin en küçüğüydü. “Bundaki Fırtınaışığı’mn hepsini alın, taşın içine koyun, ondan sonra Kayayı oraya asıp düşmesi ne kadar uzun sürecek görelim. ”</p>
<p>Kaya inledi. “Yazık kollanma...”</p>
<p>“Hey mancha,” diye seslendi Lopen uçurumun daha ilerilerinden. “En azından senin iki tane var, he?” Herdazlı, yeni acemilerin hiçbirisinin bir şekilde buralara gelip Kaladin'in ne yaptığım görmeyeceğinden emin olmak için nöbet tutuyordu. Bunun olmaması gerekirdi, onlar birkaç uçurum ötede antrenman yapıyorlardı, ama Kaladin binlerinin nöbette olmasını istemişti.</p>
<p><span style="font-style:italic;">Eninde sonunda hepsi öğrenecekler zaten,</span> diye düşündü Kaladin çentiği Sigzil'den alırken. <span style="font-style:italic;">Senin daha demin Syl'e verdiğin söz bu değil mi? Bir Parlayan'a dönüşmeyi kabul etmeyecek miydin?</span></p>
<p>Kaladin sert bir nefes çekmeyle çentiğin Fırtınaışığı’nı içine çekti, sonra da Işık'ı taşın içine doldurdu. Bunda daha iyiye gitmekteydi, Fırtınaışığı’nı elinin içine çekiyor, sonra da onu taşın altını kaplamak için ışıltılı bir boyaymış gibi kullanıyordu. Fırtınaışığı taşın içine işledi ve duvara bastırdığı zaman orada kaldı.</p>
<p>Taştan dumansı Işık iplikleri yükseliyordu. “Büyük ihtimalle Kaya’yı üstüne asmamıza gerek yok,” dedi Kaladin. “Eğer sen temel referans istiyorsan, neden sadece taşın kendi başına orada kaldığı süreyi kullanmıyorsun?”</p>
<p>“Eh, öylesi daha az eğlenceli,” dedi Sigzil. “Ama peki.” Defterine sayılar yazmaya devam ediyordu. Bu diğer köprücülerin pek çoğunu rahatsız ederdi. Yazı yazan bir adam erkekliğe, hatta dine aykırı olarak görülürdü; gerçi Sigzil sadece rün yazıyordu.</p>
<p>Neyse ki bugün Kaladin'in yanında sadece Sigzil, Kaya ve Lopen vardı; hepsi de farklı kuralları olan yerlerden gelmiş yabancılardı. Herdaz teknik olarak Vorin’di, ama onlar kendi özel çeşitlerini uyguluyordu ve Lopen de bir erkeğin yazı yazmasını umursuyormuş gibi görünmüyordu.</p>
<p>&quot;Ee,” dedi Kaya beklerlerken. “Fırtınakutsamış liderimiz, demiştin sen yapabildiğin başka bir şey olduğunu, değil mi?”</p>
<p>“Uç!” dedi Lopen uçurumun aşağısından.</p>
<p>“Uçamıyorum,” dedi Kaladin kuru kuru.</p>
<p>“Duvarlarda yürü!”</p>
<p>“Onu denedim,” dedi Kaladin. “Neredeyse düşüp kafamı kıracaktım.”</p>
<p>“Ah, gancho,” dedi Lopen. “Ne uçmak, ne duvarlarda yürümek yok mu? Benim kadınlan etkilemem gerek. Ben taşları duvarlara yapıştırmanın yeterli olacağını düşünmüyorum.”</p>
<p>“Bence bunu kim olsa etkileyici bulur,” dedi Sigzil. “Doğanın kanunlarına meydan okuyor.&quot;</p>
<p>“Sen fazla Herdazlı kadın tanımıyorsun, değil mi?” diye sordu Lopen içini çekerek. “Harbiden bak, uçmayı tekrar denememiz gerektiğini düşünüyorum. En iyisi o.”</p>
<p>“Daha başka bir şey <span style="font-style:italic;">var,&quot;</span> dedi Kaladin. &quot;Uçmak değil ama yine de işe yarar. Ben tekrar yapabileceğimden emin değilim. Hiç bilinçli bir şekilde yapmadım.”</p>
<p>“Kalkan,” dedi Kaya duvarın yanında taşa bakmakta olduğu yerden. “Savaş meydanında, ateş ettiği zaman Parshendiler bize. Senin kalkanına vurdu oklar. <span style="font-style:italic;">Bütün </span>oklar.”</p>
<p>“Evet,” dedi Kaladin.</p>
<p>“Bunu test etmemiz gerek,” dedi Sigzil. “Bir yaya ihtiyacımız olacak.”</p>
<p>“Sprenler,” dedi Kaya işaret ederek. “Duvara çekiyorlar taşı onlar.”</p>
<p>“Ne?” Sigzil fırlayıp yanına giderek, Kaladin’in duvara bastırmış olduğu taşa gözlerini kısarak baktı. “Ben görmüyorum.”</p>
<p>&quot;Ah,” dedi Kaya. “O zaman görülmek istemiyor onlar.” Başını onlara doğru eğdi. “Özürler dilerim, <span style="font-style:italic;">mafah'liki.”</span></p>
<p>Sigzil kaşlarını çatıp bölgeyi aydınlatmak için bir küre kaldırarak daha yakından baktı. Kaladin de onlara doğru yürüyerek katıldı. Eğer yakından bakarsa minik mor sprenleri seçebiliyordu. &quot;Oradalar Sig,” dedi Kaladin.</p>
<p>“O zaman ben niye onları görmüyorum?”</p>
<p>“Bu benim becerilerimle ilgili bir şey,” dedi Kaladin yakınlarındaki kayaların içinde bir oyukta oturmakta olan Syl’e bir bakış atarak, bir bacağını aşağı sarkıtmış sallıyordu.</p>
<p>“Ama Kaya...”</p>
<p>“Ben <span style="font-style:italic;">alaii'iku,&quot;</span> dedi Kaya bir elini göğsüne kaldırarak.</p>
<p>“Onun anlamı da?” diye sordu Sigzil sabırsız bir şekilde.</p>
<p>“Benim görebildiğim bu sprenleri, ve senin de göremediğin.” Kaya bir elini adamın omzuna koydu. &quot;Bu önemli değil, dostum. Suçlamıyorum ben seni kör olduğun için. Öyleler çoğu ovalı. Havadan oluyor bu. Durduruyor beyinlerinizin düzgün çalışmasını.”</p>
<p>Sigzil yüzünü astı ama dalgınca parmaklarıyla bir şeyler yaparken bazı notlar yazıyordu. Saniyeleri mi sayıyordu? Taş en sonunda duvardan kurtuldu, yere çarparken en son birkaç Fırtınaışığı ipliği üzerinde tütüyordu. “Bir dakikadan epey fazla,” dedi Sigzil. “Seksen yedi saniye saydım.” Diğerlerine doğru baktı.</p>
<p>“Bizim de mi saymamız gerekiyordu?” diye sordu Kaladin omzunu silken Kaya’ya doğru bir göz atarak.</p>
<p>Sigzil içini çekti.</p>
<p>“Doksan bir saniye,” diye seslendi Lopen. “Bir şey değil.”</p>
<p>Sigzil yanındaki yosunların arasından dışarıya uzanan birkaç parmak kemiğini görmezden gelerek bir kayanın üzerine oturdu ve defterine bazı notlar aldı. Yüzü asıldı.</p>
<p>“Har’ dedi Kaya yanında çömelirken. “Görünüyorsun kötü yumurta yemiş gibi. Ne sorun?”</p>
<p>“Ben ne yaptığımı bilmiyorum Kaya,” dedi Sigzil. “Ustam bana sorular sormayı ve kesin cevaplar bulmayı öğretti. Ama nasıl kesin olabilirim ki? Zamanlama için bir saate ihtiyacım var ama saatler çok pahalı. Bir saatimiz olsaydı bile, Fırtınaışığı’m nasıl ölçeceğimi bilmiyorum!”</p>
<p>“Çentiklerle,” dedi Kaladin. “Mücevherler camla kaplanmadan önce hassas bir şekilde tartılıyor.”</p>
<p>“Ve hepsi birden aynı miktarda Işık tutuyor mu?” diye sordu Sigzil. “Kesilmemiş mücevherlerin kesilmiş olanlardan daha az tuttuğunu biliyoruz. O zaman daha iyi kesilmiş olanları da daha çok mu tutuyor? Dahası, Fırtınaışığı zamanla kürelerden solar. O çentik doldurulduğundan beri kaç gün oldu ve o zamandan beri ne kadar Işık kaybetti? Hepsi aynı miktarı aynı hızda mı kaybediyor? Biz çok az şey biliyoruz. Sanırım zamanınızı boşa harcıyorum, komutanım.”</p>
<p>&quot;Boşa değil,” dedi Lopen yanlarına gelirken. Tek kollu Herdazlı esnedi, diğer adamı biraz kenara çekilmeye zorlayarak Sigzil’in yanında taşa oturdu. “Bizim sadece başka şeyleri test ediyor olmamız gerek, hı?”</p>
<p>“Ne gibi?” dedi Kaladin.</p>
<p>“Mesela gancho, beni duvara yapıştırabilir misin?”</p>
<p>“Ee... Bilmiyorum,” dedi Kaladin.</p>
<p>“Bilmesi iyi bir şeye benziyor, hı?” Lopen ayağa kalktı. “Deneyelim mi?”</p>
<p>Kaladin Sigzil’e bir bakış attı, o ise omzunu silkti.</p>
<p>Kaladin içine daha fazla Fırtınaışığı çekti. Kükreyen fırtına içini doldurdu, sanki çıkmanın bir yolunu arayan bir esir gibi içeriden derisini yumrukluyordu. Fırtınaışığı’nı elinin içine çekti ve duvara bastırarak taşları aydınlıkla boyadı.</p>
<p>Derin bir nefes alarak Lopen’i kaldırdı, ufak tefek adamı kaldırması korkutucu derecede kolay olmuştu, özellikle de bir parçası hâlâ Kaladin’in damarlarının içinde olan Fırtınaışığı ile. Lopen’i duvara bastırdı.</p>
<p>Şüpheli bir şekilde geriye doğru çekildiği zaman Herdazlı orada kaldı, koltuk altlarında toplanan üniformasından taşlara yapışmıştı.</p>
<p>Lopen sırıttı. “İşe yaradı!”</p>
<p>“Bu şey faydalı olabilir,” dedi Kaya garip kesimli Boynuzyiyenli sakalını ovuşturarak. “Evet, test etmemiz gereken şey <span style="font-style:italic;">bu</span> bizim. Bir askersin sen Kaladin. Bunu kullanabilir misin savaşta?”</p>
<p>Kaladin yavaş yavaş başını sallayarak onayladı, aklının içinde bir düzine olasılık belirmişti. Ya düşmanları zemine koymuş olduğu bir Işık havuzuna basarlarsa? Bir arabanın hareket etmesine engel olabilir miydi? Mızrağını bir düşmanın kalkanına yapıştırıp ondan sonra da çekerek ellerinden koparabilir miydi?</p>
<p>“Nasıl hissediyorsun Lopen?” diye sordu Kaya. “Acıtıyor mu bu şey?”</p>
<p>“Yok,&quot; dedi Lopen kımıldanarak. &quot;Ben ceketim yırtılır ya da düğmeler kopar diye korkuyorum. Ha. Haa. Sana bir soru! Tek kollu Herdazlı, onu duvara yapıştıran adama ne yapmış?”</p>
<p>Kaladin kaşlarını çattı. “Bilmem.”</p>
<p>“El sallamış,” dedi Lopen. <span style="font-style:italic;">“Başka</span> napıcak ki?” Kahkahaya boğuldu.</p>
<p>Sigzil homurdandı, gerçi Kaya gülmüştü. Syl başını bir yana yatırarak Kaladin’e doğru fırlayıp geldi. “Espri miydi o?” diye sordu hafifçe.</p>
<p>&quot;Evet,” dedi Kaladin. “Özellikle berbat bir espri.”</p>
<p>“Ah, öyle deme!” dedi Lopen, hâlâ kıkırdıyordu. “Benim bildiğim en iyisi o. Ve, harbiden bak, ben tek kollu Herdazlı şakalarında uzmanım. ‘Lopen’ der benim annem hep, ‘bunları başkalarından önce gülmek için senin öğrenmen gerek. O zaman sen gülmeyi onlardan çalarsın ve tüm kahkahalar senin olur.’ O çok bilge bir kadın. Ben bir keresinde ona chul kafası getirmiştim.”</p>
<p>Kaladin gözlerini kırpıştırdı. “Sen... Ne getirdin?”</p>
<p>“Chul kafası,” dedi Lopen. “Çok lezzetli olur.”</p>
<p>“Sen garip bir adamsın Lopen,” dedi Kaladin.</p>
<p>“Hayır/’ dedi Kaya. “Gerçekten de güzel onlar. Kafa, en iyi parçası o chulun.”</p>
<p>“bu konuda siz ikinizin lafına inanacağım,” dedi Kaladin. “Birazcık da olsa” Onu yerinde tutan Fırtınaışığı solmaya başlarken yukarı doğru uzanarak Lopen’i kollarından tuttu. Kaya da belini kavradı ve Lopen’i yere indirdiler.</p>
<p>“Pekâlâ,” dedi Kaladin içgüdüsel olarak zamanı kontrol etmek için gökyüzüne bakarken, gerçi yukarısındaki dar uçurum aralığından güneşi göremiyordu. “Hadi deney yapalım.”</p>
<p>♦</p>
<p>♦ ♦</p>
<p>içinde alevlenen fırtınayla Kaladin uçurumun zeminini koşarak aştı. Hareketi bir grup fırfirçiçeğini ürküttü, kapanan eller gibi aceleyle içeri çekildiler. Duvarlardaki sarmaşıklar titredi ve yukarıya doğru kıvrılmaya başladı.</p>
<p>Kaladin’in ayaklan durgun sulan etrafa sıçrattı. Arkasından tüten Fırtınaışığı iplikleriyle bir moloz yığınının üzerinden atladı. İçi Işıkla doluydu, <span style="font-style:italic;">küt küt atıyordu. </span>Bu onu kullanmayı daha kolay yapıyordu, Işık akmak <span style="font-style:italic;">istiyordu.</span> Kaladin onu mızrağının içine ittirdi.</p>
<p>İlerisinde Lopen, Kaya ve Sigzil antrenman mızrakları ile bekliyorlardı. Her ne kadar Lopen pek iyi olmasa da (eksik olan kolu çok büyük bir dezavantajdı), Kaya onun eksiğini kapatıyordu. İri Boynuzyiyenli öldürmeyi reddediyordu ve Parshendilerle de dövüşmüyordu, ama bugün için “deney” adına yardımcı olmayı kabul etmişti.</p>
<p>Çok iyi dövüşüyordu ve Sigzil de mızrakta idare ederdi. Savaş alanında birliktelerken, üç köprücü bir zamanlar Kaladin’i zorlamış olabilirdi.</p>
<p>Bir zamanlar.</p>
<p>Kaladin mızrağını yan tarafındaki Kaya’ya doğru fırlatarak, durdurmak için kendi silahını kaldıran iri Boynuzyiyenli’yi şaşırttı. Fırtınaışığı Kaladin’in mızrağını Ka-ya’nınkine yapıştırarak çarpı şekli oluşturdu. Kaya saldırmak için mızrağını çevirmeye çalıştı ama bunu yapmak, Kaladin’in mızrağıyla kendi kendine yan tarafına vurmasına neden oldu.</p>
<p>Lopen’in mızrağı öne atılırken Kaladin bunu bir eliyle kolaylıkla yakalayarak aşağı doğru ittirip, ucunu da Fırtınaışığı ile doldurdu. Silah çöp yığınına çarptı ve tahtalar ile kemiklere yapıştı.</p>
<p>Sigzil’in silahı geldi ve Kaladin kenara bir adım atarken göğsünü epey bir farkla ıskaladı. Kaladin mızrağa avcunun içiyle dokunarak içine Işık doldurup, daha çöplerin arasından yeni kurtulmuş olan yosun ve kemiklerle kaplı Lopen’in mızrağına itti. İki mızrak birbirine yapıştı.</p>
<p>Kaladin Kaya ile Sigzil’in aralarından sıyrılıp gitti, üç adamı darmadağınık, dengesiz ve silahlarını birbirinden ayırmaya çalışır hâlde arkasında bırakmıştı. Kaladin tatsızca gülümseyerek uçurumun öbür ucuna kadar koşa koşa gitti. Bir <span style="text-decoration:underline;">mızr</span>ak aldı, sonra da döndü, ağırlığını bir ayağından öbürüne vererek olduğu yerde sekiyordu. Fırtınaışığı onu hareket etmeye teşvik ediyordu. Bu kadar çoğunu tutarken hareketsiz durmak neredeyse imkânsızdı.</p>
<p><span style="font-style:italic;">Hadi, hadi,</span> diye düşündü. Öbür üçü en sonunda Fırtınaışığı tükenirken silahlarını ayırabildiler. Onunla tekrar yüzleşmek için hazırlandılar.</p>
<p>Kaladin öne atıldı. Uçurumun loş ışığında üzerinden yükselen dumanın ışıltısı sıçrayan ve savrulan gölgeler yaratmaya yetecek kadar güçlüydü. Havuzcukların içinden şapırtıyla geçti, su ayakkabısız ayağına soğuk geldi. Çizmelerini çıkarmıştı, altındaki taşlan hissetmek istiyordu.</p>
<p>Bu sefer üç köprücü sanki bir süvari saldırısına karşı hazırlanır gibi mızraklarının diplerini zemine dayadılar. Kaladin gülümsedi, sonra da kendi mızrağının ucunu kavradı ve Fırtınaışığı ile doldurdu; onlarınki gibi, bu da gerçek ucu olmayan bir antrenman mızrağıydı.</p>
<p>Bunu Kaya’nınkine vurdu, Boynuzyiyenli’nin elinden söküp almaya niyeti vardı. Kayanın ise başka planları vardı ve Kaladin’i şaşırtan bir kuvvetle mızrağını geriye doğru <span style="font-style:italic;">savurdu.</span> Neredeyse elinden kurtulacaktı.</p>
<p>Lopen ve Sigzil hızla iki yanından üzerine gelmek için harekete geçtiler. <span style="font-style:italic;">Güzel, </span>diye düşündü Kaladin gururla. Onlara bunun gibi taktikleri öğretmiş, savaş meydanında nasıl birlikte çalışılacağını göstermişti.</p>
<p>Onlar yakına gelirken Kaladin mızrağını bıraktı ve bacağını uzattı. Fırtınaışığı çıplak ayağından da ellerinden olduğu kadar kolaylıkla dışarı akıyordu ve yerde büyük ışıltılı bir yay çizmeyi başardı. Sigzil onun üstüne bastı ve ayağı Işık’a yapışınca tökezledi. Düşerken mızrağını saplamaya çalıştı ama darbesinin arkasında hiç kuvvet yoktu.</p>
<p>Kaladin ağırlığıyla saldırısı ıskalayan Lopen’e bindirdi. Lopen’i duvara bastırdı, sonra da geriye çekilerek Herdazlı’yı taşa yapışmış hâlde bıraktı. Temas hâlinde oldukları bir kalp atışı sırasında Kaladin onu Işık’la doldurmuştu.</p>
<p>“Ah, yine mi,” dedi Lopen bir inlemeyle.</p>
<p>Sigzil yüz üstü suyun içine düşmüştü. Kaladin’in Kaya’nın kafasına doğru bir kütük savurmakta olduğunu fark etmeden önce gülümseyecek zamanı ancak olmuştu.</p>
<p>Bütün bir kütük. Kaya koskoca ağaç gövdesini <span style="font-style:italic;">nasıl</span> kaldırmıştı? Kaladin kendisini yere fırlatarak kütüğün yolundan uzaklaştı, yerde yuvarlandı ve kütük uçurumun zeminine çatırtıyla inerken ellerinin derisi sıyrıldı.</p>
<p>Kaladin hırladı, Fırtınaışığı dişlerinin arasından geçerek önündeki havada yükseldi. Kaya tekrar kaldırmaya çalışırken Kaladin kütüğünün üzerine atladı.</p>
<p>Kaladin’in inişi kütüğün tekrar zemine bindirmesine neden oldu. Kaya’nın üzerine doğru atladı ve bir parçası kendisinden iki kat daha ağır olan biriyle boğuşmaya çalışarak ne halt ettiğini merak etti. Boynuzyiyenli’ye bindirerek ikisinin de yere yuvarlanmasına neden oldu. Yosunların arasında yuvarlandılar, Kaya Kaladin’in kollarını kıstırmak için büktü. Boynuzyiyenli’nin güreşçilik eğitimi olduğu belliydi.</p>
<p>Kaladin zemine Fırtınaışığı boşalttı. Kendisini engellemeyeceğini ya da etkilemeyeceğini keşfetmişti. O yüzden de yuvarlanırlarken Kaya’nın önce kolu, sonra da yan tarafı zemine yapıştı.</p>
<p>Boynuzyiyenli Kaladin’i kıstırmak için mücadele etmeye devam etti. Neredeyse başarıyordu da, ta ki Kaladin bacaklarıyla iterek ikisini de yuvarlayana kadar. Böylece Kayanın öbür dirseği de zemine dokundu ve yapıştı.</p>
<p>Kaladin söküp kendini kurtardı, nefes nefese kalmıştı, öksürürken geride kalan Fırtmaışığı’nm da büyük bir kısmını kaybetti. Duvara yaslanarak yüzündeki teri sildi.</p>
<p>“Hal” dedi Kaya yapıştığı yerden, kolları yanlara doğru açık kalmış yatıyordu. “Yakalıyordum neredeyse seni. Kaypaksın sen bir beşinci oğul kadar!”</p>
<p>“Fırtınalar adına Kaya/’ dedi Kaladin. “Seni savaş meydanına çıkarmak için neler vermezdim. Sen aşçı olarak boşa harcanıyorsun.”</p>
<p>“Sevmiyor musun yemekleri?” diye sordu Kaya gülerek. “Denemem gerekecek daha çok yağlı bir şeyleri. Uyacak sana bu şey! Canlı bir gölbalığını elde tutmaya çalışmak gibi bir şeydi seni yakalamak! Kaplanmış olan bir tanesini tereyağıyla! Ha!” Kaladin onun yanına gelerek çömeldi. “Sen bir savaşçısın Kaya. Ben bunu Teft’in içinde gördüm, ve sen ne dersen de, ama senin içinde de görüyorum.”</p>
<p>&quot;Yanlış oğulum ben asker olmak için,” dedi Kaya inatçı bir şekilde. “Bu <span style="font-style:italic;">tuanaliki-na</span> olan bir şey, dördüncü oğul ya da aşağısı. Boşa harcanamaz üçüncü oğul savaşta.” &quot;Kafama ağaç fırlatmana engel olmadı ama.”</p>
<p>“Küçüktü ağaç,” dedi Kaya. “Ve sertti çok kafa.”</p>
<p>Kaladin gülümsedi, sonra da aşağı uzanarak Kaya’nın altındaki taşlara doldurulmuş olan Fırtınaışığı’na dokundu. Daha önce hiç kullandıktan sonra bu şekilde geri almayı denememişti. Yapabilir miydi? Gözlerini kapattı ve nefesini içine çekti, deniyordu... Evet.</p>
<p>içindeki fırtınanın bir parçası tekrar alevlendi. Gözlerini açtığı zaman Kaya kurtulmuştu. Kaladin hepsini geri almayı başaramamıştı ama bir kısmını almıştı. Geri kalanı havaya uçup gidiyordu.</p>
<p>Kaya’yı elinden tutarak, iri adamın ayağa kalkmasına yardım etti. Kaya üstündeki tozları çırptı.</p>
<p>“Bu <span style="font-style:italic;">utanç</span> vericiydi,” dedi Sigzil Kaladin onu da serbest bırakmak için yürüyerek yaklaşırken. “Sanki biz çocukmuşuz gibi. Birinci’nin gözleri bile bu kadar yüz kızartıcı bir gösteri izlememiştir.”</p>
<p>“Benim hiç adil olmayan bir avantajım var,” dedi Kaladin Sigzil’in ayağa kalkmasına yardım ederken. “Bir asker olarak yılların eğitimi, senden daha yapılı bir vücut. Ha, bir de parmaklarımdan Fırtınaışığı yayma becerim var.” Sigzil’in omzuna vurdu. “Siz iyi iş çıkardınız. Bu sadece bir deneydi, senin istediğin gibi.”</p>
<p><span style="font-style:italic;">Daha faydalı bir tür deney,</span> diye düşündü Kaladin.</p>
<p>“Tabii,” dedi Lopen arkalarından. “Bırak Herdazlı duvara yapışık kalsın. Burada manzara müthiş. Aa, bu yanağından aşağı akan şey çamur mu? Bu yanağını silemeyen Bizim Lopen için yepyeni bir imaj sayılır çünkü -söyledim mi bilmem- eli duvara yapışık.”</p>
<p>Kaladin gülümseyerek ona doğru gitti. “Seni duvara yapıştırmamı isteyen ilk başta şendin Lopen.”</p>
<p>“Öbür elim var ya,” dedi Lopen. “Uzun zaman önce kopan, hani korkunç bir yaratığın yediği? O şu anda sana kaba bir hareket yapıyor. Bilmek istersin diye düşündüm ki, hakarete uğramaya kendini hazırla.” Bunu da her şeye karşı gösterdiği o aynı kaygısızlığıyla söylemişti. Köprü ekibine bile belli bir çılgın heveslilikle katılmıştı. Kaladin onu aşağı indirdi.</p>
<p>“Bu şey, iyi işledi o,” dedi Kaya.</p>
<p>“Evet,” dedi Kaladin. Gerçi dürüst olmak gerekirse, büyük olasılıkla üç adamı sadece bir mızrak ve Fırtınaışığı’mn ona sağladığı fazladan hız ve güç ile daha kolayca yenmiş olurdu. Henüz bunun bu yeni güçlerine alışkın olmaması nedeniyle olup olmadığından emin değildi ama kendisini bu güçleri kullanmaya zorlamak Kaladin’i bazı ters durumlara sokuyordu.</p>
<p><span style="font-style:italic;">Alışkanlık,</span> diye düşündü. <span style="font-style:italic;">Benim bu güçleri de mızrağımı bildiğim kadar iyi bilmem gerekiyor.</span></p>
<p>Bu da antrenman anlamına geliyordu. Bol bol antrenman. Ne yazık ki, antrenman yapmanın en iyi yolu beceri, güç ve yetileri sana eşit ya da daha üstün olan birini bulmaktı. Kaladin’in şimdi neler yapabildiği düşünülecek olursa, bu pek de olacak şey değildi.</p>
<p>Diğer üçü çantalarından su tulumlarını çıkarmak için ilerlediler ve Kaladin de uçurumun biraz ilerisindeki gölgelerin içinde durmakta olan bir şekli fark etti. Kaladin ayağa kalktı, telaşlanmıştı ama kürelerinin ışığının içine giren Teft oldu.</p>
<p>“Senin nöbet tutacağını sanıyordum,” diye hırladı Teft Lopen’e.</p>
<p>&quot;Duvarlara yapıştırılmakla çok meşguldüm,” dedi Lopen su tulumunu kaldırarak. “Senin eğitecek bir tutam yeşilasman olduğunu sanıyordum?”</p>
<p>“Drehy onlara göz kulak oluyor,” dedi Teft çer çöpün arasından yolunu bularak uçurum duvarının yanındaki Kaladin’e katılırken. “Oğlanlar sana söyledi mi bilmiyorum Kaladin, ama o ekibi böyle aşağı indirmek her nasılsa onların kabuklarım kırdı.” Kaladin başını sallayarak onayladı.</p>
<p>“Sen nasıl insanları bu kadar iyi tanır oldun?” diye sordu Teft.</p>
<p>“Bu onları epey bir kesip açmayı içeriyor,” dedi Kaladin Kaya’yla kapışırken sıyırmış olduğu eline bakarken. Sıyrık gitmişti, Fırtınaışığı derisindeki yırtıkları iyileştirmişti.</p>
<p>Teft homurdanarak yiyeceklerini çıkarmış olan Kaya ve diğer ikisine baktı. “Acemi eğitiminin başına Kayayı getirmelisin.”</p>
<p>“O dövüşmüyor.”</p>
<p>“Daha demin seninle antrenman yaptı,” dedi Teft. &quot;O yüzden belki onlarla da yapar, insanlar onu benden daha çok seviyorlar. Bu işi kesin batıracağım.”</p>
<p>“Sen iyi bir iş yapacaksın Teft, başka türlüsünü söylemene izin vermiyorum. Artık kaynaklarımız var. Artık her çentik için hesap yapmak yok. Sen o oğlanları eğiteceksin ve bunu da <span style="font-style:italic;">düzgün</span> yapacaksın.”</p>
<p>Teft içini çekti ama başka bir şey söylemedi.</p>
<p>“Benim ne yaptığımı gördün.&quot;</p>
<p>“Evet,&quot; dedi Teft. “Sana düzgün rakip olabilmek için yirmi adamlık tüm bir grubu buraya indirmemiz gerekir.”</p>
<p>“Ya o, ya da benim gibi olan başka birisini bulmak,” dedi Kaladin. “Antrenman yapabileceğim birisi.”</p>
<p>“Evet,” dedi Teft bir daha, sanki o bunu hiç düşünmemiş gibi başını salladı. “Şövalyelerin on tarikati vardı, değil mi?” diye sordu Kaladin. “Sen diğerleri hakkında herhangi bir şey biliyor musun?” Kaladin’in neler yapabileceğini ilk fark eden Teft olmuştu. Bunu Kaladin’in kendisinden bile önce fark etmişti.</p>
<p>&quot;Fazla değil,” dedi Teft yüzünü buruşturarak. “Ben tarikatların her zaman birbir-leriyle iyi geçinmediklerini biliyorum, resmî hikâyeler ne derse desin. Benden daha fazla bilen birilerini bulabilir miyiz diye bakmak gerekecek. Ben... Ben uzak dururdum. Ye anlatabilecek olan benim tanıdığım insanlar, onlar artık ortalıkta değil.”</p>
<p>Eğer Teft daha önce aksi bir ruh hâlinde idiyse, bu onu iyice arttırmıştı. Yere bakıyordu. Geçmişinden ender olarak bahsederdi ama Kaladin bu insanlar her kimlerse, Teft’in yapmış olduğu bir şey yüzünden öldüklerinden gittikçe daha da fazla emin oluyordu.</p>
<p>“Eğer birilerinin Parlayan Şövalyeler’i tekrar kurmak istediğini duysaydın ne düşünürdün?” dedi Kaladin hafifçe Teft’e.</p>
<p>Teft hızla başım kaldırdı. “Sen...”</p>
<p>“Ben değil,” dedi Kaladin dikkatli bir şekilde konuşarak. Dalinar Kholin onun toplantıyı dinlemesine izin vermişti ve Kaladin her ne kadar Teft’e güveniyor olsa da, bir subay olarak diline hâkim olması gerekiyordu.</p>
<p><span style="font-style:italic;">Dalinar bir açıkgöz,</span> diye fısıldadı bir parçası. O <span style="font-style:italic;">senin onunla paylaştığın bir sim açığa dökmeden önce iki kere düşünmezdi.</span></p>
<p>“Ben değil,” diye tekrar etti Kaladin. “Ya bir yerlerdeki bir kral, bir grup insan toplayıp onların adını Parlayan Şövalyeler koymaya karar verseydi?”</p>
<p>“Ona salak derdim,” dedi Teft. “Şimdi, Parlayanlar insanların söylediği gibi değil. Onlar hain değildi. <span style="font-style:italic;">Değillerdi</span> işte. Ama herkes onların ihanet ettiğinden o kadar emin ve sen de düşünceleri o kadar çabuk değiştiremezsin. Eğer onları susturmak için Dalgabağlayamıyorsan.” Teft Kaladin’i baştan aşağı süzdü. “Sen bunu yapacak mısın evlat?”</p>
<p>“Onlar benden nefret ederler, değil mi?” dedi Kaladin. Onu incelemek için iyice yaklaşana kadar havada yürüyen Syl’i fark etmeden edememişti. “Eski Parlayanlar’ın yaptıkları şeyler yüzünden.” Teft'in itirazını durdurmak için elini kaldırdı. “Yaptıkları <span style="font-style:italic;">düşünülen</span> şeyler yüzünden.”</p>
<p>“Evet,&quot; dedi Teft.</p>
<p>Syl kollarını kavuşturarak Kaladin’e bir bakış attı. Söz <span style="font-style:italic;">verdin,</span> diyordu o bakış.</p>
<p>“O zaman bunu nasıl yaptığımıza dikkat etmemiz gerekecek,” dedi Kaladin. “Git ve acemileri topla. Bir gün için burada yeteri kadar antrenman yaptılar.”</p>
<p>Teft başını salladı, sonra da emredildiği gibi yapmak için hızla gitti. Kaladin mızrağını ve deneylerini aydınlatması için yerleştirdiği küreleri topladı, sonra da öbür üçüne elini salladı. Eşyalarını topladılar ve geri dönmek için yürümeye başladılar.</p>
<p>“O zaman yapacak mısın?” dedi Syl Kaladin’in omzuna konarak.</p>
<p>“Önce daha fazla antrenman yapmak istiyorum,” dedi Kaladin. <span style="font-style:italic;">Ve fikre alışmayı.</span></p>
<p>“İyi olacak Kaladin.”</p>
<p>“Hayır. Zor olacak. İnsanlar benden nefret edecekler ve eğer etmezlerse bile, onlardan ayrılmış olacağım. Kopmuş. Gerçi kaderimin bu olduğunu kabul ettim. İdare edeceğim.” Köprü Dört’te bile, Kaladin’e bir tür mitolojik kurtarıcı Elçi’ymiş gibi davranmayan tek kişi Moash’tı. O ve belki Kaya.</p>
<p>Yine de, öbür köprücüler onun bir zamanlar endişe ettiği gibi korkuyla tepki vermemişlerdi. Onu putlaştırmış olabilirlerdi ama onu tecrit etmemişlerdi. Bu da yeterdi.</p>
<p>İp merdivene Teft ve yeşilasmalardan önce ulaştılar ama beklemeleri için bir sebep yoktu. Kaladin çamurlu uçurumdan yukarıya tırmanarak savaş kamplarının hemen doğusunda olan platoya çıktı. Uçurumdan çıkarken parasını ve mızrağını taşıyabiliyor olmak ne kadar da garip geliyordu. Gerçekten de, Dalinar’ın savaş kampına doğru giden yolu koruyan askerler onu engellemedi; aksine dimdik durdular ve selam verdiler. Bunlar ona hayatında verilmiş en düzgün selamlardı, bir generale verilen selamlar kadar düzgünlerdi.</p>
<p>“Seninle gurur duyuyormuş gibi görünüyorlar,&quot; dedi Syl. “Onlar seni tanımıyor bile ama seninle gurur duyuyorlar.”</p>
<p>“Onlar koyugöz,” dedi Kaladin selamlarına karşılık vererek. “Büyük olasılıkla Sa-deas onlara ihanet ettiği zaman Kule’de savaşmakta olan adamlar.”</p>
<p>“Stormblessed,” diye seslendi bir tanesi. “Haberleri duydunuz mu?”</p>
<p><span style="font-style:italic;">Onlara bu lakabı duyurana lanet olsun,</span> diye düşündü Kaladin, Kaya ve diğer ikisi de ona yetişirken.</p>
<p>“Hayır,” diye seslendi Kaladin. “Ne haberi?”</p>
<p>“Harap Ovalar’a bir kahraman gelmiş!” diye karşılık verdi asker. “Berrakbey Kholin’le görüşecek, belki de ona destek verecek! Bu iyi bir işaret. Buralarda işlerin sakinleşmesine yardım edebilir.”</p>
<p>“Ne bu?” diye sordu Kaya. “Kim?”</p>
<p>Asker bir isim söyledi.</p>
<p>Kaladin’in kalbi buz kesti.</p>
<p>Neredeyse mızrağını donmuş parmaklarından düşürecekti. Ve ondan sonra, koşarak fırladı. Arkasından seslenen Kaya’nın haykırışını dinlemedi, öbürlerinin ona yetişmelerine izin vermek için durmadı. Kampın içinden süratle geçti, merkezdeki Dalinar’ın komuta üssüne doğru koştu.</p>
<p>Bir grup askerin yukarısındaki havada dalgalanan sancağı gördüğü zaman inanmak istemedi, büyük olasılıkla savaş kampının dışındaki çok daha büyük bir grubunkiyle aynıydı. Kaladin onların yanından geçti, bakışlar ve seslenmeleri üzerine çekmişti, ne olduğunu soruyorlardı.</p>
<p>En sonunda Dalinar’ın sığınaklı taş binalar yerleşkesine çıkan kısa basamakların dışında durdu. Orada Karadiken, uzun boylu bir adamın elini kavramış olarak duruyordu.</p>
<p>Kare yüzlü ve ağırbaşlı misafirin lekesiz bir üniforması vardı. Güldü, sonra da Dalinar’a sarıldı. “Çok uzun zaman oldu,” dedi. “Eski dostum.”</p>
<p>“Gerçekten de fazla uzun oldu,” diyerek ona katıldı Dalinar. “En sonunda, yılların sözlerinden sonra, senin buraya gelebilmene çok sevindim. Hatta kendine bir Parekı-lıcı bile bulmuşsun diye duydum!”</p>
<p>“Evet,” dedi misafir geri çekilerek ve elini yana doğru uzattı. “Beni savaş meydanında öldürmeye çalışma cüretinde bulunan bir suikastçıdan geldi.”</p>
<p>Kılıç belirdi. Kaladin gümüşsü silaha baktı. Keskin metal kısmı boyunca işlemeler olan Kılıç, hareket hâlindeki alevler gibi görünecek şekilde yapılmıştı ve Kaladin’in gözlerine silah kırmızıyla lekelenmiş gibi görünüyordu. İsimler akima üşüştü: Dallet, Coreb, Reesh... Eski zamanlardan bir manga, başka bir hayattan. Kaladin’in sevdiği adamlar.</p>
<p>Başını kaldırdı ve kendisini misafirin yüzünü görmeye zorladı. Kaladin diğer her şeyin ötesinde nefret, <span style="font-style:italic;">nefret</span> ettiği bir adam. Bir zamanlar tapındığı bir adam.</p>
<p>Yücebey Amaram. Kaladin’in Parekılıcı’m çalan, alnını damgalayan ve köle olarak satan adam.</p>
<p><a id="bookmark1"></a><span style="font-weight:bold;">BİRİNCİ KISMIN SONU</span></p>
<p>ARA SOZ</p>
<p>'• '<sup>:</sup>'<sup>r</sup> <span style="font-style:italic;">, ■ i'</span></p>
<p>♦</p>
<p>♦ ♦</p>
<p>ESHONAİ ♦ YM ♦ <span style="font-style:italic;">pgsn</span></p>
<p>Harap Ovalar’ın merkezindeki platoya ulaşırken, Azim Ritmi Eshonai’nin zihninin gerisinde yumuşak bir şekilde çalıyordu.</p>
<p>Merkez plato. Narak. Sürgün.</p>
<p>Yuva.</p>
<p>Parezırhı’nın miğferini başından söküp çıkararak, serin havadan derin bir nefes çekti. Zırhın iç havalandırması harika işliyordu ama o bile uzun süreli çabalardan sonra boğucu hâle gelmeye başlardı. Diğer askerler arkasından yere indiler, bu turda yanına yaklaşık bin beş yüz tane almıştı. Neyse ki, bu sefer insanlardan çok daha erken varmışlar ve mücevherkalbi çok az bir çatışmayla ele geçirmişlerdi. Bunu Devi taşımaktaydı, kozayı uzaktan ilk gören kişi olmakla bu ayrıcalığı o kazanmıştı.</p>
<p>Eshonai neredeyse bunun o kadar da kolay bir tur olmamasını dileyecekti. Neredeyse.</p>
<p><span style="font-style:italic;">Neredesin Karadikerı</span>? diye düşündü batıya doğru bakarak. <span style="font-style:italic;">Neden benimle tekrar yüzleşmek için gelmiyorsun</span>?</p>
<p>Eshonai onu şu bir hafta kadar önceki turda görmüş olduğunu düşündü, oğlu tarafından platodan çekilmeye zorlanmış oldukları o turda. Eshonai o savaşa katılmamıştı, yaralı bacağı ağrıyordu ve platodan platoya atlamak Parezırhı içinde bile bacağım zorluyordu. Belki de onun aslında bu turlara hiç çıkmıyor olması gerekirdi.</p>
<p>Eğer saldırı kuvvetlerinin etrafı çevrilirse ve, yaralı bir tanesi bile olsa, bir Pare-dara ihtiyaçları olur diye orada olmayı istiyordu. Bacağı hâlâ acıyordu ama Zırh onu yeteri kadar destekliyordu. Yakında savaşmaya geri dönmesi gerekecekti. Belki eğer o doğrudan savaşa katılacak olursa, Karadiken de tekrar belirirdi.</p>
<p>Eshonai’nin onunla konuşması <span style="font-style:italic;">gerekiyordu.</span> Bunu yapmanın aciliyetini esen rüzgârların kendilerinde bile hissedebiliyordu.</p>
<p>Askerleri kendi yollarına gitmek için ayrılırken ellerini kaldırarak veda ettiler. Pek çoğu Yas Ritminde hafifçe şarkı söylüyor ya da mırıldanıyordu. Bu günlerde çok azı Heyecan, ya da hatta Azim’e şarkı söylüyordu. Adım adım, fırtına halkı, kendi ırklarını adlandırdıkları şekliyle dinleyiciler, karamsarlığın içine gömülüyordu. “Pars-hendi” bir insan terimiydi.</p>
<p>Eshonai Narak’ın büyük çoğunluğunu oluşturan harabelere doğru uzun adımlarla ilerledi. O kadar uzun yıldan sonra, geride kalmış pek fazla bir şey yoktu. Dileyen onlara harabelerin harabesi de diyebilirdi. İnsanların da, dinleyicilerin de eserleri yü-cefırtınalarm kudreti karşısında fazla uzun dayanmıyordu.</p>
<p>İlerideki taş yığını, büyük olasılıkla bir zamanlar bir kuleydi. Yüzyıllar boyunca öfkeli fırtınalar yüzünden üzerinde kalın bir krem tabakası birikmişti. Yumuşak krem çatlaklardan içeriye sızmış ve pencereleri doldurmuştu, sonra da yavaş yavaş katılaşmıştı. Kule artık devasa bir dikite benziyordu, sivri ucu gökyüzüne doğru işaret ediyordu, yanları ise sanki erimiş gibi görünen kayalarla yumru yumru olmuştu.</p>
<p>Rüzgârların karşısında o kadar uzun süre sağ kalabilmiş olması için, kulenin güçlü bir yapısı olması gerekirdi. Antik mühendisliğin diğer örnekleri o kadar iyi da-yanmamışlardı. Eshonai Harap Ovalar tarafından yavaş yavaş yutulmakta olan yıkık binaların kalıntıları olan yumruların ve tepeciklerin yanından geçti. Fırtınaların sağı solu belli olmazdı. Bazı zamanlarda devasa kaya parçaları yerlerinde koparak geride oyuklar ve tırtıklı kenarlar bırakırdı. Diğer zamanlarda, kuleler yüzlerce yıl boyunca ayakta kalır; rüzgârlar tarafından hem aşındırılır, hem de biriktirilirken küçülmek yerine büyürlerdi.</p>
<p>Eshonai benzer harabelerle keşif gezileri sırasında da karşılaşmıştı, örneğin halkının insanlarla ilk karşılaştıkları sırada çıkmış olduğu gezi gibi. Bu sadece yedi yıl önceydi ama aynı zamanda bir sonsuzluk kadar uzaktı. Eshonai sınırsızmış gibi hissettiren büyük bir dünyada keşfe çıktığı o günleri çok sevmişti. Ve şimdi...</p>
<p>Ve şimdi ise o hayatını platonun üzerinde kapana kısılmış hâlde geçiriyordu. Dünya ona sesleniyor, taşıyabileceği ne varsa toplayıp yollara düşmesi için şarkı söylüyordu. Ne yazık ki, artık onun kaderi bu değildi.</p>
<p>Her zaman bir şehir kapısı olmuş olabileceğini düşündüğü büyük bir kaya yığınının gölgesine girdi. Yıllar boyunca casuslarından öğrenebildikleri pek az şeyi Alethiler bilmiyordu. Onlar platoların düzensiz zeminleri üzerinden yürüyüp geçiyor ve sadece doğal kayaları görüyorlardı, uzun zaman önce ölmüş olan bir şehrin kemiklerinin üstüne basmakta olduklarından hiç haberleri yoktu.</p>
<p>Eshonai titredi ve Kayıplar Ritmi’ne tutuldu. Bu yumuşak bir tempoydu ama yine de sert, ayrık notalarıyla şiddetliydi. Eshonai ona uzun süre boyunca tutulu kalmadı. Göçüp gitmiş olanları hatırlamak önemliydi ama hayatta olanları korumak için çalışmak daha da önemliydi.</p>
<p>Tekrar Azim’e tutuldu ve Narak’a girdi. Burada dinleyiciler savaş yılları sırasında yapabildikleri kadarıyla evlerini inşa etmişlerdi. Kayalık şelfler kışlalara dönüşmüştü, kocakabukların kabukları çatıları ve duvarları oluşturuyordu. Bir zamanlar binalar olan tepeciklerin şimdi Rüzgâryönü taraflarında yiyecek için kayafilizleri yetişiyordu. Bir zamanlar Harap Ovalar’ın büyük bir kısmında yerleşim yerleri vardı ama en büyük şehir burada merkezdeydi. Yâni şimdi halkından geride kalmış olan harabeler, ölü bir şehrin harabelerinin içinde yaşıyordu.</p>
<p>Buraya Narak adını vermişlerdi, sürgün; çünkü burası tanrılarından ayrılabilmek için gelmiş oldukları yerdi.</p>
<p>O geçerken hem eril, hem de dişil dinleyiciler ona ellerini kaldırdılar. O kadar az kalmışlardı ki. İnsanlar intikam arayışlarında insafsızdı.</p>
<p>Eshonai onları bunun için suçlamıyordu.</p>
<p>Sanat Salonuna doğru döndü. Yakınındaydı ve günlerdir oraya uğramamıştı. İçeride, askerler resim yapmaya çalışırken gülünç işler çıkarıyordu.</p>
<p>Eshonai onların arasında gezindi, hâlâ Parezırhı’m giyiyordu, miğferi kolunun altındaydı. Uzun binanın bir çatısı yoktu, resim yapabilmek için bol bol ışığın içeri girmesine izin veriyordu ve duvarlar da uzun zaman önce sertleşmiş olan kremle yeterince ka<span style="text-decoration:underline;">lın</span>dı. Ellerinde kalın kıllı fırçaları olan askerler merkezdeki bir kaidenin üzerine dizilmiş olan kayafilizi çiçeklerinin bir tasvirini yapabilmek için ellerinden gelenin en iyisini yapıyorlardı. Eshonai sanatçıların etrafında dolaşarak işlerine baktı. Kâğıt kıymetliydi ve tuval ise hiç yoktu, o yüzden de onlar kabukların üzerini boyuyorlardı.</p>
<p>Resimler berbattı. Çiğ renk lekeleri, ortada birleşemeyen taçyapraklar... Eshonai teğmenlerinden bir tanesi olan Varanis’in yanında durakladı. Bir resim sehpasının önünde ayakta durmuş devasa bir siluetti, zırhlı parmaklarının arasında fırçayı özenli bir şekilde tutuyordu. Kitin zırh plakaları kollarından, omuzlarından, göğsünden, hatta kafasından büyümüştü. Parezırh’ının altında Eshonai’ninkiler de ona denkti.</p>
<p>“İyiye gidiyorsun,” dedi Eshonai ona Övgü Ritmi'nde konuşarak.</p>
<p>O Eshonai’ye baktı ve yumuşakça Kuşku mırıldandı.</p>
<p>Eshonai hafifçe gülerek bir elini onun omzuna koydu. “Bunlar gerçekten de çiçeğe benziyor Yaranis. Ciddi söylüyorum.”</p>
<p>“Kahverengi bir plato üzerindeki çamurlu suya benziyorlar,&quot; dedi Varanis. “Belki içinde yüzen birkaç kahverengi yaprak da vardır. Neden renkler karıştıkları zaman kahverengiye dönüşüyor? Üç tane güzel rengi bir araya koyuyorsun ve en <span style="font-style:italic;">az</span> güzel olan renge dönüşüyorlar. Bu hiç mantıklı değil, General.”</p>
<p>General. Bazı zamanlarda, Eshonai rütbesi içinde bu adamların resim yapmaya çalışırken hissettikleri kadar yersiz olduğunu hissediyordu. Savaşmak için zırha ihtiyacı olduğu için savaşforma girmişti ama o işformda olmayı tercih ederdi. Daha kıvrak, daha dayanıklı. Bu adamlara önderlik etmekten hoşlanmıyor olduğu için değildi ama her gün aynı şeyleri yapmak, zihnini uyuşturuyordu; antrenmanlar, plato turları. Eshonai yeni şeyleri görmeyi, yeni yerlere gitmeyi istiyordu. Bunun yerine ise o, halkı birer birer ölürlerken uzun bir cenaze nöbeti için onlara katılmıştı.</p>
<p><span style="font-style:italic;">Hayır. Bundan bir çıkış yolu bulacağız.</span></p>
<p>Sanat da bunun bir parçasıydı, diye umuyordu Eshonai. Onun emriyle, her erkek ve kadın belirlenen zamanları geldiğinde Sanat Salonu’nda yerlerini alıyordu. Ve deniyorlardı da, çok sıkı çalışıyorlardı. Şu ana kadar, yaklaşık olarak öbür ucu görünmeyen bir uçurumdan karşıya atlamaya çalışmak kadar başarılı olabilmişlerdi. “Spren yok mu?” diye sordu.</p>
<p>“Bir tane bile yok.” Varanis bunu Yas Ritmi’yle söylemişti. Eshonai bu günlerde o ritmi fazlasıyla sık duyar olmuştu.</p>
<p>“Denemeye devam et,” dedi Eshonai. “Biz bu savaşı çaba eksikliği yüzünden kaybetmeyeceğiz.”</p>
<p>“Ama General, bunun ne <span style="font-style:italic;">anlamı</span> var?” dedi Varanis. “Sanatçılarımızın olması bizi insanların kılıçlarından kurtarmaz.”</p>
<p>Yakınlarda, diğer askerler onun cevabını duymak için döndü.</p>
<p>&quot;Sanatçıların faydası olmaz,” dedi Eshonai Huzur Ritmi’nde. “Ama kardeşim yeni formları keşfetmeye yakın olduğu konusunda emin. Eğer biz sanatçıları nasıl yaratabileceğimizi öğrenirsek, o zaman bu ona dönüşüm süreci konusunda daha fazla şey öğretebilir ve bu da ona araştırmalarında yardım edebilir. Onun savaşformdan bile daha güçlü olan formları keşfetmesine yardım edebilir. Sanatçılar bizi buradan kurtarmayacak ama başka bir form kurtarabilir.”</p>
<p>Varanis başını sallayarak onayladı. O iyi bir askerdi. Hepsi öyle değildi, savaşform kişinin tabiatını daha disiplinli hâle getirmiyordu. Ama ne yazık ki sanatsal becerilere engel oluyordu.</p>
<p>Eshonai de resim yapmayı denemişti. Doğru şekilde düşünemiyor, zihni sanat yaratmak için gerekli olan soyutlama becerisini kavrayamıyordu. Savaşform iyi bir formdu, kullanışlıydı. Eşform gibi düşünmeye engel olmuyordu. Işform gibi, savaş-formda olduğun zamanlarda da kendin oluyordun. Ama hepsinin kendi acayiplikleri vardı. Bir işçi şiddet kullanmakta zorluk çekerdi, zihnin içinde bir yerlerde bir duvar oluyordu. Eshonai’nin o formu sevmesinin sebeplerinden bir tanesi de buydu. Onu sorunların üstesinden gelmek için daha farklı şekilde düşünmeye zorlardı.</p>
<p>İki form da sanat yaratamıyordu. Ya da en azından düzgün olarak. Eşform daha iyiydi ama o da dünya kadar başka sorunu yanında getirirdi. O hâlde olanları yapıcı olan herhangi bir şeyin üzerine odaklanmış olarak tutmak neredeyse imkânsızdı, iki form daha vardı. Gerçi birincisi, kıtform, nadiren kullanılırdı. Bu geçmişten kalmış bir hatıraydı, daha iyi olan bir şeyleri tekrar keşfetmelerinin öncesinden kalmıştı.</p>
<p>Bu da geriye sadece çevikformu bırakıyordu, dikkatli ve kıvrak olan genel bir formdu. Bunu küçüklere bakmak ve kaba kuvvetten daha çok el becerisi gerektiren işleri yapmak için kullanırlardı. Her ne kadar sanatta daha yetenekli olsa da, o form için bir kenara ayrılabilecek olan çok az kişi vardı.</p>
<p>Eski şarkılar yüzlerce formdan bahsederdi. Şimdi ise onlar sadece beş tanesini biliyorlardı. Eh, eğer köleform da sayılacak olursa altı. Spreni, ruhu ya da şarkısı olmayan form. İnsanların alışkın olduğu form, parshman dediklerinin formu. Ancak aslında bu hiç de form filan değildi, sadece herhangi bir formun olmayışıydı.</p>
<p>Eshonai Sanat Salonu’ndan ayrıldı, miğferi kolunun altındaydı, bacağı ağrıyordu. Çeviklerin yontulmuş kremden büyük bir havuz olan su meydanından geçti. Fırtınaların taşıdığı besleyici yağmuru yakalıyordu. Burada işçiler su nakil etmek için kovalar taşıyordu. Bedenleri güçlüydü, neredeyse savaşform gibi ama parmakları daha inceydi ve zırhları da yoktu. Pek çoğu ona başlarını sallayarak selam verdiler, gerçi bir general olarak onların üzerinde herhangi bir yetkisi yoktu. Eshonai onların son Paredarıydı.</p>
<p>Biri erkek, ikisi dişi olan üç eşformlu suyun içinde oynuyor, birbirlerine su sıçratıyorlardı. Neredeyse çıplaklardı, başkalarının <span style="font-style:italic;">içeceği</span> olan su üzerlerinden damlıyordu.</p>
<p>&quot;Siz üçünüz,” diye seslendi onlara Eshonai. “Sizin bir şeyler yapıyor olmanız gerekmiyor mu?”</p>
<p>Dolgun ve bön üçlü ona sırıttılar. “Sen de gel!” diye seslendi bir tanesi. “Su güzel!”</p>
<p>“Çıkın,” dedi Eshonai eliyle işaret ederek.</p>
<p>Üçlü sudan dı§arı çıkarken Sinir Ritminde mırıldandılar. Yakınlarda birkaç işçi onlar geçerken başlarını salladı, bir tanesi Eshonai’yi takdir ederek Övgüyle şarkı söyledi. İşçiler yüzleşmelerden hoşlanmazdı.</p>
<p>Bu bir bahaneydi. Tıpkı eşforma girenlerin budalaca hareketleri için formlarını bir bahane olarak kullanması gibiydi. Bir işçi olduğu zamanlarda, Eshonai kendisini gerektiği zaman meydan okuyabilmek için eğitmişti. Hatta bir keresinde eş bile olmuştu ve kendisine kişinin... Dikkat dağıtıcı etmenlere rağmen bir eş iken bile üretken olabileceğini birinci elden kanıtlamıştı.</p>
<p>Elbette, Eshonai’nin eşlik tecrübesinin geri kalan kısmı tamamıyla felaketten olmuştu.</p>
<p>Eşformlularla Azar’da konuştu, sözleri öylesine tutkuluydu ki öfkesprenleri çekmeyi bile başardı. Onların inanılmaz bir hızla hareket ederek uzaklardan gelmekte olduğunu gördü, duygulan tarafından çekilmişlerdi, ona doğru taşların üzerinden atılan yıldırım gibilerdi. Yıldırım ayaklarının dibinde toplanarak taşları kırmızıya boyadı.</p>
<p>Bu eşformların içine tanrıların korkusunu salmıştı ve fırlayarak çalışmak için Sanat Salonuna gittiler. Umuyordu ki giderken yolda bir oyuk bulup çiftleşmeye dalmazlardı. Bu düşünceyle midesi kalktı. Eşformda <span style="font-style:italic;">kalmayı</span> isteyen kişileri hiçbir zaman anlamayı başaramamıştı. Çoğu çift bir çocuk yapmak için forma girer ve bir yıl boyunca kendilerini tecrit ederdi, sonra çocuğun doğduğu zaman da mümkün olduğunca çabuk formdan çıkarlardı. Elbette, o hâlde toplum içine çıkmayı kim isterdi ki?</p>
<p>İnsanlar bunu yapıyordu. Bu Eshonai’yi onların dillerini öğrenerek, onlarla ticaret yaparak geçirdiği o ilk günler boyunca afallatmıştı. İnsanlar sadece formlarını değiştirmemekle kalmıyordu, çiftleşmeye de <span style="font-style:italic;">her zaman</span> hazırlardı, akılları her zaman cinsel dürtüler yüzünden dağınık oluyordu.</p>
<p>Eshonai onların arasına fark edilmeden girebilmek, bir yıl boyunca onların tek renkli derilerine bürünerek onların yollarında yürümek, büyük şehirlerini görmek için neler vermezdi. Bunun yerine ise, kendisi ve diğerleri dinleyici tanrılarının geri dönüşüne engel olmak için çaresiz bir kumar oynayarak Alethi kralının öldürülmesini emretmişlerdi.</p>
<p>Eh, bu işe yaramış, Alethi kralı planını uygulamaya koyamamıştı. Ama şimdi bunun bir sonucu olarak Eshonai’nin halkı yavaş yavaş yok olmaktaydı.</p>
<p>En sonunda evi dediği kaya oluşumuna ulaştı; küçük, çökük bir kubbeydi. Bu ona aslında Harap Ovalar’ın kenarında olanları hatırlatıyordu, insanların savaş kampları dediği devasa çöküntüleri. Halkı eskiden, insanların sıçrayarak aşamayacağı uçurumlarıyla Harap Ovalar ’ın sağladığı güvenlik için onları terk etmeden önce onların içinde yaşardı.</p>
<p>Onun evi elbette ki çok ama çok daha küçüktü. Buraya yerleşmelerinin ilk günlerinde, Venli kocakabuk kabuklarından bir çatı imal etmiş ve boşluğu odalara bölmek için de duvarlar yapmıştı. Hepsini birden de zamanla sertleşen kremle kaplayıp, bir kulübeden çok bir evmiş gibi gelen bir şeyler yaratmayı başarmıştı.</p>
<p>Eshonai miğferini hemen içerideki bir masanın üzerine koydu ama Zırh’ının kalanını üzerinde bıraktı. Parezırhı ona uygunmuş gibi geliyordu. Güç hissini seviyordu. Bu dünyada hâlâ güvenilebilecek olan bir şeylerin olduğunu bilmesini sağlıyordu.</p>
<p>Ve Parezırh’ın gücü sayesinde, Eshonai bacağındaki yarayı büyük ölçüde görmezden gelebiliyordu.</p>
<p>Eğilerek birkaç odanın içinden geçti, yanından geçtiği kişilere başıyla selam veriyordu. Venli’nin arkadaşları âlimlerdi, gerçi hiç kimse gerçekten âlim olmak için doğru formu bilmiyordu. Şu an için geçici olarak çevikform ile idare ediyorlardı. Eshonai kız kardeşini en uzak odanın penceresinin önünde buldu. Venli’nin bir zamanlar eşi olan Demid de yanında oturuyordu. Verdi üç yıldır çevikformdaydı, formu tekrar keşfettiklerinden beri, gerçi Eshonai kardeşini hâlâ daha kalın kolları ve daha yapılı bir gövdesi olan bir işçi olarak görüyordu.</p>
<p>Bu geçmişte kalmıştı. Şimdi Venli ince bir yüzü olan narin bir kadındı, derisi kırmızı ve beyazdan narin girdaplar oluşturan desenlerle kaplıydı. Çevikformun onları engelleyecek kitin miğfer olmadığı için uzun saç telleri çıkardı. Venli’nin üç yerden bağlandığı koyu kırmızı beline kadar uzanıyordu. Belinden sıkıca bağlanmış olan bir cüppe giymişti ve yukarıda göğsülerini işaret eden hafif bir kabartı vardı. Eşformda olmadığı için küçüklerdi.</p>
<p>Venli ve eski-eşi yakınlardı, gerçi eş olarak geçen zamanlarında herhangi bir çocukları olmamıştı. Eğer savaş meydanına gitmiş olsalar, bir savaşçifti olurlardı. Onun yerine bir araştırmaçiftiydiler, ya da artık her neyse. Onların günlerini yaparak geçirdikleri şeyler dinleyicilikten epey uzaktı. Amaç da buydu. Eshonai’nin halkı geçmişte oldukları gibi olmaya devam edemezdi. Bu platoların üzerinde tecrit edilmiş olarak rahat rahat yaşadıkları, birbirlerine şarkılar söyleyerek, sadece arada bir savaşarak geçirdikleri günler sona ermişti.</p>
<p>“Ee?” diye sordu Venli Merak’ta.</p>
<p>“Biz kazandık,” dedi Eshonai sırtım duvara dayarken kollarını bir Parezırhı tıngırtısıyla kavuştururken. “Mücevherkalp bizim. Yemek yemeğe devam edeceğiz.&quot;</p>
<p>“Bu iyi,” dedi Venli. “Peki ya senin insanın?”</p>
<p>“Dalinar Kholin. O bu savaşa da gelmedi.&quot;</p>
<p>“O seninle tekrar yüzleşmeyecek,” dedi Venli. “Son seferde onu neredeyse öldürecektin.” Ayağa kalkarken bunu Eğlence’de söylemişti, bir kağıdı alarak eski-eşine verdi, o da bunu gözden geçirerek başını salladı ve kendi sayfasının üzerine notlar almaya başladı. Kağıdı hasattan sonra kurutulmuş kayafilizi hamurundan yapıyorlardı.</p>
<p>O kağıdı yapması kıymetli zaman ve kaynaklara mal oluyordu ama Venli ödülün zahmete değeceğinde ısrar ediyordu. Haklı olsa iyi olurdu.</p>
<p>Venli Eshonai’yi süzdü. Keskin gözleri vardı, bütün dinleyicilerinkiler gibi cam gibi ve koyulardı. Venli’nin gözlerinin içinde her zaman gizlenmiş bir bilgi derinliği varmış gibi görünürdü. Doğru ışıkta eflatun renkli bir tonları olurdu.</p>
<p>“Ne yapacaksın abla?&quot; diye sordu Venli. “Eğer sen ve bu Kholin gerçekten de bir konuşma yapabilecek kadar uzun bir süre boyunca birbirinizi öldürmeye çalışmayı kesmeyi başarabilecek olsanız?”</p>
<p>“Barış talebinde bulunurdum.”</p>
<p>“Biz onun abisini öldürdük,” dedi Venli. “Biz Kral Gavilar’ı, onun bizi evine davet etmiş olduğu bir gecede katlettik. Bu Alethilerin unutacakları ya da affedecekleri bir şey değil.”</p>
<p>Eshonai kollarını çözdü ve zırhlı bir elini gevşetti. O gece. Kendisi ve diğer beşi tarafından yapılmış olan çaresizce bir plan, insanlar hakkındaki bilgileri nedeniyle, gençliğine rağmen o da bunun parçası olmuştu. Hepsi de aynı oyu vermişti.</p>
<p>İnsanı öldürelim. Onu öldürelim ve yok olma riskine girelim. Çünkü eğer o, o gece onlara söylediği şeyi yapacak kadar uzun yaşasaydı, her şey kaybedilmiş olacaktı. Eshonai ile birlikte bu kararı vermiş olanların hepsi şimdi ölmüştü.</p>
<p>&quot;Ben fırtınaformun sırrını keşfettim,” dedi Venli.</p>
<p><span style="font-style:italic;">“Ne?”</span> Eshonai doğrularak dikildi. &quot;Senin faydası olacak bir form üzerinde çalışıyor olman gerekiyordu! Diplomat için ya da âlimler için olan bir formun.”</p>
<p>“Onlar bizi kurtarmayacak,” dedi Venli Eğlence’de. “Eğer biz insanlarla başa çıkmak istiyorsak, o zaman antik güçlere ihtiyacımız olacak.”</p>
<p>“Venli,” dedi Eshonai kız kardeşini kolundan kavrayarak. “Tanrılarımız!”</p>
<p>Venli sinmedi. “İnsanların Dalgabağlayanları var.”</p>
<p>“Belki değildir. O bir Şerefkılıcı da olabilirdi.”</p>
<p>“Onunla dövüştün. Sana vuran, bacağını yaralayan, topalla topallaya geri gönderen bir Şerefkılıcı mıydı?”</p>
<p>“Ben...” Bacağı sızladı.</p>
<p>“Şarkıların hangilerinin doğru olduğunu bilmiyoruz,&quot; dedi Venli. Her ne kadar bunu Azim’de söylemiş olsa da sesi yorgun geliyordu ve yorgunluksprenleri çekmişti. Rüzgâra benzer bir sesle geldiler, pencerelerden ve kapıdan içeriye şeffaf buhar tutamları gibi eserek girip, sonra daha güçlü ve daha görünür olarak Venli’nin başının etrafına toplanarak sis saçakları gibi döndüler.</p>
<p><span style="font-style:italic;">Zavallı kardeşim.</span> O <span style="font-style:italic;">da kendisini askerler kadar çok yoruyor.</span></p>
<p>“Eğer Dalgabağlayanlar geri dönmüşlerse bizim de anlamlı bir şeyler için çabalıyor, özgürlüğümüzü garanti altına alacak bir şeyleri hedefliyor olmamız gerekir,” diye devam etti Venli. “Güç formları için Eshonai...” Eshonai'nin hâlâ kolunu tutmakta olan eline baktı. “En azından otur da dinle. Ve bir dağ gibi tepemde yükselmeyi de kes.”</p>
<p>Eshonai elini çekti ama oturmadı. Parezırhı’mn ağırlığı bir sandalyeyi kırardı. Bunun yerine öne doğru eğilerek kâğıtlarla dolu olan masayı inceledi.</p>
<p>Venli yazıyı kendisi icat etmişti. Bu kavramı insanlardan öğrenmişlerdi; şarkıları ezberlemek iyiydi ama kusursuz değildi, sana kılavuzluk edecek ritimler olduğu zaman bile. Sayfaların üzerinde depolanmış olan bilgi daha pratikti, özellikle de araştırma yapmak için.</p>
<p>Eshonai’nin kendisi de yazıyı öğrenmişti ama okumak hâlâ onun için zordu. Pratik yapmak için fazla zamanı olmamıştı.</p>
<p>“Peki... Fırtınaform?” dedi Eshonai.</p>
<p>“O formda olan yeteri kadar çok kişi bir yücefırtınayı kontrol edebilir, hatta bir tanesini çağırabilir bile,” dedi Venli.</p>
<p>“Bu formdan bahseden şarkıyı hatırlıyorum,” dedi Eshonai. “Bu tanrılara ait olan bir şeydi.&quot;</p>
<p>“Formların büyük bir kısmı bir şekilde onlarla bağlantılı,” dedi Venli. “Biz gerçekten de ilk kez o kadar uzun zaman önce söylenmiş olan şarkıların sözlerinin doğruluğuna güvenebilir miyiz? O şarkılar ezberlendiği zaman, halkımızın büyük bir kısmı kıtformdaydı.”</p>
<p>Bu düşük akıllı, düşük kapasiteli bir formdu. Bunu şimdi insanların arasında casusluk yapmak için kullanıyorlardı. Bir zamanlar halkının bildiği tek formlar o ve eşformdu.</p>
<p>Demid bir kâğıt yığınım hareket ettirerek birkaç sayfayı karıştırdı. “Venli haklı Eshonai. Bu bizim almak zorunda olduğumuz bir risk.”</p>
<p>&quot;Alethilerle <span style="font-style:italic;">müzakere</span> edebiliriz,” dedi Eshonai.</p>
<p>“Ne amaçla?” dedi Venli, Kuşkuya geçmişti. Yorgunluksprenleri en sonunda solmaya başlamıştı, sprenler daha taze duygu kaynakları aramak için döne döne uzaklaşıyorlardı. “Eshonai, sen müzakere etmek istediğini söyleyip duruyorsun. Bunun sen insanlara hayranlık duyduğun için olduğunu düşünüyorum. Özgürce aralarına girmene izin vereceklerini mi sanıyorsun? İsyankâr bir kölenin formuna sahip olduğunu düşündükleri bir kişinin?”</p>
<p>“Yüzlerce yıl önce biz hem tanrılarımızdan, hem de insanlardan kaçtık,” dedi Demid. “Atalarımız uygarlığı, gücü ve kudreti özgürlüklerini garanti altına almak için geride bıraktılar. Ben olsam bunlardan vazgeçmezdim Eshonai. Fırtınaform. Bununla Alethi ordusunu yok edebiliriz.”</p>
<p>“Onlar olmadığı zaman, sen de keşiflere geri dönebilirsin,” dedi Venli. “Sorumluluğun olmaz; seyahat edebilir, haritalarını yapabilir, hiçbir kişinin asla görmemiş olduğu yerleri keşfedebilirsin.”</p>
<p>“Hepimiz yok edilme tehlikesiyle karşı karşıya olduğumuz sürece, kendim için istediğim şeyin bir anlamı yok,” dedi Eshonai Azar’da. Sayfanın üstündeki lekeleri gözleriyle taradı, şarkıların karalanmış hâlleriydi. Müziği olmayan şarkılar, kelimelerden ibaret olarak yazılmışlardı. Ruhları sökülüp atılmıştı.</p>
<p>Dinleyicilerin kurtuluşu gerçekten de böylesine korkunç bir şeyde olabilir miydi? Venli ve ekibi beş yılı bütün şarkıları kaydederek, yaşlılardan nüansları öğrenerek, onları bu sayfaların üzerine hapsederek geçirmişlerdi, işbirliği yaparak, araştırarak ve derin derin düşünerek, çevikformu onlar keşfetmişti.</p>
<p>“Tek yol bu,” dedi Venli Huzur’da. “Biz bunu Beş’e sunacağız Eshonai. Senin de bizim tarafımızda olmanı isterim.”</p>
<p>“Ben... Ben bunu düşüneceğim.”</p>
<p>Ym küçük bloğun yan tarafındaki tahtayı dikkatlice tıraşladı. Bloğu tezgâhının yan tarafındaki küre ışığına doğru kaldırırken, gözlüğünü de kenarından tutarak gözlerine iyice yaklaştırdı.</p>
<p>Ne kadar da enfes bir icattı bu gözlük. Yaşamak, tecrübe etmekte olduğu kozme-rin bir zerresi olmaktı. Eğer göremeseydi nasıl düzgün bir şekilde tecrübe edebilirdi ki? Bu aleti ilk keşfetmiş olan Azish adam uzun zaman önce ölmüştü ve Ym de onun Şerefli Ölüler’den bir tanesi kabul edilmesi için bir teklif sunmuştu.</p>
<p>Ym tahta parçasını indirerek oymaya devam etti, bir eğri oluşturmak için dikkatlice ön tarafını yontuyordu. Bazı ayakkabıcı meslektaşları, ayakkabıları yapmak için kullandıkları tahtadan kalıpları marangozlardan satın alırdı ama Ym’e kendisininkileri yapması öğretilmişti. Bu eski usuldü, yüzlerce yıl boyunca kullanılmış olan yöntemdi. Eğer bir şey o kadar uzun bir süre boyunca bir yoldan yapılmışsa, büyük olasılıkla iyi bir nedeni vardır, diye düşünüyordu Ym.</p>
<p>Arkasında gölgeli kutucuklar vardı, düzinelerce ayakkabının uçları, deliklerindeki gökyılanlarının dışarı uzanmış burunları gibi öne çıkıyordu. Bunlar deneme ayakkabılarıydı; boyutları ölçmek, malzemeleri seçmek ve stiline karar vermek için kullanılırdı ki, kişinin ayağına ve karakterine mükemmel olarak uygun olacak ayakkabı imal edilebilsin. Eğer düzgün yaptığın varsayılacak olursa, bir ayakkabının imal edilmesi epey bir uzun sürebilirdi.</p>
<p>Sağ tarafındaki loşluğun içinde bir şey hareket etti. Ym o yöne doğru bir göz attı ama duruşunu değiştirmemişti. Son zamanlarda spren gittikçe daha da sık gelir olmuştu; bir güneş ışığı hüzmesinin içine sarkıtılmış bir kristalden yayılan ışık damlacıkları gibiydi. Ym onun türünü bilmiyordu çünkü daha önce hiç ona benzer bir tanesini görmemişti.</p>
<p>Tezgâhın yüzeyi boyunca hareket ederek sinsi sinsi yaklaştı. Durduğu zaman oyuklarından çıkan ya da büyüyen küçük bitkilere benzeyen bir ışık sprenden yukarıya doğru uzandı. Tekrar hareket ettiği zaman bunlar geriye çekildi.</p>
<p>Ym oymasına geri döndü. “Bu ayakkabı yapmak için</p>
<p>Akşamın çöktüğü dükkân tahta üzerinde bıçağın gıcırtı sesi dışında sessizdi.</p>
<p>“Ay...Akkabı...?” diye sordu bir ses. Genç bir kadınınki gibiydi, yumuşaktı, bir tür çınlayan müzik sesi gibiydi vardı.</p>
<p>“Evet dostum,” dedi Ym. “Küçük çocuklar için bir ayakkabı. Son zamanlarda gittikçe onlardan daha da fazlasına ihtiyacımın olduğunu görüyorum.”</p>
<p>“Ayakkabı,” dedi spren. “Ç...Çocuklar için. Küçük insanlar.”</p>
<p>Ym daha sonra süpürülmek üzere tahta kıymıklarını tezgâhtan aşağı silkti, sonra da kalıbı sprenin yakınında tezgâhın üzerine koydu. Ürkerek geriye çekildi, bir aynadaki yansıma gibi şeffaftı, gerçekten de sadece bir ışık pırıltısıydı.</p>
<p>Ym elini geriye çekti ve bekledi. Spren hafif hafif yaklaştı, bir fırtınadan sonra çatlağından dışarı süzülen bir kremcik gibi kararsızdı. Durdu ve minik tomurcuklar şeklindeki ışık sprenden yukarıya doğru büyüdü. Ne kadar da garip bir görüntüydü.</p>
<p>“Sen ilginç bir tecrübesin dostum,” dedi Ym ışık pırıltısı kalıbın üzerine geçerken. “Katılmaktan şeref duyduğum bir tecrübe.”</p>
<p>“Ben....” dedi spren. “Ben....” Sprenin şekli bir anda titredi, sonra sanki ışık odak-lanıyormuş gibi daha yoğun bir hâle geldi. “O <span style="font-style:italic;">geliyor.&quot;</span></p>
<p>Bir anda endişelenen Ym ayağa kalktı. Dışarıdaki sokakta bir şey hareket etti. Bu o muydu? Asker ceketli o adam?</p>
<p>Ama hayır, bu sadece bir çocuktu, açık kapıdan içeriye bakıyordu. Ym gülümseyerek küre çekmecesini açtı ve odanın içini daha fazla aydınlattı. Çocuk ürkerek geri çekildi, tıpkı sprenin de yaptığı gibi.</p>
<p>Spren bir yerlere kaybolmuştu. Başkaları yakına geldiği zaman hep bunu yapıyordu.</p>
<p>“Korkacak bir şey yok,” dedi Ym tekrar taburesinin üzerine yerleşirken. “İçeri gir. Seni şöyle bir görmeme izin ver.”</p>
<p>Kirli, küçük sokak çocuğu tekrar içeriye baktı. Sadece perişan bir pantolon giyiyordu, gömleği yoktu, gerçi bu burada, gecelerin de gündüz kadar ılık olduğu İri’de olağandı.</p>
<p>Zavallı çocuğun ayaklan kirli ve bereliydi.</p>
<p>“Bak işte bu olmaz,” dedi Ym. “Gel genç, otur. Haydi o ayakların üstüne bir şeyler bulalım.&quot; Daha küçük taburelerinden bir tanesini ortaya koydu.</p>
<p>“Diyolar ki sen hiç ücret almıyomuşun,” dedi oğlan hareket etmeden.</p>
<p>“Oldukça yanılıyorlar,” dedi Ym. “Ama sanırım sen ücretimi kabul edilebilir bulacaksın.”</p>
<p>“Kürem yok benim.”</p>
<p>&quot;Küreye gerek yok. Ücretin senin hikâyen olacak. Tecrübelerin. Onları duymayı isterim.”</p>
<p>“Senin bi cins olduğunu dediydiler,” dedi oğlan en sonunda dükkândan içeriye girerek.</p>
<p>“Haklılar,” dedi Ym eliyle tabureye hafif hafif vurarak.</p>
<p>Oğlan çekingen bir şekilde tabureye yaklaştı, saklamaya çalıştığı bir topallamayla yürüyordu. İriali’ydi, her ne kadar pislik yüzünden ikisi de koyulaşmış olsa bile, saçı ve derisi altın renkliydi. Derisi o kadar da belirgin değildi, net görebilmek için ışığa ihtiyacın olurdu, ama saçı kesinlikle altındı. Bu onun halkının işaretiydi.</p>
<p>Ym çocuğa sağlam ayağını kaldırması için işaret etti, sonra da bir el bezi çıkardı, ıslattı ve pisliği temizledi. Bu kadar kirli bir ayak üzerinde çalışacak hâli yoktu. Fark edilir bir şekilde, oğlan sanki etrafına bir paçavra bağlanmış olduğunu gizlemeye çalışırmış gibi topalladığı ayağını geriye çekmişti.</p>
<p>“Ee,” dedi Ym. “Senin hikâyen?”</p>
<p>“Yaşlısın sen,” dedi oğlan. “Tanıdığım herkesten yaşlı. Dede gibi yaşlı. Sen zati her şeyi biliyondur. Niye benden duymak istiyon ki?”</p>
<p>“Bu benim cinsliklerimden biri,” dedi Ym. “Hadi bakalım. Hikâyeni dinleyelim.”</p>
<p>Oğlan üfleyip püfledi ama konuştu. Kısaca. Bu ender değildi. O hikâyesini kendisine saklamak istiyordu. Yavaş yavaş, dikkatli sorularla, Ym hikâyeyi çekip çıkardı. Oğlan bir fahişenin çocuğuydu ve kendi başının çaresine bakabilecek kadar büyür büyümez de kapı dışarı edilmişti. Bu üç yıl önceydi, diye düşünüyordu oğlan. Şimdi büyük ihtimalle sekiz yaşındaydı.</p>
<p>Ym dinlerken birinci ayağı temizledi, sonra da tırnaklarını kesti ve törpüledi. Bitirdiği zaman da öbür ayak için işaret etti.</p>
<p>Oğlan gönülsüz bir şekilde ayağını kaldırdı. Ym paçavrayı çözdü ve bu ayağın altında fena bir kesik buldu. Şimdiden iltihap kapmıştı bile, minik kırmızı zerrelerle dolup taşıyordu; çürüksprenleri.</p>
<p>Ym tereddüt etti.</p>
<p>“Ayakkap bulmam lâzımdı,” dedi sokak çocuğu başını çevirerek. &quot;Ayakkapsız ol-muyo.”</p>
<p>Derisindeki kesik tırtıklıydı. <span style="font-style:italic;">Bir çite tırmanırken mi olmuş yoksa</span>? diye düşündü Ym.</p>
<p>Oğlan umursamazlık numarası yaparak ona baktı. Bunun gibi bir yara bir sokak çocuğunu korkunç derecede yavaşlatırdı, ki bu da sokaklarda kolaylıkla ölüm anlamına gelebilirdi. Ym bunu oldukça iyi biliyordu.</p>
<p>Başını kaldırarak oğlana baktı, o küçük gözlerdeki endişenin gölgesini gördü. Enfeksiyon bacaktan yukarıya doğru yayılmıştı.</p>
<p>“Dostum,” diye fısıldadı Ym. “Senin yardımına ihtiyacım olacağını hissediyorum.&quot;</p>
<p>“Hı?” dedi sokak çocuğu.</p>
<p>“Bir şey yok,” diye cevap verdi Ym masasının çekmecesine doğru uzanarak. Dışarı saçılmakta olan ışık sadece beş elmas çentikten geliyordu. Ona gelmiş olan her sokak çocuğu bunları görmüştü. Ym şu ana kadar sadece iki sefer soyulmuştu.</p>
<p>Daha da derinlere doğru uzandı, çekmecedeki gizli bölmeyi açtı ve oradan daha güçlü bir küreyi, bir broamı aldı, bir eliyle biraz antiseptiğe uzanırken kürenin ışığım diğer eliyle hızla kapatmıştı.</p>
<p>ilaç yeterli olmayacaktı, oğlan ayağına yüklenmeden duramazken olmazdı, iyileşmek için haftalarca yatakta kalmak, sürekli olarak pahalı ilaç kullanmak mı? Her gün yemek bulmak için mücadele eden bir sokak çocuğu için imkânsızdı.</p>
<p>Ym ellerini geri çekti, küre bir tanesinin içinde gizliydi. Zavallı çocuk. Çok fena acıyor olmalıydı. Oğlanın büyük ihtimalle şimdiye kadar yatağa düşmüş, ateşler içinde olması gerekirdi ama her sokak çocuğu olması gerekenden daha uzun süre boyunca uyanık ve tetikte kalmak için yamaçkabuk çiğnemeyi bilirdi.</p>
<p>Yakınlarda, pırıltılı ışık spreni kare şekilli bir deriler yığınının altından ucunu çıkardı. Ym ilacı sürdü, sonra da bunu bir kenara koyarak oğlanın ayağını kaldırdı, hafifçe mırıldanıyordu.</p>
<p>Ym’in diğer elinin içindeki ışıltı kayboldu.</p>
<p>Çürüksprenleri yaradan kaçtılar.</p>
<p>Ym elini geri çektiği zaman kesiğin üstü kabuk bağlamıştı, renk normale dönüyordu, enfeksiyonun izleri kaybolmuştu. Ym bu beceriyi şu ana kadar sadece birkaç sefer kullanmıştı ve tedaviyi her seferinde ilaçla gizlemişti. Bu onun daha önceden duyduğu hiçbir şeye benzemiyordu. Belki de bu Ym’e bu nedenle verilmişti, kozmer bunu tecrübe edebilsin diye.</p>
<p>“ Yav, o çok <span style="font-style:italic;">iyi geldi,</span> ” dedi oğlan.</p>
<p>“Memnun oldum,” dedi Ym küreyle ilacı çekmecesine geri koyarken. Spren geri çekilmişti. “Haydi bakalım sana uyacak bir şeyim var mı.”</p>
<p>Ayakkabıları denemeye başladı. Normalde, denemeden sonra, müşteriyi gönderir ve sadece onlar için mükemmel olan ayakkabı çiftini imal ederdi. Bu çocuk için, ne yazık ki, zaten yapmış olduğu ayakkabıları kullanmak zorunda kalacaktı. Çok fazla sokak çocuğu Ym’e ayakkabıları için hiç geri gelmemiş, onu endişe ve merak içinde bırakmışlardı. Onlara bir şey mi olmuştu? Basitçe unutmuşlar mıydı? Yoksa doğal şüpheciliklerine mi yenik düşmüşlerdi?</p>
<p>Neyse ki<sub>(</sub> Ym’in bu oğlana uyabilecek olan birkaç sağlam çift ayakkabısı vardı. <span style="font-style:italic;">Daha fazla işlenmiş domuz derisine ihtiyacım var,</span> diye düşündü bir not alarak. Çocuklar ayakkabılara iyi bakmazlardı. Ym’in düzgün bakılmadığı zaman bile iyi dayanacak olan derilere ihtiyacı vardı.</p>
<p>“Sen harbi bana bi çift ayakkap vercen mi?” dedi sokak çocuğu. <span style="font-style:italic;">“Beleşine?”</span></p>
<p>“Hikâyenden başka hiçbir şey,” dedi Ym diğer bir deneme ayakkabısını oğlanın ayağına giydirirken. Sokak çocuklarına çorap giymeyi öğretmeye çalışmaktan vazgeçmişti.</p>
<p>“Niye?”</p>
<p>“Çünkü sen ve ben Bir’iz.”</p>
<p>“Bi ne?”</p>
<p>“Bir varlık,” dedi Ym. O ayakkabıyı bir kenara koydu ve başka bir tanesini çıkardı. “Uzun zaman önce, sadece Bir vardı. Bir, her şeyi bilirdi ama hiçbir şeyi tecrübe etmemişti. O yüzden de Bir, çoka dönüştü; bize, insanlara. Hem kadın, hem de erkek olan Bir, bunu her şeyi tecrübe edebilmek için yaptı.”</p>
<p>“Bir. Tanrı mı diyon?”</p>
<p>“Eğer o şekilde söylemek istersen,” dedi Ym. “Ama bu tam olarak doğru değil. Ben hiçbir tanrıyı kabul etmiyorum. Sen de hiçbir tanrıyı kabul etmemelisin. Bizler îrialiyiz ve bunun Dördüncü Diyar’ı olduğu Uzun Yol'un parçasıyız.”</p>
<p>“Rahip gibi konuşuyon.”</p>
<p>“Hiçbir rahibi de kabul etme,” dedi Ym. “Onlar başka diyarlardandır, bize nutuk atmaya gelirler. İrialilerin nutuğa ihtiyacı yoktur, sadece tecrübeye vardır. Her tecrübe farklı olduğu için, bu bütünlük getirir. Eninde sonunda, Yedinci Diyar'a erişil diği zaman, her şey geri toplanacak ve bizler bir kez daha Bir olacağız.”</p>
<p>&quot;Yâni şenlen ben...” dedi sokak çocuğu. “Aynı mıyız?”</p>
<p>“Evet. Tek bir varlığın farklı hayatları tecrübe eden iki zihniyiz.”</p>
<p>“Salaklık bu.”</p>
<p>“Bu sadece bir bakış açısı meselesi,” dedi Ym oğlanın ayaklarına pudra serperken ve tekrar bir çift deneme ayakkabısı giydirdi. “Biraz bunlarla yürü lütfen.”</p>
<p>Oğlan ona garip bir bakış attı ama itaat ederek birkaç adım attı. Artık topallamı-</p>
<p>“Bakış açısı,&quot; dedi Ym elini kaldırarak parmaklarını kımıldatırken. “Çok yakından bakınca, bir elin parmakları ayrı ve yalnızlarmış gibi görünebilir. Gerçekten de, başparmak serçe parmakla arasında çok az ortak nokta olduğunu düşünüyor olabilir. Ama doğru açıdan bakıldığı zaman anlaşılır ki parmaklar çok daha büyük bir şeyin parçalarıdır. Ve, tam anlamıyla, onlar Bir’dir.”</p>
<p>Sokak çocuğu kaşlarını çattı. Bunun bir kısmı herhâlde onu aşıyordu. <span style="font-style:italic;">Daha basit konuşmam gerekiyor ve...</span></p>
<p>“Niye sen pahalı yüzük takan parmak oluyon da,” dedi oğlan diğer yöne doğru adım atarken, &quot;ben tırnaa kırık serçe parmak oluyom?”</p>
<p>Ym gülümsedi. “Bunun adaletsiz gibi göründüğünü biliyorum ama adaletsizlik diye bir şey yok, çünkü sonuç olarak hepimiz aynı şeyiz. Dahası, ben her zaman bu dükkânda değildim.”</p>
<p>“Diyiî miydin?”</p>
<p>“Hayır. Sanırım nereden geldiğimi bilsen şaşırırdın. Lütfen geri otur.”</p>
<p>Oğlan tekrar oturdu. &quot;O ilaç çok iyi işliyo. Çok çok iyi.”</p>
<p>Ym ayakkabıları çıkardı, yer yer dökülmüş olan pudrayı ayakkabının ne kadar iyi uyduğunu görmek için kullanıyordu. Daha önceden yapılmış olan bir çift ayakkabıyı çıkardı, sonra bir an için elleriyle genişleterek üzerlerinde çalıştı. Yaralı olan ayak için tabana bir şeylerle tampon yapmak isteyecekti ama birkaç hafta sonra yara iyileştiği zaman sökülebilecek olan bir şey...</p>
<p>“Senin dediğin şeyler,&quot; dedi oğlan. “Bana salakça geliyo. Diyom ki eğer biz hepimiz aynı kişiysek, bunu herkesin zati bilmesi gerekmiyo mu?”</p>
<p>“Bir olarak, biz gerçeği biliyorduk,” dedi Ym. “Ama çok olarak, cehalete ihtiyacımız var. Her türlü düşünceyi tecrübe edebilmek için çeşitli şekillerde var oluyoruz. Bunun anlamı da bazılarımızın bilmesinin ve diğerlerinin de bilmemesinin gerekli olduğu; tıpkı bazılarının zengin ve diğerlerinin de fakir olmasının gerekli olduğu gibi.” Bir an için daha ayakkabıların üzerinde çalıştı. “Bunu daha çok kişi <span style="font-style:italic;">biliyordu,</span> bir zamanlar. Artık bundan olması gerektiği kadar fazla bahsedilmiyor. İşte, bakalım bunlar iyi uyacak mı.”</p>
<p>Oğlana ayakkabıları verdi, o da giydi ve bağcıklarını bağladı.</p>
<p>“Senin hayatın pek hoş olmayabilir...” diye başladı Ym.</p>
<p>“Hoş mu diyil?”</p>
<p>“Pekâlâ. Tamamıyla berbat olabilir. Ama daha iyi olacak genç. Sana söz veririm.” “Senin, bana hayatın berbat olduğunu ama hepimiz aynı yere gitçeğimizden sonunda hiçbi şeyin önemi olmadığını söyliyceğini sandıydım,” dedi oğlan ayakkabıları denemek için sağlam ayağını yere vururken.</p>
<p>&quot;Bu doğru ama şu anda pek de rahatlatıcı olmuyor, değil mi?” dedi Ym.</p>
<p>“I ıh.”</p>
<p>Ym çalışma tezgâhına geri döndü. “Eğer yapabilirsen, o yaralı ayağının üstüne fazla basmamaya çalış.”</p>
<p>Sokak çocuğu ani bir aceleyle kapıya doğru yürüdü, sanki Ym fikrini değiştirerek ayakkabıları geri almadan önce uzaklaşmak için hevesliymiş gibiydi. Ancak kapının ağzında durdu.</p>
<p>“Eğer biz hepmiz sade başka hayatları deniyen aynı kişi olaydık, o zaman senin yok yere ayakkap vermene gerek yoktu. Çünkü fark etmiyo.”</p>
<p>“Sen kendi yüzüne vurmazsın, değil mi? Eğer senin hayatını daha iyi yaparsam, kendi hayatımı da daha iyi yapmış olurum.”</p>
<p>&quot;Deli saçması o,” dedi oğlan. <span style="font-style:italic;">“Bence</span> sen sade iyi adamsın.” Başka bir kelime etmeden çıkıp gitti.</p>
<p>Ym gülümseyerek başını salladı. Neden sonra kalıbının üzerinde çalışmaya geri döndü. Spren tekrar ucunu dışarı uzattı.</p>
<p>“Yardımın için teşekkür ederim,&quot; dedi Ym. Yaptığı şeyi neden yapabiliyor olduğunu bilmiyordu ama sprenle bir ilgisinin olduğunun farkındaydı.</p>
<p>“O <span style="font-style:italic;">hâlâ burada,”</span> diye fısıldadı spren.</p>
<p>Ym kapı ağzından dışarıdaki gecenin içine doğru baktı. Çocuk mu buradaydı?</p>
<p>Ym’in arkasında bir şeyler hışırdadı.</p>
<p>Sıçrayarak hızla döndü. Atölye karanlık köşeler ve kutucuklardan oluşmuş bir yerdi. Belki bir fareyi mi duymuştu?</p>
<p>Ym’in uyuduğu arka odanın kapısı neden açıktı? Çoğu zaman onu kapalı tutardı.</p>
<p>Oradaki karanlığın içinde bir gölge hareket etti.</p>
<p>“Eğer küreler için geldiysen, burada sadece beş çentiğim var,” dedi Ym titreyerek.</p>
<p>Daha fazla hışırtı. Gölge kendisini karanlıktan ayırarak, yanağındaki solgun hilalin dışında koyu Makabaki derisi bir adama dönüştü. Siyah ve gümüş renkli giyinmişti; bir üniforma ama Ym’in tanıdığı hiçbir ordudan değildi. Arkasında sert kol ağızları olan kalın eldivenleri vardı.</p>
<p>“Benim...” diye kekeledi Ym. “Sadece... Beş çentiğim...”</p>
<p>“Alemci gençliğinden bu yana temiz bir hayat yaşadın, ” dedi adam, sesi düzdü. “Ailesinin ona bıraktıklarını yiyip içerek tüketen hâli vakti yerinde bir genç adam. Bu yasadışı değil. Ancak cinayet öyle.”</p>
<p>Ym taburesinin üzerine çöktü. “Ben bilmiyordum. Bunun onu öldüreceğini <span style="font-style:italic;">bilmiyordum.”</span></p>
<p>“Zehir bir şarap şişesi şeklinde verildi,” dedi adam odanın içine adım atarak.</p>
<p>“Bana mahsul yılının kendisinin işaret olduğunu söylediler!” dedi Ym. “Mesajın onlardan olduğunu anlayacağını ve parayı vermek zorunda kalacağım söylediler! Benim paraya çok ihtiyacım vardı. Aç kalmıştım. Sokaklar nazik değil...”</p>
<p>“Sen cinayetin suç ortağı oldun,” dedi adam eldivenlerini çekerek daha da sıklaştırırken, önce bir elini, sonra diğerini. O kadar çarpıcı bir duygu eksikliğiyle konuşuyordu ki, havalardan da bahsediyor olabilirdi.</p>
<p>“Bilmiyordum...” diye yalvardı Ym.</p>
<p>“Yine de suçlusun.” Adam elini yan tarafına uzattı ve orada sislerden bir silah oluştu, sonra da elinin içine düştü.</p>
<p>Bir <span style="font-style:italic;">Parekılıcı</span> mı? Bu ne biçim bir polis memuruydu böyle? Ym o muhteşem, gümüşsü Kılıç’a bakakaldı.</p>
<p>Sonra da kaçtı.</p>
<p>Görünüşe göre hâlâ sokaklarda geçirdiği zamanlardan kalmış işe yarar içgüdüleri vardı. Adama doğru bir deste deriyi fırlatmayı ve Kılıç ona doğru savrulurken eğilerek kaçmayı başarmıştı. Ym aceleyle karanlık sokağa fırladı ve koşarak uzaklaştı, bağırıyordu. Belki de birileri duyardı. Belki de birileri yardım ederdi.</p>
<p>Kimse duymadı.</p>
<p>Kimse yardım etmedi.</p>
<p>Ym artık yaşlı bir adamdı. İlk sokak kavşağına geldiği zamana kadar nefes nefese kalmıştı. Eski berber dükkânının yanında durdu, içerisi karanlık, kapısı kilitliydi. Küçük spren de onun yanında hareket ediyordu, bir daire şeklinde dışarıya doğru yayılan pırıltılı bir ışıktı. Güzeldi.</p>
<p>“Sanırım, bu... Benim zamanım,” dedi Ym nefes nefese. “Bir... Bu hatırayı... Memnunluk verici bulsun.”</p>
<p>Arkasındaki sokaktan ayak sesleri duyuldu, yaklaşıyorlardı.</p>
<p>“Hayır,” diye fısıldadı spren. “Işık!”</p>
<p>Ym cebini karıştırdı ve bir küre çıkardı. Bunu kullanabilir miydi, bir şekilde...</p>
<p>Polisin omzu Ym’i berber dükkânının duvarına vurdu. Ym inledi, küreyi düşürdü.</p>
<p>Gümüş giysili adam onu çevirdi. Karanlığın içinde bir hayalet gibi görünüyordu, siyah gökyüzüne karşı bir siluetti.</p>
<p>“Bu <span style="font-style:italic;">kırk</span> yıl önceydi,” diye fısıldadı Ym.</p>
<p>&quot;Adaletin son kullanma tarihi olmaz.”</p>
<p>Adam Parekılıcı’nı Ym’in göğsüne soktu.</p>
<p>Tecrübe sona erdi.</p><div>
<p>ı/ı</p></div><br clear="all"/>
<p>Rysn kaptaki Shin çimenlerinin embesil değil de, sadece dalgın olduğunu düşünürmüş gibi yapmayı seviyordu. Katamaranının pruvasının yakınında oturmuştu, kabı kucağında tutuyordu. Reshi Denizi arkadaki kılavuzun kürek çekmesi yüzünden yarattığı dalgalar dışında hareketsizdi. Ilık, nemli hava Rysn’in alnında ve boynunda ter damlalarının oluşmasına neden oluyordu.</p>
<p>Büyük olasılıkla yine yağmur yağacaktı. Burada denizin üzerindeki nem en berbat türden olandı; bir yücefırtına gibi güçlü ya da etkileyici değildi, hatta sıradan bir sağanak gibi ısrarcı bile değildi. Burada nem sadece buğu yaratan bir sislenmeden ibaretti, pustan fazla ama çiselemeden bile daha azdı. Ama yine de saçı, makyajı, giysileri; aslına bakılacak olursa dikkatli genç bir kadının ticaret için uygun bir görünüm sergilemek amacıyla harcamış olabileceği çabaların her zerresini mahvetmek için yeterliydi.</p>
<p>Rysn kucağındaki kabın yerini değiştirdi. Çimene Tyvnk adını vermişti. Somurtkan. Babskı bu isme gülmüştü. O anlıyordu. Çimenlere isim vermekle Rysn, onun haklı ve kendisinin haksız olduğunu onaylamış oluyordu. Geçen yıl Shinlerle yaptığı alışveriş olağanüstü derecede kârlı olmuştu.</p>
<p>Rysn haksızlığının bu kadar açık bir şekilde kanıtlanmış olmasından dolayı so-murtmamayı tercih etmişti. Bunun yerine bitkisini somurtkan yapmıştı.</p>
<p>İki gün olmuştu hâlâ bu sularda geziniyorlardı ve bunu da dört yanı çevrili olan denize açılabilmek için yücefırtınalar arasındaki doğru zamanı bir limanda bekleyerek haftalar geçirdikten sonra yapmışlardı. Bugün, sular şok edici şekilde durgundu. Deniz neredeyse Safgöl kadar dingindi.</p>
<p>Vstim düzensiz küçük filolarında Rysn’den iki kayık ötede gidiyordu. Yeni pars-hmenler tarafından kürekleri çekilen on altı şık katamaran, son seferlerinin kârları ile satın alınmış olan mallarla doldurulmuştu. Vstim hâlâ kayığının arka tarafında dinleniyordu. Bir kumaş yığınından biraz daha fazlasıymış gibi görünüyordu, neredeyse mal çuvallarından ayırt edilemiyordu.</p>
<p>Bir şey olmayacaktı. İnsanlar hastalanırdı. Bu olağan bir şeydi ve o da tekrar iyileşecekti.</p>
<p><span style="font-style:italic;">Peki ya mendilinde gördüğün kan?</span></p>
<p>Rysn düşünceyi bastırdı ve özellikle oturduğu yerde yan dönerek, Tyvnk’i sol kolunun altına geçirdi. Kabı çok temiz tutuyordu. Çimenin yaşamak için ihtiyaç duyduğu o toprak zımbırtısı kremden bile daha beterdi ve kumaşları mahvetmek gibi bir eğilimi vardı.</p>
<p>Filonun kılavuzu Gu da Rysn’in kayığında gidiyordu, hemen onun arkasındaydı. O uzun uzuvları, köselemsi derisi ve koyu renk saçlarıyla bir Safgöllü’ye epey benziyordu. Ancak Rysn’in karşılaşmış olduğu her Safgöllü, tanrıları hakkında son derece endişeli oluyordu. Gu’nun hayatta <span style="font-style:italic;">herhangi</span> bir şey için endişe etmiş olduğundan şüpheliydi.</p>
<p>Bu onları hedeflerine zamanında ulaştırmayı da içeriyordu.</p>
<p>&quot;Yaklaşmış olduğumuzu söylemiştin,” dedi Rysn ona.</p>
<p>&quot;Oh, öyleyiz,” dedi Gu küreğini çekip sonra tekrar suyun içine daldırırken. “Artık yakında.” Thaylence’yi oldukça iyi konuşuyordu, ki kiralanmasının sebebi de buydu. <span style="font-style:italic;">Kesinlikle</span> dakikliği nedeniyle değildi.</p>
<p>“Yakındayı tanımla...” dedi Rysn. lamm...:</p>
<p>“ ‘Yakında’ derken ne demek istiyorsun?”</p>
<p>“Yakında. Bugün, belki.”</p>
<p>Belki. Harika.</p>
<p>Gu kürek çekmeye devam etti, bunu sadece kayığın bir tarafından yapıyordu ama her nasılsa filo durdukları yerde daire çizip durmuyordu. Rysn’in kayığının arkasında muhafızların başı Kylrm, güneşliğiyle oynuyor, tekrar tekrar açıp kapatıyordu. Her ne kadar güneşlikler Thaylenah’da yıllardan beri popüler olsalar da, o bunun muhteşem bir icat olduğunu düşünüyormuş gibi görünüyordu.</p>
<p><span style="font-style:italic;">Vstim’in çalışanlarının uygarlığa ne kadar ender olarak dönebildiklerini gösteriyor.</span> Bir diğer neşelendirici düşünce. Eh, o egzotik yerlere seyahat etmek istediği için çıraklığa Vstim’in emrinde başlamıştı, ve bu da gayet egzotikti. Doğru, o egzotiklik ile kozmopolitanlığın yan yana gitmesini beklemişti. Eğer yarım aklı olsaydı, ki bu günlerde o kadarının da olduğundan emin değildi, Rysn <span style="font-style:italic;">gerçekten</span> de başarılı olan tüccarların diğerlerinin gitmek istediği yerlere gitmeyen tüccarlar olduklarını fark etmiş olurdu.</p>
<p>“Zor,” dedi Gu, hâlâ uyuşuk ritminde kürek çekiyordu. “Desenler bozuk bu günlerde. Tanrılar her zaman olmaları gereken yerlerde yürümüyor. Biz onu bulacağız. Evet bulacağız.”</p>
<p>Rysn iç çekişini bastırdı ve ileriye doğru döndü. Vstim yine hâlsiz olduğu için, küçük filoya önderlik etmek onun işiydi. Rysn önderliği nereye doğru etmekte olduğunu biliyor olmayı diledi, ya da hedeflerini nasıl bulacaklarını biliyor olmayı.</p>
<p>Hareket eden adaların sorunu buydu.</p>
<p>Kayıklar denizin yüzeyini delen dallardan bir resifin yanından süzüldüler. Rüzgârdan destek alan nazik dalgalar, boğulmuş adamların parmakları gibi <span style="font-weight:bold;">sular</span>dan dışarıya uzanan sert dalları yalıyordu. Deniz afallatıcı derecede sığ sulan <span style="font-weight:bold;">olan </span>Safgöl’den daha derindi. O taştan kabuklu ağaçlar en azından düzinelerce <span style="font-weight:bold;">ayak uzum-</span>lukta olmalıydı. Gu onlara <span style="font-style:italic;">i-nah</span> diyordu, ki bu da görünüşe göre kötü anlamına geliyordu. Onlar bir kayığın gövdesini dilimleyebilirdi.</p>
</body>
</html>