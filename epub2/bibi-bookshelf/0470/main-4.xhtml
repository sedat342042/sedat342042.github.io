<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Bazı zamanlarda cam gibi yüzeyin hemen altında saklanan, neredeyse görünmez dalların yanında geçiyorlardı. Rysn Gu’nun onlardan uzak durmayı nasıl bildiğini bilmiyordu. Bu konuda da, diğer şeyde olduğu gibi, sadece ona güvenmek zorundaydılar. Eğer Gu onları burada, bu sessiz suların üzerindeki bir pusuya götürecek olursa ne yaparlardı? Bir anda Rsyn, Vstim’in muhafızlara insanların yaklaştığım gösteren fabrialı izlemelerini emrettiği için çok memnun hissetti. Bu...</p>
<p>Kara.</p>
<p>Rsyn katamaranın tehlikeli bir şekilde sallanmasına neden olarak ayağa kalktı. İleride bir şey vardı, uzak, karanlık bir hat.</p>
<p>“Hah,” dedi Gu. “Gördün mü? Yakında.”</p>
<p>Rysn yağmur çiselemeye başlarken güneşliği için elini sallayarak ayakta kaldı. Her ne kadar şemsiye olarak da kullanılabilmesi için mumlanmış olsa da, güneşliğin çok az faydası oluyordu. Heyecanı içinde Rysn buna, ya da gittikçe daha da kıvırcıklaşmakta olan saçına hiç dikkat etmedi. <span style="font-style:italic;">Sonunda.</span></p>
<p>Ada beklediğinden çok daha büyüktü. Rysn bunun çok büyük bir gemi gibi olmasını hayal etmişti, bu bir tarladaki taş parçası gibi sulardan çıkarak dağ gibi yükselen kaya oluşumunu değil. Görmüş olduğu diğer adalardan farklıydı; herhangi bir sahil varmış gibi görünmüyordu ve düz ve alçak değil, dağlıktı. Yan taraflarının ve tepesinin zamanla aşınmış olması gerekmez miydi?</p>
<p>“Ne kadar da yeşil,” dedi Rysn yaklaşırlarken.</p>
<p>“Tai-na büyümek için iyi yerdir,” dedi Gu. “Yaşamak için iyi yerdir. Savaşta olduğu zamanlar dışında.”</p>
<p>“İki ada fazla yaklaştığı zaman,” dedi Rysn. Hazırlık olarak bunu okumuştu, gerçi Reshileri onların hakkında yazacak kadar umursayan çok fazla âlim yoktu. Denizde bu hareketli adaların düzinelercesi, belki de yüzlercesi yüzüyordu. Bunların üzerindeki insanlar basit hayatlar yaşıyor, adaların hareketlerini ilahi irade olarak yorumluyorlardı.</p>
<p>“Her zaman değil,” dedi Gu kıs kıs gülerek. “Bazı zamanlar yakın Tai-na iyidir. Bazen kötüdür.”</p>
<p>“Ne belirliyor?” diye sordu Rysn.</p>
<p>“Tai-na’nın kendisi elbet. ”</p>
<p>&quot;Ada karar veriyor,” dedi Rysn düz bir şekilde, onun suyuna gitmek için. İlkeller. Babskı burada ticaret yapmakla <span style="font-style:italic;">ne</span> elde etmeyi umuyordu ki? “Bir ada nasıl...”</p>
<p>Sonra ilerilerindeki ada hareket etti.</p>
<p>Rysn’in hayal etmiş olduğu gibi süzülme şeklinde değildi. Adanın şeklinin kendisi değişti, taşlar çarpıldı ve dalgalandı, insana müthiş ölçeğinin farkına varana kadar uyuşukmuş gibi görünen bir hareketle kayaların devasa bir kısmı kalktı.</p>
<p>Rysn kocaman açılmış gözleriyle pat diye oturdu. Kaya <span style="font-style:italic;">-bacağı-</span> yükseldi, üzerinden şelale gibi su dökülüyordu. İleri doğru yalpaladı, sonra da inanılmaz bir güçle denizin içine gümbürdeyerek geri gömüldü.</p>
<p>Tai-nalar, Reshi Adaları’nın tanrıları, kocakabuklardı.</p>
<p>Bu Rysn’in gördüğü ya da hatta duyduğu en büyük yaratıktı. Uzak Natanatan’ın uçurumgeytanları gibi mitolojik canavarların bile kıyasla bir çakıl taşı gibi görünmesine yetecek kadar büyüktü!</p>
<p>“Niye kimse bana söylemedi?” diye hesap sordu dönüp kayığının diğer iki yolcusuna bakarak. Muhakkak ki en azından Kylrm’in bir şeyler söylemiş olması gerekirdi.</p>
<p>“Görmesi daha iyi,” dedi Gu, her zamanki rahat duruşunda kürek çekiyordu. Rysn onun sırıtışından pek memnun değildi.</p>
<p>“Ve o keşif anını mı çalalım?” dedi Kylrm. “Ben bir tanesinin hareket ettiğini ilk gördüğüm zamanı hatırlıyorum. Bozmaya değmez. İlk geldikleri zaman yeni muhafızlara da hiç söylemiyoruz.”</p>
<p>Rysn dönüp “adaya” tekrar bakarken <span style="text-decoration:underline;">kızgınlı</span>ğını bastırdı. Okuduğu o kusurlu anlatılara lanet olsun. Çok fazla söylenti, yetersiz tecrübe. Gerçeği hiç kimsenin hiçbir zaman kaydetmiş olmamasına inanmayı zor buldu. Büyük olasılıkla, sadece onun kaynakları hatalıydı.</p>
<p>Dökülen yağmurdan bir pus devasa yaratığı sis ve gizemle sarmalıyordu. Bu kadar büyük bir şey ne yiyordu? Sırtında yaşayan insanları umursuyor muydu, hatta onların farkına bile varmış mıydı? Kelek... Bu canavarların çiftleşmesi nasıl oluyordu?</p>
<p>Antik olması gerekirdi. Kayık yaratığın gölgesine yaklaştı ve Rysn taşımsı derisinin üzerinde yetişmekte olan yeşillikleri görebildi. Şistkabuk tepeleri canlı renklerden devasa tarlalar oluşturmuştu. Yosun neredeyse her şeyi kaplıyordu. Hayvanın kabuğunun plakalarının arasındaki çatlaklarda yetişmiş olan küçük ağaçların etrafına dolanmış olan sarmaşıklar ve kayafilizleri vardı.</p>
<p>Gu kervanı arka ayağın etrafından dolaştırdı, Rysn’i çok rahatlatacak şekilde çok açığından geçmişti, ve yaratığın yan tarafı boyunca ilerledi. Burada kabuk suyun altına kadar inerek bir platform oluşturuyordu. Rysn insanları görmeden önce duydu, kahkahaları şapırtıların arasından yükseliyordu. Yağmur durmuştu, o yüzden Rysn de güneşliğini indirdi ve suyunu silkti. En sonunda insanları gördü, kız erkek karışık bir grup genç kabuktaki bir sırtın üzerine tırmanıyor ve oradan da denizin içine atlıyorlardı.</p>
<p>Bu o kadar da şaşırtıcı değildi. Reshi Denizi’nin suyu da, Safgöl unkü gibi dikkate değer derecede ılıktı. Rysn bir defasında kendi ülkesinin yakınlarındayken suyun içine girmişti. Bu dondurucu bir tecrübeydi ve akıl yerindeyken yapılacak bir hareket değildi. Okyanusa dalmayı içeren her durumda sık sık alkolün ve gösterişçiliğin payı olurdu.</p>
<p>Ancak buralarda yüzücülerin olağan olmasını beklemişti. Beklemediği şey onların giysisiz olmalarıydı.</p>
<p>Bir grup insan iskele benzeri kabuk çıkıntısının önünden koşa koşa geçerken Rysn şiddetle kızardı, doğdukları günkü kadar çıplaklardı. Genç erkekler de, kadınlar da kimin gördüğünü umursamıyordu. Rysn eski kafalı bir Alethi değildi ama... Kelek! <span style="font-style:italic;">Bir şeyler</span> giymiş olmaları gerekmez miydi?</p>
<p>Utançsprenleri etrafına döküldü, şekilleri bir rüzgârda süzülen beyaz ve kırmızı çiçek yaprakları gibiydi. Arkasında Gu kıs kıs güldü.</p>
<p>Kylrm de ona katıldı. “Bu da yeni gelenleri hakkında uyarmadığımız bir diğer şey.”</p>
<p>İlkeller, diye düşündü Rysn. Bu şekilde kızarmaması gerekirdi. O bir yetişkindi. Ee, neredeyse.</p>
<p>Küçük filo, kabuğun bir tür iskele oluşturan kısmına doğru yoluna devam etti, suyun büyük ölçüde yukarısında asılı duran alçak bir plakaydı. Beklemek için yerleştiler, gerçi ne için olduğunu Rysn bilmiyordu.</p>
<p>Birkaç saniye sonra, plaka sarsıldı ve yaratık bir diğer hantal adım daha atarken üzerinden sular aktı. İlerilerindeki suya inen ayağın dalgalan kayıklarına vurdu. Bir kere ortalık sakinleştiği zaman, Gu kayığı iskeleye doğru götürdü. “Sen çıkıyorsun,” dedi.</p>
<p>“Kayıkları bir şeylere bağlayalım mı?” diye sordu Rysn.</p>
<p>“Hayır. Güvenli değil, hareketlerle. Biz geri çekileceğiz.”</p>
<p>“Veya geceleyin? Kayıkları nasıl iskeleye çekeceğiz?”</p>
<p>“Uyuduğumuz zaman, kayıkları uzaklaştırırız, bağlarız. Orada açıkta uyuruz. Sabah adayı tekrar buluruz. ”</p>
<p>“Hı,” dedi Rysn sakinleştirici bir nefes alarak ve çimen kabının katamaranın dibine dikkatli bir şekilde yerleştirilmiş olduğundan emin olmak için kontrol ederek.</p>
<p>Ayağa kalktı. Bu epey pahalı olan ayakkabılarına nazik davranmayacaktı. Rysn’in içinde Reshilerin umurunda olmayacağı yönünde bir his vardı. Büyük olasılıkla onların krallarıyla çıplak ayakla da görüşebilirdi. Tutkular adına! Görmüş olduklarına bakılırsa, Rysn büyük ihtimalle onunla çıplak <span style="font-style:italic;">göğüsle</span> bile görüşebilirdi.</p>
<p>Dikkatli bir şekilde kayıktan indi ve birkaç santim kadar suyun altında kalmasına rağmen kabuğun kaygan olmadığını memnuniyetle gördü. Kylrm de onunla birlikte indi ve ona kapanmış güneşliğini verip, Gu kayığı çevirerek uzaklaştırırken geriye adım atarak bekledi. Onun yerine bir diğer kürekçi kayığını yaklaştırdı, bu kürekler için bir parshmenin yardım ettiği daha uzun bir katamarandı.</p>
<p>Babskı üzerinde büzülmüştü, sıcağa rağmen battaniyesine sarınmış, başını kayığın arkasına yaslamıştı. Solgun derisine ışıltılı bir ton gelmişti.</p>
<p>“Babsk...” dedi Rysn kalbi burkularak. “Geri dönmüş olmalıydık.”</p>
<p>“Saçmalık,” dedi Vstim, sesi zayıftı. Yine de gülümsedi. “Daha kötüsüne de katlandım. Alışverişin yapılması şart. Çok fazla yatırım yaptık.”</p>
<p>“Ben adanın kralına ve tüccarlarına gideceğim,” dedi Rysn. “Ve onlardan buraya gelip seninle iskelede pazarlık etmelerini isteyeceğim.”</p>
<p>Vstim elinin içine öksürdü. “Hayır. Bu insanlar Shinler gibi değildir. Zayıflığım anlaşmayı mahveder. Gözüpeklik. Reshilerin karşısında gözüpek olman gerekir.” &quot;Gözüpek mi?” dedi Rysn parmaklarını suya sokmuş, oyalanmakta olan filo kılavuzlarına doğru bakarak. “Babsk... Reshiler rahat bir halk. Bunun onlar için fazla önemli olduğunu düşünmüyorum.”</p>
<p>“O zaman şaşıracaksın,” dedi Vstim. Rysn’in bakışını yakınlarındaki yüzücülere doğru takip etti, suların içine atlarken kıkırdıyor ve gülüşüyorlardı. “Hayat burada basit olabiliyor, evet. Bu, savaşın acısprenlerini çekmesi gibi, öyle insanları çekiyor.” Çekiyor... Kadınlardan bir tanesi koşa koşa yanlarından geçti ve Rysn şok olarak onun Thaylen kaşlarının olduğunu fark etti. Derisi güneşten bronzlaşmıştı, o yüzden de renk farkı anında belli olmuyordu. Yüzmekte olanları gözden geçirdiği zaman</p>
<p>Rysn başkalarını da gördü. İki tanesi büyük ihtimalle Herdazlıydı ve hatta biri de... <span style="font-style:italic;">Alethi</span> miydi? İmkânsız.</p>
<p>“İnsanlar bu yeri arzu ediyor,” dedi Vstim. “Onlar Reshilerin hayatım seviyorlar. Burada, basit bir şekilde adanın akışına kapılıp gidebiliyorlar. O başka bir adayla savaştığı zaman savaşıyor, diğer zamanlarda da eğleniyorlar. Her kültürün içinde bunun gibi insanlar olacak, çünkü her toplum bireylerden oluşur. Senin bunu öğrenmen gerekiyor. Bir kültür hakkındaki varsayımlarının bireyi algılama becerini engellemesine izin verme, yoksa başarısız olursun.”</p>
<p>Rysn başını sallayarak onayladı. O çok zayıf görünüyordu ama sözleri güçlüydü. Rysn yüzen insanları düşünmemeye çalıştı. En azından bir tanesinin onunla aynı ırktan olduğu gerçeği, daha da fazla utanmasına neden oluyordu.</p>
<p>“Eğer sen onlarla ticaret yapamayacaksan...” dedi Rysn.</p>
<p>“Bunu senin yapman gerekiyor.”</p>
<p>Rysn sıcağa rağmen üşüdüğünü hissetti. Onun Vstim’e yapmak için katıldığı şey de buydu, değil mi? Kaç sefer onun pazarlık etmesine izin vermesini dilemişti? Şimdi neden bu kadar çekingen hissediyordu?</p>
<p>Uzaklaşmakta olan kayığına doğru bir göz attı, çimen kabını da götürüyordu. Tekrar babskına baktı. “Bana ne yapacağımı söyle.”</p>
<p>“Onlar yabancıları iyi tanır,” dedi Vstim. “Bizim onları tanıdığımızdan daha iyi. Bu bizden o kadar çoğunun gelip onların içinde yaşaması yüzünden. Reshilerin pek çoğu senin dediğin gibi kaygısızdır ama öyle olmayan pek çoğu da vardır. O insanlar savaşmayı sever. Ve bir alışveriş... Onlar için bir savaş gibidir.”</p>
<p>“Benim için de öyle,” dedi Rysn.</p>
<p>&quot;Bu insanları tanıyorum,” dedi Vstim. “Tutku edelim de Talik burada olmasın. O onların en iyisi ve sık sık diğer adalarla ticaret yapmak için gider. Ticaret için kiminle görüşürsen görüş, o seni bir savaştaki düşmanmışsın gibi değerlendirecek. Ve onlar için savaş, poz vermek üzerinedir.</p>
<p>Ben bir seferinde bir savaş sırasında adalarda bulunma talihsizliğine uğradım.” Duraklayarak öksürdü ama Kylrm’in ona vermeye çalıştığı içeceği reddetti. “İki ada kapışırken, insanlar da kayıklara inerek karşılıklı hakaretler ve övünmeler bağırdı. İki taraf da ilk önce bağırarak övünen en zayıflarla başlıyor, sonra bir tür sözel düello ile en güçlülerine kadar ilerliyordu. Ondan sonra oklar ve mızraklar, kayıklarda ve suyun içinde mücadele. Neyse ki, gerçek şiddetten daha çok bağırma vardı.”</p>
<p>Rysn yutkunarak başını salladı.</p>
<p>“Sen bunun için hazır değilsin kızım,” dedi Vstim.</p>
<p>“Biliyorum.”</p>
<p>“Güzel. En sonunda bunu anladın. Şimdi git. Onlara kalıcı olarak katılmayı kabul etmediğimiz sürece adalarında varlığımıza fazla tahammül etmeyeceklerdir.”</p>
<p>“Ve bunun için de...?” dedi Rysn.</p>
<p>“Eh, bir kere, sahibi olduğun her şeyi onların krallarına vermeyi gerektirir.” “Hoş,” dedi Rysn ayağa kalkarak. “Acaba ayakkabılarımla nasıl görünürdü?” Derin bir nefes aldı. “Hâlâ bana ne ticareti yapacağımızı söylemedin.”</p>
<p>“Onlar biliyor,” dedi babskı, sonra da öksürdü. “Senin konuşman bir pazarlık olmayacak. Koşullar yıllar önceden belirlenmişti.”</p>
<p>Rysn ona doğru dönerek kaşlarını çattı. “Ne?”</p>
<p>“Burada konu senin ne elde edebileceğin değil, onların senin bunu hak edip etmediğini düşünmeleri. Onları ikna et,&quot; dedi Vstim. Tereddüt etti. “Tutkular yolunu göstersin kızım. İyi iş çıkar.”</p>
<p>Bu bir yalvarış gibi görünmüştü. Eğer filoları geri çevrilecek olursa... Bu alışverişin masrafı ucuza satın alınmış olan tahtalar, kumaşlar ve basit tedarik malzemeleri olan mallarda değildi, bir kervanın oluşturulmasındaydı. Bu kadar uzun süre seyahat etmekte, kılavuzlara para vermekte, fırtınaların arasında açıklık bekleyerek zamanı boşa harcamakta, sonra da doğru adayı aramakla geçen daha fazla zamandaydı. Eğer Reshiler Rysn’i geri çevirirlerse, hâlâ ellerindeki mallan satabilirlerdi ama yolculuğun yüksek masraflan düşünüldüğü zaman katı, yıkıcı olacak bir zararla.</p>
<p>Muhafızlardan iki tanesi, Kylrm ve Nlent, o Vstim’in yanından ayrılarak iskeleye benzer kabuk çıkıntısı boyunca yürürken Rysn’e katıldılar. Şimdi bu kadar yakında oldukları için, bir ada değil de bir yaratık görmesi zordu. Hemen ilerisindeki liken tabakası, kabuğu neredeyse kayadan ayırt edilemez yapıyordu. Burada kökleri perde gibi suya doğru inen ağaçlar bir arada duruyordu, dalları yükseklere uzanmış ve bir orman oluşturmuşlardı.</p>
<p>Rysn tereddütlü bir şekilde sulardan yükseğe doğru uzanan tek patikaya adımını attı. Burada “zemin” doğal olmak için fazlasıyla köşeli ve düzgün olan basamaklar oluşturmuştu.</p>
<p>“Kabuğunu mu kesiyorlar?” dedi Rsyn tırmanarak.</p>
<p>Kylrm homurdandı. “Chullar kabuklarını hissetmez. Büyük ihtimalle bu canavar da hissedemiyordur.”</p>
<p>Yürürlerken Kylrm elini bir tür geleneksel Thaylen kılıcı olan gtetinin üzerinde tutuyordu. Büyük üçgenimsi takoza benzer bir metal kısım ile doğrudan metalin başladığı yerde bir tutacağı vardı; kabzasının bir kısmı destek için bileğinin etrafına otururken tutacağı avcunun içinde tutardın ve uzun bıçak da yumruğunun önünden ileriye doğru uzanırdı. Şu anda bunu yan tarafındaki kının içinde tutuyordu, sırtında da bir yay vardı.</p>
<p>Neden o bu kadar kaygılıydı? Reshilerin tehlikeli olmamaları gerekiyordu. Belki eğer paralı bir muhafız isen, <span style="font-style:italic;">herkesin</span> tehlikeli olduğunu varsaymak daha iyiydi.</p>
<p>Patika yoğun orman boyunca yukarı doğru uzayıp gidiyordu. Buradaki ağaçlar esnek ve sağlıklıydı, dalları neredeyse sürekli hareket ediyordu. Ve yaratık ne zaman adım atsa, her şey sarsılıyordu.</p>
<p>Sarmaşıklar patikanın üzerinde kıvrılıyor ve titreşiyor ya da dallardan sarkıyordu. Bunlar Rysn yaklaştığı zaman yolundan çekiliyorlardı ama o geçtikten sonra çabucak tekrar sürünerek dışarı çıkıyorlardı. Kısa süre sonra denizi göremez, hatta tuzlu kokusunu bile duyamaz oldu. Orman her şeyi kaplıyordu. Yoğun yeşiller ve kahverengiler arada bir sanki nesillerdir büyüyormuş gibi görünen şistkabuk tepelerinin sarıları ve pembeleriyle bölünüyordu.</p>
<p>Rysn nemi daha önce bunaltıcı bulmuştu ama burada insanı eziyordu. Sanki yüzüyormuş gibi hissediyordu ve ince keten eteği, bluzu ve yeleği bile Thaylen dağlarında kışın giyilenler kadar kalınmış gibi geliyordu.</p>
<p>Bitmek bilmez bir tırmanıştan sonra, Rysn sesler duydu. Sağ tarafında orman açılıyor ve ötesindeki okyanusun bir görüntüsünü sunuyordu. Rysn’in nefesi kesildi. Sonsuz mavi sular, yağmurun dökülmekte olduğu kısımlarının çok net olarak seçile-bildiği bulutlar. Ve uzaklarda da...</p>
<p>“Bir diğeri mi?” diye sordu Rysn ufuktaki bir gölgeye doğru eliyle işaret ederek.</p>
<p>''Evet/' dedi Kylrm. “Umalım da öbür yöne gidiyordur. Ben onlar savaşmaya karar verdikleri zaman burada olmamayı tercih ederim.” Kılıcının sapındaki tutuşu sıkılaş-tı.</p>
<p>Sesler daha da yukarılarından geliyordu, o yüzden Rysn de kaderindeki daha çok tırmanış karşısında boyun eğdi. Bacakları zahmetten ağrıyordu.</p>
<p>Her ne kadar orman sol tarafında geçilmez kalmaya devam etse de, kocakabuğun devasa yan tarafının sırtlar ve şelfler oluşturduğu sağ tarafında açık kalmaya devam etti. Çadırların etrafında oturmuş, arkalarına yaslanmış ve gözlerini denize dikmiş olan bazı insanlar gözüne çarptı. Ona ve iki muhafıza şöyle bir bakış atmaktan daha fazlasını yapmadılar. Daha da yukarıda, Rysn daha çok Reshi buldu.</p>
<p>Bunlar atlıyordu.</p>
<p>Çeşitli çıplaklık derecelerinde olan kadınlar ve erkekler, bağırışlar ve ıslıklarla sırayla kabuğun çıkıntılarından atlıyor, çok aşağıdaki sulara doğru çakılıyorlardı. Rysn’in sırf onlara bakarken bile midesi bulandı. Ne kadar yüksekteydiler?</p>
<p>“Bunu seni şok etmek için yapıyorlar. Burada bir yabancı olduğu zaman hep daha yükseklerden atlarlar.”</p>
<p>Rysn başını sallayarak onayladı, sonra da ani bir irkilmeyle yorumun muhafızlarının birinden gelmemiş olduğunu fark etti. Döndü ve solunda ormanın bir kaya tepeciğine benzer büyük bir kabuk çıkıntısının etrafından geriye çekilmiş olduğunu fark etti.</p>
<p>Burada kabuğun tepesindeki bir noktaya ayaklarından bağlanarak baş aşağı asılmış, maviye çalan solgun beyaz bir derisi olan sırık gibi bir adam vardı. Üzerinde sadece beline sarılmış bir kumaş parçası vardı ve derisi de yüzlerce ve yüzlerce küçük, incelikli dövmeyle kaplanmıştı.</p>
<p>Rysn ona doğru bir adım attı ama Kylrm onun omzunu kavrayarak geriye çekti. “Aimian,” diye tısladı. “Uzak dur.”</p>
<p>Mavi tırnaklarının ve koyu mavi gözlerinin farkına varmış olması gerekirdi. Rysn geriye çekildi, gerçi onun Yokelçi gölgesini göremiyordu.</p>
<p>“Tabii ki, uzak dur,” dedi adam. “Her zaman akıllıca bir fikirdir.” Şivesi Rysn’in duyduğu hiçbir şeye benzemiyordu ama Thaylence’yi iyi konuşuyordu. Orada yüzünde hoş bir gülümsemeyle asılı duruyordu, sanki baş aşağı olduğu gerçeğine karşı tamamıyla kayıtsızdı.</p>
<p>“Sen... İyi misin?” diye sordu Rysn adama.</p>
<p>&quot;Hmmra?&quot; dedi adam. “Ha, baygınlıkların arasında evet. Oldukça iyiyim. Sanırım bileklerimdeki acıya karşı duyarsızlaşmaya başladım ki bu resmen müthiş.”</p>
<p>Rysn ellerini göğsüne dayadı, daha fazla yaklaşmaya cesaret edemiyordu. Aimian. Çok kötü şans demekti. Rysn özellikle batıl inançlı değildi, bazen Tutkular konusunda bile şüphe duyuyordu ama... Eh, bu bir <span style="font-style:italic;">Aimian’dı.</span></p>
<p>“Bu insanlara ne uğursuz lanetler getirdin yaratık?” diye hesap sordu Kylrm.</p>
<p>“Uygunsuz şakalar,” dedi adam tembel bir şekilde. “Ve benimle arası çok iyi olmayan yediğim bir şeyin kokusu. Kralla konuşmak için mi gidiyorsunuz o zaman?”</p>
<p>&quot;Ee... ” dedi Rysn. Arkasında bir diğer Reshi haykırdı ve şelften aşağı atladı. “Evet.”</p>
<p>“O zaman onlara tanrılarının ruhu hakkında soru sorma,” dedi yaratık. “Bundan bahsetmekten hoşlanmadıkları ortaya çıktı. Yaratıkların bu kadar fazla büyümesine izin verdiklerine göre olağanüstü olmaları gerekir. Sıradan kocakabukların bedenlerinde yaşayan sprenlerden bile fazla. Hmmm...” Bir şeyler yüzünden çok memnun olmuş gibi görünüyordu.</p>
<p>“Onun için üzülme tüccarbaşı,” dedi Kylrm Rysn’e hafifçe, onu asılı duran tutsaktan uzaklaştırırken. “Eğer o isteseydi kaçabilirdi.”</p>
<p>Öbür muhafız Nlent de başını sallayarak onayladı. “Onlar uzuvlarını çıkarabiliyorlar. Derilerini de çıkarabiliyorlar. Gerçekte hiç bedenleri yok. Sadece insan şekline bürünmüş melun bir şey.” Tıknaz muhafızın bileğinde bir muska vardı, bir cesaret muskası, ve bunu çıkarıp bir elinde sıkı sıkı tuttu. Muskanın kendisinin herhangi bir özelliği yoktu elbette ki. O bir hatırlatmaydı. Cesaret. Tutku. İhtiyacın olan şeyi iste, kucakla, <span style="font-style:italic;">arzula</span> ve elde et.</p>
<p>Eh, <span style="font-style:italic;">Rysn’in</span> ihtiyacı olan şey babskının burada onun yanında olmasıydı. Dönerek tekrar basamakları çıkmaya başladı, Aimian’la olan karşılaşması onu rahatsız etmişti. Daha çok insan koşarak sağ tarafındaki şelflerden atladı. Manyaklar.</p>
<p><span style="font-style:italic;">Tüccarbaşı,</span> diye düşündü. <span style="font-style:italic;">Kylrm bana &quot;tüccarbaşı&quot; dedi.</span> Değildi, henüz değil. O Vstim’e ait olan bir maldı; şu an için sadece arada bir ayak işlerini yapan bir çıraktı.</p>
<p>Rysn bu unvanı hak etmiyordu ama duymak onu güçlendirmişti. Basamaklardan yukarı doğru başı çekti, yaratığın kabuğu boyunca dönerek daha da yükseğe çıkıyorlardı. Zeminin yarılmış olduğu bir yerin yanından geçtiler, kabuğun çok aşağılarında deri görünüyordu. Yarık bir uçurum gibiydi, Rysn içine düşmeden bir tarafından öbürüne atlayamazdı.</p>
<p>Patikada yanından geçtiği Reshiler onun sorularına cevap vermeyi reddetti. Neyse ki, Kylrm yolu biliyordu ve yol ikiye ayrıldığı zaman sağ tarafı işaret etti. Arada bir patika çok uzun mesafeler boyunca düzleşiyordu ama her zaman daha fazla basamak vardı.</p>
<p>Bacakları yanarak, giysileri terle ıslanmış hâlde Rysn bu merdivenin de tepesine ulaştı ve, en sonunda, daha fazla basamak olmadığını gördü. Burada orman tamamen bitiyordu, gerçi kabuktaki açık arazinin üstünde bir araya toplanmış olan kayafilizleri vardı. Ötesinde sadece boş gökyüzü vardı.</p>
<p><span style="font-style:italic;">Kafa,</span> diye düşündü Rysn. <span style="font-style:italic;">Yaratığın ta kafasına kadar tırmandık.</span></p>
<p>Renkli püsküller bağlanmış olan mızraklarla silahlanmış askerler patikanın yanına dizilmişlerdi. Göğüs zırhları ile kollukları sivri dikenleri olan kabuktan oyulmuştu ve kıyafet olarak sadece sargılar giymiş olsalar da, herhangi bir Alethi askeri kadar dimdik ve ona denk sert yüz ifadeleriyle duruyorlardı. Yâni babskı haklıydı. Her Reshi “gamsız yüzücü” cinsinden değildi.</p>
<p><span style="font-style:italic;">Gözüpeklik,</span> diye düşündü kendi kendine Vstim’in sözlerini hatırlayarak. Rysn bu insanlara çekingen bir yüz gösteremezdi. Kral muhafızlar ve kayafilizleri patikasının sonunda ayakta duruyordu, kabuk şelfin kıyısında minik bir şekildi, güneşe doğru bakıyordu.</p>
<p>Rysn uzun adımlarla ilerledi, çifte bir mızrak sırasının arasından geçiyordu. Kralın da aynı türden giysilerinin olmasını beklemişti ama bunun yerine adam hacimli, kat kat canlı yeşil ve sarı bir cüppe giymişti. Korkunç derecede bunaltıcıymış gibi görünüyordu.</p>
<p>Yaklaştıkça, Rysn tam olarak ne kadar yükseğe tırmanmış olduğu konusunda bir anlayış edinmeye başladı. Aşağıdaki sular güneş ışığında pırıldıyorlardı, o kadar aşağıdaydı ki eğer Rysn bir taş atsa düştüğünü duyamazdı. O kadar uzaktaydı ki, yan taraftan aşağı bakmak midesinin düğümlenmesine ve bacaklarının titremesine neden oluyordu.</p>
<p>Kralın yakınına gitmek onun durduğu o şelfin üzerine çıkmayı gerektirirdi. Bu da Rysn’i yüzlerce ve yüzlerce ayak aşağı düşmenin kıl payı kadar yakınına getirirdi.</p>
<p><span style="font-style:italic;">Sakin ol,</span> dedi Rysn kendi kendisine.O babskına becerikli olduğunu <span style="font-style:italic;">gösterecekti. </span>O S hinleri yanlış değerlendirmiş ya da İrialileri gücendirmiş olan cahil kız değildi. O öğrenmişti.</p>
<p>Yine de, belki Nlent’den kendisine cesaret muskasını ödünç vermesini istemiş olmalıydı.</p>
<p>Şelfin üzerine adımını attı. Kral genç görünüyordu, en azından arkadan. Yapısı bir gencinki gibiydi ya da...</p>
<p><span style="font-style:italic;">Hayır,</span> diye düşündü Rysn kral dönerken bir irkilmeyle. Bu bir kadındı, saçlarının grileşmeye başlayacağı kadar yaşlıydı ama yaşlılıktan sırtının büküleceği kadar değildi.</p>
<p>Birisi Rysn’in arkasından şelfin üzerine çıktı. Daha genç olan adam, öbürleri gibi peştamal ve püsküllere bürünmüştü. Saçı iki örgü hâlinde bronzlaşmış çıplak omuzlarının üzerine düşüyordu. Konuştuğu zaman, sesinde bir şivenin izi bile yoktu. “Kral neden eski alışveriş ortağı Vstim’in kendisinin bizzat gelmediğini ve kendi yerine bir çocuk gönderdiğini bilmeyi arzu ediyor.”</p>
<p>&quot;Ve kral da siz misiniz?” diye sordu Rysn yeni gelene.</p>
<p>Adam güldü. “Sen onun yanında durduğun hâlde bana bunu mu soruyorsun?”</p>
<p>Rysn cüppeli şekle baktı. Cüppeler önden bağlanmıştı ama “kralın” kesinlikle göğüslerinin olduğunu gösterecek kadar da açıktı.</p>
<p>“Biz bir kral tarafından yönetiliriz,” dedi yeni gelen. “Cinsiyetin bir önemi yok.”</p>
<p>Rysn’e cinsiyet tanımın bir parçasıymış gibi görünüyordu ama bu üzerine tartışmaya değmezdi. “Ustam rahatsız,” dedi Rysn yeni gelenle konuşarak, adanın tüc-carbaşı o olacaktı. “Ben onun adına konuşmak ve alışverişi yapmak için yetkiliyim.”</p>
<p>Adam burun kıvırarak şelfin kenarına oturdu, ayakları kenardan aşağı sarkıyordu. Rysn’in midesi takla attı. “Onun ne olacağını bilmesi gerekirdi. Anlaşma iptal oldu.”</p>
<p>“Siz Talik’siniz diye varsayıyorum?” dedi Rysn kollarını kavuşturarak. Adam artık ona sırtını dönmüştü. Bu kasıtlı bir saygısızlık gibi görünüyordu.</p>
<p>“Evet.”</p>
<p>“Ustam beni sizin hakkınızda uyarmıştı.”</p>
<p>“O zaman o tamamıyla aptal değilmiş,” dedi Talik. “Sadece birazcık.”</p>
<p>Adamın telâffuzu hayret vericiydi. Rysn kendisini onun Thaylen kaşları olup olmadığını kontrol ederken buldu ama adamın Reshi olduğu besbelliydi.</p>
<p>Rysn dişlerini sıktı, sonra da kendisini onun yanında kıyıya oturmak için zorladı. Bunu onun kadar umursamaz bir şekilde yapmaya çalıştı ama basitçe yapamamıştı. Bunun yerine yere oturdu, bu modaya uygun bir eteğin içinde hiç kolay değildi, ve kayarak onun yanma geçti.</p>
<p><span style="font-style:italic;">Ah, TutkularI Ben buradan düşüp öleceğim. Aşağı bakma1 Aşağıya</span> bakma!</p>
<p>Kendine engel olamamıştı. Aşağıya bir göz attı ve anında başının döndüğünü hissetti. Aşağısında kafanın yan tarafını, devasa bir çenenin hatlarını görebiliyordu. Yakınında, Rysn’in sağ tarafındaki gözün üzerindeki bir sırtta duran insanlar büyük meyve balyalarını aşağı atıyordu. Sarmaşık iple bağlanmış olan balyalar aşağıdaki çenenin yanında sallanıyorlardı.</p>
<p>Yavaş hareket eden alt çeneler ipleri titreterek meyveleri içlerine çekiyor, Reshiler de bunları daha fazla meyve bağlamak için tekrar yukarı çekiyordu. Her şey Rysn’in sol tarafında burnun hemen ucunda durmakta olan kralın gözlemi altında oluyordu.</p>
<p>“Bir ikram,” dedi Talik onun nereyi izlediğini fark ederek. “Bir adak. Bu küçük meyve balyaları, elbette ki, bizim tanrımızı doyurmuyor.”</p>
<p>“Ne doyuruyor?”</p>
<p>Adam gülümsedi. “Sen neden hâlâ buradasın genç kız? Ben seni reddetmedim mi?”</p>
<p>“Anlaşmanın iptal edilmesi gerekli değil,” dedi Rysn. “Ustam bana koşulların zaten belirlenmiş olduğunu söyledi. Biz, ödeme olarak talep etmiş olduğunuz her şeyi getirdik.” <span style="font-style:italic;">Gerçi neyin karşılığında bilmiyorum.</span> “Beni geri çevirmek anlamsız olur.&quot;</p>
<p>Rysn fark etmişti ki, kral dinlemek için daha yakınlarına gelmişti.</p>
<p>&quot;Bu hayattaki her şeyle aynı amaca hizmet eder,” dedi Talik. “Relu-na’yı memnun etmeye.”</p>
<p>Bu onların tanrılarının ismi olacaktı, kocakabuğun. “Peki ya sizin adanız böyle bir israftan memnun olacak mı? Tüccarları buraya kadar gelmeye davet etmenizi, sonra da onları eli boş geri göndermenizi?”</p>
<p>“Relu-na gözüpeklikten memnun olur,” dedi Talik. “Ve, daha da önemlisi, saygıdan. Eğer biz ticaret yapacağımız kişiye saygı duymuyorsak, o zaman ticareti hiç yapmamamız gerekir.”</p>
<p>Ne kadar saçma bir mantık. Eğer bir tüccar bu mantığı takip edecek olursa, hiçbir zaman ticaret yapmayı başaramazdı. Yalnız... Vstim Te geçen ayları boyunca, o sık sık kendisiyle ticaret yapmayı seven insanları arıyormuş gibi görünmüştü. Saygı duyduğu insanları. Bu türden insanların kesinlikle sana kazık atmaları daha az olası olurdu.</p>
<p>Belki de bu kötü bir mantık değildi... Sadece eksikti.</p>
<p>Öbür tüccar gibi düşün, diye hatırladı Rysn. Bu Vstim’in derslerinden bir tanesiydi, Rysn’in evde öğrenmiş olduklarından o kadar farklıydı. <span style="font-style:italic;">Onlar ne istiyor? Bunu neden istiyorlar? Neden bunu sağlayabilecek olan en iyi kişi sensin?</span></p>
<p>“Burada suların üzerinde yaşamak zor olmalı,” dedi Rysn. “Tanrınız etkileyici ama siz ihtiyacınız olan her şeyi üretemezsiniz.”</p>
<p>“Atalarımız bunu gayet iyi yapıyordu.”</p>
<p>“Hayatlar kurtarabilecek ilaçlar olmadan,” dedi Rysn. “Sadece anakarada yetişen liflerden yapılmış kumaşlar olmadan. Atalarınız bu şeyler olmadan yaşıyordu çünkü buna mecburlardı. Siz değilsiniz.”</p>
<p>Tüccarbaşı öne doğru eğildi.</p>
<p>Öyle yapma! Düşeceksin!</p>
<p>“Bizler salak değiliz,” dedi Talik.</p>
<p>Rysn kaşlarını çattı. Neden...</p>
<p>&quot;Bunu açıklamaktan o kadar sıkıldım ki,” diye devam etti adam. &quot;Bizler basit hayatlar yaşıyoruz. Bu bizi salak yapmaz. Yıllar boyunca yabancılar geldi, cehaletimiz yüzünden bizi sömürmeye çalıştı. Bizler bundan sıkıldık, kız. Söylediklerinin hepsi doğru. Aynı zamanda doğru değil, bariz. Ama sen, sanki biz hiçbir zaman durup da bunu düşünmemişiz gibi konuşuyorsun. Aa! İlaç! Tabii ya, bizim de ilaca ihtiyacımız var! Buna işaret ettiğin için çok teşekkür ederim. Ben de böyle burada oturup ölmeyi düşünüyordum.”</p>
<p>Rysn kızardı. “Ben öyle...”</p>
<p>“Evet, öyle demek istedin,” dedi Talik. “Küçümseme dudaklarından damlıyor, genç bayan. Bizler istismar edilmekten sıkıldık. Bizler bize hazineler karşılığında çöp vermeye çalışan yabancılardan sıkıldık. Bizler anakaradaki güncel ekonomik durumdan haberdar değiliz, o yüzden de kazıklanıp kazıklanmadığımızı bilemiyoruz. O yüzden de, biz sadece tanıdığımız ve güvendiğimiz kişilerle ticaret yaparız. İşte bu kadar.”</p>
<p><span style="font-style:italic;">Anakaradaki güncel ekonomik durum mu...?</span> diye düşündü Rysn. “Siz Thaylenah’da eğitim almışsınız, ” diye tahmin etti.</p>
<p>&quot;Elbette öyle,” dedi Talik. “Onu yakalamadan önce bir avcının numaralarını bilmen gerekir.” Arkasına doğru yaslandı, bu da Rysn’in biraz rahatlamasına yardım etmişti. “Ebeveynlerim eğitilmem için beni bir çocukken gönderdiler. Benim de sizin babsklarınızdan birisi vardı. Buraya geri dönmeden önce ben de bir tüccarbaşı olmuştum.”</p>
<p>“Ebeveynleriniz de kral ve kraliçe mi?” diye tahmin etti Rysn tekrar.</p>
<p>Adam ona ters ters baktı. “Kral ve kralın eşi.”</p>
<p>“Ona basitçe kraliçe diyebilirsiniz.”</p>
<p>“Bu anlaşma gerçekleşmeyecek,” dedi Talik ayağa kalkarak. “Git ve ustana hastalığı için üzgün olduğumuzu ve iyileşmesini umduğumuzu söyle. Eğer iyileşirse, gelecek yıl ticaret mevsimi sırasında geri dönebilir ve biz de onunla görüşürüz.”</p>
<p>“Siz ona saygı duyduğunuzu ima ediyorsunuz,” dedi Rysn aceleyle ayağa kalkar, ve o uçurumdan uzaklaşırken. “O zaman onunla anlaşma yapın!”</p>
<p>&quot;O hasta,” dedi Talik Rysn’e bakmayarak. “Bu ona karşı adaletli olmaz. Ondan faydalanmış oluruz.”</p>
<p>Ondan faydalanmış... Tutkular adına, bu insanlar bir <span style="font-style:italic;">acayipti.</span> Böyle şeylerin bu kadar kusursuz bir şekilde Thaylence konuşan bir adamın ağzından çıktığını duymak daha bile acayip geliyordu.</p>
<p>“Eğer bana saygı duysaydınız benimle anlaşma yapardınız,” dedi Rysn. “Eğer benim bunu hak ettiğimi düşünseydiniz.”</p>
<p>“Bu yıllar sürecek,” dedi Talik şelfin ön tarafında annesine katılırken. “Git ve...”</p>
<p>Kral onunla hafifçe Reshice konuşurken sesi kesildi.</p>
<p>Talik’in dudakları incelerek bir çizgiye dönüştü.</p>
<p>“Ne?” diye sordu Rysn öne çıkarak.</p>
<p>Talik ona doğru döndü. “Sen görünüşe göre kralı etkilemişsin. Şiddetle tartışıyorsun. Her ne kadar bizi ilkeller diye küçümsesen de, bazıları kadar kötü değilsin.” Bir an için dişlerini gıcırdattı. “Kral senin anlaşma için öne süreceğin iddianı dinleyecek.”</p>
<p>Rysn gözlerini kırparak birinden öbürüne baktı. O daha az önce anlaşma için iddiasını öne sürmemiş miydi, kral dinlerken?</p>
<p>Kadın Rysn’i koyu gözler ve sakin bir yüz ifadesiyle süzüyordu. İlk savaşı kazandım, diye fark etti Rysn. <span style="font-style:italic;">Savaş meydanındaki savaşçılar gibi. Düello yaptım ve daha büyük otoriteye sahip olan kişiyle karşılaşmak için yeteri kadar değerim olduğuna hükmedildi.</span></p>
<p>Kral konuştu ve Talik çevirmenlik yaptı. “Kral diyor ki, sen yeteneklisin ama alışveriş, elbette ki, devam edemez. Senin tekrar geldiği zaman babskınla birlikte dönmen gerek. Bir on yıl içinde, belki biz seninle de ticaret yaparız.”</p>
<p>Rysn bir tartışma aradı. &quot;Ve Vstim de bu şekilde mi saygı kazandı Majesteleri?” Rysn burada başarısız olmayacaktı. Olamazdı! “Yıllar içinde, kendi babskının yanında?”</p>
<p>“Evet,” dedi Talik.</p>
<p>“Bunu çevirmedin,” dedi Rysn.</p>
<p>“Ben...” Talik içini çekti, sonra da sorusunu tercüme etti.</p>
<p>Kral gözle görünür bir sıcaklıkla gülümsedi. Kendi dillerinde birkaç kelime konuştu ve Talik de afallamış gibi görünerek annesine doğru döndü. Islık çaldı.</p>
<p>&quot;Ne dedi?” diye talep etti Rysn.</p>
<p>“Babskın avcılarımızın bazılarıyla birlikte bir korakot öldürmüş,” dedi Talik. &quot;Kendi başına? Bir yabancı mı? Hiç böyle bir şey duymamıştım.”</p>
<p>Vstim. Bir şeyler öldürmüş? <span style="font-style:italic;">Avcılarla</span> birlikte? İmkânsız.</p>
<p>Gerçi onun her zaman şu anda olduğu gibi cılız yaşlı bir defter kurdu olmadığı belliydi, Rysn onun geçmişte bir zamanlar cılız <span style="font-style:italic;">genç</span> bir defter kurdu olduğunu hayal ediyordu.</p>
<p>Kral tekrar konuştu.</p>
<p>“Ben senin herhangi bir yaratık öldüreceğini sanmıyorum,” diye çevirdi Talik. “Git. Babskın kendisini toparlayacak. O bilge.”</p>
<p><span style="font-style:italic;">Hayır, o ölüyor,</span> diye düşündü Rysn. Düşünce aklına çağrılmadan gelmişti ama bunun doğruluğu onu dehşete düşürüyordu. Yükseklikten de, hayatta bildiği diğer her şeyden de çok. Vstim ölüyordu. Bu onun son alışverişi olabilirdi.</p>
<p>Ve Rysn de bunu mahvetmek üzereydi.</p>
<p>“Babskım bana güveniyor,” dedi Rysn kocakabuğun burnu boyunca ilerleyerek kralın yakınına yaklaşırken. “Ve siz de ona güvendiğinizi söylediniz. Benim liyakatim konusunda onun yargısına güvenemez misiniz?”</p>
<p>“İnsan kişisel tecrübesinin yerine hiçbir şeyi koyamaz,” diye çeviri yaptı Talik.</p>
<p>Yaratık adım attı, zemin titredi ve Rysn de dişlerini sıkarak hepsinin birden yuvarlanıp gittiklerini hayal etti. Neyse ki bu kadar yüksekte, hareket daha çok nazik bir sallantı gibiydi. Ağaçlar hışırdadı ve midesi hopladı ama bir dalganın üzerinde yükselen bir gemiden daha tehlikeli değildi.</p>
<p>Rysn kralın yaratığın burnunun ucunda durduğu yerin daha da yakınma yaklaştı. “Siz kralsınız; siz altınızda olanlara güvenmenin önemini biliyorsunuz. Siz her yerde olamaz, her şeyi bilemezsiniz. Bazı zamanlarda tanıdığınız kişilerin yargılarını kabul etmeniz gerekir. Benim babskım da böyle bir adam.”</p>
<p>“Geçerli bir noktaya değindin,” diye çevirdi Talik, sesi şaşırmış gibi geliyordu. “Ama senin farkında olmadığın şey, benim bu konuda babskına zaten saygımı göstermiş olmam. Seninle kendim konuşmayı kabul etmemin sebebi bu. Bunu başka birisi için yapmazdım.”</p>
<p><a id="bookmark0"></a>“Ama...”</p>
<p>“Aşağı geri dön,” dedi kral Talik üzerinden, sesi sertleşiyordu. O işin burada bittiğini düşünüyormuş gibi görünüyordu. “Babskına benimle kişisel olarak konuşabilecek kadar ilerlemiş olduğunu söyle. Şüphesiz ki, bu onun da beklediğinden daha fazlasıdır. Adadan ayrılabilir ve o iyileştiği zaman da geri dönebilirsiniz.”</p>
<p>“Ben...” Rysn sanki bir yumruk boğazını eziyor, konuşmasına engel oluyormuş gibi hissetti. Vstim’i hayal kırıklığına uğratamazdı, şimdi olmazdı.</p>
<p>“Ona iyileşmesi için en iyi dileklerimi ilet,” dedi kral arkasını dönerek.</p>
<p>Talik görünüşe göre tatmin olan bir şeyle gülümsedi. Rysn tatsız yüz ifadeleri taşıyan iki muhafızına bir göz attı.</p>
<p>Rysn geriye çekildi. Kendisini donuk hissediyordu. Geri çevrilmişti, tatlı isteyen bir çocuk gibi. Daha fazla meyve balyası hazırlamakta olan adam ve kadınların yanından geçerken şiddetli bir kızarıklığın onu kapladığını hissetti.</p>
<p>Rysn durdu. Soluna doğru, sonsuz mavi enginliğe baktı. Tekrar krala doğru döndü. “inanıyorum ki,” dedi yüksek bir sesle. “Benim daha fazla otoritesi olan birisiyle konuşmam gerekiyor.”</p>
<p>Talik ona doğru döndü. &quot;Sen kralla konuştun. Daha fazla otoritesi olan kimse <span style="font-style:italic;">yok.”</span></p>
<p>“Kusura bakmayın, ama ben olduğunu düşünüyorum,” dedi Rysn.</p>
<p>İplerden bir tanesi hediyesi yenilirken titredi. <span style="font-style:italic;">Bu salaklık, bu salaklık, bu...</span></p>
<p><span style="font-style:italic;">Düşünme.</span></p>
<p>Rysn ipe doğru atılarak muhafızlarının haykırmalarına neden oldu. İpi kavradı ve kendisin yan taraftan aşağı bırakarak kocakabuğun kafasının yanına doğru inmeye başladı. <span style="font-style:italic;">Tanrının</span> kafasına doğru.</p>
<p>Tutkular adınal Bunu etekle yapması zordu. Ip kolunun derisini kesiyordu ve aşağıdaki yaratık ucundaki meyveleri çiğnerken titreşiyordu.</p>
<p>Talik’in kafası yukarısında belirdi. “Kelek’in adıyla, ne yapıyorsun sen aptal kadın?” diye bağırdı. Rysn onun Thaylenlerle çalışırken onların lanetlerini de öğrenmiş olmasını eğlendirici buldu.</p>
<p>Rysn ipe yapışmıştı, kalbi çılgın bir panik ile atıyordu. Ne yapıyordu o? “Relu-na gözüpeklikten memnun olur!” diye bağırdı Talike doğru.</p>
<p>“Gözüpeklikle salaklık arasında bir fark var!”</p>
<p>Rysn aşağı doğru inmeye devam etti. Tırmanmaktan çok kaymaydı. <span style="font-style:italic;">Ey Arzu, ihtiyacın Tutkusu...</span></p>
<p>“Onu geri çekin!” diye emretti Talik. “Siz askerler, yardım edin.” Reshice daha fazla emir verdi.</p>
<p>Rysn işçiler onu tekrar yukarıya çekmek ipi kavrarken başını kaldırdı. Ancak yukarıda aşağıya bakan yeni bir yüz belirmişti. Kral. Rysn’i incelerken bir elini kaldırarak onları durdurdu.</p>
<p>Rysn aşağı doğru devam etti. Çok fazla uzağa gitmemişti, belki elli ayak kadar. Yaratığın gözüne kadar bile inmiş değildi. Kendisini zorlanarak durdurdu, parmakları yanıyordu. “Ey yüce Relu-na,” dedi Rysn yüksek sesle. “Halkın benimle ticaret yapmayı reddediyor, o yüzden ben de yalvarmak için sana geldim. Halkının getirdiğim şeylere ihtiyacı var ama benim onları satmaya daha da fazla ihtiyacım var. Elim boş geri dönemem.”</p>
<p>Yaratık elbette ki cevap vermedi. Rysn likenler ve küçük kayafilizleriyle kaplanmış olan kabuğunun yanında havada asılı duruyordu.</p>
<p>“Lütfen,” dedi Rysn. &quot;Lütfen.”</p>
<p><span style="font-style:italic;">Ne olmasını bekliyorum ki?</span> diye merak etti Rysn. Hayvanın herhangi bir tür cevap vermesini beklemiyordu. Ama belki de yukarıdakileri değerini kanıtlayacak kadar gözüpek olduğuna ikna edebilirdi. En azından bir zararı olmazdı.</p>
<p>İp ellerinde titredi ve Rysn aşağıya bir göz atma hatasında bulundu.</p>
<p>Aslında, bu yaptığı canını epey yakabilirdi. “Kral geri dönmeni emretti,” dedi Talik yukarıdan.</p>
<p>“Pazarlığımız devam edecek mi?” diye sordu Rysn yukarıya bakarak. Kral gerçekten de endişelenmiş gibi görünüyordu.</p>
<p>“Bu önemli değil,” dedi Talik. “Sana bir emir verildi.”</p>
<p>Rysn ipe sıkı sıkı tutunarak dişlerini gıcırdattı, önündeki kitin plakalarına baktı. “Peki ya <span style="font-style:italic;">sen</span> ne düşünüyorsun?” diye sordu hafifçe.</p>
<p>Aşağılarda, yaratık ısırdı ve ip bir anda iyice gerginleşerek Rysn’i devasa kafaya vurdu. Yukarıda işçiler bağrıştı. Kral ani, keskin bir sesle onlara bağırdı.</p>
<p><span style="font-style:italic;">Ah hayır...</span></p>
<p>İp daha da fazla gerildi.</p>
<p>Sonra da koptu.</p>
<p>Yukarıdaki bağırışlar daha da şiddetlenmişti, gerçi Rysn paniğe gömülürken onları neredeyse fark etmedi bile. Zarif bir şekilde düşmüyordu, eteği uçuşurken çığlıklar atan bir dalgalanan kumaşlar ve debelenen bacaklar yumağıydı, midesi taklalar atıyordu. Ne yapmıştı? O...</p>
<p>Bir göz gördü. Tanrının gözü. Geçerken sadece ufak bir bakış atabilmişti; bir ev kadar büyüktü, camsı ve siyahtı ve onun düşmekte olan siluetini yansıtıyordu.</p>
<p>Bir saniyenin ufak bir parçası boyunca önünde asılı kalmış gibi hissetti ve çığlığı boğazında öldü.</p>
<p>Bir an sonra gitmişti. Ondan sonra uğuldayan rüzgâr, bir diğer çığlık ve taş kadar sert suların içine gömülüş.</p>
<p>Siyahlık.</p>
<p>Rysn uyandığı zaman kendisini yüzerken buldu. Gözlerini açmadı ama yüzmekte olduğunu hissedebiliyordu. Sürükleniyor, yukarı ve aşağı salınıyordu...</p>
<p>“O bir salak.” Rysn bu sesi biliyordu. Talik, pazarlık ettiği adam.</p>
<p>“O zaman bana iyi uyuyor,” dedi Vstim. Öksürdü. “Belirtmem gerekir ki eski dostum, senin eğitimine yardımcı olman gerekiyordu, bir uçurumdan aşağı atman değil.”</p>
<p>Süzülüyor... Yüzüyor...</p>
<p>Dur.</p>
<p>Rysn gözlerini açılmaya zorladı. Bir kulübenin içindeki bir yataktaydı. Sıcaktı. Görüşü bulanıktı ve yüzüyordu... Yüzüyordu çünkü aklı bulutluydu. Ona ne vermişlerdi? Doğrulup oturmaya çalıştı. Bacakları hareket etmedi. Bacakları <span style="font-style:italic;">hareket etmedi. </span>Nefesi kesildi, sonra hızlı hızlı nefes almaya başladı.</p>
<p>Vstim’in yüzü tepesinde belirdi, ardından da saçında kurdeleler olan endişeli bir Reshi kadın. Kraliçe değildi... Kral... Her neyse. Bu kadın Reshilerin kesik kesik dilinde hızla konuşuyordu.</p>
<p>“Sakin ol,” dedi Vstim Rysn’e yanında eğilerek. “Sakin... Sana içecek bir şeyler getirecekler kızım.”</p>
<p>&quot;Kurtuldum,” dedi Rysn. Konuştuğu zaman sesi gıcırtılıydı.</p>
<p>“Zar zor,” dedi Vstim şefkatle. “Spren düşüşünü yavaşlattı. O yükseklikten... Kızım, öyle kenardan aşağı inerken ne düşünüyordun?”</p>
<p>“Bir şeyler yapmam gerekiyordu,&quot; dedi Rysn. &quot;Cesaret kanıtı için. Düşündüm ki... Gözüpek olmam gerekiyordu...”</p>
<p>“Ah be kızım. Bu benim suçum.&quot;</p>
<p>&quot;Onun babskı şendin,” dedi Rysn. “Talik, onların tüccarı. Bunu onunla birlikte sen ayarladın, kendi başıma ticaret yapma fırsatımın olması için ama kontrollü bir ortamda. Anlaşma hiçbir zaman tehlikede değildi ve sen de göründüğün kadar hasta değilsin.” Sözler kaynayarak taşmıştı, aynı anda aynı kapıdan geçmeye çalışan yüz kişi gibi birbirlerinin üzerine devriliyorlardı.</p>
<p>“Bunu ne zaman anladın?” diye sordu Vstim, sonra da öksürdü.</p>
<p>“Ben...” Bilmiyordu. Her şey bir anda öylece bir araya gelivermişti. “Şu anda.” “Eh, kendimi gerçek bir aptal gibi hissettiğimi bilmen gerekir,&quot; dedi Vstim. “Ben bunun senin için mükemmel bir fırsat olacağını düşünmüştüm. Ortadaki riskin gerçek olduğu bir antrenman. Ve sonra... Sen gidip adanın kafasından aşağı düştün<sup>1</sup>.’’ Reshi kadın bir kupa bir şeylerle gelirken Rysn gözlerini sıkı sıkı kapattı. “Tekrar yürüyecek miyim?” diye sordu Rysn hafifçe.</p>
<p>“Al, bunu iç,” dedi Vstim.</p>
<p>&quot;Tekrar yürüyecek miyim?” Rysn kupayı almadı ve gözlerini de kapalı tuttu. “Bilmiyorum. Ama tekrar ticaret <span style="font-style:italic;">yapacaksın.</span> Tutkular adına! Kralın otoritesinin bile ötesine geçmeye cüret etmek? Adanın ruhu tarafından kurtarılmak?” Kıs kıs güldü. Kulağa zorlama gibi geliyordu. “Diğer adalar bizimle ticaret yapabilmek için birbirlerini çiğneyecek.”</p>
<p>“O zaman <span style="font-style:italic;">bir şeyleri</span> başarmışım,” dedi Rysn kendisini tamamen ve mutlak bir şekilde aptal gibi hissederek.</p>
<p>“Eh, bir şeyleri gerçekten de başardın diyebiliriz,” dedi Vstim.</p>
<p>Rysn kolunda karıncalandıran bir basınç hissetti ve anında gözlerini açtı. Orada yaklaşık elinin avcu kadar büyük bir şey geziniyordu; bu kremciğe benzeyen bir yaratıktı ama arkasından katlanan kanatları vardı.</p>
<p>&quot;Bu ne?&quot; diye hesap sordu Rysn.</p>
<p>“Buraya gelme nedenimiz,” dedi Vstim. “Takas etmek için geldiğimiz şey, çok az kişinin hâlâ var olduğundan haberinin olduğu bir hazine. Onların Aimia ile birlikte ölmüş olmaları gerekiyordu. Ben buraya yanımda bütün bu mallarla geldim çünkü Talik bana değiş tokuş etmek için bir tanesinin cesedini bulduklarının haberini göndermişti. Krallar onlar için servet ödüyor.&quot;</p>
<p>One doğru uzandı. “Daha önce hiç canlı bir tanesini görmemiştim. Bana anlaşmamızın karşılığında istediğim ceset verildi. Bu da sana verildi.”</p>
<p>“Reshilerden mi?” diye sordu Rysn, aklı hâlâ bulanıktı. Bunların hiçbirisinin ne anlama geldiğini çıkaramıyordu.</p>
<p>“Reshiler larkinlerden bir tanesini kontrol edemezler,” dedi Vstim ayağa kalkarak. “Bu sana adanın kendisi tarafından verildi. Şimdi ilacını iç ve uyu. Bacaklarının ikisini de paramparça ettin. Sen iyileşirken biz çok uzun bir süre boyunca bu adada kalacağız ve ben de aptal, aptal bir adam olduğum için affedilmenin yollarını arayacağım.&quot;</p>
<p>Rysn içeceği kabul etti. O içerken, küçük yaratık kulübenin tavan kirişlerine doğru uçtu ve oraya konarak, saf gümüş gözlerle altındaki Rysn’e baktı.</p>
<p>Peki <span style="font-style:italic;">ne</span> tür bir sprenmiş bu?” diye sordu Thude yavaş Merak Ritmi’nde. Mücevheri kaldırarak içinde hareket etmekte olan dumandan yaratığı dikkatle incelerken.</p>
<p>&quot;Kardeşim fırtınaspreni diyor,” diye cevap Eshonai kollarını kavuşturarak duvara sırtım yaslarken.</p>
<p>Thude’un sakalına, çenesini ovalarken sallanan ve ışıldayan işlenmemiş mücevher parçaları bağlıydı. Büyük kesilmiş mücevheri kaldırarak Bila’ya doğru uzattı, o da aldı ve bir parmağıyla hafifçe üstüne vurdu.</p>
<p>Bu ikisi Eshonai’nin kişisel tümeninde olan bir savaşçiftiydi. Bacakları, kolları ve göğüslerinde büyümüş olan kitin zırh tabakalarının etrafına uyacak şekilde dikilmiş olan basit giysiler giyiyorlardı. Thude ayrıca uzun bir ceket de giyiyordu ama bunu savaşa giderken götürmezdi.</p>
<p>Onların aksine Eshonai üniformasını giymişti, doğal zırhının üzerinde gergin duran dar kırmızı kumaştandı ve kafakitininin üzerine de bir şapka takmıştı. Üniformanın onu nasıl hapsettiğinden, onu konumuna bağlayan kelepçeler gibi geldiğinden asla bahsetmezdi.</p>
<p>“Bir fırtınaspreni,” dedi Bila Kuşku Ritmi'nde taşı parmaklarının arasında çevirirken. “Bu bana insanları öldürmemde yardım edecek mi? Yoksa umurumda olmasını gerektiren bir sebep görmüyorum.”</p>
<p>“Bu dünyayı değiştirebilir Bila,” dedi Eshonai. “Eğer Venli haklıysa, ve o bu spren-le bağ kurabilir ve kıtform dışında herhangi bir şeye dönüşebilirse... Eh, en kötü ihtimalle o zaman seçecek tamamen yeni bir formumuz olur. En iyi ihtimalle ise bizim fırtınaları kontrol etme ve onların enerjisinden faydalanma gücümüz olur.”</p>
<p>&quot;Öyleyse o bunu kişisel olarak mı deneyecek?” diye sordu Thude Rüzgârlar Ritmi’nde, bir yücefırtınanın yakınlarda olduğuna kanaat getirdikleri zaman kullandıkları Ritim’di.</p>
<p>“Eğer Beş ona izin verirse.” Onların buna bugün tartışarak karar vermeleri gerekiyordu.</p>
<p>“İyi güzel de, bu benim <span style="font-style:italic;">insanları öldürmeme</span> yardım edecek mi?” dedi Bila.</p>
<p>Eshonai Yas’a tutularak. “Eğer fırtınaformu gerçekten de antik güçlerden bir tanesiyse, Bila, o zaman evet. Bu insanları öldürmene yardım edecek. Hem de çok sayıda.”</p>
<p>“O zaman bana göre hava hoş,” dedi Bila. “Sen neden bu kadar endişelisin?”</p>
<p>&quot;Antik güçlerin tanrılarımızdan geldiği söylenirdi.”</p>
<p>“Kimin umurunda? Eğer tanrılar o orduları öldürmemize yardım edecekse, o zaman ben onlara hemen şu anda sadakat yemini ederim.”</p>
<p>“Öyle deme Bila,” dedi Eshonai Azar’da. <span style="font-style:italic;">“Hiçbir zaman</span> öyle şeyler deme.”</p>
<p>Kadın sessizleşerek taşı masanın üstüne attı. Hafifçe Kuşku’da mırıldandı. Bu itaatsizliğin sınırına geliyordu. Eshonai Bila’nin bakışma karşılık verdi ve kendisini hafifçe Azim’de mırıldanırken buldu.</p>
<p>Thude Bila'dan Eshonai’ye baktı. “Yemek?” diye sordu.</p>
<p>“Senin her anlaşmazlık için cevabın bu mu?” diye sordu Eshonai şarkısını keserek.</p>
<p>“Ağzın doluyken tartışması zor olur,” dedi Thude.</p>
<p>“Senin tam olarak bunu yaptığını gördüğümden eminim,&quot; dedi Bila. “Pek çok sefer.”</p>
<p>“Tartışmaların sonu iyi oluyor ama,” dedi Thude. “Çünkü herkes tok. O yüzden de... Yemek?”</p>
<p>“İyi,” dedi Bila Eshonai’ye bir bakış atarak.</p>
<p>İkili çekildiler. Eshonai kendisini bitkin hissederek masaya oturdu. Ne zaman arkadaşlarının itaatsizlik edip etmediğinden şüphe etmeye başlamıştı? Bu lanet üniforma yüzündendi.</p>
<p>Mücevheri alarak gözlerini derinliklerine dikti. Büyük bir mücevherdi, yaklaşık yumruğunun üçte biri büyüklüğündeydi, gerçi bir spreni mücevherlerin içlerinde yakalamak için büyük olmalarına gerek yoktu.</p>
<p>Eshonai onları hapsetmekten nefret ederdi. Doğru yol uygun tavırla yücefırtı-nanın içine girmek, uygun spreni çekmek için uygun şarkıyı söylemekti. Fırtınanın gazabının içinde onunla bağ kurardın ve yeni bir vücut ile doğardın. Halkı bunu ilk rüzgârların gelişinden beri yapıyordu.</p>
<p>Dinleyiciler sprenleri hapsetmenin mümkün olduğunu insanlardan öğrenmişler, sonra yöntemini de kendi başlarına keşfetmişlerdi. Hapsedilmiş bir spren dönüşümün çok daha garantili olmasını sağlıyordu. Önceleri, her zaman bir şans etmeni olurdu. Bir asker olmayı isteyerek fırtınanın içine gidebilir ama bir eş olarak geri dönebilirdin.</p>
<p><span style="font-style:italic;">Bu ilerleme,</span> diye düşündü Eshonai taşın içindeki küçük dumansı sprene gözlerini dikerek. <span style="font-style:italic;">İlerleme dünyanı kontrol etmeyi öğrenmektir. Fırtınaları durdurmak için duvarlar örmek, ne zaman bir eş olacağını kendin seçmek demektir.</span> İlerleme doğayı almak ve bir kutunun içine yerleştirmek demekti.</p>
<p>Eshonai mücevheri cebine attı ve zamanı kontrol etti. Beş’in geri kalanlarıyla olan buluşması Huzur Ritmi’nin üçüncü kantosuna kadar başlamayacaktı ve o zamana kadar en azından bir yarım kanto zamanı vardı.</p>
<p>190 &#160;&#160;&#160;Annesiyle konuşmanın zamanı gelmişti.</p>
<p>Eshonai Narak’a çıktı ve yollar boyunca yürüdü, selam verenlere başım sallıyordu. Yanından geçtiklerinin çoğunluğu askerdi. Bu günlerde nüfuslarının ne kadar fazlası savaşformdaydı. Küçük nüfuslarının. Bir zamanlar bu ovalar boyunca saçılmış olan yüz binlerce dinleyici vardı. Şimdi ise küçük bir parçası kalmıştı.</p>
<p>O zamanlarda bile dinleyiciler birleşik bir halktı. Ha, hiziplerinin arasında ayrımlar, çatışmalar ve hatta savaşlar bile olurdu. Ama onlar tek bir halktı; tanrılarını reddetmiş ve gizliliğin içindeki özgürlüğü hedeflemiş olanlardı.</p>
<p>Bila artık onların kökenini umursamıyordu. Onun gibi olan başkaları da olacaktı, tanrıların tehlikelerini görmezden gelen ve sadece insanlarla olan savaşın üzerine odaklanmış olan dinleyiciler.</p>
<p>Eshonai kabuktan iskeletlerin üzerinde sertleşmiş kremden inşa edilmiş köhne şeyler olan konutların yanından geçiyordu, taş yığınlarının Rüzgâryönü gölgelerine toplanmışlardı. Artık pek çoğu boştu. Yıllar boyunca savaşta binlerce kayıp vermişlerdi.</p>
<p><span style="font-style:italic;">Bir şeyler yapmamız</span> gerek, diye düşündü zihninin arkasında Huzur Ritmi’ne tutuldu. Onun sakin, teskin edici temposunda, yumuşak ve harmanlanmış vuruşlarında huzur arıyordu. Bir okşama gibiydi.</p>
<p>Ondan sonra kıtformları gördü.</p>
<p>İnsanların ‘parshmen’ dedikleri şeylere epey benziyorlardı ama biraz daha uzun boyluydular ve hiç de onlar kadar aptal değillerdi. Yine de kıtform sınırlandırıcı bir formdu, daha yeni formların kapasiteleri ve avantajlarına sahip değildi. Burada onlardan hiç olmaması gerekirdi. Bu dinleyiciler kazara yanlış sprenlerle mi bağ kurmuşlardı? Bu bazen olurdu.</p>
<p>Eshonai iki dişil ve bir erilden oluşan gruba doğru uzun adımlarla yürüdü. Yakınlardaki platoların birinden hasat edilmiş kayafilizlerini taşıyorlardı, Fırtınaışığı doldurulmuş mücevherlerin kullanımıyla hızla büyümeleri için desteklenmiş olan bitkilerdi.</p>
<p>“Ne oluyor?” diye sordu Eshonai. “Siz bu formu yanlışlıkla mı seçtiniz? Yoksa siz yeni casuslar mısınız?”</p>
<p>Ona aval gözlerle baktılar. Eshonai Kaygı’ya tutuldu... Bir keresinde o da casuslarının neye katlanacak olduklarını bilmek istediği için kıtformu denemişti. Beynini kavramları düşünmeye zorlamaya çalışmak bir rüya içinde mantıklı düşünmeye çalışmak gibiydi.</p>
<p>&quot;Birisi sizden bu forma girmenizi mi istedi?” diye sordu Eshonai yavaş yavaş ve net bir şekilde konuşarak.</p>
<p>“Kimse istemedi,” dedi eril hiçbir Ritm’i olmadan. Sesi ölü gibi geliyordu. “Biz yaptık.”</p>
<p>“Neden?” dedi Eshonai. “Bunu <span style="font-style:italic;">neden</span> yaptınız?”</p>
<p>“İnsanlar geldikleri zaman bizi öldürmez,” dedi erin kayafilizini kaldırıp yoluna devam ederek. Diğerleri de bir kelime etmeden ona katıldılar.</p>
<p>Eshonai bakakaldı, zihninin içinde Kaygı Ritmi güçlüydü. Uzun mor solucanlara benzeyen birkaç korkuspreni yakınlardaki kayaların içinde belirip belirip kayboldu, en sonunda etrafındaki zeminde sürünmeye başlayana kadar ona doğru toplanmışlardı.</p>
<p>Formlar kontrol edilemezdi; her kişi kendi başına seçmek için özgürdü. Dönüşümler talep edilebilir ve dilenebilirdi ama zorlanamazdı. Tanrıları bu özgürlüğe izin vermemişti, o yüzden de dinleyiciler buna sahip çıkıyordu, ne olursa olsun. Eğer istiyorlarsa, onlar kıtformu seçebilirlerdi. Eshonai’nin bunun hakkında yapabileceği hiçbir şey yoktu. Doğrudan olarak değil.</p>
<p>Yürüyüşünü hızlandırdı. Bacağı hâlâ yarası yüzünden ağrıyordu ama hızla iyileşmekteydi. Savaşformun faydalarından bir tanesi. Bu noktada Eshonai neredeyse zararı görmezden gelebilirdi.</p>
<p>Bir şehir dolusu boş bina vardı ve Eshonai’nin annesi şehrin en kıyısındaki bir kulübeyi seçmişti, neredeyse fırtınalara karşı tamamen açıktı. Annesi dışarıdaki şistka-buk sıralarıyla ilgileniyor, hafifçe kendi kendisine Huzur Ritminde mırıldanıyordu. Işformdaydı, o her zaman bunu tercih etmişti. Çevikform keşfedildikten sonra bile annesi değişmemişti. O her zaman halklarının bir formu bir diğerinden daha değerli olarak görmeleri için teşvik edilmemeleri gerektiğini, böyle bir sınıflaşmanın onları yok edebileceğini söylemişti.</p>
<p>Bilgece sözlerdi. Eshonai’nin annesinden yıllardır duymamış olduğu türden sözler.</p>
<p>“Kızım!” dedi annesi Eshonai yaklaşırken. Yaşına rağmen yapılı olan annesinin hoş yuvarlak bir yüzü vardı ve saçlarını tutturarak bir kurdeleyle bağlamıştı. Eshonai o kurdeleyi ona yıllar önce Alethilerle olan bir görüşmeden sonra getirmişti. “Kızım, kardeşini gördün mü? Bu onun ilk dönüşüm günü! Onu hazırlamamız gerek.”</p>
<p>“Halledildi anne,” dedi Eshonai Huzur Ritmi’nde kadının yanına diz çökerken. “Budama nasıl gidiyor?”</p>
<p>“Kısa süre içinde bitirmem gerek,” dedi annesi. “Bu evin sahibi olanlar geri dönmeden önce bitirmem gerekiyor. ”</p>
<p>“Bu evin sahibi sensin anne.”</p>
<p>“Hayır, hayır. Başka iki kişiye ait. Onlar dün gece evdeydiler ve bana gitmem gerektiğini söylediler. Ben sadece gitmeden önce bu şistkabukların işini bitireceğim.” Törpüsünü çıkararak bir sırtın yan tarafını düzeltti, sonra da bunu o yönde büyümeye teşvik etmek için özsuyla ıslattı.</p>
<p>Eshonai Yas’a tutularak geriye doğru oturdu ve Huzur onu terk etti. Belki de Kayıplar Ritmi’ni seçmiş olması gerekirdi. Aklının içinde kendiliğinden belirdi.</p>
<p>Eshonai onu zorla bastırdı. Hayır. Hayır, onun annesi ölmüş <span style="font-style:italic;">değildi.</span></p>
<p>Tam olarak canlı da değildi.</p>
<p>“işte, bunu al,” dedi annesi Huzur’da Eshonai’ye bir törpü uzatırken. En azından annesi bugün onu tanımıştı. &quot;Şuradaki çıkıntı üzerinde çalış. Onun aşağı doğru büyümeye devam etmesini istemiyorum. Onu yukarı doğru göndermemiz gerekiyor, yukarıdaki ışığa doğru.”</p>
<p>“Şehrin bu tarafında fırtınalar çok güçlü.”</p>
<p>“Fırtınalar mı? Saçmalama. Burada fırtına yok ki.” Annesi durakladı. “Kardeşini nereye götüreceğiz merak ediyorum. Onun dönüşümü için bir fırtınaya ihtiyacı olacak.”</p>
<p>“O konuda endişe etme anne,” dedi Eshonai kendisini Huzur ile konuşmak için zorlayarak. “Bununla ilgileneceğim.”</p>
<p>“Sen ne kadar iyisin Venli,” dedi annesi. “Ne kadar yardım seversin. Evde kalıyor, kardeşin gibi koşturup gitmiyorsun. O kız... O hiçbir zaman olması gereken yerde değil.”</p>
<p>“Artık öyle,” diye fısıldadı Eshonai. “Olmaya çalışıyor.”</p>
<p>Annesi kendi kendine mırıldanarak çalışmaya devam etti. Bir zamanlar, bu kadın şehirdeki en iyi hafızalardan bir tanesine sahipti. Aslında hâlâ da öyleydi, bir açıdan.</p>
<p>“Anne,” dedi Eshonai. “Yardıma ihtiyacım var. Korkunç bir şeyler olacağını düşünüyorum. Bunun hâlihazırda olmakta olanlardan daha <span style="font-style:italic;">aı</span> mı korkunç olacağından ise emin olamıyorum.”</p>
<p>Annesi şistkabuğun bir tarafım törpüledi, sonra da tozları üfledi.</p>
<p>“Halkımız yıkılıyor,” dedi Eshonai. “Ufalanıp gidiyoruz. Narak'a taşındık ve yıpratıcı bir savaşa girmeyi seçtik. Bu da düzenli kayıplarla geçen altı yıl anlamına geldi. Dinleyiciler pes etmeye başladı.”</p>
<p>&quot;Bu iyi değil,” dedi annesi.</p>
<p>“Ama ya alternatifi? Dokunmamamız gereken şeylerle uğraşmak, Yaradılma-mış’ların gözlerini üzerimize çekebilecek olan şeylerle.&quot;</p>
<p>“Çalışmıyorsun,” dedi annesi işaret ederek. “Kardeşin gibi olma.”</p>
<p>Eshonai ellerini kucağına koydu. Bunun faydası olmuyordu. Annesini bu şekilde görmek...</p>
<p>“Anne, biz neden karanlık yuvayı terk ettik?” dedi Eshonai Rica’da.</p>
<p>“Ah, bak bu eski bir şarkıdır, Venli,” dedi annesi. “Karanlık bir şarkıdır, senin gibi bir çocuk için uygun değildir. Yahu, sen daha birinci dönüşüm gününe bile gelmedin.”</p>
<p>“Ben yeteri kadar büyüğüm anne. Lütfen?”</p>
<p>Annesi şistkabuğun üstüne üfledi. En sonunda bu bir zamanlar olduğu şeyin son parçasını da unutmuş muydu? Eshonai'in kalbi sıkıştı.</p>
<p>“Uzun günler geçti karanlık yuvayı son görmemizden beri,” diye şarkı söyledi annesi Yad Ritimleri’nden birisinde. “Son Lejyon’du adımız o zamanlar. Savaşçılar en uzak ovalarda savaşmaları için gönderilmiş, bu bir zamanlar bir ülke olan ama şimdi moloz olan yerde. Ölüydü halkımızın çoğunun özgürlüğü. Zorla sokuluyorduk bilinmeyen formlara biz. Güç formlarıydı evet, ama itaat formlarıydı da. Tanrılar emrediyor ve biz de itaat ediyorduk her zaman. Her zaman.”</p>
<p>“O gün hâriç,” diye annesinin şarkısına eşlik etti Eshonai ritmine uyarak.</p>
<p>“Fırtınanın günüydü Son Lejyon kaçtığı zaman,” diye devam etti annesi şarkıya. “Zordu seçilmiş olan yol. Savaşçıların, tanrıların dokunduğu, tek seçeneğiydi seçmek zihin kıtlığını. Bir sakatlanmaydı özgürlüğü getiren.”</p>
<p>Annesinin sakin, yankılı şarkısı rüzgârla birlikte dans etti. Diğer zamanlarda ne kadar kırılgan görünüyor olsa da, eski şarkıları söylediği zaman annesi tekrar kendisiymiş gibi görünürdü. Arada bir Eshonai ile çatışmış olsa da, Eshonai’nin her zaman saygı duymuş olduğu bir ebeveyndi.</p>
<p>“Cüretkârdı meydan okuması Son Lejyon’un düşünceyi ve kudreti özgürlük için terk ettiği zaman,” diye şarkı söylemeye devam etti annesi. “Unutma riskine girmişlerdi her şeyi. O yüzden yazdılar şarkıları yüz hikâyeyi anlatacak, hatırlamak için. Ben onları sana anlatıyorum ve sen de onları çocuklarına anlatacaksın, tekrar keşfedilin-ceye kadar formlar.”</p>
<p>Oradan ise eski şarkılardan bir tanesine atladı, halklarının nasıl terk edilmiş bir krallığın harabelerine yuva kurduklarını anlatıyordu. Sıradan kabileler ve mültecilermiş gibi davranmak için nasıl dağıldıklarını. Planları gizlenmiş olarak, ya da en azından görmezden gelinmiş olarak kalmaktı.</p>
<p>Şarkılar o kadar fazla şeyi atlıyordu ki. Son Lejyon kıtform ve eşform dışında hiçbir şeye dönüşmeyi bilmiyordu, en azından tanrıların yardımı olmaksızın. Başka formlara girmenin mümkün olduğunu bile nereden öğrenmişlerdi? Bu gerçekler ilk başta şarkılarda kaydedilmişti de, sonradan yıllar geçtikçe sözler şurada ya da burada değiştikçe mi kaybedilmişti?</p>
<p>Eshonai dinledi ve her ne kadar annesinin.sesi onun tekrar Huzur’a tutulmasına yardım etse de, kendisini yine de son derece sıkıntı içinde buldu. O buraya cevaplar için gelmişti. Başka zaman olsa bu işe yarardı.</p>
<p>Artık öyle değildi.</p>
<p>Eshonai ayağa kalkarak annesini şarkı söylemeye bıraktı.</p>
<p>“Bugün temizlik yaparken eşyalarını buldum,” dedi annesi şarkısını keserek. “Onları almalısın. Evde kalabalık ediyorlar ve ben de kısa süre sonra buradan taşınacağım.”</p>
<p>Eshonai kendi kendine Yas mırıldandı ama yine de annesinin ne “keşfetmiş” olduğunu görmek için gitti. Ona bir çocuğun oyuncakları gibi görünen bir diğer taş yığını mıydı? Elbiseler olduğunu hayal ettiği kumaş parçaları mı?</p>
<p>Eshonai evin önünde küçük bir torba buldu. Bunu açtığında ise kâğıtlar.</p>
<p>Yerel bitkilerden yapılmış olan kâğıtlardı, insan kâğıtları değildi. Kaba kâğıttı, rengi değişkendi, eski dinleyici usulüyle üretilmişti. Dolgun ve pürüzlüydü, muntazam ve işlenmiş değildi. Üzerlerindeki mürekkep solmaya başlıyordu ama Eshonai çizim-leri tanıdı.</p>
<p><span style="font-style:italic;">Haritalarım,</span> diye düşündü. <span style="font-style:italic;">Eski günlerden kalma.</span></p>
<p>İstemeden Yad’a tutuldu. İnsanların Natanatan dediği diyarın ovalarında yürüyerek, ormanların ve korulukların içinden geçerek, kendi haritalarını çizerek ve dünyasının sınırlarını genişleterek harcanan günler. Eshonai tek başına başlamıştı ama onun keşifleri bütün bir halkı heyecanlandırmıştı. Kısa süre sonra, her ne kadar daha hâlâ ergenlik çağında olsa bile, Eshonai koskoca keşif kafilelerine önderlik etmiş, yeni nehirleri, yeni harabeleri, yeni sprenleri, yeni bitkileri bulmuştu.</p>
<p>Ve de insanları. Bir açıdan bütün her şeyin suçlusu oydu.</p>
<p>Annesi yine şarkı söylemeye başladı.</p>
<p>Eski haritalarına bakarken, Eshonai içinde güçlü bir özlem buldu. Bir zamanlar, o dünyayı taze ve heyecan verici bir şey olarak görürdü. Yeniydi, bir fırtınadan sonra yapraklarını açan bir orman gibiydi. Halkı kadar kesin bir şekilde, Eshonai de yavaş yavaş ölmekteydi.</p>
<p>Haritalarını aldı ve annesinin evini terk ederek, şehrin merkezine doğru yürümeye başladı. Annesinin hâlâ güzel olan şarkısı arkasından yankılandı. Eshonai Huzur’a tutuldu. Bu da ona neredeyse Beş’in geri kalanlarıyla olan buluşması için geç kalmış olduğunu gösterdi.</p>
<p>Adımlarını hızlandırmadı. Huzur Ritminin düzenli, ağır vuruşlarının onu ileri doğru taşımasına izin verdi. Eğer belli bir Ritim’e tutulmak için konsantre olmazsan, vücudun kendiliğinden ruh hâline uygun olan bir tanesini seçerdi. O yüzden de, hislerine uygun olmayan bir Ritim’i dinlemeyi seçmek her zaman bilinçli bir seçimdi. Eshonai şimdi bunu Huzur ile yapıyordu.</p>
<p>Dinleyiciler yüzlerce yıl önce bir seçim yapmışlardı, onları ilkellik seviyesine geri götürmüş olan bir seçim. Gavilar Kholin’i öldürmeyi seçmek de, atalarının bu seçimini desteklemek yönünde olan bir hareketti. Eshonai halkının liderlerinden birisi değildi ama onlar onun tavsiyelerini dinlemişler ve ona kendileriyle birlikte oy verme hakkını vermişlerdi.</p>
<p>Bu seçim, her ne kadar korkunç görünüyor olsa da, cesaretle yapılmış bir seçim. Onlar uzun bir savaşın Alethileri sıkacağını ummuşlardı.</p>
<p>Eshonai ve diğerleri Alethilerin açgözlülüğünü hafife almışlardı. Mücevherkalpler her şeyi değiştirmişti.</p>
<p>Şehrin ortasında, havuzun yakınında olan uzun bir kule vardı, yüzyılların fırtınalarına rağmen gururla dimdik duruyordu. Bir zamanlar içinde merdivenler vardı ama pencerelerden içeri akan krem binanın içini tamamen taşa dönüştürmüştü. O yüzden de işçiler dışı boyunca tırmanarak yükselen basamaklar oymuşlardı.</p>
<p>Eshonai basamakları tırmanmaya başladı, güvenlik için zincire tutunmuştu. Bu uzun ancak tanıdık olan bir tırmanıştı. Her ne kadar bacağı ağrısa da, savaşformun çok yüksek dayanıklılığı vardı; gerçi güçlü kalabilmek için diğer bütün formlardan daha fazla yiyeceğe ihtiyaç duyuyordu. Eshonai tepeye kolaylıkla vardı.</p>
<p>Beş’in diğer üyelerini onu beklerken buldu, her bilinen forma bürünmüş olan bir üye vardı. Savaşform için Eshonai, işform için Davim, eşform için Abronai, çevik-form için Chivi ve kıtform için de sessiz Zuln. Venli de yanında eski-eşiyle birlikte bekliyordu, gerçi o zorlu tırmanış yüzünden kızarmıştı. Çevikform her ne kadar pek çok incelikli faaliyet için iyi olsa da, büyük bir dayanıklılığı yoktu.</p>
<p>Eshonai eski kulenin düz tepesine çıktı, doğudan esen rüzgâr ona çarpıyordu. Burada oturacak yer yoktu ve Beş’i de çıplak taşların üzerine oturmuşlardı.</p>
<p>Davim Sinir mırıldandı. Kişinin kafasının içinde Ritimler varken, kazara geç kalması zor olurdu. Haklı olarak onlar Eshonai’nin oyalanmış olduğunu düşünüyorlardı.</p>
<p>O da taşlara oturdu ve cebinden sprenle doldurulmuş mücevheri çıkararak, bunu önünde yere koydu. Eflatun taş Fırtınaışığı ile parlıyordu.</p>
<p>“Ben bu test konusunda endişeliyim,” dedi Eshonai. “Bunun devam etmesine izin vermememiz gerektiğini düşünüyorum.”</p>
<p>“Ne? Abla saçmalama,” dedi Venli Kaygı’da. &quot;Halkımızın buna ihtiyacı var.”</p>
<p>Davim öne doğru eğildi, kolları dizlerinin üzerindeydi. Geniş yüzlüydü, işform derisi büyük ölçüde siyahtı ve ara ara minik kırmızı sarmallarla lekeliydi. “Eğer bu işe yararsa, inanılmaz bir gelişme olacak. Antik güç formlarından ilki tekrar keşfedilmiş olacak.”</p>
<p>“O formlar tanrılarla ilişkili,” dedi Eshonai. “Ya , bu formu seçmekle, onları geri dönmeleri için davet etmiş olursak?”</p>
<p>Venli Sinir’de mırıldandı. “Eski günlerde, formların <span style="font-style:italic;">hepsi</span> tanrılardan geliyordu. Biz çevikformun bize bir zararının olmadığını gördük. Fırtınaformun neden olsun?”</p>
<p>“O farklı,” dedi Eshonai. “Şarkıyı söyleyin, mırıldanıp görün. ‘Tanrılar getirecek geceyi onun gelmesiyle’. Antik güçler tehlikeli.”</p>
<p>“insanlar onlara sahip,” dedi Abronai. Eşforma bürünmüştü, havalı ve tombuldu, gerçi o formunun ihtiraslarını kontrol edebiliyordu. Eshonai onun konumuna hiçbir zaman imrenmemişti; özel konuşmalarından biliyordu ki, o da başka bir formda olmayı tercih ederdi. Ne yazık ki, eşforma giren diğerleri bunu ya geçici bir süre için yapıyordu, ya da Beş’e katılmak için gerekli olan uygun ciddiyete sahip değillerdi.</p>
<p>“Bize raporu sen kendin getirdin Eshonai,” diye devam etti Abronai. “Sen Alet-hilerin arasında antik güçleri kullanan bir savaşçı gördün ve pek çok başkası da bunu bizim için teyit etti. Dalgabağlamalar insanlara geri dönmüş. Sprenler bize bir kez daha ihanet ediyor.”</p>
<p>“Eğer Dalgabağlama geri geliyorsa, o zaman bu tanrıların da zaten geri gelmekte olduğuna işaret ediyor olabilir/' dedi Davim Olçü’de. “Eğer öyleyse, bizim de onlarla karşılaşmak için hazırlıklı olmamız en iyisi olur. Güç formlarının bu konuda faydası olacaktır.”</p>
<p>“Onlar gelecek mi bilmiyoruz,” dedi Eshonai Azim’de. “Bunların <span style="font-style:italic;">hiçbirisini</span> bilmiyoruz. İnsanların Dalgabağlamalarının olup olmadığım bile kim bilir? Bu Şerefkı-lıçlarından birisi olabilir. O gece biz bir tanesini Alethkar’da bırakmıştık.”</p>
<p>Chivi Kuşku’da mırıldandı. Çevikform yüzünün uzun hatları vardı, saçları uzun bir kuyruk hâlinde arkadan bağlanmıştı. “Bir halk olarak solup gidiyoruz. Bugün kıt-form seçmiş olan bazılarının yanından geçtim ve bunu geçmişimizi hatırlamak için seçmemişlerdi. Onlar bunu seçmedikleri takdirde insanların onları öldüreceğinden endişe ettikleri için seçmişlerdi! Onlar kendilerini köleleştirilmek için hazırlıyorlar!” “Onları ben de gördüm/’ dedi Davim Azim’de. “Bizim bir şeyler yapmamız gerek Eshonai. Senin askerlerin bu savaşı kaybediyorlar, adım adım.”</p>
<p>“Gelecek fırtınada,” dedi Venli. Niyaz Ritmini kullanmıştı. “Bunu gelecek fırtınada test edebilirim.”</p>
<p>Eshonai gözlerini kapattı. Niyaz. Bu sık sık tutulduğun bir Ritim değildi. Kardeşini bu konuda reddetmek zordu.</p>
<p>&quot;Bu kararda birleşmiş olmamız gerekli,” dedi Davim. “Başka hiçbir şeyi kabul etmeyeceğim. Eshonai, sen itiraz etmekte ısrar ediyor musun? Bu kararı vermek için biz burada kantolar harcamak zorunda mı kalacağız?”</p>
<p>Eshonai derin bir nefes aldı, yavaş yavaş kararını vermişti. Bir kâşifin kararı. Yanında yere koymuş olduğu haritalarla dolu torbaya bir göz attı.</p>
<p>“Bu teste onay vereceğim,” dedi Eshonai.</p>
<p>Venli Takdir’de mırıldandı.</p>
<p>“Ancak,” diye devam etti Eshonai Azim'de. “Bu yeni formu ilk deneyen kişi ben olmalıyım.”</p>
<p>Bütün mırıldanmalar kesildi. Beş’in diğer üyeleri ona boş boş baktılar.</p>
<p>“Ne?&quot; dedi Venli. “Abla, hayır! Bu benim hakkım.”</p>
<p>“Sen fazla değerlisin/’ dedi Eshonai. “Sen formlar hakkında çok fazla şey biliyorsun ve senin araştırmalarının büyük bir kısmı da sadece kafanın içinde duruyor. Ben sadece bir askerim. Eğer bu test yanlış giderse feda edilebilirim. ”</p>
<p>“Sen bir Paredarsın,” dedi Davim. “Elimizdeki sonuncu.”</p>
<p>“Thude da Kılıç ve Zırh’ımda antrenman yaptı,” dedi Eshonai. “Her ihtimale karşı ikisini de ona bırakacağım.”</p>
<p>Beş’in diğer üyeleri Ölçü’de mırıldandılar.</p>
<p>&quot;Bu iyi bir öneri,” dedi Abronai. “Eshonai’nin hem gücü, hem de tecrübesi var.”</p>
<p>“Bu <span style="font-style:italic;">benim</span> keşfim di!” dedi Venli Sinir’de.</p>
<p>&quot;Ve bunun için takdir ediliyorsun,” dedi Davim. “Ama Eshonai haklı, sen ve senin âlimlerin bizim geleceğimiz için fazla önemlisiniz.”</p>
<p>&quot;Ondan da önemlisi, sen projenin fazla içindesin Venli,” diye ekledi Abronai. “Konuşma tarzın bunu açıkça gösteriyor. Eğer Eshonai fırtınalara girer ve bu form konusunda yanlış olan bir şeyleri keşfederse, o deneyi durdurabilir ve bize geri dönebilir.”</p>
<p>“Bu iyi bir uzlaşma,&quot; dedi Chivi başını sallayarak onaylarken. “Hepimiz buna katılıyor muyuz?”</p>
<p>“İnanıyorum ki öyle,” dedi Abronai Zuln’a doğru dönerek.</p>
<p>Kıtformluların temsilcisi nadiren konuşurdu. O bir parshmenin önlüğünü giymişti ve onların arasındaki bütün kıtformluların yanı sıra, şarkıları olmayan parshmenleri de temsil etmeyi kendisinin görevi olarak kabul ettiğine işaret etmişti.</p>
<p>Onunki de Abronai’nin eşformda kalması kadar asil bir fedakârlıktı. Daha bile fazlasıydı. Kıtform katlanması zor bir formdu, çok az kişinin bir fırtınaarasından daha fazla süre için tecrübe ettiği bir şeydi.</p>
<p>“Bunu kabul ediyorum,” dedi Zuln.</p>
<p>Diğerleri Takdir’de mırıldandı. Sadece Venli şarkıya katılmamıştı. Eğer bu fırtı-naformun gerçek olduğu ortaya çıkacak olursa, Beş’e bir diğer kişi daha ekleyecekler miydi? ilk başta, Beş’in hepsi de kıtformluydu, sonra hepsi birden işformlu olmuştu. Sadece çevikformun keşfedilmesinden sonra her form için bir kişi olmasına karar vermişlerdi.</p>
<p>Bu daha sonrası için olan bir soruydu. Beş’in diğer üyeleri ayağa kalktılar, sonra da kulenin etrafından dönerek aşağı inen uzun basamakları boyunca ilerlemeye başladılar. Rüzgâr doğudan esiyordu ve Eshonai de oraya doğru dönerek kırık Ovalar’ın ötesine, Fırtınaların Kökeni’ne doğru baktı.</p>
<p>Yaklaşmakta olan bir yücefırtına sırasında, Eshonai rüzgârların içine adımını atacak ve yeni bir şeye dönüşecekti. Güçlü bir şeye. Dinleyicilerin, ve belki insanların da, kaderini sonsuza kadar değiştirecek olan bir şeye.</p>
<p>“Neredeyse senden nefret etmek için sebebim olacak abla,” dedi Venli Azar’da Eshonai’nin oturduğu yerin yanında oyalanırken.</p>
<p>“Bu testi yasaklamadım,” dedi Eshonai.</p>
<p>“Onun yerine şanına el koydun.”</p>
<p>“Eğer elde edilecek bir şan varsa, bu formu keşfettiğin için sana ait olacak,” dedi Eshonai Azar’da. “Bu konuyu düşünmeye bile gerek yok. Sadece halkımızın geleceğinin önemi var.”</p>
<p>Venli Sinir’de mırıldandı. “Sana bilge dediler, tecrübeli. Senin eskiden kim olduğunu unuttular mı diye merak etmeme neden oluyor; ben evde oturur ve şarkıları ezberlerken patavatsızca başını alıp giden, halkını görmezden gelen şendin. Herkes sorumluluk sahibi olanın sen olduğuna inanmaya ne ara başladı?”</p>
<p><span style="font-style:italic;">Bu lanet üniforma yüzünden</span>, diye düşündü Eshonai ayağa kalkarken. “Sen neden bize ne üzerinde çalıştığını söylemedin? Çalışmalarının sanatform ya da meditas-yonform bulmak için olduğuna inanmaya yönlendirdin. Bunun yerine, sen antik güç formlarından bir tanesini arıyormuş sun.”</p>
<p>“Bir önemi var mı?”</p>
<p>“Evet. Bütün çok önemi var, Venli. Seni seviyorum ama senin hırsın beni korkutuyor.”</p>
<p>“Bana güvenmiyorsun,” dedi Venli Ihanet’te.</p>
<p>İhanet. Bu nadiren söylenen bir şarkıydı. Eshonai’ye irkilmesine neden olacak kadar batmıştı.</p>
<p>“Bu formun ne yaptığını göreceğiz,” dedi Eshonai haritalarım ve sprenin hapsedilmiş olduğu mücevheri yerden alırken. “Ondan sonra tekrar konuşuruz. Ben sadece dikkatli olmak istiyorum.”</p>
<p>“Sen bunu da kendin yapmak istiyorsun,” dedi Venli Sinir’de. “Sen hep birinci olmayı istiyorsun. Ama yeter. Olan oldu. Benimle gel, sana formun yerleşmesine yardım etmek için uygun olan zihinsel durumu öğretmem gerekecek. Ondan sonra dönüşüm için bir yücefırtına seçeriz.”</p>
<p>Eshonai başını sallayarak onayladı. Bu eğitimi alacaktı. Bu arada da, düşünecekti. Belki de başka bir yol vardı. Eğer Alethilerin onu dinlemesini sağlayabilirse, Dalinar Kholin’i bulabilir, barış talebinde bulunabilirse...</p>
<p>Belki o zaman buna gerek kalmazdı.</p><div></div><br clear="all"/><div></div><br clear="all"/><div>
<p><span style="font-weight:bold;font-style:italic;">mm</span></p></div><br clear="all"/><div>
<p>İS#®</p></div><br clear="all"/><div>
<p><span style="font-style:italic;">ı&amp;k</span></p></div><br clear="all"/>
<p><span style="font-style:italic;">Savaşformuna dönüşüldü, savaş ve hükmetmek için,</span></p>
<p><span style="font-style:italic;">Tanrılar bahşetti, öldürmeni istedi.</span></p>
<p><span style="font-style:italic;">Bilinmeyen, görünmeyen ama mutlak kazanmak için, irade ile birlikte geldi.</span></p>
<p>-Dinleyici Listeleme Şarkısı, 15. kıta</p>
<p>Vagon taş zemin boyunca sarsılarak ve sallanarak ilerliyordu, Shallan Tvlakv’a çalışan kaya suratlı paralı askerlerden biri olan Bluth’un yanındaki sert oturağa tünemişti. Bluth vagonu çeken chulu yönlendiriyordu ve fazla konuşmuyordu, gerçi Shallan'ın bakmadığını düşündüğü zamanlarda onu koyu camdan boncuklara benzer gözlerle inceliyordu.</p>
<p>Hava soğuktu. Shallan havanın değişmesini ve bir an için baharın, hatta yazın gelmesini diledi. Tamamen donmuş bu uğursuz yerde pek de olası değildi. Jasnah’nın sandığının astarından bir battaniye uydurmuş olan Shallan, bunu dizlerinin üzerine sermiş ve ayaklarına kadar sarkıtmıştı. Soğuğa karşı olduğu kadar, eteğinin ne kadar paralanmış olduğunu da gözden gizlemek içindi.</p>
<p>Etrafı inceleyerek dikkatini dağıtmaya çalışıyordu; burada güney Buzdiyar’daki bitki örtüsü onun için tamamen yabancıydı. Eğer çimen varsa, kayaların Rüzgâryönü taraflarında tutamlar hâlinde yetişiyordu; uzun ve dalgalı değil, kısa dikensi yaprakları vardı. Kayafilizleri asla bir yumruktan daha büyük olmuyordu ve bir tanesinin üzerine su dökmeyi denediği zaman bile sonuna kadar da açılmıyorlardı. Sarmaşıkları da tembel ve yavaştı, sanki soğuktan uyuşmuş gibilerdi. Ayrıca tepelerin yanları boyunca ve çatlakların içinde yetişen cılız küçük çalılar da vardı. Kırılgan dalları vagonun kenarlarını tırmalıyor, yağmur damlası büyüklüğündeki minik yeşil yaprakları katlanıyor ve dalların içine çekiliyordu.</p>
<p>Çalılar bol ve bereketli yetişiyor, tutunabildikleri her yere yayılıyorlardı. Vagon özellikle uzun bir kümenin yanından geçerken, Shallan uzandı ve bir dal kopardı. Tüp şeklindeydi, ortası açıktı ve ele kum gibi pürüzlü geliyordu.</p>
<p>“Bunlar yücefırtınalar için fazla kırılgan,” dedi Shallan dalı yukarı kaldırarak. “Bu bitki nasıl sağ kalıyor?”</p>
<p>Bluth homurdandı.</p>
<p>“Seyahatte karşılıklı diyalog kurmak suretiyle ilgi göstermek sıradan bir olaydır Bluth,” dedi Shallan.</p>
<p>“Yapardım,” dedi Bluth ters bir şekilde. “Eğer o lanet lafların yansının ne anlama geldiğini hileydim.”</p>
<p>Shallan irkildi. Gerçekten de herhangi bir cevap beklememişti. “O zaman eşitiz,” dedi. “Çünkü sen de bilmediğim bir sürü kelime kullanıyorsun. Gerçi onların büyük bir kısmının küfür olduğunu düşünüyorum... ”</p>
<p>Shallan bunu kaygısız bir şekilde söylemek istemişti ama Bluth’un yüz ifadesi sadece daha da fazla karardı. “Benim o sopa kadar aptal olduğumu düşünüyorsun.” <span style="font-style:italic;">Sopama hakaret etme.</span> Kelimeler davetsizce aklına geldi ve neredeyse dudaklarına da geliyorlardı. Yetiştirilme tarzı düşünülecek olursa, Shallan’ın dilini tutmakta daha iyi olması gerekirdi. Ama özgürlük, her kapalı kapının arkasından babasının çıkması korkusunun eksikliği, kendine hakim olabilme dürtüsünü zayıflatmıştı.</p>
<p>Bu sefer alayı bastırdı. “Aptallık kişinin çevresinin bir işlevidir,” dedi bunun yerine.</p>
<p>“Benim öyle yetiştirildiğim için mi aptal olduğumu söylüyorsun?”</p>
<p>“Hayır. Diyorum ki herkes bazı durumlarda aptaldır. Gemim battıktan sonra, kendimi kıyıda buldum ama ısınmak için bir ateş yakmayı beceremedim. Sen benim aptal olduğumu söyler miydin?”</p>
<p>Bluth ona bir bakış attı ama konuşmadı. Belki de bir koyugöz için bu soru bir tuzak gibi görünüyordu.</p>
<p>“E, öyleyim,” dedi Shallan. “Pek çok alanda aptalım. Belki de konu uzun cümlelere geldiği zaman sen de aptalsın. İşte o yüzden hem âlimlere, hem de kervan işçilerine ihtiyaç vardır Muhafız Bluth. Aptallıklarımız birbirini tamamlıyor.”</p>
<p>“Nasıl ateş yakılacağını bilen tiplerin olmasına neden ihtiyaç olduğunu anlıyorum,” dedi Bluth. “Ama süslü kelimeler kullanan insanlara ne ihtiyaç var bilmem.” “Şşş,” dedi Shallan. “Sesini alçalt. Eğer açıkgözler duyarsa, zamanlarını yeni kelimeler uydurmakla boşa harcamayı bırakıp, dürüst insanların işlerine burunlarını sokmaya başlayabilirler.”</p>
<p>Bluth ona tekrar bir bakış attı. O kalın kaşların altında mizahın bir pırıltısı bile yoktu. Shallan içini çekti ama dikkatini tekrar bitkilere çevirdi. Yücefırtmalardan <span style="font-style:italic;">nasıl</span> kurtuluyorlardı? Shallan eskiz defterini çıkarmalı ve...</p>
<p>Hayır.</p>
<p>Zihnini boşalttı ve vazgeçti. Kısa bir süre sonra, Tvlakv gün ortasında durmaları için seslendi. Shallan'ın vagonu yavaşladı ve diğer vagonlardan bir tanesi onun yanına geldi.</p>
<p>Bunu Tag sürüyordu, iki parshmen arkadaki kafesin içinde oturmuş, sessizce çalışarak bu sabah topladıkları kamışlardan şapkalar örüyorlardı. İnsanlar sık sık pars-hmenlere böyle önemsiz işler yapmalarını emrederdi; zamanlarının tamamını, sahiplerine para kazandırmakla geçirdiklerinden emin olmak için yapılan bir şeydi. Tvlakv vardıkları yerde şapkaları birkaç çentik karşılığında satacaktı.</p>
<p>Vagon dururken onlar çalışmaya devam etti. Onlara başka bir şey yapmalarının söylenmesi ve yaptıkları her iş için de özellikle eğitilmeleri gerekirdi. Ama bir kere eğitildikleri zaman şikâyet etmeden çalışıyorlardı.</p>
<p>Shallan onların sessiz itaatkârlığını tehlikeli bir şey olarak görmemekte zorlanıyordu. Başını salladı, sonra da elini daha başka bir düşünceye bir kapılmadan vagondan inmesine yardım eden Bluth’a doğru uzattı. Yere indiği zaman elini aracın yan tarafına dayadı ve dişlerinin arasından keskince bir nefes çekti. <span style="font-style:italic;">Fırtınababa,</span> ayaklarına ne yapmıştı böyle? Acısprenleri yanındaki duvardan dışarı çıktılar, sanki eti kazınmış eller gibi minik turuncu kiriş parçalarıydı.</p>
<p>“Berrakhanım?” dedi Tvlakv ona doğru paytak paytak gelirken. “Korkarım ki bizim size yiyecek konusunda önerebileceğimiz pek bir şey yok. Bizler fakir tüccarlarız, anlarsınız ya, ve leziz yemeklere paramız yetmez.”</p>
<p>“Elinizde ne varsa yeterli olacaktır,” dedi Shallan acının yüzünden belli olmaması için çalışırken, gerçi sprenler bunu zaten ele vermişti. “Lütfen adamlarından bir tanesine sandığımı indirt.”</p>
<p>Tvlakv herhangi bir itiraz etmeden bunu yaptı, gerçi Bluth sandığı aşağı indirirken aç gözlerle izliyordu. Onun içeride ne olduğunu görmesine izin vermek özellikle kötü bir fikirmiş gibi görünüyordu; onun ne kadar az bilgisi olursa, Shallan’ın durumu da o kadar iyi olurdu.</p>
<p>“Bu kafesler,” dedi Shallan vagonunun arka tarafını gözden geçirerek. “Yukarıdaki kopçalara bakılacak olursa, parmaklıkların üzerine tahta kapaklar takılabilirmiş gibi görünüyor.”</p>
<p>“Evet Berrakhanım,” dedi Tvlakv. “Yücefırtınalar için, anlarsınız ya.”</p>
<p>“Senin bu üç vagondan sadece bir tanesini doldurmaya yetecek kadar kölen var,” dedi Shallan. “Ve parshmenler de öbüründe gidiyor. Bu boş ve benim için gayet iyi bir seyahat arabası olacak. Kapaklarını takın.”</p>
<p>“Berrakhanım?” dedi Tvlakv şaşkınlıkla. “Siz kafesin <span style="font-style:italic;">içine</span> konulmak mı istiyorsunuz?&quot;</p>
<p>“Neden olmasın?” diye sordu Shallan gözlerinin içine bakarak. “Muhakkak ki sizin gözetiminiz altında güvendeyimdir, Tüccar Tvlakv.”</p>
<p>“Ee... Evet.”</p>
<p>“Sen ve adamların zorlu yolculuklara epey alışkın olmalısınız,” dedi Shallan sakin bir şekilde. “Ama ben değilim. Her gün, her gün güneşin altındaki sert bir oturakta gitmek bana uymayacak. Ancak bu yaban diyarlardaki seyahat sırasında uygun bir arabaya binmeyi çok hoş karşılarım. ”</p>
<p>“Araba? Bu bir köle vagonu!” dedi Tvlakv.</p>
<p>“Önemsiz kelimeler, Tüccar Tvlakv,” dedi Shallan. “Çabuk olabilirseniz?”</p>
<p>Tvlakv içini çekti ama emri verdi ve adamları da vagonun altından kapakları çıkardılar ve parmaklıkların dışına astılar. Kafesin kapısının olduğu arka tarafı açık bırakmışlardı. Sonuç özellikle konforluymuş görünmüyordu ama biraz mahremiyet <span style="font-style:italic;">sağlayacaktı.</span> Tvlakv’ı mutsuz eden şekilde, Shallan Bluth’a sandığını içeri yükletti.</p>
<p>Sonra içeri tırmandı ve kafes kapısını çekip kapattı. Elini parmaklıkların arasından Tvlakv'a doğru uzattı.</p>
<p>“Berrakhanım?”</p>
<p>“Anahtar,&quot; dedi Shallan.</p>
<p>“Ha.” Köle tüccarı anahtarı cebinden çıkardı ve ona vermeden önce bir an için inceledi, fazlasıyla uzun bir an.</p>
<p>“Teşekkür ederim,” diye cevap verdi Shallan. “Hazır olduğu zaman yemeğimi Bluth ile gönderebilirsin ama benim derhâl bir kova temiz suya ihtiyacım olacak. Çok yardımsever davrandınız, sizin hizmetlerinizi unutmayacağım.”</p>
<p>“Ee... Teşekkür ederim.” Bu neredeyse bir soruymuş gibi gelmişti ve yürüyerek uzaklaşırken, Tvlakv’ın kafası karışmış gibi görünüyordu. İyi.</p>
<p>Bluth’un suyu getirmesini bekledi, sonra da ayaklarının üzerine basmamak için emekleyerek kapalı vagonun içlerine girdi. Ter ve pislik kokuyordu ve burada tutulmuş olan köleleri düşünmek midesinin bulanmasına neden oluyordu. Bluth’a daha sonra parshmenlere temizlettirmesini söyleyecekti.</p>
<p>Jasnah’nın sandığının önünde durdu, sonra da dizlerinin üzerinde dikkatlice kapağı kaldırdı. İçerideki dolu kürelerden dışarıya ışık fışkırdı. Desen de içeride bekliyordu, Shallan ona görülmemesini söylemişti, şekli bir kitabın kapağını kabartmıştı.</p>
<p>Shallan sağ kalmıştı, şimdiye kadar. Kesinlikle güvende değildi ama en azından anında donarak ya da açlıktan ölmeyecekti. Bu da en sonunda daha büyük sorular ve sorunlarla yüzleşmek zorunda olduğu anlamına geliyordu. Bir an için zonklayan ayaklarını görmezden gelerek elini kitapların üzerine koydu. “Bunlar Harap Ovalar’a ulaşmak zorunda”</p>
<p>Desen şaşkın bir sesle titreşti, merak ima eden sorgulayıcı bir tondu.</p>
<p>“Birilerinin Jasnah’nın işini devam ettirmesi gerek,” dedi Shallan. “Urithiru’nun bulunması gerek ve Alethilerin de Yokelçilerin geri dönüşünün çok yakın olduğuna ikna edilmeleri gerek. ” Hemen yandaki vagonda çalışmakta olan parshmenleri düşünerek titredi.</p>
<p>“Sen... Mmm... Devam edeceksin?” diye sordu Desen.</p>
<p>“Evet.” Shallan bu kararı Tvlakv’ın Harap Ovalar’a doğru gitmesi için ısrar ettiği anda vermişti. “O gece gemi batmadan önce, Jasnah’yı savunması düşmüşken gördüğüm zaman... Yapmam gerekenin bu olduğunu biliyorum.”</p>
<p>Desen uğuldadı, sesi yine şaşkın gibi geliyordu.</p>
<p>“Bunu açıklaması zor,” dedi Shallan. “Bu insani bir şey.”</p>
<p>“Harika,” dedi Desen hevesle.</p>
<p>Shallan ona doğru bir kaşını kaldırdı. Bir odanın ortasında dönerek ya da duvarlarda bir yukarı, bir aşağı giderek saatler harcamaktan buraya kadar epey bir mesafeyi çok hızlı katetmişti.</p>
<p>Shallan daha iyi görmek için birkaç küreyi dışarı çıkardı, sonra da Jasnah’mn kitaplarının etrafına sarmış olduğu kumaşlardan bir tanesini çözdü. Kumaş tertemizdi. Ardından su kovasına daldırdı ve ayaklarını yıkamaya başladı.</p>
<p>“O gece Jasnah’mn yüz ifadesini görmeden önce, öyle yorgun hâliyle konuşmadan ve tam olarak ne kadar endişeli olduğunu fark etmeden önce, bir tuzağa düşmüştüm. Bir âlim tuzağına. Jasnah’mn parshmenler hakkında anlattıklarına karşı ilk duyduğum</p>
<p>dehşete rağmen, bunu entelektüel bir bilmece olarak görmüştüm. Jasnah dışarıdan o kadar serinkanlı görünüyordu ki, onun da aynı şekilde düşündüğünü varsaymıştım.” Shallan ayağındaki bir yarığın içinden bir taş parçasını çıkarırken irkildi. Vagonun zemininden daha fazla acıspreni çıktı. Yakın zamanlarda uzun yol yürüyecek değildi ama en azından henüz hiç çürükspreni görmüyordu. Antiseptik bulsa iyi olacaktı. &quot;Tehlikemiz sadece teorikte değil Desen. Tehlike gerçek ve korkunç.”</p>
<p>“Evet,” dedi Desen, sesi ciddiydi.</p>
<p>Shallan bakışlarını ayaklarından kaldırdı. Desen sandık kapağının içine geçmişti, farklı renkli kürelerin değişken ışıklarıyla aydınlanıyordu. “Sen tehlike hakkında bir şeyler biliyor musun? Parshmenler, Yokelçiler?” Belki de Shallan sesinin tonuna fazla yorum getiriyordu. O insan değildi ve sık sık garip vurgularla konuşuyordu.</p>
<p>“Benim döndüm... Bunun yüzünden,” dedi Desen.</p>
<p>“Ne? Niye bir şey demedin!”</p>
<p>“Demek... Konuşmak... Düşünmek. Hepsi zor. İyiye gidiyor.”</p>
<p>“Bana Yokelçiler yüzünden geldin,” dedi Shallan sandığa yaklaşarak, elindeki kanlı kumaşı unutmuştu.</p>
<p>“Evet. Desenler... Biz... Bizler... Endişe. Bir tane gönderildi. Ben.”</p>
<p>“Neden bana?”</p>
<p>“Yalanlar yüzünden.”</p>
<p>Shallan başım olumsuzca salladı. “Anlamadım.”</p>
<p>Desen memnuniyetsizlikle vızıldadı. “Sen. Senin ailen.”</p>
<p>“Beni ailemle birlikteyken de mi izliyordun? O kadar uzun zaman önce?” &quot;Shallan. Hatırla...”</p>
<p>Yine o hatıralar. Bu sefer bir bahçe bankı değil, ama steril beyaz bir oda. Babasının ninnisi. Yerde kan.</p>
<p><span style="font-style:italic;">Hayır.</span></p>
<p>Shallan arkasını döndü ve tekrar ayaklarını temizlemeye başladı.</p>
<p>“Ben insanları... Az biliyorum,&quot; dedi Desen. “Onlar kırılıyor. Zihinleri kırılıyor. Sen kırılmadın. Sadece çatladın.”</p>
<p>Shallan silmeye devam etti.</p>
<p>“Seni kurtaran yalanlar,” dedi Desen. “Beni yalanlar çekti.”</p>
<p>Shallan kumaşını kovaya batırdı. “Senin bir adın var mı? Ben sana Desen dedim ama bu daha çok bir tanım.”</p>
<p>“İsim numaralar,” dedi Desen. “Çok numara. Söylemesi zor. Desen... Desen iyi.” “Sen de tezat olarak bana Değişik demeye başlamadığın sürece sorun yok,” dedi Shallan.</p>
<p>“Mmmmmm...”</p>
<p>“Bu ne demek?” diye sordu Shallan.</p>
<p>“Düşünüyorum,” dedi Desen. “Yalanı değerlendiriyorum.”</p>
<p>“Espriyi mi?”</p>
<p>“Evet.”</p>
<p>“Lütfen çok derin düşünme,” dedi Shallan. “Özellikle iyi bir tane değildi. Eğer gerçek bir tanesini düşünmek istiyorsan, Yokelçilerin geri dönüşünü durdurmanın herkes dururken <span style="font-style:italic;">bana</span> bağlı olabilecek olmasını düşün.”</p>
<p>“Mmmmm...”</p>
<p>Yapabildiği kadarıyla ayaklarım temizledi, sonra da sandıktan birkaç başka kumaşla sardı. Terliği ya da ayakkabısı yoktu. Belki köle tüccarlarının birinden fazla bir çift çizmeyi satın alabilir miydi? Sadece düşüncesi bile midesinin kalkmasına neden oluyordu ama başka seçeneği yoktu.</p>
<p>Ondan sonra, sandığın içini gözden geçirdi. Bu Jasnah’nın sandıklarından sadece bir tanesiydi ama Shallan bunun kendi kamarasında tuttuğu sandık olduğunu fark etmişti, suikastçıların almış olduğu sandık. Jasnah’nm notlarını içeriyordu; kitaplar ve kitaplar dolusu not. Sandıkta çok az sayıda birincil kaynak vardı ama bunun önemi yoktu, çünkü Jasnah titizlikle ilişkili olan bütün pasajları kopyalamıştı.</p>
<p>Shallan en son kitabı da bir kenara koyarken, sandığın dibindeki bir şeyi fark etti. Kopmuş bir kâğıt sayfası mıydı? Merakla aldı, sonra da neredeyse şaşkınlıktan düşürüyordu.</p>
<p>Bu Jasnah’nın bir resmiydi, Shallan tarafından çizilmişti. Shallan bunu ona himayesi altına kabul edildikten sonra vermişti. Onun bunu attığını varsaymıştı, kadının boş işler olarak gördüğü görsel sanatlara karşı çok az sevgisi vardı.</p>
<p>Onun yerine, Jasnah bunu burada en kıymetli şeylerinin yanına koymuştu. Hayır. Shallan bunu düşünmek istemiyordu, bununla yüzleşmek istemiyordu.</p>
<p>“Mmm...” dedi Desen. “Bütün yalanları tutamazsın. Sadece en önemlileri.&quot;</p>
<p>Shallan elini uzatarak gözlerinde yaşlar buldu. Jasnah için. Shallan bu yastan kaçınıyordu, küçük bir kutuya koyup bir kenara kaldırmıştı.</p>
<p>O yasın girmesine izin verdiği anda, tepesine bir diğeri bindi. Jasnah’nın ölümüyle kıyaslandığı zaman boş bir işmiş gibi görünüyordu ama Shallan’ın en azından onun kadar, hatta belki daha da fazla derinlere çekmekle tehdit ediyordu.</p>
<p>“Eskiz defterlerim...” diye fısıldadı. “Hepsi gitti.”</p>
<p>“Evet,” dedi Desen, sesi kederli geliyordu.</p>
<p>“Sakladığım her resim. Kardeşlerim, babam, annem...” Hepsi de derinlere batıp gitmişti, çizdiği yaratık eskizleri ve onların ilişkileri, biyolojileri ve doğalarıyla ilgili düşünceleri. Gitmişti. Her bir parçası gitmişti.</p>
<p>Dünya Shallan’ın sersem gökyılanı resimlerine bağlı değildi. Yine de dünyası yıkılmış gibi hissediyordu.</p>
<p>“Daha fazla çizeceksin,” diye fısıldadı Desen.</p>
<p>“İstemiyorum.” Shallan daha fazla yaşla gözlerini kırpıştırdı.</p>
<p>“Ben titreşmeyi kesmeyeceğim. Rüzgâr esmeyi kesmeyecek. Sen çizmeyi kesmeyeceksin.”</p>
<p>Shallan parmaklarını Jasnah’mn resminin üzerinde gezdirdi. Kadının gözleri alev alevdi, sanki tekrar canlanmıştı; bu çizdiği Jasnah’nın ilk resmiydi, ilk tanıştıkları gün çizmişti. “Kırık Ruhdökümcü de eşyalarımın arasındaydı. Şimdi o da okyanusun dibinde, kayıp. Onu tamir edip kardeşlerime gönderemeyeceğim.”</p>
<p>Desen ona somurtkan gibi gelen bir tonla vızıldadı.</p>
<p>“Kim onlar?” diye sordu Shallan. “Bunu yapanlar, onu öldürenler ve sanatımı benden alanlar. Neden böyle korkunç şeyler yapıyorlar?”</p>
<p>“Ben bilmiyorum.”</p>
<p>“Ama sen Jasnah’mn haklı olduğundan eminsin?” dedi Shallan. “Yokelçiler geri dönecekler mi?”</p>
<p>&quot;Evet. Sprenler... Onun sprenleri. Geliyorlar.”</p>
<p>“Bu insanlar,” dedi Shallan. “Onlar Jasnah’yı öldürdü. Onlar büyük ihtimalle Kabsal’la ve... Ve benim babamla aynı gruptalar. Peki neden Yokelçilerin nasıl ve neden geri geliyor olduklarım anlamaya en yakın olan kişiyi öldürsünler?”</p>
<p>“Ben...” Desen bocaladı.</p>
<p>“Sormamam gerekirdi,” dedi Shallan. “Cevabı zaten biliyorum ve çok insani bir cevap. Bu insanlar bilgiyi kâr edebilmek ve için kontrol edebilmek için istiyorlar. Kıyametin kendisinden kâr etmeye çalışıyorlar. Biz bunu yapmalarına engel olacağız.” Jasnah'mn çizimini indirerek, güvende tutmak için bir kitabın sayfalarının arasına koydu.</p><div></div><br clear="all"/>
<p><span style="font-style:italic;">Eşform uysal sevgiyi paylaşmak için,</span></p>
<p><span style="font-style:italic;">Yaşam verir, neşe getirir.</span></p>
<p><span style="font-style:italic;">Önemsemen gerekir, dönüşüm için.</span></p>
<p><span style="font-style:italic;">Gerçek empati çaba gerektirir.</span></p>
<p>-Dinleyici Listeleme Şarkısı, 5. kıta</p>
<p>Uzun zaman oldu,” dedi Adolin, dizlerinin üzerine çökmüş, Parekılıcı’nı önünde tutuyordu, ucu taş zeminin birkaç parmak içine batmıştı. Yalnız başınaydı. Sadece o ve kılıç, düello arenasının yanına inşa edilmiş olan yeni hazırlanma odalarından birisindeydiler.</p>
<p>“Seni kazandığım zamanı hatırlıyorum,” diye fısıldadı Adolin Kılıç’ın üzerindeki yansımasına bakarken. “O zaman da kimse beni ciddiye almıyordu. Güzel giyimli züppe. Tinalar sırf babamı utandırmak amacıyla benimle düello yapmıştı. Onun yerine ben onun Kılıç’ım aldım.” Eğer kaybetmiş olsaydı, Tinalar’a anne tarafından miras kalmış olan kendi Zırh’ını vermek zorunda kalacaktı.</p>
<p>Adolin Parekılıcı’na hiç isim koymamıştı. Bazıları koyardı, bazıları da koymazdı. Adolin hiçbir zaman bunun uygun olduğunu düşünmemişti; Kılıç bir isme sahip olmayı hak etmediğinden değil de, kendisinin doğru olanı bilmediğini sonucuna varmıştı. Bu silah Parlayan Şövalyeler’den bir tanesine aitti, uzun zaman önce. O adam şüphesiz ki silaha isim vermişti. Ona başka bir isim koymak küstahlık olur gibi geliyordu. Adolin babasının da yaptığı gibi Parlayanlar’a iyi gözle bakar olmadan önce bile bu şekilde hissetmişti.</p>
<p>Bu Kılıç Adolin öldükten sonra da var olacaktı. O Kılıç’ın sahibi değildi. Bir süre için ödünç alıyordu.</p>
<p>Yüzeyi sade bir şekilde düzdü, uzun, bir gökyılanı gibi kıvrımlıydı, arka tarafında büyüyen kristallere benzer çıkıntılar vardı. Şekil olarak standart kılıçların daha bü-</p>
<p>yük bir modeline benziyordu, Boynuzyiyenlilerin kullandığı devasa, çift elle tutulan kılıçlara biraz benziyordu.</p>
<p>“Gerçek bir düello,” diye fısıldadı Adolin Kılıç’a. &quot;Gerçek bir ödül için. Nihayet. Artık parmak uçlannda yürümek yok, artık kendimi kısıtlamak yok.&quot;</p>
<p>Parekılıcı bir cevap vermedi ama Adolin onun kendisini dinlediğini hayal ediyordu. Bunun gibi bir silahı, sanki ruhun bir uzantısıymış gibi gelen bir silahı kullanıp da, zaman zaman onun da canlı olduğunu düşünmeden edemezdin.</p>
<p>“Her şey bana bağlı olduğu için bu kadar kendime güvenerek konuşabiliyorum,” dedi Adolin. “Ama eğer bugün kaybedersem, her şey biter. Bir daha düello yapamam ve babamın büyük planına da ciddi zarar vermiş olurum.”</p>
<p>Dışarıdaki insanların seslerini duyabiliyordu. Yere vuran ayakları, konuşmaların uğultusunu. Taşların üzerindeki gıcırtıları. Adolin’in zaferini ya da küçük düşmesini görmeye gelmişlerdi.</p>
<p>“Bu bizim birlikte son dövüşümüz olabilir,” dedi Adolin yumuşak bir şekilde. “Benim için yaptığın her şeyi takdir ediyorum. Bunları seni elinde tutan kim olsa yapacak olduğunu biliyorum ama yine de takdir ediyorum. Ben... Ben bilmeni istiyorum: Babama inanıyorum. Onun haklı olduğuna ve gördüğü şeylerin de gerçek olduğuna inanıyorum. Dünyanın birleşmiş bir Alethkar’a ihtiyacının olduğuna. Bunun gibi dövüşler, bunun gerçek olmasını sağlamak için yapabileceğim tek şey.&quot;</p>
<p>Adolin ve babası politikacı değillerdi. Onlar askerdi; Dalinar seçimiyle, Adolin ise daha çok koşullar sonucunda. Sadece konuşarak birleşmiş bir krallığa ulaşamazlardı. Savaşa savaşa ulaşmaları gerekecekti.</p>
<p>Adolin ayağa kalktı, cebini yokladı, sonra da Kılıç’ım sise dönüştürerek yok etti ve küçük odayı aştı. Girdiği dar koridorun taş duvarlarına kılıç dövüşçülüğünün on temel duruşunu tasvir eden rölyefler kazınmıştı. Bunlar başka bir yerde oyulmuş, ondan sonra bu oda inşa edildikten sonra buraya yerleştirilmişlerdi. Burası yeni bir eklentiydi, bir zamanlar düello hazırlıklarının gerçekleştiği çadırların yerini almıştı.</p>
<p>Rüzgârduruşu, Taşduruşu, Alevduruşu... Her On Öz için bir tane olan duruşları tasvir eden rölyefler vardı. Adolin geçerken onları saydı. Bu küçük tünel arenanın zemininin içine oyulmuştu ve kayaların içinde kesilerek açılmış olan küçük bir odayla sonlanıyordu. Düello alanının parlak güneş ışığı, Adolin’le rakibinin arasındaki son kapının kenarlarından ışıldıyordu.</p>
<p>Önce hazırlanmak için olan düzgün bir oda, sonra da zırh kuşanmak ya da karşılaşmalar arasında dinlenmek için olan bu mola odasıyla, savaş kamplarındaki düello arenası da Alethkar’daki düzgün arenalardan bir tanesine dönüşmeye başlamıştı. Memnunluk verici bir eklentiydi.</p>
<p>Adolin, kardeşi ve yengesinin beklemekte olduğu mola odasından içeriye girdi. Fırtınababa, elleri terliyordu. Hayatının gerçekten tehlikede olduğu savaşlara giderken bile bu kadar endişeli hissetmezdi.</p>
<p>Navani Yenge az önce bir ründuasını bitirmişti. Kürsüsünden geriye çekilip, fırça kalemini bir kenara bırakarak Adolin’in görmesi için duayı kaldırdı. Beyaz bir kumaşın üzerine parlak kırmızıyla çizilmişti.</p>
<p>2x0 &#160;&#160;&#160;“Zafer mi?” diye tahmin etti Adolin.</p>
<p>Navani duayı indirerek ona bir kaşını kaldırdı.</p>
<p>“Ne?” diye sordu Adolin Parezırhı’nın parçalarını taşımakta olan silahtarları içeriye girerken.</p>
<p>‘Güvenlik ve şan’ yazıyor,” dedi Navani. “Birkaç rün öğrenmek seni öldürmez Adolin.”</p>
<p>Adolin omzunu silkti. “Hiç o kadar da önemliymiş gibi görünmedi.”</p>
<p>“Evet, eh,” dedi Navani duayı hürmetkâr bir şekilde katlar ve yanması için maltızın içine yerleştirirken. “Eninde sonunda bu işleri senin için yapacak olan bir eşin olacak, diye umut ediyorum. Rünlerin hem okunmasını, hem de yazılmasını yapacak.”</p>
<p>Dua yanarken Adolin başını eğdi, uygun olduğu şekilde. Pailiah biliyordu ki, bu Yaradan’ı kızdırmanın zamanı değildi. Ancak bu bittikten sonra, Navani’ye bir göz attı. “Peki gemiden ne haberler var?”</p>
<p>Jasnah’dan Sığ Mezarlar’a ulaştığı zaman haber gelmesini bekliyorlardı ama hiçbir şey yoktu. Navani o uzak şehirdeki liman şefinin bürosunu kontrol ediyordu. Onlar <span style="font-style:italic;">Rüzgârın Keyfi</span>’nin daha gelmediğini söylüyorlardı. Bu geminin bir hafta geç kalmış olduğu anlamına geliyordu.</p>
<p>Navani umursamazca elini salladı. “Jasnah o gemideydi.”</p>
<p>“Biliyorum yenge,&quot; dedi Adolin rahatsız bir şekilde yerinde kımıldanarak. Ne olmuştu? Gemi bir yücefırtınaya mı yakalanmıştı? Peki ya eğer Jasnah’nın istediği olursa Adolin’in evlenecek olduğu bu kadın?</p>
<p>“Eğer gemi geç kalmışsa, bu Jasnah bir şeyler karıştırdığı içindir,” dedi Navani. “Görürsün. Birkaç hafta sonra o, bizden bir şeyleri yapmamızı ya da bir bilgi göndermemizi talep eden bir haber gönderecek. Ortadan kaybolmasının sebebini öğrenmek için onu zorlamam gerekecek. Battah o kıza zekâsına eşlik edecek biraz da sağduyu gönderse.”</p>
<p>Adolin konuyu üstelemedi. Navani Jasnah’yı diğer herkesten daha iyi tanıyordu. Ama... Adolin kesinlikle Jasnah için endişeliydi ve bu kızla, Shallan’la, yakın zaman tanışamayabileceğine dair ani bir kaygı duymaya başlamıştı. Elbette, şartnameli nişanın bir yere varması pek olası değildi ama bir parçası varmasını diliyordu. Kendisi yerine başka birisinin seçim yapmasına izin vermekte garip bir çekicilik vardı, özellikle Danlan’ın o ilişkiyi sona erdirdiği zaman ne kadar yüksek sesle küfür ettiği de göz önüne alınacak olursa.</p>
<p>Danlan hâlâ babasının kâtiplerinden biriydi, o yüzden de arada bir Adolin onu görüyordu. Ters ters bakışlar alıyordu. Ama fırtına kapsın, bu seferki Adolin’in suçu <span style="font-style:italic;">değildi.</span> Danlan’ın arkadaşlarına anlattığı şeyler...</p>
<p>Bir silahtar sabatonlarını yere koydu ve Adolin de içlerine adımını atarak yerlerine oturduklarını hissetti. Silahtarlar baldır zırhlarını hızla taktılar, sonra da yukarıya doğru devam ederek Adolin’i fazla hafif olan metalle kapladılar. Kısa süre sonra sadece zırh eldivenleri ve miğfer eksik kalmıştı. Diz çökerek ellerini yanlarında duran eldivenlerin içine yerleştirdi, parmaklarım yerlerine soktu. Parezırhı’nın garip âdetiyle zırh kendi kendine daraldı, faresinin etrafına dolanan bir gökyılanı gibi bileklerinin etrafına rahat bir sıkılıkla sarıldı.</p>
<p>Döndü ve son silahtarından miğferini almak için uzandı. Bu Renarin’di.</p>
<p>“Tavuk yedin mi?” diye sordu Adolin miğferini alırken.</p>
<p>“Kahvaltıda.”</p>
<p>“Kılıçla konuştun mu?”</p>
<p>“Uzun <span style="font-style:italic;">uzan.&quot;</span></p>
<p>“Annemin zinciri cebinde mi?”</p>
<p>“Üç kere kontrol ettim.”</p>
<p>Navani kollarını kavuşturdu. “Sen hâlâ bu saçma batıl inançlara inanıyor musun?&quot; İki kardeş de ona keskince baktılar.</p>
<p>“Bunlar batıl inanç değil,” dedi Adolin ve Renarin, “Bu sadece iyi şans yenge,” derken aynı anda.</p>
<p>Navani gözlerini devirdi.</p>
<p>“Uzun zamandır resmî bir düello yapmadım,” dedi Adolin miğferini takarken, yüz plakası açıktı. “Hiçbir şeyin yanlış gitmesini istemiyorum.”</p>
<p>“Saçmalık, ” diye tekrar etti Navani. “ Yaradan’a ve Elçiler’e güven, düellodan önce yediğin <span style="font-style:italic;">yemeğin</span> doğru olup olmadığına değil. Fırtınalar adına. Bir gün bir bakacağım ki, sen Tutkular’a da inanmaya başlamışsın.”</p>
<p>Adolin ve Renarin birbirlerine bakıştılar. Adolin’in küçük âdetleri büyük ihtimalle onun kazanmasına yardım etmiyordu ama, eh, neden riske girsindi ki? Her düellocu-nun kendi acayiplikleri olurdu. Onunkiler daha onu yarı yolda bırakmamıştı.</p>
<p>“Muhafızlarımız bundan memnun değiller,” dedi Renarin yumuşak bir şekilde. “Onlar başka birisi sana Parekılıcı sallarken seni korumanın ne kadar zor olacağından bahsedip duruyorlar. ”</p>
<p>Adolin yüz plakasını çarparak kapattı. Yan tarafları sislenerek yerlerine kilitlendi, şeffaflaştı ve Adolin’in odanın tamamını görmesine izin verdi. Sırıttı, Renarin’in yüz ifadesini göremeyeceğini çok iyi biliyordu. “Onların bana bebek bakıcılığı yapma fırsatlarını ellerinden aldığım için o kadar üzgünüm ki.”</p>
<p>“Neden onlara eziyet etmekten hoşlanıyorsun?”</p>
<p>“Korumalardan hoşlanmıyorum.&quot;</p>
<p>“Daha önce de muhafızların oldu.”</p>
<p>“Savaş meydanında,” dedi Adolin. Gittiği her yerde takip ediliyor olmak farklı geliyordu.</p>
<p>“Daha fazlası da var. Bana yalan söyleme abi. Seni fazla iyi tanıyorum.”</p>
<p>Adolin gözlüğünün arkasındaki gözlerle oldukça kadar samimi görünen kardeşini inceledi. Oğlan her zaman aşırı ciddiydi.</p>
<p>“Onların yüzbaşısından hoşlanmıyorum,” diye itiraf etti Adolin.</p>
<p>“Neden? O babamın hayatını kurtardı.”</p>
<p>“O beni rahatsız ediyor.” Adolin omzunu silkti. “Onda yanlış olan bir şeyler var Renarin. Bu beni şüphelendiriyor.”</p>
<p>“Savaş meydanında sana emir verdi diye ondan hoşlanmadığını düşünüyorum.” “Onu neredeyse hatırlamıyorum bile,” dedi Adolin umursamazca, dışarı açılan kapıya doğru adım attı.</p>
<p>“Eh, iyi peki. Hadi git o zaman. Ha, abi?”</p>
<p>“Evet?”</p>
<p>m &#160;&#160;&#160;“Yenilmemeye çalış.”</p>
<p>Adolin kapılan iterek açtı ve kumların üzerine çıktı. Bu arenaya, Alethi Savaş Kuralları subayların arasında düelloları yasaklıyor olsa da, kendisinin hâlâ yeteneklerini korumasının gerektiği argümanını kullanarak daha önce de çıkmıştı.</p>
<p>Babasının gönlünü almak için Adolin önemli maçlardan uzak durmuştu; şampiyonluk maçlan ya da Pareler için yapılanlar. Kılıç ve Zırh’ını riske atmaya cesaret edememişti. Şimdi ise her şey farklıydı.</p>
<p>Hava hâlâ kıştan soğuktu ama tepelerindeki güneş parlaktı. Miğferinin plakasına çarpan nefesinin sesi geliyordu ve ayakları kumların üstünde çıtırdıyordu. Babasının izleyip izlemediğini görmek için baktı. İzliyordu. Kral da öyle.</p>
<p>Sadeas gelmemişti. Bu daha iyiydi. Bu Dalinar’la Sadeas’ın aralarının iyi olduğu son zamanlardan bir tanesinin, o taş basamaklarda birlikte oturmuş, Adolin’in düello yapmasını izlemelerinin hatıraları ile dikkatini dağıtabilirdi. Sadeas o zaman bile ihaneti mi planlıyordu, babasının yanında eski bir dost gibi oturmuş, gülerek muhabbet ederken?</p>
<p><span style="font-style:italic;">Odaklan.</span> Bugünkü düşmanı Sadeas değildi, ama bir gün... Yakınlarda bir gün Adolin o herifi arenaya çıkaracaktı. Burada yapmakta olduğu her şeyin amacı buydu.</p>
<p>Şu an için Salinor’la idare etmesi gerekecekti, Thanadal’ın Paredarlarından bir tanesiydi. Adamın sadece Kılıç’ı vardı, gerçi tam bir Paredara karşı maça çıkabilmek için Kral’ın Zırhı’m ödünç almayı başarmıştı.</p>
<p>Salinor arenanın öbür tarafında ayakta duruyordu, süssüz arduvaz gri Zırh’ı giymişti ve yücehakem Berrakhanım İstow’un karşılaşmanın başlaması işaretini vermesini bekliyordu. Bu dövüş, bir açıdan, Adolin’e bir hakaretti. Salinor’un düelloyu kabul etmesi için, Adolin sadece onun Kılıç’ına karşı hem Zırh’ını, <span style="font-style:italic;">hem de</span> Kılıç’ını ortaya sürmek zorunda kalmıştı. Sanki Adolin değersizdi ve Salinor’u rahatsız etme cüretini göstermek için ortaya daha fazla ödül koyması gerekirdi.</p>
<p>Beklenildiği gibi, arena açıkgözlerle dolup taşıyordu. Adolin’in eski becerisini kaybetmiş olduğu tahmin ediliyor olsa da, Pareler için olan maçlar çok çok ender olurdu. Bu bir yıldan uzun bir süredir ilk sefer olacaktı.</p>
<p>“Kılıçları çağınn!” diye emretti İstow.</p>
<p>Adolin elini yan tarafına uzattı. On kalp atışı sonra Kılıç bekleyen eline düştü, rakibininkinin belirmesinden bir saniye önceydi. Adolin'in kalbi Salinor’unkinden daha hızlı atıyordu. Belki de bu rakibinin korkmadığına ve Adolin’i hafife aldığına işaret ediyordu.</p>
<p>Adolin Rüzgârduruşu’na geçti, dirsekleri kıvrık, yana doğru dönüktü, silahın ucu yukarıya ve arkaya doğru uzanıyordu. Rakibi Alevduruşu’na geçti, silahı tek elle tutuyordu, diğer eli metal kısmın üzerinde, ayaklarını genişçe açarak dikiliyordu. Duruşlar önceden belirlenmiş bir hareketler dizisinden çok, bir felsefeydi. Rüzgârduruşu; akışkan, geniş, görkemli. Alevduruşu; hızlı ve esnek, kısa olan Parekılıçlar için daha uygun.</p>
<p>Rüzgârduruşu Adolin için tanıdıktı. Savaşçı olduğu yıllar boyunca ona iyi hizmet etmişti.</p>
<p>Ama bugün doğruymuş gibi gelmiyordu.</p>
<p><span style="font-style:italic;">Biz savaştayız,</span> diye düşündü Adolin Salinor yavaş yavaş öne ilerler, onu denemeye çalışırken. <span style="font-style:italic;">Ve bu ordudaki her açıkgöz de ham bir acemi.</span></p>
<p>Bu gösteri zamanı değildi.</p>
<p>Bu dayak zamanıydı.</p>
<p>Salinor rakibini test etmek için dikkatli bir darbe indirmek üzere yaklaşırken, Adolin kıvrılarak Demirduruşu’na geçti, kılıç iki elle başın yukarısında tutuluyordu. Salinor’un ilk saldırısını sertçe vurarak uzaklaştırdı, sonra da yakınına geldi ve Kı-lıç’ını yukarıdan adamın miğferine bindirdi. Bir kere, iki kere, üç kere. Salinor darbeleri savuşturmaya çalıştı ama Adolin’in saldırısı yüzünden şaşırmış olduğu belliydi ve darbelerin iki tanesi indi.</p>
<p>Salinor’un miğferi boyunca çatlaklar belirdi. Salinor vurabilmek için silahını geri döndürmeye çalışırken Adolin homurtular ve eşlik eden küfürler duydu. Böyle olmaması gerekiyordu. Deneme vuruşları neredeydi, işin sanatı, dansı?</p>
<p>Adolin hırladı, Salinor’un saldırısını bir kenara iterken eskisi gibi savaşın Heye-can’ını hissediyordu, yan tarafına isabet eden vuruşu umursamadı, sonra da Kılıç’ım iki elle savurdu ve odun kesermiş gibi rakibinin göğüs zırhına <span style="font-style:italic;">gömdü.</span> Salinor tekrar homurdandı ve Adolin de ayağını kaldırarak adamı geriye doğru <span style="font-style:italic;">tekmeleyip</span> yere devirdi.</p>
<p>Salinor Kılıç’mı düşürdü, Alevduruşu’nun tek elli kavrayışından kaynaklanan bir zayıflıktı, ve Kılıç sise dönüşerek kayboldu. Adolin adamın yanına geldi ve kendi Kılıç’ını yok etti, sonra da zırhlı topuğuyla altındaki Salinor’un miğferine kuvvetle basarak ezdi. Zırh’ın parçası patlayarak erimiş zerrelerini etrafa saçtı, afallamış, panik içinde olan bir yüzü açığa çıkarmıştı.</p>
<p>Ondan sonra Adolin topuğunu göğüs zırhına gömdü. Her ne kadar Salinor ayağını yakalamaya çalışsa da, Adolin göğüs zırhı da parçalana kadar tekmelemeye devam etti.</p>
<p>&quot;Dur! <span style="font-style:italic;">DurV'</span></p>
<p>Adolin durarak ayağını Salinor’un başının yanında yere koydu ve başım kaldırıp yücehakeme baktı. Kadın locasında ayağa kalkmıştı, yüzü kırmızı, sesi öfke doluydu.</p>
<p>“Adolin Kholin!” diye bağırdı. “Bu bir düello, <span style="font-style:italic;">güreş maçı</span> değil!”</p>
<p>“Herhangi bir kuralı çiğnedim mi?” diye bağırarak karşılık verdi Adolin.</p>
<p>Sessizlik. Kulaklarındaki uğultunun arasından, Adolin bütün kalabalığın susmuş olduğunun ancak o zaman farkına vardı. Nefes almalarını bile duyabilirdi.</p>
<p>“Herhangi bir <span style="font-style:italic;">kuralı</span> çiğnedim mi?” diye tekrar sordu Adolin.</p>
<p>“Bir düello bu şekilde...”</p>
<p>“O zaman ben kazandım,” dedi Adolin.</p>
<p>Hakem kekeledi. “Bu düello üç kırık Zırh parçasına kadardı. Daha sadece iki tane kırdın.”</p>
<p>Adolin altındaki sersemlemiş olan Salinor’a baktı. Sonra aşağı uzandı, adamın omuz zırhını söküp çıkardı ve iki yumruğunun arasında ezdi. “Üç.”</p>
<p>Afallamış sessizlik.</p>
<p>Adolin rakibinin yanında diz çöktü. “Kılıç’ın.”</p>
<p>Salinor ayağa kalkmaya çalıştı ama göğüs parçası olmadan bunu yapmak daha zordu. Zırhı düzgün bir şekilde çalışmayacaktı ve ayaklarının üzerinde doğrulabilme-214 si için önce yuvarlanarak yan tarafına dönmesi gerekirdi. Yapılamayacak şey değildi</p>
<p>ama onun Zırh ile bu hareketi yapacak kadar tecrübesinin olmadığı açıktı. Adolin onu omzundan tutarak tekrar kumlara çarptı.</p>
<p>“Yenildin,” diye hırladı Adolin.</p>
<p>“Sen hile yaptın!” diye geveledi Salinor.</p>
<p>“Nasıl?&quot;</p>
<p>“Nasıl bilmiyorum! Bu böyle... Düello bu şekilde...”</p>
<p>Adolin zırh içindeki bir elini dikkatlice boynunun üzerine yerleştirirken sesi kesilerek suspus oldu. Gözleri kocaman açıldı. “Cesaret edemezsin.”</p>
<p>Etrafındaki kumların içinden sürünerek korkusprenleri çıktı.</p>
<p>“Ödülüm,” dedi Adolin, bir anda kendisini tükenmiş hissederek, içindeki heyecan solup gitmişti. Fırtınalar adına, daha önce hiçbir düelloda böyle hissetmemişti. Salinor’un Kılıç’ı elinde belirdi.</p>
<p>“Zafer,” dedi yücehakem, sesinde gönülsüzlükle, “Adolin Kholin’e gidiyor. Salinor Eved Pare'sini kaybetti.”</p>
<p>Salinor Kılıç’ın parmaklarından kaymasına izin verdi. Adolin bunu aldı ve Salinor’un yanında eğilerek, kabza ona doğrulmuş olarak silahı tuttu. “Bağı kopar.” Salinor tereddüt etti, sonra da silahın kabzasının dibindeki yakuta dokundu. Mücevher ışıkla yanıp söndü. Bağ kopmuştu.</p>
<p>Adolin ayağa kalkarak yakutu söküp çıkardı, sonra da zırhlı elinin içinde ezdi. Bu gerekli olmazdı ama iyi bir semboldü. En sonunda kalabalıktan ses yükseldi, tam bir karmaşaydı. Onlar bir gösteri için gelmiş ve onun yerine karşılarında vahşet bulmuşlardı. Eh, işler savaşta sık sık öyle giderdi. Bunu görmeleri onlar için iyi oldu, diye varsayıyordu Adolin, gerçi bekleme odasına geri girerken kendinden emin değildi. Yaptığı şey pervasızcaydı. Kılıç’ını bırakmak? Kendisini düşmanın ayaklarına yetişebileceği bir konuma sokmak?</p>
<p>Adolin Renarin’in ona kocaman açılmış gözlerle bakmakta olduğu mola odasına girdi. “Bu <span style="font-style:italic;">muhteşemdi,&quot;</span> dedi küçük kardeşi. “Kayıtlardaki en kısa Pare maçı olsa gerek! Sen harikaydın Adolin!”</p>
<p>“Ee... Teşekkürler.” Salinar’un Parekılıcı’nı Renarin’e doğru uzattı. ‘‘Bir hediye.” “Adolin, emin misin? Yâni, ben zaten elimdeki Zırh ile pek becerikli sayılmam.” “Tam takımın olsa da olur,” dedi Adolin. “Al.”</p>
<p>Renarin tereddütlü görünüyordu.</p>
<p>“Al,” dedi Adolin tekrar.</p>
<p>Gönülsüz bir şekilde, Renarin dediğini yaptı. Alırken yüzünü buruşturmuştu. Adolin başını sallayarak bir Paredarı taşıyabilmesi için kuvvetlendirilmiş banklardan birisine oturdu. Navani odaya girdi, yukarıdaki koltuklardan geliyordu.</p>
<p>“Yaptığın şey daha becerikli bir rakip karşısında işe yaramazdı,” diye belirtti Navani.</p>
<p>“Biliyorum,” dedi Adolin.</p>
<p>“O zaman akıllıcaydı,” dedi Navani. “Sen gerçek yeteneğini gizlemiş oldun, insanlar bunun düzenba<span style="text-decoration:underline;">zlık</span>la kazanıldığını, düzgün bir düelloculuk yerine meyhane kavgacılığı ile olduğunu varsayabilirler. Seni hafife almaya devam edebilirler. Ben sana daha fazla düello ayarlamak için bunu kullanabilirim.”</p>
<p>Adolin yapmasının sebebi buymuş numarası yaparak başını salladı.</p>
<p><span style="font-style:italic;">Işformuna dönüşüldü, güç ve ilgi için.</span></p>
<p><span style="font-style:italic;">Sprenler fısıldadı kulaklarına.</span></p>
<p><span style="font-style:italic;">Ara</span> önce <span style="font-style:italic;">bu formu, gizemin yollarında.</span></p>
<p><span style="font-style:italic;">Bulundu burada azad edilmiş k<sup>or</sup>k<sup>u</sup>l<sup>ann</sup>da.</span></p>
<p>—Dinleyici Listeleme Şarkısı, 19. kıta</p>
<p>Tüccar Tvlakv,” dedi Shallan. “İnanıyorum ki bugün, yolculuğumuzun ilk gününde giydiklerinden farklı bir çift ayakkabı giymektesin.”</p>
<p>Tvlakv akşam ateşine doğru giderken durakladı ama Shallan’ın meydan okumasına hızla uyum sağladı. Bir gülümsemeyle ona doğru dönerek başını salladı. “Korkarım ki yanılıyorsunuz Berrakhanım! Bu yolculuğa çıktıktan hemen sonra, bir fırtınada elbise sandıklarımdan bir tanesini kaybettim. Zavallı benim elimde sadece bu bir çift ayakkabı kaldı.”</p>
<p>Bu aleni bir yalandı. Ancak altı gün birlikte yolculuk ettikten sonra, Shallan Tvlakv’ın yalan söylerken yakalanmayı pek de umursamadığını keşfetmişti.</p>
<p>Loş ışıkta Shallan vagonunun ön oturağına tünemişti, ayakları sargılı, Tvlakv’a yukarıdan bakıyordu. Günün büyük bir kısmını özsulan için yumruotu köklerini sıkarak, sonra da çürüksprenlerini uzak tutmak için ayaklarına sürerek geçirmişti. Bitkileri fark etmiş olduğu için son derecede tatmin olmuş hissediyordu; bu, her ne kadar Shallan’ın fazla pratiği olmasa da, çalışmalarının bir kısmının vahşi doğada işe yarayabileceğini gösteriyordu.</p>
<p>Shallan yalanı konusunda onunla yüzleşecek miydi? Eline ne geçerdi ki? Tvlakv böyle şeyler yüzünden utanırmış gibi görünmüyordu. Karanlığın içinde Shallan’ı izliyordu, boncuk gibi gözleri gölgeliydi.</p>
<p>“Eh, çok yazık,” dedi Shallan ona. “Belki de seyahatimiz sırasında ayağıma giyecek düzgün bir şeyler satın alabileceğim başka bir tüccar grubuyla karşılaşırız.&quot;</p>
<p>&quot;Böyle bir fırsat için gözlerimi açık tutacağım Berrakhanım.” Tvlakv ona eğilerek sahte bir gülümseme gönderdi, sonra da titreşerek yanmakta olan akşam yemeği ateşine geri döndü. Odunları bitmişti ve parshmenler de daha fazlasını aramak için karanlığın içine gönderilmişlerdi.</p>
<p>“Yalan,” dedi Desen hafifçe, yanındaki oturak üzerindeki şekli neredeyse görünmezdi.</p>
<p>“O, eğer yürüyemezsem ona daha bağımlı olacağımı biliyor.”</p>
<p>Tvlakv tükenmekte olan ateşin yanında oturdu. Yakınlarda vagonlarından çözülmüş olan chullar geziniyor, devasa ayaklarının altındaki minik kayafilizlerini eziyorlardı. Asla fazla uzağa gitmiyorlardı.</p>
<p>Tvlakv sessizce paralı asker Tag ile fısıldaşmaya başladı. Yüzünde bir gülümseme tutmaya devam ediyordu ama Shallan onun o ateş ışığında pırıldayan koyu gözlerine güvenmiyordu.</p>
<p>“Git ne diyorlar bak,” dedi Shallan Desene.</p>
<p>“Dediklerine... Bakmak?”</p>
<p>“Sözlerini dinle, sonra da bana geri dön ve tekrar et. Işığa fazla yaklaşma.”</p>
<p>Desen vagonun kenarından aşağıya indi. Shallan sert oturakta arkasına yaslandı, sonra da eminkesesinden Jasnah’nın sandığında bulduğu küçük bir ayna ve ışık için tek bir safir küre çıkardı. Sadece bir marka, hiç de parlak bir şey değildi ve o kadarı bile yeterli değildi.. <span style="font-style:italic;">Bir sonraki yücefırtına ne zaman gelecek? Yarın mı?</span></p>
<p>Yeni bir yılın başlangıcı yaklaşıyordu ve bu da Gözyaşları’nın gelmekte olduğu anlamına geliyordu, gerçi bunun için daha birkaç hafta vardı. Bu bir Açık Yıl’dı, sanırım? Eh, Shallan buralardaki yücefırtınalara dayanabilirdi. Zaten bir kere kendini vagonuna kilitlemeyi becererek şimdiden küçük düşmüştü. Aynada berbat göründüğünü görebiliyordu. Altlarında torbalar olan kızarmış gözler, saçları keçeleşmiş karman çorman, elbisesi yıpranmış ve kirlenmiş. Bir çöp yığınının içinde bir zamanlar kaliteli bir elbise bulmuş bir dilenci gibi görünüyordu.</p>
<p>Bu onu pek fazla rahatsız etmiyordu. Köle tüccarlarına güzel görünmek konusunda endişeli miydi? Hiç de değil. Jasnah da insanların kendisi hakkında ne düşündüğünü umursamazdı ama yine de görünüşünü her zaman kusursuz tutardı. Jasnah cazibeli de davranmazdı, bir an için bile olsa. Hatta, o kesin bir şekilde böyle davranışları horgörüyordu. <span style="font-style:italic;">Erkeklerin senin istediğini yapması için çekici bir yüz kullanmanın</span>, <span style="font-style:italic;">bir erkeğin kaslarını kullanarak bir kadını kendi iradesine uymaya zorlamasından hiçbir farkı yok,</span> derdi o. İkisi de adidir ve ikisi de insan yaşlandıkça işe yaramaz hâle gelir.</p>
<p>Hayır, Jasnah bir araç olarak cazibenin kullanılmasını onaylamazdı. Ancak insanlar üzerlerinde kontrol sahibiymiş gibi görünen kişilere farklı tepki verirdi.</p>
<p><span style="font-style:italic;">Ama ben ne yapabilirim?</span> diye düşündü Shallan. <span style="font-style:italic;">Makyaj malzemem yok, giyecek ayakkabım bile yok.</span></p>
<p>“...O önemli birisi olabilir,” dedi Tvlakv’ın sesi bir anda yakınlarından. Shallan sıçradı, sonra da yan tarafına bakarak şimdi Desen’in yanındaki oturağın üzerinde durmakta olduğunu gördü. Ses oradan gelmişti.</p>
<p>“O belalı,” dedi Tag’in sesi. Desen’in titreşimleri kusursuz bir taklit ortaya koyuyordu. “Ben hâlâ onu bırakıp gitmemiz gerektiğini düşünüyorum.”</p>
<p>“Şanslıyız ki, karar sana ait değil,” dedi Tvlakv’ın sesi. “Sen akşam yemeğini yapmakla ilgilen. Bizim küçük açıkgözlü yolcumuz konusunda ben endişe ederim. Biri-leri onu özlüyor, zengin olan birileri. Eğer biz onu onlara geri satabilirsek, Tag, bu en sonunda bizi çukurdan çıkaran şey olabilir.”</p>
<p>Desen kısa bir süre için çıtırdayan bir ateşin seslerini taklit etti, sonra da sustu. Konuşmanın tam şekliyle tekrarlanması inanılmazdı. <span style="font-style:italic;">Bu çok yararlı olabilir,</span> diye düşündü Shallan.</p>
<p>Ne yazık ki, Tvlakv konusunda bir şeyler yapılması gerekiyordu. Shallan onun, kendisini onu özleyenlere satılacak bir şey olarak görmeye devam etmesine izin veremezdi; bu onu bir köle olarak görmeye çok rahatsız edici derecede yakındı. Eğer Tvlakv’m böyle bir zihniyetle devam etmesine izin verirse, bütün yolcuğu o ve eşkıyaları hakkında endişe etmekle geçirirdi.</p>
<p>Peki Jasnah olsaydı bu durumda ne yapardı?</p>
<p>Dişlerini sıkarak vagondan aşağı süzüldü, yaralı ayaklarının üzerinde adımları dikkatliydi. Yürüyebiliyordu, zar zor. Acısprenlerinin geri çekilmelerini bekledi, sonra da ıstırabını gizleyerek zayıf ateşin yanma yaklaştı ve oturdu. &quot;Tag, sen gidebilirsin.” Tag Tvlakv’a baktı, Tvlakv da başını sallayarak onayladı. Tag parshmenleri kontrol etmek için gitti. Bluth da geceleri çoğu zaman yaptığı gibi bölgeyi kolaçan etmek için gitmişti, bu bölgeden geçen başkalarının izlerini arıyordu.</p>
<p>“Ödemeni tartışmamızın zamanı geldi,” dedi Shallan.</p>
<p>“Bu kadar şanlı bir kişiye hizmet etmek ödemenin kendisidir elbette.”</p>
<p>“Elbette,” dedi Shallan gözlerinin içine bakarak. <span style="font-style:italic;">Geri adım atma. Bunu yapabilirsin.</span> “Ancak bir tüccarın da geçimini sağlaması gereklidir. Ben kör değilim Tvlakv. Adamların senin bana yardım etme kararına katılmıyorlar. Onlar bunun boşa zaman harcamak olduğunu düşünüyor.”</p>
<p>Tvlakv Tag’e doğru bir bakış attı, rahatsız olmuş gibi görünüyordu. Shallan, onun başka neleri tahmin etmiş olabileceğini merak ediyor olmasını umdu.</p>
<p>“Harap Ovalar’a vardığım zaman, büyük bir servete sahip olacağım,” dedi Shallan. &quot;Ama henüz sahip değilim.”</p>
<p>“Bu... Talihsiz bir durum.”</p>
<p>“Hiç de değil,” dedi Shallan. “Bu bir fırsat, Tüccar Tvlakv. Elde edeceğim servet bir nişanın sonucu. Eğer güvenli bir şekilde varacak olursam yardımıma koşmuş olan kişiler, beni korsanlardan kurtarmış, yeni aileme ulaştığımı görmek için büyük fedakârlıklarda bulunmuş olanlar, şüphesiz ki çok iyi ödüllendirilecektir.”</p>
<p>“Ben sadece mütevazı bir hizmetkârım,” dedi Tvlakv geniş sahte bir gülümsemeyle. “Ödüller aklıma en uzak olan şeyler.”</p>
<p>O <span style="font-style:italic;">benim servet konusunda yalan söylediğimi düşünüyor.</span> Shallan hüsranla dişlerini gıcırdattı, içinde öfke alev almaya başlıyordu. Bu aynen KabsaPın yaptığı şeydi! Ona bir oyuncakmış gibi muamele etmek, bir amaca ulaşmanın bir yolu olarak, gerçek bir insan değilmiş gibi.</p>
</body>
</html>