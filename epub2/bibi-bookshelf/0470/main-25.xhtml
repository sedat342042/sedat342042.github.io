<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>O zaman bir son.</p>
<p>Kaladin öne doğru atılırken Syl parmaklarının arasında bir mızrak şeklinde belirdi, en tanıdık silahtı.</p>
<p>Szeth bir dizi darbeyle saldırdı, amansız vuruşlardan bir bulanıklıktı.</p>
<p>Kaladin her birini engelledi. Mızrağını Szeth’in Kılıç’ının kabzasına dayamış hâlde durdu, ikisini birbirlerine bastırmıştı, yüzü suikastçınmkinden sadece birkaç santim uzaktaydı.</p>
<p>“Gerçekten de doğru,” diye fısıldadı Szeth.</p>
<p>“Evet.”</p>
<p>Szeth başını sallayarak onayladı ve üzerinden bir gerginlik dalgası akıp gidermiş gibi göründü, yerine gözlerinin içine bir boşluk gelmişti. “O zaman en başından beri haklıydım. Hiçbir zaman Hakikatsiz değildim. Cinayetleri her zaman durdurabilirdim.”</p>
<p>“Bunun ne demek olduğunu bilmiyorum,” dedi Kaladin. “Ama sen hiçbir zaman öldürmek <span style="font-weight:bold;font-style:italic;">zorunda</span><span style="font-weight:bold;"> </span>değildin.”</p>
<p>“Emirlerim...”</p>
<p>“Bahane! Eğer sen bu yüzden öldürdüysen, o zaman benim varsaydığım kötü adam değilmişsin demektir. Onun yerine, sadece korkağın birisin.”</p>
<p>Szeth Kaladin’in gözlerine baktı, sonra başını salladı. Kaladin’i geriye itti, sonra da vurmak için hareketlendi.</p>
<p>Kaladin ellerini öne doğru saplayarak Syl’i bir kılıca dönüştürdü. Onun savuşturmasını beklemişti. Hamlesinin amacı Szeth’i saldırı düzenini bozmaktı.</p>
<p>Szeth savuşturmadı. Sadece gözlerini kapattı ve saldırıyı kabul etti.</p>
<p>O anda Kaladin, açıklayamayacağı sebeplerden dolayı (acıma mıydı belki?) saldırısını saptırdı, Kılıç’ı Szeth’in bileğinin içinden geçirdi. Deri grileşti. Yansıyan şimşeklerle yanıp sönen Kılıç suikastçının parmaklarından kaydı, sonra aşağı düşerken <span style="font-weight:bold;font-style:italic;">solgunlaştı.</span></p>
<p>Suikastçının siluetindeki parıltı söndü. Fırtınaışığı’nın tamamı bir anda kayboldu, bütün Çivilemeleri bitti. Szeth aşağı düşmeye başladı.</p>
<p>O <span style="font-weight:bold;font-style:italic;">kılıcı al</span>! diye seslendi Syl Kaladin’e, zihinsel bir çığlıktı. <span style="font-weight:bold;font-style:italic;">Yakala onu</span><span style="font-weight:bold;">!</span></p>
<p>“Suikastçı!”</p>
<p>O <span style="font-weight:bold;font-style:italic;">bağı kopardı. Kılıç olmadan o hiçbir şey<sup>1</sup>. Kılıç kaybolmamak</span>! Kaladin Kılıç’ın arkasından daldı, havada bir bez bebek gibi yuvarlanarak rüzgârlar tarafından fırtına duvarına doğru sürüklenmekte olan Szeth’in yanından geçti.</p>
<p>Kaladin kendisini şiddetle aşağı doğru Çiviledi, tam fırtına onu yutmadan önce Kılıç’ı yakaladı. Yakınından düşerek geçen suikastçı fırtınanın içine çekildi ve yutuldu, Kaladin’i Szeth’in gevşek siluetinin fırtınanın bütün kuvvetiyle aşağıdaki bir platoya doğru fırlatılışının rahatsız edici görüntüsüyle baş başa bırakmıştı.</p>
<p>Suikastçının Kılıç’ını kaldırarak, Kaladin kendisini tekrar yukarıya doğru Çiviledi, fırtına duvarı boyunca yükseldi, çektiği rüzgârsprenleri etrafında sarmallar çiziyor ve saf neşeyle gülüşüyordu. Kaladin fırtınanın üzerinden aşarken, etrafından fırladılar ve hızla uzaklaştılar, hâlâ ilerlemekte olan fırtınanın önünde dans etmek için gidiyorlardı. Yanında sadece bir tanesi kalmıştı. Syl, elbisesi dalgalanan genç bir kadın şeklindeydi, bu sefer tam boyutluydu ve önünde asılı duruyordu. Fırtına altlarından ilerleyerek geçerken gülümsedi.</p>
<p>“Onu öldürmedim,” dedi Kaladin.</p>
<p>“İstiyor muydun?”</p>
<p>“Hayır,” dedi Kaladin, bunun doğru olduğunu görerek şaşırmıştı. “Ama yine de öldürmem gerekirdi.”</p>
<p>“Sen onun Kılıç’ını aldın,” diye cevap verdi Syl. “Büyük olasılıkla onu Fırtınababa aldı. Ve öyle değilse bile... Eh, o artık bir zamanlar olduğu silah değil. İtiraf etmem gerekirse, oldukça iyi iş çıkardın. Belki bu sefer seni el altında tutarım.”</p>
<p>“Teşekkür ederim.”</p>
<p>“Beni neredeyse öldürüyordun, fark etmişsindir.”</p>
<p>“Fark ettim. Öldüğünü sanmıştım.”</p>
<p>“Ve?”</p>
<p>“Ve... Iı... Sen zeki ve yeteneklisin?”</p>
<p>“İltifatı unuttun.”</p>
<p>“Ama ben daha şimdi...”</p>
<p>“Onlar sadece gerçeğin dile getirilmesiydi.”</p>
<p>“Sen muhteşemsin,” dedi Kaladin. “Gerçekten, Syl. Öylesin.”</p>
<p>“Bu da bir diğer gerçek,” diye karşılık verdi Syl sırıtarak. “Ama eğer sen bana yeterli derecede samimi bir gülümseme gösterebilirsen, bunun yanına kalmasına izin vereb<span style="text-decoration:underline;">ilir</span>im.”</p>
<p>Kaladin bunu yaptı.</p>
<p>Ve çok ama çok iyi gelmişti.</p>
<p><span style="font-style:italic;">Alethkar’da kargaşa elbette kİ</span> £açını/maz. <span style="font-style:italic;">Dikkatli bir şekilde izle ve krallıktaki gücün birleşmesine izin verme. Savaş beyinin yolundan gidip gitmemesine bağlı olarak, Karadiken ya bir müttefik V<sup>a en</sup> büyük düşmanımıza dönüşebilir. Eğer banş telkin etmesi olast gibi görünüyorsa, hızlı bir şekilde ona suikast düzenlet. Rekabet riski fazlasıyla büyük-</span></p>
<p>-Diyagram’dan, Başucu Lambası üzerindeki Yazılar: paragraf 4 (Adrota-gia’nın orijinal hiyerogliflerden üçüncü tercümesi)</p>
<p>Harap Ovalar tekrar harap olmuştu.</p>
<p>Kaladin omzunda Szeth’in Parekılıcı ile Ovalar’da yürüyordu. Yerdeki kaya yığınlarının yeni çatlakların yanından geçti. Küçük göllere benzer devasa su birikintileri kocaman taş çatlaklarının arasından ışıldıyordu. Hemen solunda, bütün bir plato yıkılarak etrafındaki uçurumların içine çökmüştü. Platonun tırtıklı, parçalanmış tabanının siyah, kömür gibi bir tonu vardı.</p>
<p>Szeth’in cesedinden hiçbir iz bulamamıştı. Bu adamın bir şekilde kurtulduğu, ya da sadece fırtınanın cesedi molozun içine gömdüğü ya da uçurup götürdüğü ya da en sonunda talihsiz bir toplayıcı ekibi tarafından kemikleri bulunana kadar unutulmuş uçurumun birinde çürümeye terk ettiği anlamına geliyor olabilirdi.</p>
<p>Şu an için, Szeth’in Kılıç’ını eline geri çağırmamış olduğu gerçeği yeterliydi. Ya o ölmüştü, ya da Syl’in dediği gibi, bu garip silah artık ona bağlı değildi. Kaladin nasıl anlayacağını bilmiyordu. Bu Parekılıcı’nın kabzasında işaret eden bir mücevher yoktu.</p>
<p>Kaladin platonun yüksek bir noktasında durdu ve enkazı inceledi. Sonra omzunun üstünde oturan Syl’e bir göz attı. “Bu tekrar olacak mı?” dedi. “O diğer fırtına hâlâ oralarda bir yerlerde mi?”</p>
<p>“Evet,” dedi Syl. “Yeni bir fırtına. Bizden değil, <span style="font-style:italic;">ondan</span> gelen.”</p>
<p>“Geçtiği her sefer bu kadar kötü mü olacak?&quot; Kaladin’in görebildiği platoların içinde sadece bir tanesi tamamen yok olmuştu. Ama eğer fırtına saf kayaya bunu yapabiliyorsa, bir şehre ne yapardı?</p>
<p>Özellikle de <span style="font-style:italic;">yanlış</span> yönden estiği için.</p>
<p>Fırtınababa... Laitler artık lait olmayacaktı. Fırtınaya arkasını dönecek şekilde inşa edilmiş olan binalar bir anda fırtınaya karşı savunmasız olacaktı.</p>
<p>“Bilmiyorum,” dedi Syl hafifçe. “Bu yeni bir şey, Kaladin. Daha önceden değil. Bunun nasıl olduğunu ya da ne anlama geldiğini bilmiyorum. Bir yücefırtına ile bir dinmezfırtma birbirlerine çarpmadıkları sürece bu kadar da kötü olmayacaktır diye umut ediyorum.”</p>
<p>Kaladin homurdandı, şu anda üstünde olduğu platonun kıyısına doğru geldi. Bir parça Fırtınaışığı çekti, sonra da yerin doğal çekimini karşılamak için kendisini yukarı doğru Çiviledi. Ağırlıksız hâle geldi. Ayağıyla hafifçe ittirdi ve uçurum boyunca süzülerek karşıdaki platoya geçti.</p>
<p>“Peki ordu nasıl öyle ortadan kayboldu?” diye sordu Çivilemesini kaldırır ve kayaların üzerine inerken.</p>
<p>“Ee... Ben nereden bileyim?” dedi Syl. “Ben <span style="font-style:italic;">biraz</span> meşguldüm.”</p>
<p>Kaladin homurdandı. Eh, herkesin üstünde olduğu plato buydu. Kusursuz bir şekilde daireseldi. Garipti bu. Yakınlardaki bir platonun üzerinde, bir zamanlar büyük bir tepe olan şey kırılarak açılmış, içerideki bir binanın kalıntılarını gözler önüne sermişti. Bu tamamen dairesel olan plato daha düzdü, gerçi merkezinde bir tepe gibi bir şeyler varmış gibi görünüyordu. Kaladin o yöne doğru yürüdü.</p>
<p>“O zaman onların hepsi spren,” dedi. “Parekılıçları.”</p>
<p>Syl ciddileşti.</p>
<p>“Ölü sprenler,” diye ekledi Kaladin.</p>
<p>“Ölü,” diye katıldı Syl. “Sonra birisi onları çağırdığı, özlerini bir kalp atışıyla senk-ronize ettiği zaman birazcık daha yaşıyorlar.”</p>
<p>“Bir şey nasıl ‘birazcık’ canlı olabilir?”</p>
<p>“Biz spreniz,” dedi Syl. “Biz <span style="font-style:italic;">kuvvetiz.</span> Bizleri tam olarak öldüremezsin. Sadece... Nispeten.”</p>
<p>“Bu tamamen anlaşılır.”</p>
<p>“Bizim için tamamen anlaşılıyor,” dedi Syl. “Garip olan sizsiniz. Bir kayayı kır ve hâlâ orada duruyor. Bir spreni kır ve o da hâlâ orada. Nispeten. Bir insanı kır ve bir şeyler gidiyor. Bir şeyler değişiyor. Geride kalan sadece et. Bir acayipsiniz siz.”</p>
<p>“Bunda anlaşmaya vardığımız için memnun oldum,” dedi Kaladin durarak. Alet-hilerin hiçbir izini göremiyordu. Onlar gerçekten de kaçmışlar mıydı? Yoksa fırtınanın ani bir dalgası hepsini birden uçurumların içine mi savurmuştu? Böylesine bir felaketten geriye <span style="font-style:italic;">hiçbir şeyin</span> kalmamış olması pek olası değilmiş gibi görünüyordu.</p>
<p><span style="font-style:italic;">Lütfen öyle olmamış olsun.</span> Szeth’in Kılıç’ını omzundan indirdi ve önünde yere koydu, ucu zemindeydi. Kayanın birkaç parmak içine battı.</p>
<p>“Ya bu?” diye sordu ince, gümüşsü silahı gözleriyle tararken. Süslenmemiş bir Kılıç’tı. Bunun garip bir durum olması gerekirdi. “Ona dokunduğum zaman çığlık atmıyor.”</p>
<p>“O bir spren değil de ondan,” dedi Syl alçak sesle.</p>
<p>“Ne o zaman?”</p>
<p>“Tehlike.”</p>
<p>Kaladin’in omzunda ayağa kalktı, sonra da sanki bir dizi basamaktan aşağı iniyörmüş gibi yürüyerek alçaldı. Bir insan şeklindeyken çok ender uçardı. Bir ışık kurdelesi, ya da bir grup yaprak, ya da küçük bir bulut şeklinde uçuyordu. Kaladin daha önce onun büründüğü şeklin doğasına uymasının ne kadar garip ama normal olduğunu hiç fark etmemişti.</p>
<p>Silahın hemen önünde durdu. “Sanırım bu bir Şerefkılıcı. Elçiler’in silahlarından biri.”</p>
<p>Kaladin homurdandı. Onları o da duymuştu.</p>
<p>“Bu silahı eline alan herkes bir Rüzgârkoşucu olur,” diye açıkladı Syl tekrar Kaladin’e bakarak. “Şerefkılıçları bizim temel aldığımız şey, Kaladin. Şeref onları insanlara verdi ve o insanlar da onlardan güçler kazandı. Sprenler O’nun ne yaptığını gördü ve biz de taklit ettik. Ne de olsa bizler de O’nun gücünün parçalarıyız, bu kılıç gibi. Onunla dikkatli ol. Bu bir hazine.”</p>
<p>“O zaman suikastçı bir Parlayan değildi.”</p>
<p>“Hayır. Ama Kaladin, senin anlaman gerekiyor. Bu kılıç ile, birisi senin yapabildiğin şeyleri yapabilir ama bir sprenin gerektirdiği... Sınırlamalar olmadan.” Silaha dokundu, sonra gözle görülür bir şekilde titredi, bir an için görünüşü bulanıklaşmıştı. “Bu kılıç suikastçıya Çivileme gücünü veriyordu ama onun Fırtınaışığı’yla besleniyordu da. Bunu kullanan bir kişinin senden çok ama çok daha fazla Işık’a ihtiyacı olacak. Tehlikeli miktarlarda Işık’a.”</p>
<p>Kaladin uzandı ve kılıcı kabzasından tuttu ve Syl de ışıktan bir kurdeleye dönüşerek uçup gitti. Silahı kaldırdı ve yoluna devam etmeden önce tekrar omzunun üstüne yerleştirdi. Evet, ileride bir tepe vardı, büyük olasılıkla kremle kaplanmış bir binaydı. Yakınına geldiği zaman, büyük bir memnunlukla etrafında hareketlilik olduğunu fark etti.</p>
<p>“Merhaba?” diye seslendi.</p>
<p>Tepenin etrafındaki siluetler durdu ve döndü. “Kaladin?” diye seslendi tanıdık bir ses. “Fırtınalar adına, bu sen misin?”</p>
<p>Siluetler mavi üniformalı adamlara dönüşürken Kaladin sırıttı. Teft taşların üzerinden deli gibi koşturarak ona geliyordu. Başkaları da bağırarak ve gülerek arkasından geldi. Drehy, Peet, Bisig ve Sigzil, Kaya da hepsinin üzerinde yükseliyordu.</p>
<p>“Bir tane daha?” diye sordu Kaya Kaladin’in Parekılıcı’na dik dik bakarak. “Senin mi o yoksa?”</p>
<p>“Hayır,” dedi Kaladin. “Ben bunu suikastçıdan aldım.”</p>
<p>“O zaman o öldü mü?” diye sordu Teft.</p>
<p>“Yeteri kadar.”</p>
<p>“Sen Beyazlı Suikastçıyı <span style="font-style:italic;">yendin</span> mi?” dedi Bisig nefesi kesilerek. “O zaman gerçekten de bitti.”</p>
<p>“Ben daha yeni başladığından şüphe ediyorum,” dedi Kaladin başıyla binaya doğru işaret ederek. “Bu şey ne?”</p>
<p>&quot;Ha!” dedi Bisig. “Gel! Sana kuleyi göstermemiz gerek; O Parlayan kız bize sen yanımızda olduğun sürece platoyu nasıl tekrar geri çağıracağımızı öğretti.”</p>
<p>sağ elini ceketinin cebinde tutan Bisig de bunların içindeydi. Kol yeninin altından gri deri hafifçe görünebiliyordu. O elini Beyazlı Suikastçıya kaybetmişti.</p>
<p>Kaladin Teft’i bir kenara çekti. “Başka kimseyi kaybettik mi?” diye sordu. &quot;Mart ve Pedin’ gördüm. ”</p>
<p>“Rod,” dedi Teft mırıldanarak. “Parshendiler öldürdü.”</p>
<p>Kaladin gözlerini kapatarak bir tıslamayla nefesini bıraktı. Rod Lopen’in kuzenlerinden biriydi, neredeyse hiç Alethçe bilmeyen neşeli bir Herdazlı. Kaladin onu tanımıyor sayılırdı ama yine de adam Köprü Dört’tendi. Kaladin’in sorumluluğundaydı.</p>
<p>“Sen hepimizi koruyamazsın, evlat,” dedi Teft. “İnsanların acı hissetmelerini engelleyemezsin, insanların ölmesini durduramazsın.”</p>
<p>Kaladin gözlerini açtı ama bu söze itiraz etmedi. En azından sesli olarak.</p>
<p>“Kal,” dedi Teft sesi daha da alçalarak. “En sonunda, senin gelmenden hemen önce... Fırtınalar adına, evlat, ben oğlanların birkaç tanesinin hafifçe parladığını gördüğüme yemin ederim. Fırtmaışığı’yla.”</p>
<p><span style="font-weight:bold;font-style:italic;">“Ne?”</span></p>
<p>“Ben Berrakbey Dalinar’ın gördüğü o görüleri dinliyordum,” diye devam etti Teft. “Sanırım sen de bunu yapmalısın. Benim tahmin edebildiğim kadarıyla, Parlayan Şövalye tarikatları sadece şövalyelerin kendilerinden ibaret değilmiş gibi görünüyor.”</p>
<p>Kaladin Köprü Dört’ün adamlarına doğru baktı ve kendisini gülümserken buldu. Kayıplarından duyduğu acıyı bastırmak için kendisini zorladı, en azından şu an için. “Acaba bütün bir grup eski köle parlayan derilerle dolaşmaya başladığı zaman bu Alethi toplum yapısına ne yapacak, merak ediyorum,” dedi hafifçe.</p>
<p>“Senin o gözlerinden ise bahsetmeye bile gerek yok,” diye ekledi Teft.</p>
<p>“Gözlerim mi?”</p>
<p>“Sen görmedin mi?” dedi Teft. “Ne diyorum ben? Ovalar’da ayna filan yok ki. Gözlerin, evlat. Solgun mavi, camsı su gibi. Bütün krallardan daha açık.”</p>
<p>Kaladin arkasını döndü. O gözlerinin değişmeyeceğini umut etmişti. İşin gerçeği, değişmiş olmaları Kaladin’i rahatsız ediyordu. Endişe verici şeyler söylüyordu. Kaladin açıkgözlerin zulümlerini temel almadan yeni şeyler yaratabileceklerine inanmak istiyordu.</p>
<p><span style="font-weight:bold;font-style:italic;">Yine de yok,</span><span style="font-weight:bold;"> </span>diye düşündü Sigzil’in söylediği şekilde fenerlerin mücevherlerini doldururken. <span style="font-weight:bold;font-style:italic;">Belki açıkgözler çok derinlere gömülmüş olan Parlayan’ların hatıraları yüzünden iktidar sahibi. Ama sadece birazcık Parlayan’lara benziyorlar diye bu herkesi ezebilecekleri anlamına gelmez.</span></p>
<p>Fırtına kapası açıkgözler. O...</p>
<p>O da artık onlardan biriydi.</p>
<p>Fırtına kapsın!</p>
<p>Sigzil’in talimatlarına uyarak Syl’i bir Kılıç şeklinde çağırdı ve fabrialı çalıştırmak için bir anahtar olarak kullandı.</p>
<p>♦</p>
<p>♦ ♦</p>
<p>Shallan Urithiru’nun ön kapılarında durdu ve yukarı doğru baktı, kavramaya çalışıyordu. &#160;&#160;&#160;979</p>
<p>İçerideki ana giriş holünde insanlar keşif yaparken sesler yankılanıyor ve ışıklar geziniyordu. O işin idaresini Adolin almıştı, Navani de yaralılarla ilgilenmek ve envanter çıkarmak için kamp kuruyordu. Ne yazık ki, erzak ve ekipmanlarının büyük bir kısmım Harap Ovalar’da bırakmışlardı. Dahası, Yeminkapısı’ndan geçmek Shallan’ın ilk başta varsaydığı kadar ucuz değildi. Bir şekilde yolculuk, platodaki herkesin sahip olduğu mücevherlerin büyük bir kısmını emmişti, âlimlerin ve mühendislerin ellerindeki Navani’nin fabrialları da buna dâhildi.</p>
<p>Birkaç test yapmışlardı. Ne kadar çok kişi geçiyorsa, o kadar çok Işık gerekiyordu. Görünüşe göre sadece doldurduğu mücevherler değil, Fırtınaışığı’nın kendisi de değerli bir kaynak hâline gelecekti. Şimdiden binada keşfe çıkmak için mücevherlerini ve fenerlerini paylara bölmek zorunda kalmışlardı.</p>
<p>Birkaç kâtip yanından geçti, Adolin’in yaptığı keşiflerin haritalarını çizmek için kâğıt getiriyorlardı. Shallan’a hızlı rahatsız reveranslar yaparak selam verdiler ve ona &quot;Berrakhanım Parlayan” diyorlardı. Daha hâlâ Adolin’le ona olanlar hakkında uzun uzun konuşmamıştı.</p>
<p>“Bu doğru mu?” diye sordu Shallan başını iyice geriye atarak devasa kulenin kenarından çok yukarılardaki mavi gökyüzüne bakarken. “Ben onlardan biri miyim?”</p>
<p>“Mmm...” dedi Desen eteğinden. &quot;Neredeyse oldun. Söylemen gereken birkaç Söz var hâlâ.”</p>
<p>“Ne tür Sözler? Bir yemin mi?”</p>
<p>“Işıkörenler ilkinden sonra başka yemin etmezler,” dedi Desen. “Senin gerçekleri söylemen gerek.&quot;</p>
<p>Shallan bir süre daha yükseklere baktı, sonra döndü ve tekrar doğaçlama kamplarına doğru yürüdü. Burası Gözyaşları değildi. Bunun aslında yağmur bulutlarından daha <span style="font-style:italic;">yukarıda</span> oldukları için mi, yoksa sadece hava durumu garip yücefırtınalarm gelişiyle şaşırdığı için mi olduğundan emin değildi.</p>
<p>Kampta rütbelerine göre ayrılmış olan askerler taşlar üstünde oturuyordu, ıslak ceketlerinin içinde titriyorlardı. Shallan’ın nefesi buhar çıkarıyordu, gerçi soğuğu hissetmesine engel olmak için biraz Fırtınaışığı çekmişti, sadece azıcık. Ne yazık ki, ateş yakmak için kullanılacak pek bir şey yoktu. Kule şehrin önündeki büyük taş meydanda çok az sayıda kayafilizi yetişiyordu ve büyüyebilmiş olanları da ufacık, bir yumruktan bile daha küçüklerdi. Ateşler için yeterli olmazlardı.</p>
<p>Meydan, kaidelerinin etrafından dolanan merdivenleri olan on tane sütun gibi platoyla çevreleniyordu. Yeminkapıları. Onların ötesinde dağ sırası uzanıyordu.</p>
<p>Buradaki basamakların bazıları kremle kaplıydı ve boş meydanın yan taraflarından aşağı da sızmıştı. Hiç de Harap Ovalar’daki kadar fazla değildi. Bu kadar yükseklere daha az yağmur düşüyor olmalıydı.</p>
<p>Shallan taş meydanın kenarına geldi. Sarp bir uçurumdu. Eğer Nohadon <span style="font-style:italic;">gerçekten</span> de <span style="font-style:italic;">Kralların Yolunun</span> iddia ettiği gibi bu şehre yürüyerek gelmişse, o zaman yolu uçurum duvarlarına tırmanmayı da içermiş olmalıydı. Şimdiye kadar Yeminkapıları dışında aşağı inmenin hiçbir yolunu bulamamışlardı; ve eğer öyle bir yol olsaydı bile, dağların ortasında, uygarlıktan haftalarca uzakta mahsur kalırlardı. Güneşin yüksekliğine bakarak, âlimler Roshar’ın ortasının yakınlarında oldukları sonucuna varmışlardı, Tu Bayla ya da belki Emul’un yakınlarındaki dağlardalardı.</p>
<p>Ücra konumu şehri inanılmayacak derecede savunulabilir yapıyordu, ya da en azından Dalinar öyle demişti. Bu ayrıca onları tecrit ediyor, potansiyel olarak hapsediyordu. Ve bu da, karşılığında, neden herkesin Shallan’a bu şekilde baktığını açıklıyordu. Diğer Parekılıçlan’nı denemişlerdi, hiçbiri antik fabrialı çalıştıramıyordu. Shallan bu dağlardan kaçabilmelerinin kelimenin tam anlamıyla tek yoluydu.</p>
<p>Yakınlardaki askerlerden bir tanesi boğazını temizledi. “Siz kenara o kadar yakın olmanız gerektiğinden emin misiniz, Berrakhanım Parlayan?”</p>
<p>Shallan adama eğlenmiş bir bakış attı. “Ben o düşüşten sağ çıkıp, sonra geri tırmanabilirim, asker.”</p>
<p>“Ee, evet, Berrakhanım,” dedi asker kızararak.</p>
<p>Kenardan ayrıldı ve Dalinar’ı bulmak için yoluna devam etti. Yürürken gözler onu takip ediyordu: askerlerin, kâtiplerin, açıkgözlerin ve yücebeylerin hepsi aynıydı. Eh, bırak Parlayan Şövayle Shallan’ı görsünler. Her zaman özgürlüğünü daha sonra, farklı bir yüzün altında bulabilirdi.</p>
<p>Dalinar ve Navani ordunun ortasının yakınlarında bir grup kadına nezaret ediyorlardı. “Bir gelişme var mı?” diye sordu Shallan yaklaşırken.</p>
<p>Dalinar ona bir bakış attı. Kâtipler ellerindeki her uzakalemi kullanıyor, savaş kamplarına ve Tashikk’teki aktarım odasına uyarı haberleri gönderiyorlardı. <span style="font-style:italic;">Yeni bir fırtına gelebilir, doğudan değil, batıdan esen. Hazırlık yapın.</span></p>
<p>Dinmezfırtına bugün Harap Ovalar’ı terk ettikten sonra Roshar’ın en doğu kıyısında olan Yeni Natanan’ı vuracaktı. Ondan sonra doğu okyanusuna girecek ve Köken’e doğru hareket edecekti.</p>
<p>Ondan sonra ne olacağını bilen hiç kimse yoktu. Dünyanın etrafından dolaşacak ve batı kıyısını mı vuracaktı? Bütün yücefırtınalar aslında gezegenin etrafında dolaşan tek bir fırtına mıydı yoksa mitolojinin iddia ettiği gibi her seferinde Köken’de yeni bir tane mi oluşuyordu?</p>
<p>Alimler ve fırtınabekçileri bugünlerde ilki olduğunu düşünüyorlardı. Onların hesaplamalarına göre, eğer dinmezfırtınamn da yılın bu zamanında bir yücefırtınayla aynı hızda hareket ettiği varsayılırsa, geri dönerek Shinovar ve İri’yi vurmasından, sonra da kıta boyunca eserek korunaklı olduğu zannedilen şehirleri yıkıp geçmesinden önce birkaç günleri vardı.</p>
<p>“Haber yok,” dedi Dalinar, sesi gergindi. “Kral kaybolmuş gibi görünüyor. Dahası, görünüşe göre Kholinar’da bir ayaklanma çıkmış. İki soruya da düzgün bir cevap almayı başaramadım.”</p>
<p>“Eminim kral güvenli bir yerlerdedir,” dedi Shallan Navani’ye bir bakış atarak. Kadın sakin yüz ifadesini koruyordu ama bir kâtibe talimatlar verirken konuşması kısa ve sertti.</p>
<p>Yakınlarındaki sütuna benzer platolardan bir tanesi yanıp söndü. Bu çevresi boyunca dönen bir ışık duvarından oluşmuştu, arkasında solan bulanık ardd görüntü izleri bırakmıştı. Birileri Yeminkapısı’m çalıştırmıştı.</p>
<p>Dalinar Shallan’ın yanına geldi ve en sonunda platonun kıyısında maviler giymiş olan şekiller belirene ve merdivenlerden aşağı doğru inmeye başlayana kadar gerginlik içinde beklediler. Köprü Dört’tü.</p>
<p>“Ah, Yaradan’a şükür,” diye fısıldadı Shallan. Bu oydu, suikastçı değildi.</p>
<p>Şekillerden bir tanesi Dalinar ve diğerlerinin durmakta olduğu aşağıya doğru işaret etti. Kaladin adamlarından ayrıldı, merdivenlerden aşağı <span style="font-style:italic;">atlayarak</span> orduya doğru süzüldü. Taşlara yürüyerek indi, omzunda bir Parekılıcı taşıyordu, uzun subay ceketinin düğmeleri açıktı ve dizlerine kadar iniyordu.</p>
<p><span style="font-style:italic;">Hâlâ köle damgalan var,</span> diye düşündü Shallan. Gerçi uzun saçı bunların üstünü kapatıyordu. Gözleri de solgun bir maviye dönüşmüştü. Hafifçe parlıyorlardı.</p>
<p>“Stormblessed,” diye seslendi Dalinar.</p>
<p>“Yüceprens,” dedi Kaladin.</p>
<p>“Suikastçı?”</p>
<p>&quot;Öldü,” dedi Kaladin Kılıç’ı indirerek Dalinar’ın önünde taşlara saplarken. “Konuşmamız gerek. Bu...”</p>
<p>“Oğlum, köprücü,” diye sordu Navani arkadan. Yanına geldi ve Kaladin’i kolundan tuttu, sanki derisinden duman gibi yükselen Fırtınaışığı’ndan hiç rahatsız olmuyordu. &quot;Oğluma ne oldu?”</p>
<p>“Bir suikast girişimi oldu,” dedi Kaladin. “Ben onu engelledim ama kral yaralanmıştı. Dalinar’a yardım etmek için gelmeden önce onu güvenli bir yere sakladım.”</p>
<p>“Nerede?” diye ısrar etti Navani. “Biz savaş kamplarındaki adamlarımıza manastırları, malikâneleri, kışlaları arattırdık...”</p>
<p>“Onların hepsi fazla belliydi,” dedi Kaladin. “Eğer oraya bakmak sizin aklınıza gelebiliyorsa, suikastçıların de aklına gelebilirdi. Benim hiç kimsenin aklına gelmeyecek bir yere ihtiyacım vardı.”</p>
<p>“Nerede o zaman?” diye sordu Dalinar.</p>
<p>Kaladin gülümsedi.</p>
<p>♦</p>
<p>♦ ♦</p>
<p>Bizim Lopen elini yumruk yaparak içindeki küreyi sıkı sıkı tuttu. Yan odada, annesi bir krala fırça atıyordu.</p>
<p>“Hayır, hayır, Majesteleri,” dedi, sözleri epey şiveliydi, baltatazılarıyla kullandığı sert tonun aynısını kullanıyordu. “Sen hepsini birden dürüp, sonra yiyeceksin. Böyle parça parça olmaz. ”</p>
<p>“Ben o kadar da aç değilim, nanha,” dedi Elhokar. Sesi zayıftı ama sarhoş uykusundan uyanmıştı, bu da iyi bir işaretti.</p>
<p>“Yine de yiyeceksin!” dedi annesi. “Yüzü o kadar solgun bir adam gördüğüm zaman ne yapacağımı bilirim ve, kusura bakma da Majesteleri, sen ağartmak için güneşe asılmış çarşaf kadar soluksun! Lafın doğrusu bu. Yiyeceksin. Şikâyet yok.”</p>
<p>“Ben kralım. Kimse bana emir...”</p>
<p>“Sen şimdi benim evimdesin!” dedi annesi ve Lopen de dudaklarını oynatarak sözlerini taklit etti. “Herdazlı bir kadının evinde, ondan başka kimsenin mevkisinin önemi olmaz. Seni almaya geldikleri zaman karnı aç bulmayacaklar! Kimseye ona doğru düzgün yemek bile yedirememiş dedirtmem, harbiden bak! Ye hadi. Çorba pişiyor.”</p>
<p>Bizim Lopen gülümsedi ve her ne kadar kralın homurdandığını duysa da, <span style="font-style:italic;">ayrıca </span>tabağa çarpan kaşığın sesini de duydu. Lopen’in kuzenlerinin en güçlü iki tanesi Küçük Herdaz’daki kulübenin önünde oturuyordu, teknik olarak Yüceprens Sebarial’ın savaş kampındalardı ama Herdazlılar bunu pek umursamazdı. Dört diğer kuzen de sokağın ucunda oturuyor, tembel tembel birkaç çizme dikerken şüpheli şeylere karşı da gözcülük yapıyorlardı.</p>
<p>“Pekâlâ,” diye fısıldadı Lopen. &quot;Bu sefer harbiden de çalışmanız gerek.” Elindeki kürenin üzerine odaklandı. Tıpkı her gün yaptığı gibi, Yüzbaşı Kaladin parlamaya başladığından beri bir gün bile sektirmemişti. Eninde sonunda o da çözecekti. Bundan adı gibi emindi.</p>
<p>“Lopen.” Geniş bir yüz pencerelerin birinden içeri uzanarak dikkatini dağıttı. Chilinko, dayısı. “Kral adamı bir daha Herdazlı gibi giydir. Taşınmamız gerekebilir.”</p>
<p>“Taşınmak mı?” dedi Lopen ayağa kalkarak.</p>
<p>&quot;Yüceprens Sebarial’dan bütün savaş kamplarına haber geldi,” dedi Chilinko Herdazca. “Orada Ovalar’da bir şeyler bulmuşlar. Hazır ol. Her ihtimale karşı. Herkes konuşuyor. Ben bir şey anlamadım.” Başını iki yana salladı. “Önce o kimsenin haberinin olmadığı yücefırtına, sonra yağmurlar erken durdu, sonra fırtına kapası <span style="font-style:italic;">Alethkar’ın kral adamı</span> kapımın eşiğinde belirdi. Şimdi de bu. Bana hiç mantıklı görünmüyor ama sen kral adamla ilgilen.”</p>
<p>Bizim Lopen başını sallayarak onayladı. “Hallederim. Bir dakika.”</p>
<p>Chilinko çekilip gitti. Lopen avcunu açtı ve gözlerini küreye dikti. Her ihtimale karşı, bir günü küresiyle deneme yapmadan kaçırmak istemiyordu. Ne de olsa, eninde sonunda, bunlardan bir tanesine bakacaktı ve...</p>
<p>Bizim Lopen Işık’ı içine çekti.</p>
<p>Bir an içinde olup bitmişti ve o Fırtınaışığı derisinden tüterken orada öylece oturuyordu.</p>
<p>“Hah!” diye bağırdı ayağa fırlayarak. <span style="font-style:italic;">“Hah,}</span> Hey, Chilinko, geri gel buraya. Seni duvara yapıştırmam lâzım.”</p>
<p>Işık sönüp kayboldu. Bizim Lopen durarak kaşlarını çattı ve elini önünde kaldırdı. Bu kadar hızlı mı gitmişti? Ne olmuştu? Duraksadı. O karıncalanma...</p>
<p>Omzunu yokladı, o kadar uzun zaman önce kolunu kaybettiği yeri. Orada parmakları yara izinden dışarı çıkmaya başlamış olan yeni bir et yumrusu buldu.</p>
<p><span style="font-style:italic;">“Vay fırtınalar götürsün bel</span> Millet, bizim Lopen’e bütün kürelerinizi verin! Benim yapılacak parlamam var.”</p>
<p>♦</p>
<p>♦ ♦</p>
<p>Moash sarsıla sarsıla giderek savaş kamplarından çıkmakta olan arabanın arka tarafında oturuyordu. Önde de gidebilirdi ama paketlerin içinde sararak burada arkaya dizdikleri Zırh’ından fazla uzakta olmak istemiyordu. Gizliydi. Kılıç ve Zırh onun adına kayıtlı olabilirdi ama eğer Alethi yüksek sosyetesi Moash’ın onlarla birlikte kaçmaya çalıştığını fark edecek olursa, neler olacağı hakkında hiçbir fikri yoktu.</p>
<p>Arabası savaş kamplarının hemen dışındaki bir yamacı tırmanıyordu. Arkalarında, devasa insan sırası kıvrıla kıvrıla Harap Ovalar’a doğru uzanıyordu. Yüceprens Dalinar’ın emirleri açık olsa da, afallatıcıydı. Savaş kampları terk ediliyordu. Bütün parshmenler geride bırakılacaktı ve herkes Harap Ovalar’ın ortasına doğru ilerleyecekti.</p>
<p><span style="font-weight:bold;">Yüceprenslerin bazıları itaat etmişti. Diğerleri etmemişti. İlginç bir şekilde, Sa-deas da itaat edenlerden bir tanesiydi, onun savaş kampı da Sebarial, Roion ve Ala-dar’ınkiler kadar hızla boşalmıştı. Görünüşe göre herkes gidiyordu, çocuklar bile.</span></p>
<p><span style="font-weight:bold;">Moash’ın arabası yavaşlayarak durdu. Birkaç saniye sonra Graves arka tarafa geldi. “Saklanmak için endişe etmemize gerek yokmuş,” diye mırıldandı göçe bakarken. “Onlar bize dikkat etmek için fazlasıyla meşguller. Oraya bak.”</span></p>
<p><span style="font-weight:bold;">Bazı tüccar grupları Dalinar’ın savaş kampının dışında toplanmışlardı. Gitmek için toparlanıyormuş gibi görünüyorlardı ama herhangi bir gözle görülür ilerleme kaydetmiyorlardı.</span></p>
<p><span style="font-weight:bold;">“Leş yiyiciler,” dedi Graves. &quot;Yağmalamak için terk edilen savaş kamplarına girecekler. Fırtına kapası salaklar. Başlarına gelecek şeyi hak ediyorlar.”</span></p>
<p><span style="font-weight:bold;">&quot;Başlarına </span><span style="font-weight:bold;font-style:italic;">ne</span><span style="font-weight:bold;"> gelecek?” dedi Moash. Sanki bir yücefırtınadan sonra bentlerini aşmış çamurlu bir nehrin içine fırlatılmış gibi hissediyordu. Akıntıyla birlikte yüzüyordu ama başını suyun üstünde tutmayı zar zor başarabiliyordu.</span></p>
<p><span style="font-weight:bold;">Kaladin’i öldürmeye çalışmıştı. </span><span style="font-weight:bold;font-style:italic;">Kaladin’i.</span><span style="font-weight:bold;"> Her şey darmadağın olmuştu. Kral kurtulmuştu, Kaladin’in güçleri geri dönmüştü ve Moash... Moash da bir haindi. İki katı hain.</span></p>
<p><span style="font-weight:bold;">“Dinmezfırtına,” dedi Graves. Şimdi fakir bir koyugözün yamalı tulumu ve gömleğini giyerken, hiç de o kadar asil görünmüyordu. Gözlerini koyulaştırmak için bir tür garip göz damlası kullanmış, sonra Moash’a da aynısını yapmasını söylemişti.</span></p>
<p><span style="font-weight:bold;">“Ve o da?”</span></p>
<p><span style="font-weight:bold;">“Diyagram belirsiz,” dedi Graves. “Biz terimi bile sadece Gavilar’ın görüleri sayesinde biliyoruz. Diyagram büyük ihtimalle bunun Yokelçileri geri getireceğini söylüyor gerçi. Onlar da görünüşe göre parshmenler çıktı.” Başını iki yana salladı. “Hay Cehennem. Kadın haklı çıktı.”</span></p>
<p><span style="font-weight:bold;">“Ne kadını?”</span></p>
<p><span style="font-weight:bold;">“Jasnah Kholin.”</span></p>
<p><span style="font-weight:bold;">Moash başını olumsuzca salladı. Olan bitenlerin </span><span style="font-weight:bold;font-style:italic;">hiçbirisini</span><span style="font-weight:bold;"> anlamıyordu. Graves’in cümleleri bir arada durmaması gereken kelime yığınları gibi geliyordu. Parshmenler, Yokelçiler? Jasnah Kholin? O kralın kız kardeşiydi. Denizde ölmemiş miydi o? Graves onu nereden tanıyordu?</span></p>
<p><span style="font-weight:bold;">“Sen gerçekte kimsin?” diye sordu Moash.</span></p>
<p><span style="font-weight:bold;">“Bir vatansever,” dedi Graves. “Tıpkı sana söylediğim gibi. Bizim çağrı gelene kadar kendi ilgi alanlarımız ve hedeflerimizin peşinden koşmamıza izin veriliyor.” Başını salladı. “Ben yorumumun doğru olduğundan çok emindim; eğer Elhokar’ı ortadan kaldıracak olursak, Dalinar gelecekte bizim müttefikimiz olacaktı... Eh, görünüşe göre yanılmışım. Ya o, ya da çok geç kaldım.”</span></p>
<p><span style="font-weight:bold;">Moash kendini hasta hissediyordu.</span></p>
<p><span style="font-weight:bold;">Graves onu kolundan tuttu. “Kaldır başını, Moash. Yanımda bir Paredar getirmek, görevimin </span><span style="font-weight:bold;font-style:italic;">tamamen</span><span style="font-weight:bold;"> bir kayıp olmadığı anlamına gelecek. Dahası, sen bize bu yeni Parlayan’ı anlatabilirsin. Seni Diyagram’la tanıştıracağım. Bizim önemli bir işimiz var.”</span></p>
<p><span style="font-weight:bold;">“Bütün dünyanın kurtuluşu, dostum.” Graves kolunu sıvazladı, sonra diğerlerinin olduğu arabanın ön tarafına doğru yürüdü.</span></p>
<p><span style="font-weight:bold;">Bütün dünyanın kurtuluşu.</span></p>
<p><span style="font-weight:bold;font-style:italic;">Ben on aptallardan biri yerine konuldum,</span><span style="font-weight:bold;"> diye düşündü Moash çenesi göğsünde. </span><span style="font-weight:bold;font-style:italic;">Ve nasıl olduğunu bile bilmiyorum.</span></p>
<p><span style="font-weight:bold;">Araba tekrar ilerlemeye başladı.</span></p>
<p><a id="bookmark1"></a><span style="font-style:italic;">1173090605 1173090801 1173090901 1173091001 1173091004 1173100105 1173100205 1173100401 1173100603 1173100804</span></p>
<p>-Diyagram’dan, Kuzey Duvarı Kodası, Pencere Pervazı bölgesi: paragraf 2 (Bu bir tarihler dizisiymiş gibi görünüyor ancak anlamları henüz bilinmiyor.)</p>
<p><span style="font-weight:bold;">Kısa süre sonra kulenin içine yerleşmeye başladılar.</span></p>
<p><span style="font-weight:bold;">Yapabilecekleri başka hiçbir şey yoktu, gerçi Adolin’in keşif seferi bitmekten çok uzaktı. Gece yaklaşıyordu ve dışarıda sıcaklık düşüyordu. Onun da ötesinde, Harap Ovalar’a gelen yücefırtına şu anda araziler boyunca ilerliyor olacaktı ve eninde sonunda bu dağlara da ulaşacaktı. Bütün kıtayı geçmesi bir gün sürerdi ve onlar büyük olasılıkla ortanın yakınlarındalardı, o yüzden yaklaşmış olması gerekirdi.</span></p>
<p><span style="font-weight:bold;font-style:italic;">Beklenmedik bir yücefırtına,</span><span style="font-weight:bold;"> diye düşündü Shallan muhafızlarıyla birlikte karanlık koridorlarda yürürken. </span><span style="font-weight:bold;font-style:italic;">Ve öbür taraftan gelen başka bir şey.</span></p>
<p><span style="font-weight:bold;">Bu kulenin, içindekilerin, her koridorunun, muhteşem bir sanat eseri olduğunu görebiliyordu. Hiçbir şeyi çizmek istemiyor olması, Shallan’ın ne kadar yorgun olduğunun açık bir işaretiydi. Sadece uyumak istiyordu.</span></p>
<p><span style="font-weight:bold;">Kürelerinin ışığı ilerideki duvarın üstünde garip bir şeyi aydınlattı. Shallan yüzünü asarak bitkinliğini bir kenara bıraktı ve yanına yaklaştı. Katlanmış küçük bir kâğıttı, bir kart gibiydi. Eşit derecede şaşırmış gibi görünen muhafızlarına bir bakış attı.</span></p>
<p><span style="font-weight:bold;">Kartı duvardan aldı, arka tarafından bir parça bitmumuyla oraya yapıştırılmıştı. içinde Hayaletkanlar’ın üçgen sembolü vardı. Onun altında da Shallan’ın adı. Peçe’nin adı değil.</span></p>
<p><span style="font-weight:bold;">Shallan’ın.</span></p>
<p><span style="font-weight:bold;">Panik. Tetiktelik. Bir an içinde fenerlerindeki Işık’ı içine çekerek koridoru karanlığa gömmüştü. Ancak yakınlardaki bir kapı ağzından ışık geliyordu.</span></p>
<p><span style="font-weight:bold;">Gözlerini ona dikti. Gaz incelemek için ilerliyordu ama Shallan bir hareketle onu durdurdu.</span></p>
<p><span style="font-weight:bold;">Kaçmak mı, dövüşmek mi?</span></p>
<p><span style="font-weight:bold;font-style:italic;">Nereye kaçacağım</span><span style="font-weight:bold;">? diye düşündü. Tereddütle kapının ağzına doğru yaklaştı, geri çekilmeleri için muhafızlarına tekrar elini sallamıştı.</span></p>
<p><span style="font-weight:bold;">içeride Mraize duruyordu, gözlerini bu kulenin içindeki başka bir kısma tepeden bakan büyük cam bir pencereden dışarıya dikmişti. Shallan’a doğru döndü, çarpık ve yara izli ama bir şekilde hâlâ şık giysilerinin içinde zarif görünüyordu.</span></p>
<p><span style="font-weight:bold;">Peki. Demek keşfedilmişti.</span></p>
<p><span style="font-weight:bold;font-style:italic;">Ben artık bağrışlar geldiği zaman odasında saklanan çocuk değilim,</span><span style="font-weight:bold;"> diye düşündü kendi kendine sertçe odanın içine girerken. </span><span style="font-weight:bold;font-style:italic;">Eğer bu adamdan kaçarsam, o beni avlanacak bir şey olarak görür.</span></p>
<p><span style="font-weight:bold;">Shallan onun tam yanına kadar geldi, Desen’i çağırmaya hazırdı. O diğer Parekı-lıçları gibi değildi; Shallan artık bunu kabul ediyordu. O gereken on kalp atışından daha hızlı gelebilirdi.</span></p>
<p><span style="font-weight:bold;">Bunu daha önce de yapmıştı. Shallan onun bunu yapabileceğini itiraf etmeye gönüllü değildi. Bunu itiraf etmek çok fazla şey anlamına gelirdi.</span></p>
<p><span style="font-weight:bold;font-style:italic;">Yalanlarımın daha kaç tanesi başarabileceğim şeylere engel oluyor</span><span style="font-weight:bold;">? diye düşündü. Ama Shallan’ın o yalanlara ihtiyacı vardı. İhtiyacı vardı.</span></p>
<p><span style="font-weight:bold;">“Sen beni epey büyük bir ava çıkardın, Peçe,” dedi Mraize. “Eğer orduyu kurtarman sırasında güçlerin açığa çıkmış olmasaydı, belki sahte kimliğini hiçbir zaman keşfedemezdim. ”</span></p>
<p><span style="font-weight:bold;">“Sahte kimlik olan Peçe, Mraize,” dedi Shallan. “Ben benim.”</span></p>
<p><span style="font-weight:bold;">Mraize onu inceledi. “Sanmıyorum.”</span></p>
<p><span style="font-weight:bold;">Shallan o bakışa karşılık verdi ama içten içe titremişti.</span></p>
<p><span style="font-weight:bold;">“İlginç bir konumdasın,” dedi Mraize. “Güçlerinin gerçek doğasını saklayacak mısın? Ben ne olduklarını tahmin etmeyi başardım ama başkaları o kadar bilgili olmayacaklardır. Onlar sadece Kılıç’ı görecek ve daha başka neler yapabileceğini sormayacaktır.”</span></p>
<p><span style="font-weight:bold;">“Bunun seni neden ilgilendirdiğini göremiyorum.”</span></p>
<p><span style="font-weight:bold;">“Sen bizden birisin,” dedi Mraize. “Biz birbirimizi kollarız.”</span></p>
<p><span style="font-weight:bold;">Shallan kaşlarını çattı. “Ama sen yalanımı fark ettin. ”</span></p>
<p><span style="font-weight:bold;">“Sen Hayaletkanlar’ın bir üyesi olmak istemediğini mi söylüyorsun?” Ses tonu tehditkâr değildi ama o gözler... Fırtınalar, o gözler taşları bile delebilirdi. &quot;Biz her önüne geleni aramıza davet etmeyiz.”</span></p>
<p><span style="font-weight:bold;">“Siz Jasnah’yı öldürdünüz,” diye tısladı Shallan.</span></p>
<p><span style="font-weight:bold;">“Evet. Onun da bizim bir dizi üyemize suikast düzenletmesinden sonra. Sen onun ellerinin de kanlı olmadığını düşünmüyordun, değil mi, Peçe?”</span></p>
<p><span style="font-weight:bold;">Shallan başını çevirerek bakışından kaçtı.</span></p>
<p><span style="font-weight:bold;">“Senin Shallan Davar çıkacağını önceden tahmin etmem gerekirdi,” diye devam etti Mraize. “Bunu daha önceden göremediğim için kendimi bir aptal gibi hissediyorum. Ailenin bu olaylara karışan uzun bir tarihçesi var.&quot;</span></p>
<p><span style="font-weight:bold;">“Size yardım etmeyeceğim,&quot; dedi Shallan.</span></p>
<p><span style="font-weight:bold;">“İlginç. Kardeşlerinin elimde olduğunu bilmen gerekir.”</span></p>
<p><span style="font-weight:bold;">Shallan ona sertçe baktı.</span></p>
<p><span style="font-weight:bold;">“Artık eviniz yok, ” dedi Mraize. “Ailenin arazilerine yakın zamanda bir ordu tarafından el konuldu. Ben, kardeşlerini taht savaşlarının kargaşasından kurtardım ve onları buraya getiriyorum. Ancak ailenin bana bir borcu var. Bir adet Ruhdökümcü. Bozuk.”</span></p>
<p><span style="font-weight:bold;">Mraize gözlerinin içine baktı. “Senin de, tahminime göre, </span><span style="font-weight:bold;font-style:italic;">ondan</span><span style="font-weight:bold;"> olman ne kadar şanslı, küçük bıçak.”</span></p>
<p><span style="font-weight:bold;">Shallan Desen’i çağırdı. “Onları kullanarak şantaj yapmana izin vermektense seni öldürürüm...”</span></p>
<p><span style="font-weight:bold;">“Şantaj değil,” dedi Mraize. “Onlar güven içinde varacaklar. Senin için bir hediye. Bekleyerek sözlerimin doğru olduğunu görebilirsin. Borcundan bahsetmemin tek sebebi senin... Zihninde yer edinmesini sağlamak.”</span></p>
<p><span style="font-weight:bold;">Shallan bocalayarak kaşlarını çattı, Parekılıcı elindeydi. “Neden?” diye sordu en sonunda.</span></p>
<p><span style="font-weight:bold;">&quot;Çünkü sen cahilsin,” dedi Mraize onun yanına yaklaşarak, tepesinde yükseliyordu. “Sen bizim kim olduğumuzu bilmiyorsun. Sen bizim ne yapmaya çalıştığımızı bilmiyorsun. Sen aslında neredeyse hiçbir şeyi bilmiyorsun, Peçe. Baban bize neden katıldı? Abin Semadeşenler’e neden gitti? Görüyorsun ki, biraz araştırma yaptım. Senin için cevaplarım var.” Şaşırtıcı bir şekilde, Shallan’a arkasını döndü ve kapıya doğru yürüdü. “Sana düşünmen için zaman vereceğim. Sen Parlayanlar’ın arasındaki yeni edindiğin yerin bizden birisi olmana izin vermeyeceğini düşünür gibi görünüyorsun, ama ben bunu farklı görüyorum, </span><span style="font-weight:bold;font-style:italic;">babskı</span><span style="font-weight:bold;">m da öyle. Bırak Shallan Davar bir Parlayan olsun, asil ve muhafazakar. Bize Peçe gelsin.” Kapı ağzının yanında durdu. “Ve gerçeği o bulsun.”</span></p>
<p><span style="font-weight:bold;">Koridora çıkarak kayboldu. Shallan kendisini öncekinden bile daha fazla tükenmiş olarak buldu. Deseni bıraktı ve sırtım duvara yasladı. </span><span style="font-weight:bold;font-style:italic;">Elbette ki</span><span style="font-weight:bold;"> Mraize de buraya gelmeyi başaracaktı, büyük ihtimalle orduların içinde bir yerde saklanıyordu. Urithiru’ya ulaşmak Hayaletkanlar’ın birincil amaçlarından bir tanesiydi. Onlara yardım etmemek yönündeki kararlılığına rağmen, Shallan onları da orduyla birlikte tam olarak gitmeyi istedikleri yere getirmişti.</span></p>
<p><span style="font-weight:bold;">Kardeşleri? Onlar gerçekten de güvende olacak mıydı? Ya ailesinin hizmetkârları, abisinin nişanlısı?</span></p>
<p><span style="font-weight:bold;">İçini çekerek kapıya doğru yürüdü ve muhafızlarını aldı. </span><span style="font-weight:bold;font-style:italic;">Gerçeği o bulsun.</span><span style="font-weight:bold;"> Ya o gerçeği bulmayı istemiyorsa? Desen hafifçe uğuldadı.</span></p>
<p><span style="font-weight:bold;">Işık için kendi parlamasını kullanarak kulenin zemin katına kadar yürüdü ve söylediği gibi bir odanın yanındaki koridorda bekleyen Adolin’i buldu. Bileğini sardır-mıştı ve yüzündeki bereler morlaşmaya başlıyordu. Bunlar onun yakışıklılığını </span><span style="font-weight:bold;font-style:italic;">birazcık</span><span style="font-weight:bold;"> daha az sarhoş edici bir düzeye indiriyordu ama bir ‘ben bugün bir sürü insanı yumrukladım’ haşin havası da yok değildi, kendi çapında o da cezbediciydi.</span></p>
<p><span style="font-weight:bold;">&quot;Sen tükenmiş gibi görünüyorsun,” dedi Shallan’ın yanağına ufak bir öpücük kondurarak.</span></p>
<p><span style="font-weight:bold;">“Ve sen de birileri yüzünle davul çalmış gibi görünüyorsun,” dedi Shallan ama ona gülümsedi. “Senin de biraz uyuman gerek.”</span></p>
<p><span style="font-weight:bold;">“Uyuyacağım,” dedi Adolin. “Yakında.” Shallan’ın yüzüne dokundu. “Sen inanılmazsın, biliyor musun. Her şeyi kurtardın. Herkesi.”</span></p>
<p><span style="font-weight:bold;">&quot;Bana camdan yapılmışım gibi muamele etmeye gerek yok, Adolin.”</span></p>
<p><span style="font-weight:bold;">“Sen bir Parlayan’sın,” dedi. “Yâni...” Elini dağınık kalmakta ısrarlı olan saçlarının arasından geçirdi. “Shallan. Sen artık bir açıkgözden bile daha büyük bir şeysin.” “Sen şişmanladığımı mı ima ediyorsun?”</span></p>
<p><span style="font-weight:bold;">“Ne? Hayır. Ben diyorum ki...” Adolin kızardı.</span></p>
<p><span style="font-weight:bold;">“Ben aramızın bir garip hâle gelmesine izin </span><span style="font-weight:bold;font-style:italic;">vermeyeceğim,</span><span style="font-weight:bold;"> Adolin.”</span></p>
<p><span style="font-weight:bold;">“Ama...”</span></p>
<p><span style="font-weight:bold;">Shallan bir kucaklamayla onu kavradı ve öpüşmeye zorladı, derin ve tutkulu bir öpüşme. O bir şeyler mırıldanmaya çalıştı ama Shallan dudaklarını onunkilere bastırarak öpmeye devam etti, arzusunu ona da hissettirmeye çalışıyordu. Adolin öpücüğün içinde eriyip gitti, sonra Shallan’ın gövdesine sarıldı ve yakınına çekti.</span></p>
<p><span style="font-weight:bold;">Bir an sonra ise geriye çekildi. “Acıttı be!”</span></p>
<p><span style="font-weight:bold;">“Aa!” Shallan onun yüzündeki bereleri hatırlayarak bir elini ağzına kapattı. “Özür dilerim.”</span></p>
<p><span style="font-weight:bold;">Adolin sırıttı, sonra tekrar yüzünü buruşturdu, görünüşe göre o da acıtıyordu. “Değer. Her neyse, eğer sen fazla dayanılmaz olmamaya söz verirsen, ben de bir garip olmamaya söz veririm. En azından iyileşene kadar. Anlaştık mı?”</span></p>
<p><span style="font-weight:bold;">“Anlaştık.”</span></p>
<p><span style="font-weight:bold;">Shallan’ın muhafızlarına doğru baktı. “Parlayan Hanım’ı kimse rahatsız etmeyecek, tamam mı?”</span></p>
<p><span style="font-weight:bold;">Muhafızlar başlarıyla onayladı.</span></p>
<p><span style="font-weight:bold;">“İyi uyu,” dedi Adolin odaya açılan kapıyı iterek açarken. Odaların pek çoğunda uzun zamandır terk edilmiş olmalarına rağmen tahta kapılar vardı. “Umarım oda uygundur. Sprenin seçti.”</span></p>
<p><span style="font-weight:bold;">Spreni mi? Shallan kaşlarını çattı, sonra odanın içine girdi. Adolin kapıyı kapattı. Shallan penceresiz taş odayı inceledi. Neden Desen onun için bu yeri özel olarak seçmişti? Oda dikkate değer gibi görünmüyordu. Adolin onun için bir Fırtınaışığı feneri bırakmıştı, ne kadar az dolu mücevherlerinin kaldığı düşünülecek olursa müsrif-çeydi; ve bu köşesinde tahta bir bank olan küçük, kare şekilli bir odayı aydınlatıyordu. Onun üstünde birkaç battaniye vardı. Adolin battaniyeleri nereden bulmuştu?</span></p>
<p><span style="font-weight:bold;">Duvara yüzünü astı. Buradaki kayalar bir kare şeklinde solmuştu, sanki bir zamanlar birileri oraya bir resim asmış gibiydi. Aslında, o garip bir şekilde tanıdık geliyordu. Buraya daha önce gelmiş olduğundan değildi de, o karenin duvarda asılı durduğu yer...</span></p>
<p><span style="font-weight:bold;">Bu tam olarak evlerinde babasının duvarındaki resmin asılı durduğu yerdi.</span></p>
<p><span style="font-weight:bold;">Zihni uğuldamaya başladı.</span></p>
<p><span style="font-weight:bold;">“Mmm...” dedi Desen yanında zeminden. “Zaman geldi.”</span></p>
<p><span style="font-weight:bold;">“Hayır.”</span></p>
<p><span style="font-weight:bold;">“Zaman geldi,” diye tekrar etti. “Hayaletkanlar etrafını çeviriyor. İnsanların bir Parlayan’a ihtiyacı var.”</span></p>
<p><span style="font-weight:bold;">“Var bir tane. Köprücü oğlan.”</span></p>
<p><span style="font-weight:bold;">“Yeterli değil. Sana ihtiyaçları var.”</span></p>
<p><span style="font-weight:bold;">Shallan yaşlı gözlerini kırpıştırdı. Oda ona rağmen değişmeye başladı. Beyaz halı belirdi. Duvarda bir resim. Mobilyalar. Duvarlar açık maviye boyandı.</span></p>
<p><span style="font-weight:bold;">İki ceset.</span></p>
<p><span style="font-weight:bold;">Shallan sadece bir illüzyon olsa da, bir tanesinin üzerinden atladı ve duvara doğru yürüdü. Bir resim belirdi, illüzyonun bir parçasıydı, ve beyaz bir ışıltıyla etrafı çevrelendi. Arkasında gizli bir şey vardı. Shallan resmi kenara itti, ya da itmeyi denedi. Parmakları sadece illüzyonun bulanıklaşmasına neden olmuştu.</span></p>
<p><span style="font-weight:bold;">Bu hiçbir şey değildi. Sadece sahip olmamayı dilediği bir hatıranın tekrar yaratımıydı.</span></p>
<p><span style="font-weight:bold;">“Mmm... Daha iyi bir yalan, Shallan.”</span></p>
<p><span style="font-weight:bold;">Gözlerini kırpıştırarak yaşları dağıttı. Parmaklan yükseldi ve onları tekrar duvara dayadı. Bu sefer, resmin çerçevesinin hissedebiliyordu. Bu gerçek değildi. Bir an için, öyle olduğunu hayal etti ve görüntünün onu yakalamasına izin verdi.</span></p>
<p><span style="font-weight:bold;">“Numara yapmaya devam edemez miyim?”</span></p>
<p><span style="font-weight:bold;">“Hayır.”</span></p>
<p><span style="font-weight:bold;">Shallan oradaydı, babasının odasında. Titreyerek resmi kenara çekti ve arkasındaki duvarın içindeki kasayı ortaya çıkardı. Anahtarı kaldırdı ve tereddüt etti. “Annemin ruhu içeride.”</span></p>
<p><span style="font-weight:bold;">&quot;Mmm... Hayır. Onun ruhu değil. Ruhunu alan.”</span></p>
<p><span style="font-weight:bold;">Shallan kasanın kilidini açtı, sonra kapağını, kasanın içi önündeydi. Küçük bir Parekılıcı. Kasanın içine hızla fırlatılmıştı, ucu arka tarafını delip çıkıyordu, kabzası Shallan’a doğruydu.</span></p>
<p><span style="font-weight:bold;">“Bu şendin,” diye fısıldadı.</span></p>
<p><span style="font-weight:bold;">“Mmm... Evet.”</span></p>
<p><span style="font-weight:bold;">“Babam seni benden aldı ve buraya saklamaya çalıştı,” dedi Shallan. “Elbette, bu bir işe yaramazdı. Sen o kasayı kapatır kapatmaz kayboldun. Sise dönüştün. O düzgün düşünemiyordu. İkimiz de öyleydik.”</span></p>
<p><span style="font-weight:bold;">Döndü.</span></p>
<p><span style="font-weight:bold;">Kırmızı halı. Bir zamanlar beyazdı. Annesinin arkadaşı yerde yatıyordu, kolundan kan akıyordu ama onu o yara öldürmemişti. Shallan diğer cesede doğru yürüdü, yüz üstü yatan, mavi ve altın renkli güzel elbiseli olana. Kızıl saçlar başının etrafında bir desen şeklinde yayılıyordu.</span></p>
<p><span style="font-weight:bold;">Shallan çömeldi ve annesinin cesedini döndürerek gözleri yanmış bir kafatasıyla yüzleşti.</span></p>
<p><span style="font-weight:bold;">“O neden beni öldürmeye çalıştı, Desen?” diye fısıldadı.</span></p>
<p><span style="font-weight:bold;">&quot;Mmm...”</span></p>
<p><span style="font-weight:bold;">“Neler yapabildiğimi keşfettiği zaman başladı.”</span></p>
<p><span style="font-weight:bold;">Şimdi hatırlıyordu. Annesinin yanında Shallan’ın tanımadığı bir arkadaşıyla gelişi, babasıyla yüzleşmeleri. Annesinin bağrışları, babasıyla tartışması.</span></p>
<p><span style="font-weight:bold;">Shallan’a </span><span style="font-weight:bold;font-style:italic;">onlardan</span><span style="font-weight:bold;"> biri demesi.</span></p>
<p><span style="font-weight:bold;">Babasının içeri dalışı. Annesinin arkadaşının elinde bir bıçak, ikilinin boğuşması, arkadaşın kolunun kesilmesi. Halının üstüne dökülen kan. O kavgayı arkadaş kazanmış, sonunda babasını yere yıkarak hareketsiz tutmuştu. Annesi bıçağı aldı ve Shallan’a doğru geldi.</span></p>
<p><span style="font-weight:bold;">Ve sonra...</span></p>
<p><span style="font-weight:bold;">Ve sonra Shallan’ın ellerinde bir kılıç.</span></p>
<p><span style="font-weight:bold;">“O herkesi onu </span><span style="font-weight:bold;font-style:italic;">kendisinin</span><span style="font-weight:bold;"> öldürdüğüne inandırdı,” diye fısıldadı Shallan. “Öfke içinde karısını ve karısının aşığım öldürdüğüne, onları öldüren aslında ben olduğum hâlde. O beni korumak için yalan söyledi.&quot;</span></p>
<p><span style="font-weight:bold;">“Biliyorum.&quot;</span></p>
<p><span style="font-weight:bold;">“O sır onu yok etti. O bizim bütün ailemizi yok etti.”</span></p>
<p><span style="font-weight:bold;">“Biliyorum.”</span></p>
<p><span style="font-weight:bold;">“Senden nefret ediyorum,” diye fısıldadı Shallan annesinin ölü gözlerinin içine bakarken.</span></p>
<p><span style="font-weight:bold;">“Biliyorum.” Desen hafifçe uğuldadı. “Eninde sonunda, sen beni de öldüreceksin ve intikamını almış olacaksın.”</span></p>
<p><span style="font-weight:bold;">“Ben intikam istemiyorum. Ben ailemi istiyorum.&quot;</span></p>
<p><span style="font-weight:bold;">Shallan kollarını etrafına dolayarak başını içlerine gömdü, illüzyon beyaz duman erir, sonra da geride boş bir oda bırakarak kaybolurken ağladı.</span></p>
<p>♦</p>
<p>♦ ♦</p>
<p><span style="font-weight:bold;font-style:italic;">Varabildiğim tek sonuç başarılı olduğumuz, Restares,</span><span style="font-weight:bold;"> yazdı Amaram aceleyle, rünler özensiz mürekkepten bir kargaşaydı. </span><span style="font-weight:bold;font-style:italic;">Dalinar'ın ordusundan gelen raporlar Yokelçilerin sadece görülmediğine, onlarla savaşıldığına da işaret ediyor. Kızıl gözler, antik güçler. Görünüşe göre onlar bu dünyanın üzerine yeni bir fırtına salmışlar.</span></p>
<p><span style="font-weight:bold;">Tahtasından başını kaldırdı ve pencereden dışarıya göz attı. At arabası Dalinar’ın savaş kampındaki yol boyunca sarsılarak ilerliyordu. Askerlerinin hepsini göndermişti ve geri kalan muhafızları da göçe nezaret etmek için gitmişti. Amaram ününe rağmen kampın içine kolaylıkla girebilmeyi başarmıştı.</span></p>
<p><span style="font-weight:bold;">Kağıdına geri döndü. </span><span style="font-weight:bold;font-style:italic;">Ben bu başarıyla övünmüyorum,</span><span style="font-weight:bold;"> diye yazdı. </span><span style="font-weight:bold;font-style:italic;">Hayatlar yi-tirilecek. Bu Şerefin Oğulları olarak her zaman bizim yükümüz olmuştur. Elçileri geri getirmek, Kilise’nin egemenliğini geri getirmek için dünyayı bir krize sokmamız gerekiyordu.</span></p>
<p><span style="font-weight:bold;">Şu anda ortaya çıkan kriz çok korkunç. Elçiler geri dönecekler. Karşımıza çıkan sorunlara bakılırsa, nasıl dönmezler? Ama çok kişi ölecek. Pek çok kişi. Nalan izin versin de kayıplara değsin. Her neyse, yakında senin için daha fazla bilgim olacak. Sana tekrar yazdığım zaman, bunu Urithiru’dan yapmayı umut ediyorum.</span></p>
<p><span style="font-weight:bold;">At arabası yavaşlayarak durdu ve Amaram kapıyı iterek açtı. Mektubu araba sürücüsü Pama’ya verdi. O da aldı ve mesajını Restares’e göndermek için çantasındaki uzakalemi aramaya başladı. Amaram bunu kendisi de yapardı ama hareket hâlindeyken uzakalem kullanamıyordun.</span></p>
<p><span style="font-weight:bold;">İşi bittiği zaman Pama kâğıtları yok edecekti. Amaram arabanın arka tarafındaki sandıklara bir göz attı; içlerinde kıymetli bir yük vardı, bütün haritalarını, notlarını ve teorilerini içeriyordu. Onları da askerlerinin yanında mı bıraksaydı? Buradaki kargaşaya rağmen, Dalinar’ın savaş kampına elli adamlık kuvvet getirmek kesinlikle dikkatleri çekerdi, o yüzden Amaram onlara Ovalar’da buluşma talimatı vermişti.</span></p>
<p><span style="font-weight:bold;">Hareket etmeye devam etmesi gerekiyordu. Pelerininin kapüşonunu çekip yürüyerek at arabasından uzaklaştı. Dalinar’ın tapmak yerleşkesinin avluları, pek çok kişi bu stresli zamanda ardentlere geldiği için savaş kamplarının büyük bir kısmından daha fazla kargaşa içindeydi. Onlardan bir tanesine Dalinar’ın ordusunda savaşmış olan kocası adına bir dua yakmaları için yalvaran bir annenin yanından geçti. Ardent ona eşyalarını toplaması ve Ovalar’a doğru yola çıkan kervanlara katılması gerektiğini tekrar tekrar söylüyordu.</span></p>
<p><span style="font-weight:bold;">Olmuştu. </span><span style="font-weight:bold;font-style:italic;">Gerçekten de</span><span style="font-weight:bold;"> olmuştu. Şeref’in Oğulları uzun zamandan sonra hedeflerine ulaşmıştı. Gavilar olsa gurur duyardı. Başka bir ardent neye ihtiyacı olduğunu sormak için yaklaşırken, Amaram döndü ve adımlarını hızlandırdı. Ama o kapüşonunun içine bakarak Amaram’ı tanıyamadan önce, dikkati babalarının yolculuğu yapmak için çok yaşlı olduğundan şikâyet eden bir çift genç tarafından çekildi, bir şekilde onu taşımalarına yardım etmeleri için ardentlere yalvarıyorlardı.</span></p>
<p><span style="font-weight:bold;">Manastır binasının delileri tuttukları köşesine ulaşmayı başardı ve köşeyi dönüp arka duvara vararak gözlerden uzaklaştı, savaş kampının kendisinin kıyısının yakınlarındaydı. Etrafına bakındı, sonra Kılıç’ım çağırdı. Birkaç hızlı kesikle...</span></p>
<p><span style="font-weight:bold;">O neydi?</span></p>
<p><span style="font-weight:bold;">Hızla döndü, birilerinin yaklaştığını gördüğünden emindi. Ama hiçbir şey yoktu. Gölgeler ona oyun oynuyordu. Duvara kesikleri attı ve sonra dikkatlice iterek oluşan deliği açtı. Ulu Kişi, Talenelat’Elin, Savaş Elçisinin ta kendisi karanlık odanın içinde oturuyordu, duruşu aynı daha önceden olduğu gibiydi. Yatağının ucuna oturmuş, öne doğru eğilmişti, başı eğikti.</span></p>
<p><span style="font-weight:bold;">“Neden sizi böyle bir karanlık içinde tutmak zorundalar?” dedi Amaram Kılıç’ım bırakırken. “Bu sizin gibi birisini bırakın, insanların en düşüğü için bile uygun değil. Benim Dalinar’a delilere karşı gösterilen tutum hakkında söyleyecek bir çift sözüm...”</span></p>
<p><span style="font-weight:bold;">Hayır, olmayacaktı. Dalinar onun bir katil olduğunu düşünüyordu. Amaram uzun, derin bir nefes aldı. Elçiler’in geri döndüğünü görmek için ödenmesi gereken bedeller olacaktı, ama Jezerezeh’nin kendisi adına, Dalinar’ın dostluğunun kaybı gerçekten de ağır geliyordu. Keşke aylar önce o mızrakçıyı öldürebileceği zaman merhamet ederek elini durdurmasaydı.</span></p>
<p><span style="font-weight:bold;">Elçinin yanına doğru hızla gitti. “Ulu Prens,” diye fısıldadı Amaram. “Gitmemiz gerek.”</span></p>
<p><span style="font-weight:bold;">Talenelat hareket etmedi. Ama yine fısıldıyordu. Daha önceki şeylerin aynılarıydı. Amaram en başından beri onu on aptallardan biri gibi oynatan bir kişinin eşliğinde bu yeri en son ziyaret ettiği zamanı hatırlamadan edemedi... Dalinar’ın bu yaşında bu kadar kurnazlaşacağı kimin aklına gelirdi ki? Zaman ikisini de değiştirmişti.</span></p>
<p><span style="font-weight:bold;">“Lütfen, Ulu Prens,” dedi Amaram biraz zorlukla Elçiyi ayağa kaldırırken. Elçi devasaydı, Amaram kadar uzun boyluydu ama bir duvar gibi yapılıydı. Koyu kahverengi derisi onu ilk gördüğü zaman Amaram’ı şaşırtmıştı; Amaram, biraz aptallık ederek, Elçiler’in hepsinin Alethi görünüşlü olmasını beklemişti.</span></p>
<p><span style="font-weight:bold;">Elçi’nin koyu gözleri ise, elbette ki, bir tür gizlenme yöntemiydi.</span></p>
<p><span style="font-weight:bold;">“Issızlık...&quot; diye fısıldadı Talenelat.</span></p>
<p><span style="font-weight:bold;">“Evet. Geliyor. Ve onunla birlikte sizin şanlı geri dönüşünüz.” Amaram Elçi’yi deliğe doğru yürütmeye başladı. “Bizim sizi bir an önce...”</span></p>
<p><span style="font-weight:bold;">Elçi’nin eli Amaram’ın önüne fırladı.</span></p>
<p><span style="font-weight:bold;">Amaram irkildi ve Elçinin parmaklarının arasında bir şey gördüğü zaman yerinde dondu. Ucundan damlayan bir tür berrak sıvıyla küçük bir iğne.</span></p>
<p><span style="font-weight:bold;">Amaram içeriye güneş ışığı doldurmakta olan deliğe doğru bir göz attı. Oradaki küçük bir siluet bir üfleme sesi çıkardı, yüzünün üst tarafını kapatan yarım bir maskenin altındaki dudaklarına tutulmuş bir boru vardı.</span></p>
<p><span style="font-weight:bold;">Elçi’nin öbür eli fırladı, göz kırpışı kadar hızlıydı ve iğneyi Amaram’ın yüzünden sadece birkaç parmak uzaktan havada yakaladı. Hayaletkanlar. Onlar Elçi’yi öldürmeye çalışmıyordu.</span></p>
<p><span style="font-weight:bold;">Amaram’ı öldürmeye çalışıyorlardı.</span></p>
<p><span style="font-weight:bold;">Amaram haykırarak elini yan tarafa uzattı, Kılıç’ım çağırıyordu. Çok yavaştı. Siluet ondan Elçiye doğru baktı, sonra alçak sesle bir lanet ederek uzaklaşıp gitti. Amaram duvarın enkazının üzerinden atlayıp ışığa çıkarak onu takip etti, ama siluet fazla hızlı hareket ediyordu.</span></p>
<p><span style="font-weight:bold;">Kalbi göğsünde küt küt atarak, dönüp Talenelat’a doğru baktı, Elçi’nin güvenliği için endişeliydi. Elçi’yi başını kaldırmış, dik bir sırtla upuzun ayakta dururken bularak irkildi. İrkiltici derecede akıllı olan koyu kahverengi gözleri deliğin ışığını yansıtıyordu. Talenelat bir iğneyi önünde kaldırdı ve inceledi.</span></p>
<p><span style="font-weight:bold;">Sonra iki iğneyi de yere bıraktı ve tekrar yatağının üstüne oturdu. Mırıldanarak garip, değişmeyen zikrine tekrar başladı. Amaram sırtında soğuk bir ürperti hissetti ama Elçi’ye geri döndüğü zaman, onun cevap vermesini sağlayamadı.</span></p>
<p><span style="font-weight:bold;">Çabalayarak, Elçi’yi tekrar ayağa kaldırdı ve at arabasına doğru götürdü.</span></p>
<p>♦</p>
<p>♦ ♦</p>
<p><span style="font-weight:bold;">Szeth gözlerini açtı.</span></p>
<p><span style="font-weight:bold;">Anında tekrar yumarak kapattı. &quot;Hayır. Ben öldüm. Ben öldüm!”</span></p>
<p><span style="font-weight:bold;">Altında kayalar olduğunu hissediyordu. Küfür. Damlayan suları duydu ve yüzünde güneşi hissetti. “Ben neden ölmedim?” diye fısıldadı. “Ben Parekılıcı’yla olan bağımı bıraktım. Çivilemeler olmadan fırtınanın içine düştüm. Ben neden ölmedim?”</span></p>
<p><span style="font-weight:bold;">“Sen öldün.”</span></p>
<p><span style="font-weight:bold;">Szeth gözlerini tekrar açtı. Boş kayalık bir alanda yatıyordu, giysileri ıslak bir kütleydi. Buzdiyarlar mıydı? Güneşin ısısına rağmen soğuk hissediyordu.</span></p>
<p><span style="font-weight:bold;">Önünde bir adam duruyordu, şık siyah ve gümüş bir üniforma giymişti. Makaba-ki bölgesinden bir adam gibi koyu kahverengi derisi vardı ama sağ yanağında küçük çengel gibi bir hilal şeklinde olan solgun bir iz vardı. Bir eli arkasındaydı, öbürü ise ceketinin cebine bir şeyleri koyuyordu. Bir tür fabrial mıydı? Parlakça ışıldıyordu.</span></p>
<p><span style="font-weight:bold;">“Seni tanıyorum,” diye fark etti Szeth. “Seni daha önce bir yerlerde gördüm.”</span></p>
<p><span style="font-weight:bold;">“Gördün.”</span></p>
<p><span style="font-weight:bold;">Szeth ayağa kalkmak için çabaladı. Dizlerine kadar kalkmayı başardı, sonra tekrar üzerlerinde çöktü. “Nasıl?” diye sordu.</span></p>
<p><span style="font-weight:bold;">“Sen yere düşene kadar bekledim,” dedi adam. “Kırıldın ve mahvoldun, ruhun kesildi, kesinlikle ölüydün. Sonra, ben seni onardım.”</span></p>
<p><span style="font-weight:bold;">“İmkânsız.”</span></p>
<p><span style="font-weight:bold;">“Beyin ölmeden önce yapılırsa değil. Uygun bakımla boğulmuş bir adamın hayata geri döndürülebilmesi gibi, sen de uygun Dalgabağlama ile onarılabilirdin. Eğer ben sadece birkaç saniye daha beklemiş olsaydım, elbette ki çok geç olacaktı. Ama mutlaka bunu sen de biliyorsundur. Halkının elinde olan Kılıç’lardan iki tanesi Filizlenme sağlıyor. Ben senin yeni ölülerin hayata geri döndürüldüğünü zaten görmüş olduğunu tahmin ediyorum.”</span></p>
<p><span style="font-weight:bold;">Adam sözleri sakince, duygusuzca söylüyordu.</span></p>
<p><span style="font-weight:bold;">“Sen kimsin?” diye sordu Szeth.</span></p>
<p><span style="font-weight:bold;">&quot;Sen halkının ve dininin emirlerine uymakla bu kadar uzun zaman geçirdiğin hâlde, tanrılarınızdan bir tanesini tanımakta başarısız mı oluyorsun?”</span></p>
<p><span style="font-weight:bold;">“Benim tanrılarım taşların ruhları,” diye fısıldadı Szeth. &quot;Güneşin ve yıldızların. İnsanlar değil.”</span></p>
<p><span style="font-weight:bold;">“Saçma. Senin halkın taşların sprenlerine hürmet ediyor ama </span><span style="font-weight:bold;font-style:italic;">sen</span><span style="font-weight:bold;"> onlara tapınmıyorsun.”</span></p>
<p><span style="font-weight:bold;">O hilal... Szeth bunu tanıyordu, değil mi?</span></p>
<p><span style="font-weight:bold;">“Sen, Szeth, düzene tapınıyorsun, değil mi?” dedi adam. “Sen toplumunun kanunlarına mükemmellikle itaat ediyorsun. Beni bu cezbetti, gerçi duygunun ayırt etme becerini gölgelediğinden endişe ediyorum. Senin... Yargılama becerini.”</span></p>
<p><span style="font-weight:bold;">Yargı.</span></p>
<p><span style="font-weight:bold;">“Nin,” diye fısıldadı Szeth. “Burada Nalan ya da Nale dedikleri. Adalet Elçisi.” Nin başını sallayarak onayladı.</span></p>
<p><span style="font-weight:bold;">“Beni neden kurtardın?” dedi Szeth. “İşkencem yeterli değil mi?”</span></p>
<p><span style="font-weight:bold;">“Onlar aptallığın sözleri,” dedi Nin. “Benim hizmetimde çalışacak olan bir kişi için yakışıksız.”</span></p>
<p><span style="font-weight:bold;">“Ben çalışmak istemiyorum,” dedi Szeth taşların üstünde dertop olarak. “Ben ölmek istiyorum.”</span></p>
<p><span style="font-weight:bold;">“Öyle mi? Gerçekten de, senin en çok dilediğin şey bu mu? Eğer dürüst arzun buysa, onu sana veririm.”</span></p>
<p><span style="font-weight:bold;">Szeth gözlerini sıkı sıkı kapattı. O karanlığın içinde onu çığlıklar bekliyordu. Öldürdüklerinin çığlıkları.</span></p>
<p><span style="font-weight:bold;font-style:italic;">Haksız değildim,</span><span style="font-weight:bold;"> diye düşündü. </span><span style="font-weight:bold;font-style:italic;">Ben hiçbir zaman Hakikatsiz olmadım.</span></p>
<p><span style="font-weight:bold;">“Hayır,” diye fısıldadı Szeth. “Yokelçiler geri </span><span style="font-weight:bold;font-style:italic;">dönmüş.</span><span style="font-weight:bold;"> Ben haklıydım ve halkım... </span><span style="font-weight:bold;font-style:italic;">Onlar</span><span style="font-weight:bold;"> haksızdı.”</span></p>
<p><span style="font-weight:bold;">“Sen öngörüsü olmayan küçük kişiler tarafından sürüldün. Ben sana duygu ile kirlenmemiş olan bir kişinin yolunu öğreteceğim. Sen bunu halkına geri götüreceksin ve Shinlerin liderleri için adaleti de yanında taşıyacaksın.”</span></p>
<p><span style="font-weight:bold;">Szeth gözlerini açtı ve başını kaldırdı. “Ben lâyık değilim.”</span></p>
<p><span style="font-weight:bold;">Nin başını bir yana eğdi. &quot;Sen mi? Lâyık mı değilsin? Ben senin düzen adına kendi kendini yok etmeni izledim, senin başkaları kaçacak ya da yıkılacak olduğu zaman kişisel kurallarına itaat etmeni izledim. Neturo-oğlu-Szeth, ben senin sözünü mükemmellik ile tutmanı izledim. Bu çoğu kişi için yitmiş olan bir şey, dünyadaki gerçek güzellik olan tek şey. Ben, Semadeşenler için senden daha lâyık olan bir adamı hiçbir zaman gördüğümü sanmıyorum.”</span></p>
<p><span style="font-weight:bold;">Semadeşenler mi? Ama onlar bir Parlayan Şövalye tarikatıydı.</span></p>
<p><span style="font-weight:bold;">“Ben kendi kendimi yok ettim,” dedi Szeth fısıltıyla.</span></p>
<p><span style="font-weight:bold;">“Ettin ve öldün. Kılıç’ınla olan bağın koparıldı, tüm bağların, hem ruhsal, hem de fiziksel, çözüldü. Sen yeniden doğdun. Gel. Halkını ziyaret etmenin zamanı geldi. Eğitimin derhâl başlıyor.&quot; Nin yürüyerek uzaklaşmaya başladı, arkasında tuttuğu şeyin kın içinde bir kılıç olduğu ortaya çıkmıştı.</span></p>
<p><span style="font-weight:bold;font-style:italic;">Sen yeniden doğdun.</span><span style="font-weight:bold;"> Szeth... Szeth yeniden doğabilir miydi? Gölgelerdeki çığlıkları susturabilir miydi?</span></p>
<p><span style="font-weight:bold;font-style:italic;">Sen bir korkaksın,</span><span style="font-weight:bold;"> demişti Parlayan, rüzgârların sahibi olan adam. Szeth’in küçük bir parçası bunun doğru olduğunu düşünüyordu. Ama Nin daha da fazlasını öneriyordu. Farklı bir şey öneriyordu.</span></p>
<p><span style="font-weight:bold;">Hâlâ dizlerinin üstünde, Szeth başını kaldırarak adamın arkasından baktı. “Haklısın. Diğer Şerefkılıçları halkımın elinde ve onları binlerce yıldır koruyorlar. Eğer yargıyı onlara taşıyacaksam, Pareler ve güce sahip olan düşmanlarla yüzleşeceğim demektir.”</span></p>
<p><span style="font-weight:bold;">“Bu bir sorun değil,” dedi Nin geriye bakarak. “Senin için yeni bir Parekılıcı getirdim. Senin hedefin ve mizacın için mükemmel uyumlu olacak bir tane.” Büyük kılıcını yere fırlattı. Kılıç taşların üzerinden kaydı ve Szeth’in önüne gelerek durdu.</span></p>
<p><span style="font-weight:bold;">Szeth daha önce metal kını olan bir kılıç görmemişti. Ve kim bir Parekılıcı’nı kına koyardı ki? Ve Kılıç’ın kendisi ise... Siyah mıydı? Kayaların üzerinde kayarken iki santim kadarı kınından dışarıya çıkmıştı.</span></p>
<p><span style="font-weight:bold;">Szeth metalden yükselen küçük siyah bir duman ipliği görebildiğine yemin edebilirdi. Fırtınaışığı'na benziyordu, ama koyuydu.</span></p>
<p><span style="font-weight:bold;font-style:italic;">Merhaba,</span><span style="font-weight:bold;"> dedi zihninin içinde neşeli bir ses. </span><span style="font-weight:bold;font-style:italic;">Bugün biraz kötülüğü yok etmek ister miydin</span><span style="font-weight:bold;">?</span></p>
<p><span style="font-style:italic;">BirceüapolmasıgerekCevapneParshendileriDurdurOnlardanbirtanesiEveteksikpar-</span></p>
<p><span style="font-style:italic;">çaonlarBuParshendionlanngücünüeldeetmedenönceAlethilerinonlantamamıylayo-</span></p>
<p><span style="font-style:italic;">ketmeleriiçmbastırObirköprüoluşturacak</span></p>
<p><span style="font-style:italic;">—</span>Diyagram’dan, Döşeme Tahtası 17: paragraf 2, İkinciden başlayarak her ikinci harf</p>
<p><span style="font-weight:bold;">Dalinar karanlığın içinde ayakta duruyordu.</span></p>
<p><span style="font-weight:bold;">Etrafına bakındı, bu yere nasıl gelmiş olduğunu hatırlamaya çalışıyordu. Gölgelerin arasında mobilyalar gördü. Masalar, bir halı, Azir’den çılgın renkleri olan perdeler. Annesi her zaman o perdelerle gurur duyardı.</span></p>
<p><span style="font-weight:bold;font-style:italic;">Evim,</span><span style="font-weight:bold;"> diye düşündü Dalinar. </span><span style="font-weight:bold;font-style:italic;">Bir çocuk olduğum zamanki hâliyle.</span><span style="font-weight:bold;"> Fetihlerden önce, Gavilar’dan önce...</span></p>
<p><span style="font-weight:bold;">Gavilar... Gavilar ölmemiş miydi? Hayır, Dalinar abisinin yan odada güldüğünü duyabiliyordu. O bir çocuktu. İkisi de çocuktu.</span></p>
<p><span style="font-weight:bold;">Dalinar gölgeli odayı aştı, tanıdıklığın bulanık sevincini hissediyordu. Her şeyin olması </span><span style="font-weight:bold;font-style:italic;">gerektiği</span><span style="font-weight:bold;"> gibi olmasının. Tahta kılıçlarını ortada bırakmıştı. Bir koleksiyonu vardı, her biri bir Parekılıcı gibi oyulmuştu. Artık onlar için çok büyümüştü, elbette, ama yine de onlara sahip olmaktan hoşlanıyordu. Bir koleksiyon olarak.</span></p>
<p><span style="font-weight:bold;">Balkon kapılarının yanına geldi ve iterek açtı.</span></p>
<p><span style="font-weight:bold;">Sıcak ışık onu yıkadı. Derin, kavrayıcı, </span><span style="font-weight:bold;font-style:italic;">delici</span><span style="font-weight:bold;"> bir sıcaklık. Derisinin içinden derinlerine kadar, ta benliğine kadar işleyen bir sıcaklık. Gözlerini o ışığa dikti ve kör olmadı. Kaynağı uzaktaydı ama Dalinar onu tanıyordu. İyi tanıyordu.</span></p>
<p><span style="font-weight:bold;">Gülümsedi.</span></p>
<p><span style="font-weight:bold;">Sonra uyandı. Urithiru’daki yeni odalarında yalnızdı, bütün kuleyi keşfetmelerine kadar kalması için geçici bir konumdu. Bu şehre varmalarından beri bir hafta geçmişti ve en sonunda savaş kamplarının nüfusu da gelmeye başlamıştı, beklenmedik yücefırtına sırasında doldurulmuş küreleri getiriyorlardı. Yeminkapısı’nı çalıştırmak için onlara çok fena ihtiyaçları vardı.</span></p>
<p><span style="font-weight:bold;">Savaş kamplarından gelenler hiç de erken gelmemişti. Dinmezfırtına daha geri dönmemişti ama eğer sıradan bir yücefırtına gibi hareket ediyorsa, gelmesi an me-selesiydi.</span></p>
<p><span style="font-weight:bold;">Dalinar kısa bir süre için karanlıkta oturarak hissettiği </span><span style="font-weight:bold;font-style:italic;">sıcaklığı</span><span style="font-weight:bold;"> düşündü. O neydi? Görülerden birisi için garip bir zamandı. Onlar hep yücefırtınalar sırasında gelirdi. Daha önce uyurken bir görünün geldiğini hissettiği zamanlarda, bu onu uyandırırdı.</span></p>
<p><span style="font-weight:bold;">Muhafızlarına kontrol ettirdi. Esen bir yücefırtına yoktu. Düşünceli bir şekilde giyinmeye başladı. Bugün kulenin çatısına çıkıp çıkamayacağını görmek istiyordu.</span></p>
<p>♦</p>
<p>♦ ♦</p>
<p><span style="font-weight:bold;">Adolin Urithiru’nun karanlık koridorlarında yürürken ne kadar sersemlemiş hissettiğin belli etmemeye çalışıyordu. Dünya menteşelerinin ucundaki bir kapı gibi </span><span style="font-weight:bold;font-style:italic;">dönmüştü.</span><span style="font-weight:bold;"> Birkaç gün önce, şartname güçlü bir erkek ile uzak bir evin nispeten düşük seviyeli bir kızının arasındaki nişanındı. Şimdi ise Shallan bütün dünyadaki en önemli kişi olabilirdi ve Adolin de...</span></p>
<p><span style="font-weight:bold;">Adolin neydi?</span></p>
<p><span style="font-weight:bold;">Fenerini yukarı kaldırdı, sonra duvara tebeşirle buradan geçtiğine işaret eden birkaç işaret koydu. Bu kule </span><span style="font-weight:bold;font-style:italic;">dev gibiydi.</span><span style="font-weight:bold;"> Koca bina nasıl devrilmeden duruyordu? Büyük olasılıkla burada aylar boyunca keşif yapabilir ve kapıların hepsini açmamış olurlardı. Adolin kendisini bu keşif görevine var gücüyle fırlatmıştı çünkü bu onun yapabileceği bir şey gibi görünüyordu. Bu ayrıca, ne yazık ki, ona düşünmek için zaman da vermişti. Bulabildiği cevapların sayısının bu kadar az olmasından hiç hoşlanmıyordu.</span></p>
<p><span style="font-weight:bold;">Geriye doğru dönerek, keşif ekibinin geri kalanından uzaklaşmış olduğunu fark etti. Bunu gittikçe daha da sık olarak yapmaya başlamıştı. İlk gruplar Harap Ovalar’dan gelmeye başlamıştı ve onların herkesi nereye yerleştireceklerine karar vermeleri gerekiyordu.</span></p>
<p><span style="font-weight:bold;">O ileriden konuşma sesleri mi geliyordu? Adolin kaşlarım çattı, sonra da onu ele vermesin diye fenerini geride bırakarak koridor boyunca ilerledi. Koridorun ilerisindeki konuşanlardan bir tanesini tanıdığı zaman şaşırdı. </span><span style="font-weight:bold;font-style:italic;">Sadeas</span><span style="font-weight:bold;"> mıydı bu?</span></p>
<p><span style="font-weight:bold;">Öyleydi. Yüceprens de kendi keşif ekibiyle birlikte duruyordu. Adolin sessizce, diğer herkes dururken, Sadeas’ı Urithiru’ya gelme çağrısına uymaya ikna eden rüzgârlara lanet etti. Eğer o geride kalsaydı her şey ne kadar daha kolay olurdu.</span></p>
<p><span style="font-weight:bold;">Sadeas askerlerinden birkaç tanesine tünele benzeyen koridorun bir kolundan aşağı doğru gitmeleri için işaret etti. Karısı ve kâtiplerinden birkaç tanesi de öbür yoldan gitti, iki asker de onları takip ediyordu. Adolin yüceprensin kendisi de bir feneri kaldırarak duvardaki solmuş bir resmi incelerken bir an izledi. Fantastik bir resimdi, mitolojik hayvanlar vardı. Adolin birkaç tanesini çocuk masallarından hatırlıyordu, başının arkasından yayılan saç gibi yelesi olan kocaman, vizona benzer şu yaratık gibi. Neydi onun adı?</span></p>
<p><span style="font-weight:bold;">Adolin gitmek için döndü ama çizmeyi taşlara sürtünmüştü.</span></p>
<p><span style="font-weight:bold;">Sadeas hızla dönerek fenerini kaldırdı. “Ah, Prens Adolin.” Beyaz giyinmişti ve teniyle hiç gitmiyordu, solgun yüz hatlarının kıyaslandığı zaman kanlıymış gibi görünmesine neden oluyordu.</span></p>
<p><span style="font-weight:bold;">“Sadeas,” dedi Adolin ona dönerek. “Ben senin de geldiğini fark etmemiştim.” Fırtına kapası herif. Bütün o aylar boyunca babasını görmezden gelmişti ama şimdi mi itaat etmeye karar veriyordu?</span></p>
<p><span style="font-weight:bold;">Yüceprens koridor boyunca yürüyerek Adolin’in yanından geçti. “Burası müthiş bir yer. Gerçekten de müthiş.”</span></p>
<p><span style="font-weight:bold;">“O zaman sen de babamın haklı olduğunu itiraf ediyorsun,” dedi Adolin. “Onun görülerinin gerçek olduğunu. Yokelçilerin geri döndüğünü ve senin bir aptal olduğunun kanıtlandığını.”</span></p>
<p><span style="font-weight:bold;">&quot;Benim itiraf edeceğim şey, babanın benim bir zamanlar korktuğum kadar fazla körelmemiş olduğu,” dedi Sadeas. “Müthiş bir plan. Parshendilerle irtibat kurmak, onlarla bu anlaşmayı ayarlamak. Duydum ki epey iyi bir gösteri yapmışlar. Kesinlikle Aladar’ı ikna etmiş.”</span></p>
<p><span style="font-weight:bold;">“Bunların hepsinin sadece bir gösteri olduğuna inanıyor olman mümkün değil.” “Aa, hadi ama. Sen onun bizzat </span><span style="font-weight:bold;font-style:italic;">kendi muhafızlarının</span><span style="font-weight:bold;"> arasında bir Parshendi olduğunu inkâr mı ediyorsun? Bu yeni ‘Parlayanlar’ın’ içinde Dalinar’ın muhafızlarının başı ve senin kendi nişanlının olması ne kadar uygun değil mi?”</span></p>
<p><span style="font-weight:bold;">Sadeas gülümsedi ve Adolin gerçeği gördü. Hayır, o buna inanmıyordu ama söyleyeceği yalan buydu. O fısıltıları yeniden başlatacaktı, Dalinar’ı zayıflatmaya çalışacaktı.</span></p>
<p><span style="font-weight:bold;">“Neden?” diye sordu Adolin onun dibine gelerek. </span><span style="font-weight:bold;font-style:italic;">“Neden</span><span style="font-weight:bold;"> sen böylesin, Sadeas?” “Çünkü, bunun böyle olması gerek,” dedi Sadeas bir iç çekmeyle. “İki generalli bir ordu olmaz, oğlum. Baban ve ben, ikimizde bir kra</span><span style="font-weight:bold;text-decoration:underline;">llık</span><span style="font-weight:bold;"> isteyen iki yaşlı aksırtız. Ya o, ya da ben. Biz Gavilar öldüğünden beri bu şekilde duruyoruz. ”</span></p>
<p><span style="font-weight:bold;">“Böyle olması gerekmiyor.”</span></p>
<p><span style="font-weight:bold;">“Gerekiyor. Baban bir daha bana asla güvenmeyecek, Adolin, ve bunu sen de biliyorsun.&quot; Sadeas’m yüzü karardı. “Ben bunu da ondan alacağım. Bu şehri, bu keşifleri. Bu sadece bir aksaklık.”</span></p>
<p><span style="font-weight:bold;">Adolin bir an için durarak Sadeas’m gözlerinin içine baktı ve sonra en sonunda bir şeyler koptu.</span></p>
<p><span style="font-weight:bold;font-style:italic;">Yeter.</span></p>
<p><span style="font-weight:bold;">Adolin yaralanmamış eliyle Sadeas’ı gırtlağından kavradı ve yüceprensi duvara vurdu. Sadeas’m yüzündeki mutlak şok ifadesi Adolin’in bir parçasını eğlendirmişti; tamamen, büsbütün ve </span><span style="font-weight:bold;font-style:italic;">geri döndürülemez</span><span style="font-weight:bold;"> şekilde gözü dönmüş olmayan çok küçük parçasını.</span></p>
<p><span style="font-weight:bold;">Herifin kolunu kendisininkiyle kavrayıp, Sadeas’ın sırtını duvara dayayarak hareketsiz hâle getirmek için çabalarken boğazını sıkarak yardım çığlığını boğdu. Ama Sadeas eğitimli bir askerdi. Adolin’i kolundan tuttu ve çevirerek kavrayışını bozmaya çalıştı.</span></p>
<p><span style="font-weight:bold;">Adolin kavrayışını korudu ama dengesini kaybetti. İkisi yere düşerek yuvarlandılar, dönüyor, kıvranıyorlardı. Bu düello sahasının hesaplı şiddeti değildi ya da hatta savaş meydanının sistematik kasaplığı da değildi.</span></p>
<p><span style="font-weight:bold;">Bu ikisi de paniğin eşiğindeki zorlanan, terleyen adamdı. Adolin daha gençti ama hâlâ Beyazlı Suikastçı ile olan dövüş yüzünden yaralıydı.</span></p>
<p><span style="font-weight:bold;">Üste çıkmayı başardı ve Sadeas da bağırmak için çabaladı, Adolin onu sersemletmek için herifin başını taş zemine vurdu. Kesik kesik nefes alan Adolin belindeki hançeri kavradı. Hançeri Sadeas’ın yüzüne doğru sapladı ama herif ellerini yukarı kaldırarak Adolin’i bileğinden yakalamayı başarmıştı.</span></p>
<p><span style="font-weight:bold;">Adolin hırlayarak sol elindeki hançeri daha da yakına bastırdı. Sağını da acıyla alev alan bileğine rağmen getirip, kabzanın üstüne abandı. Sadeas ’ın alnında ter damlaları birikti, hançerin ucu sol burun deliğinin ucuna dokunuyordu.</span></p>
<p><span style="font-weight:bold;">&quot;Babam,&quot; dedi Adolin bir homurdanmayla, ter burnundan hançerin üstüne damlıyordu, “Benim ondan daha iyi bir adam olduğumu düşünüyor.&quot; Zorladı ve Sadeas’ın kavrayışının zayıfladığını hissetti. “Senin için ne yazık ki, o yanılıyor.”</span></p>
<p><span style="font-weight:bold;">Sadeas sızlandı.</span></p>
<p><span style="font-weight:bold;">Bir asılmayla, Adolin hançeri zorla Sadeas’ın burnunun yanından yukarıya ve göz yuvarının içine ittirdi, gözü olgun bir böğürtlen gibi deşti ve beyninin içine kadar sapladı.</span></p>
<p><span style="font-weight:bold;">Sadeas bir an için titredi, Adolin emin olmak için çevirirken hançerin etrafında kan toplanıyordu.</span></p>
<p><span style="font-weight:bold;">Bir an sonra, Sadeas’ın yanında bir Parekılıcı belirdi; babasının Parekılıcı. Sadeas ölmüştü.</span></p>
<p><span style="font-weight:bold;">Adolin giysilerine kan bulaştırmamak için aceleyle geri çekildi, gerçi kol yenleri şimdiden lekeliydi. Fırtınalar. Bunu o mu yapmıştı? Az önce bir </span><span style="font-weight:bold;font-style:italic;">yüceprensi</span><span style="font-weight:bold;"> mi öldürmüştü?</span></p>
<p><span style="font-weight:bold;">Sersemlemiş hâlde o silaha baktı. Dövüş için iki adam da Kılıçlarını çağırmamıştı. Silahlar bir servet değerinde olabilirdi ama bu kadar yakın mesafeli bir dövüş için bir taş parçasından bile daha az faydaları olurdu.</span></p>
<p><span style="font-weight:bold;">Düşünceleri daha berraklaşan Adolin silahı aldı ve tökezleyerek uzaklaştı. Kılıç’ı bir pencereden dışarı attı, kulenin yan tarafı boyunca uzanan bahçeye benzer çıkıntılardan bir tanesine düşmüştü. Orada güvende olabilirdi.</span></p>
<p><span style="font-weight:bold;">Ondan sonra kol yenlerini kesecek, duvardaki tebeşir izini kendi Kılıç’ıyla kazıyarak ortadan kaldıracak ve keşif ekiplerinden bir tanesini bularak sanki en başından beri o bölgedeymiş gibi davranmadan önce yapabildiği kadar uzağa yürüyecek kadar aklı kalmıştı.</span></p>
<p>♦</p>
<p>♦ ♦</p>
<p><span style="font-weight:bold;">Dalinar en sonunda kilit mekanizmasını nasıl çalıştıracağını anladı, sonra da merdiven boşluğunun sonundaki metal kapıyı itti. Kapı burada tavana yerleştirilmişti, basamaklar doğrudan ona doğru gidiyordu.</span></p>
<p><span style="font-weight:bold;">Kilidi açılmış olmasına rağmen, kapak açılmayı reddetti. Dalinar menteşelerini yağlamıştı. Neden hareket etmiyordu?</span></p>
<p><span style="font-weight:bold;font-style:italic;">Kremden elbette,</span><span style="font-weight:bold;"> diye düşündü. Parekılıcı’nı çağırdı ve kapağın etrafına hızlı bir dizi kesik attı. Ondan sonra, biraz uğraşarak zorla açmayı başardı. Antik kapak yukarıya doğru savruldu ve Dalinar’ın kule şehrin en tepesine çıkmasına izin verdi.</span></p>
<p><span style="font-weight:bold;">Gülümseyerek çatıya çıktı. Beş günlük incelemeler Adolin ve Navani’yi şehir-ku-lenin derinliklerine göndermişti. Ancak Dalinar tepeyi aramaya kararlıydı.</span></p>
<p><span style="font-weight:bold;">Bu kadar devasa bir kule için, çatı aslında nispeten küçüktü ve kremle o kadar fazla kaplanmamıştı. Bu kadar yükseklere yücefırtınalar sırasında o kadar fazla yağmur düşmüyor olmalıydı ve herkes kremin doğuda batıda olduğundan daha yoğun olduğunu bilirdi.</span></p>
<p><span style="font-weight:bold;">Fırtınalar adına, burası yüksekti. Navani’nin keşfettiği fabrial asansörü kullanarak yukarı çıkarken birkaç kere kulakları tıkanmıştı. O karşı ağırlıklardan ve çiftlenim-li mücevherlerden bahsetmişti, eskilerin teknolojisi karşısında hayret içinde kalmış gibiydi. Dalinar’ın tek bildiği şey ise Navani’nin keşfinin onu şöyle bir yüz kat kadar merdiven çıkmaktan kurtarmış olduğuydu.</span></p>
<p><span style="font-weight:bold;">Kenara geldi ve aşağı baktı. Aşağıda, kulenin her taraçası bir üsttekinden biraz daha fazla ileri çıkıyordu. </span><span style="font-weight:bold;font-style:italic;">Shallan haklı,</span><span style="font-weight:bold;"> diye düşündü. </span><span style="font-weight:bold;font-style:italic;">Bunlar bahçe. Dış balkonların hepsi yiyecek ekmek için.</span><span style="font-weight:bold;"> Dalinar neden kulenin Köken’e bakan doğu yüzünün dik ve düz olduğunu bilmiyordu. O tarafta hiç balkon yoktu.</span></p>
<p><span style="font-weight:bold;">One doğru eğildi. Uzaklarda Yeminkapıları’nı bulunduran on sütunu seçebiliyordu, o kadar aşağıdalardı ki bakmak midesi bulanıyordu. Harap Ovalar’a giden yanıp söndü ve üzerinde büyük bir insan kafilesi belirdi. Bunlar Hatham’ın sancağını taşıyordu. Dalinar’ın kâtiplerinin gönderdiği haritalar sayesinde, Yeminkapısı’na ulaşmak Hatham ve diğerlerinin hızlı bir yürüyüşle sadece yaklaşık bir haftasını almıştı. Dalinar’ın ordusu aynı yolu gelirken, bunu son derece dikkatli, Parshendi saldırılarına karşı tetikte kalarak yapmışlardı.</span></p>
<p><span style="font-weight:bold;">Şimdi onları bu bakış açısından gördüğü zaman, Dalinar onlardan bir tanesinin de Kholinar’da olduğunu fark etti. Saray ve kraliyet tapınağının üzerine inşa edildiği kaideyi oluşturuyordu. Shallan Jasnah’nın oradaki Yeminkapısı’nı açmayı denediğinden şüpheleniyordu; onun notlan şehirlerin hepsindeki Yeminkapıları’nın kapalı olduğunu söylüyordu. Sadece Harap Ovalar ’daki açık bırakılmıştı.</span></p>
<p><span style="font-weight:bold;">Shallan diğerlerini de nasıl kullanacağını çözmeyi umut ediyordu, gerçi şu andaki testleri onların bir şekilde kilitli olduğuna işaret ediyordu. Eğer Shallan onları da çalıştırmayı başarabilirse, dünya çok ama çok daha küçük bir yer hâline gelecekti. Geride herhangi bir şey kaldığı varsayılacak olursa tabii.</span></p>
<p><span style="font-weight:bold;">Dalinar döndü ve başını kaldırarak gökyüzünü izledi. Derin bir nefes aldı. Tepeye bu yüzden çıkmıştı.</span></p>
<p><span style="font-weight:bold;">“Sen o fırtınayı bizi yok etmek için gönderdin!” diye bağırdı bulutlara doğru. “Sen onu Shallan’ın ve ondan sonra Kaladin’in dönüştükleri şeyi örtbas etmek için gönderdin! Sen işi daha başlamadan önce bitirmeye çalıştın!”</span></p>
<p><span style="font-weight:bold;">Sessizlik.</span></p>
<p><span style="font-weight:bold;">“Neden bana görüler gönderip, hazırlanmamı söylüyorsun!” diye bağırdı Dalinar. “Ondan sonra da onları dinlediğimiz zaman bizi yok etmeye çalışıyorsun?”</span></p>
<p><span style="font-weight:bold;">ZAMANI GELDİĞİNDE O GÖRÜLERİ GÖNDERMEM BANA EMREDİLMİŞTİ. BUNU BENDEN YARADAN TALEP ETMİŞTİ. ONUN EMRİNE İTAATSİZLİK ETMEYİ, RÜZGÂRLARI ESTİRMEYİ REDDETMEKTEN DAHA FAZLA BAŞARAMAZDIM.</span></p>
<p><span style="font-weight:bold;">Dalinar derince nefes aldı. Fırtınababa cevap vermişti. Şükür ki, cevap vermişti.</span></p>
<p><span style="font-weight:bold;">“O zaman görüler ona aitti ve sen de onların kime verileceğine karar veren aracı ıooo miydin?” dedi Dalinar.</span></p>
<p><span style="font-weight:bold;">EVET.</span></p>
<p><span style="font-weight:bold;">“Neden beni seçtin?” diye hesap sordu Dalinar.</span></p>
<p><span style="font-weight:bold;">ÖNEMİ YOK. SEN ÇOK YAVAŞ KALDIN. BAŞARISIZ OLDUN. DİNMEZ-FIRTINA GELDİ VE DÜŞMANIN SPRENLERİ ANTİK OLANLARIN İÇİNE YERLEŞMEK İÇİN GELİYOR. BİTTİ. KAYBETTİNİZ.</span></p>
<p><span style="font-weight:bold;">“Sen Yaradan’ın bir parçası olduğunu söylemiştin.”</span></p>
<p><span style="font-weight:bold;">BEN ONUN... SPRENİYİM, DİYEBİLİRSİN. ONUN RUHU DEĞİLİM.</span></p>
<p><span style="font-weight:bold;">BEN ARTIK O OLMADIĞINDAN, İNSANOĞLUNUN ONUN İÇİN YARATTIĞI HATIRAYIM. FIRTINALARIN VE KUTSALLIĞIN KİŞİLEŞMESİ. BEN BİR TANRI DEĞİLİM. SADECE BİR TANESİNİN GÖLGESİYİM.</span></p>
<p><span style="font-weight:bold;">“Ben ona da razıyım.”</span></p>
<p><span style="font-weight:bold;">O BENDEN SENİ BULMAMI İSTEMİŞTİ AMA SENİN TÜRÜN BENİMKİNE SADECE ÖLÜM GETİRDİ.</span></p>
<p><span style="font-weight:bold;">&quot;Bu Parshendilerin çağırdığı fırtına hakkında ne biliyorsun?”</span></p>
<p><span style="font-weight:bold;">DİNMEZFIRTINA. BU YENİ BİR ŞEY AMA ESKİ TASARIMLI. ŞU ANDA DÜNYAYI DOLAŞIYOR VE YANINDA ONUN SPRENLERİNİ TAŞIYOR. ESKİ IRKTAN DOKUNDUĞU HERKES YENİ FORMLARINI ALACAK.</span></p>
<p><span style="font-weight:bold;">“Yokelçiler.”</span></p>
<p><span style="font-weight:bold;">ONLAR İÇİN OLAN BİR TERİM BU.</span></p>
<p><span style="font-weight:bold;">“Bu Dinmezfırtına tekrar </span><span style="font-weight:bold;font-style:italic;">gelecek</span><span style="font-weight:bold;"> mi, kesin mi?”</span></p>
<p><span style="font-weight:bold;">DÜZENLİ OLARAK, YÜCEFIRTINALAR GİBİ. AMA DAHA AZ SIK. SİZİN İŞİNİZ BİTTİ.</span></p>
<p><span style="font-weight:bold;">“Ve bu parshmenleri dönüştürecek. Bunu durdurmanın hiç yolu yok mu?”</span></p>
<p><span style="font-weight:bold;">HAYIR.</span></p>
<p><span style="font-weight:bold;">Dalinar gözlerini kapattı. Bu onun korktuğu gibiydi. Ordusu Parshendileri yenmişti, evet, ama onlar sadece gelecek olanın küçük bir bölümüydü. Kısa süre sonra Dalinar onların yüz binlercesiyle yüzleşecekti.</span></p>
<p><span style="font-weight:bold;">Diğer ülkeler dinlemiyordu. Uzakalem üzerinden Azir imparatorunun kendisiyle konuşmayı başarmıştı; yeni bir imparator, çünkü Szeth bir öncekini ziyaret etmişti.</span></p>
<p><span style="font-weight:bold;">Elbette ki Azir’de bir taht savaşı çıkmamıştı. Onlar çok fazla evrak işine neden olurdu.</span></p>
<p><span style="font-weight:bold;">Yeni imparator Dalinar’ı ziyaretine gelmesi için davet etmişti ama onun sözlerini sayıklamalar olarak kabul ettiği belliydi. Dalinar deliliği hakkındaki söylentilerin o kadar uzaklara yayıldığını fark etmemişti. Ancak o olmadan bile, Dalinar uyarılarının görmezden gelineceğini tahmin ediyordu, çünkü bahsettiği şeyler çılgınlıktı. Yanlış yönden esen bir fırtına? Yokelçilere dönüşen parshmenler?</span></p>
<p><span style="font-weight:bold;">Sadece Kharbranth’ın, ve şimdi görünüşe göre Jah Keved’in de, kralı Taravangian onu dinlemeye gönüllü gibi görünmüştü. Elçiler o adamı kutsasın; Dalinar onun o ıstıraplı ülkeye bir parça huzur getirebilmesini umuyordu. Dalinar onun bu tahtı nasıl elde ettiği hakkında daha fazla bilgi istemişti; ilk raporlar bu konumun beklenmedik bir şekilde onun üstüne kaldığına işaret ediyordu. Ama herhangi bir şeyleri başarabilmek için o fazla yeni, Jah Keved de fazla haraptı.</span></p>
<p><span style="font-weight:bold;">Onun da ötesinde, uzakalemle gelen Kholinar’daki ani ve beklenmedik ayaklanmaların raporları vardı. Oradan da daha doğru düzgün bir cevap çıkmamıştı. Ve şu ıooı</span></p>
<p>Safgöl’deki bir salgın hakkında duyduğu şeyler neyin nesiydi? Fırtınalar, her şey nasıl bir keşmekeşe dönüşüyordu.</p>
<p>Dalinar’ın bunların hakkında da bir şeyler yapması gerekecekti. Hepsi hakkında.</p>
<p>Tekrar gökyüzüne doğru baktı. “Bana Parlayan Şövalyeler’i tekrar kurmam emredildi. Eğer onlara önderlik edeceksem, benim de aralarına katılmam gerekiyor.”</p>
<p>Uzaklardan gök gürültüsü sesleri geldi, gerçi hiç bulut yoktu.</p>
<p>“Ölümden önce yaşam!” diye bağırdı Dalinar. “Zayıflıktan önce güç! Hedeften önce yolculuk!”</p>
<p>BEN YARADAN’IN KENDİSİNİN KIYMIĞIYIM! dedi ses, kızgın gibi gelmişti. BEN FIRTINABABA’YIM. BENİ ÖLDÜRTECEK BİR ŞEKİLDE BAĞLANMAYI KABUL ETMEYECEĞİM!</p>
<p>“Sana ihtiyacım var,” dedi Dalinar. “Yaptığına rağmen. Köprücü edilen yeminlerden ve her tarikatın farklı olduğundan bahsetti. Birinci İdeal aynı. Ondan sonra, her tarikat değişik, farklı Sözler gerektiriyor.”</p>
<p>Gökyüzü gürledi. Bu bir... Meydan okumaya benziyordu. Dalinar şimdi de gök gürültüsünü mü yorumlamaya başlamıştı?</p>
<p>Bu tehlikeli bir hareketti. O antik, bilinemez bir şeyle yüzleşiyordu. Onu ve bütün ordusunu fiilen öldürmeye çalışmış olan bir şeyle.</p>
<p>“Neyse ki, ben edeceğim ikinci yemini biliyorum,” dedi Dalinar. “Bana bunun söylenmesi gerekmiyor. Ben bölmek yerine <span style="font-style:italic;">birleştireceğim,</span> Fırtınababa. İnsanları ben bir araya getireceğim.”</p>
<p>Gök gürültüsü sessizleşti. Dalinar tek başına ayakta duruyordu, gözlerini gökyüzüne dikmiş bekliyordu.</p>
<p>PEKÂLÂ, dedi Fırtınababa en sonunda. BU SÖZLER KABUL EDİLDİ.</p>
<p>Dalinar gülümsedi.</p>
<p>BEN SENİN İÇİN SIRADAN BİR KILIÇ OLMAYACAĞIM, diye uyardı Fırtı-nababa. SEN EMRETTİĞİN ZAMAN GELMEYECEĞİM. VE SENİN KENDİNİ O TAŞIDIĞIN... GARABETTEN ARINDIRMAN GEREKECEK. SEN PARELERİ OLMAYAN BİR PARLAYAN OLACAKSIN.</p>
<p>“Olması gereken olacak,” dedi Dalinar Parekılıcı’m çağırarak. O belirir belirmez, Dalinar’ın zihninde çığlıklar duyuldu. Sanki onu ısıran bir gökyılanı gibi silahı düşürdü. Çığlıklar anında kayboldu.</p>
<p>Kılıç tangırtıyla yere düştü. Bir Parekılıcı’nın bağını koparmanın zorlu bir süreç olması gerekiyordu, konsantre olmayı ve mücevherine dokunmayı gerektirirdi. Ancak bu anında koparak Dalinar’dan ayrıldı. Bunu hissedebiliyordu.</p>
<p>“Son gelen görünün anlamı neydi?” dedi Dalinar. “Bu sabah olan, yücefırtınasız gelen.”</p>
<p>BU SABAH BİR GÖRÜ GÖNDERİLMEDİ.</p>
<p>“Evet gönderildi. Ben ışık ve sıcaklık gördüm.”</p>
<p>BASİT BİR RÜYA. BENDEN DEĞİL, YA DA TANRILARDAN.</p>
<p>İlginç. Dalinar onun da tıpkı görüler gibi hissettirdiğine yemin edebilirdi, hatta 1002 belki daha bile güçlü.</p>
<p><span style="font-weight:bold;">GİT, BAĞDÖKÜMCÜ, dedi Fırtınababa. ÖLÜ HALKINI YENİLGİYE GÖTÜR. GARAZ YARADAN’IN KENDİSİNİ YOK ETTİ. SEN ONUN İÇİN HİÇBİR ŞEYSİN.</span></p>
<p><span style="font-weight:bold;">“Yaradan ölebiliyordu,&quot; dedi Dalinar. “Eğer bu doğruysa, o zaman bu Garaz da öldürülebilir. Ben bunu yapmanın bir yolunu bulacağım. Görüler bir meydan okumadan, bir şampiyondan bahsetmişti. Sen bunun hakkında hiçbir şey biliyor musun?”</span></p>
<p><span style="font-weight:bold;">Gökyüzü basit bir gürlemeden başka bir cevap vermedi. Eh, daha sonra daha fazla soru sormak için zaman olacaktı.</span></p>
<p><span style="font-weight:bold;">Dalinar yürüyerek Urithiru’nun çatısından aşağı indi ve tekrar merdiven boşluğuna geldi. Basamaklar kule şehrinin neredeyse en üst katının tamamını kaplayan bir odaya açılıyordu ve cam pencerelerden içeri giren ışıkla parlıyordu. Cam pencereler, destekleri ya da kepenkleri yoktu, bazıları doğuya bakıyordu. Yücefırtınalardan nasıl kurtulduğunu Dalinar bilmiyordu ama yer yer krem çizgileriyle lekelenmişti.</span></p>
<p><span style="font-weight:bold;">Bu odanın etrafını çevreleyen on tane kısa sütun vardı, bir diğeri de merkezdeydi.</span></p>
<p><span style="font-weight:bold;">“Ee?” diye sordu Kaladin bir tanesini incelemekten dönerek. Bir diğerinin arkasından Shallan çıktı, şehre ilk geldikleri zaman olduğundan çok daha az perişan görünüyordu. Her ne kadar Urithiru’daki günleri telaş içinde geçse de, birkaç iyi gece uykusu çekmek hepsine oldukça iyi gelmişti.</span></p>
<p><span style="font-weight:bold;">Soruya cevap olarak Dalinar cebinden bir küre çıkardı ve yukarı kaldırdı. Sonra Fırtınaışığı’m içine çekti.</span></p>
<p><span style="font-weight:bold;">İçindeki köpüren bir fırtına hissini beklemişti; hem Kaladin, hem de Shallan bunu ona tarif etmişlerdi. Bu onu hareket etmeye, kımıldamaya, sabit durmamaya itiyordu. Ancak Dalinar’ın tahmin ettiği şey olan savaşın Heyecan’ına benzemiyordu.</span></p>
<p><span style="font-weight:bold;">Yaralarının tanıdık bir şekilde iyileştiğini hissetti. Bunu daha önce de yapmış olduğunu hissediyordu. Daha önce savaş meydanında olduğu zaman mı? Kolu şimdi iyi hissediyordu ve yan tarafındaki kesik artık neredeyse ağrımıyordu bile.</span></p>
<p><span style="font-weight:bold;">“Bunu ilk denemede başarabilmiş olmanız hiç adil değil,” diye belirtti Kaladin.</span></p>
<p><span style="font-weight:bold;">“Ben o kadar çok uğraşmıştım. ”</span></p>
<p><span style="font-weight:bold;">“Açıklamam vardı,” dedi Dalinar yürüyerek odaya girer ve küreyi cebine koyarken. “Fırtınababa bana Bağdökümcü dedi.”</span></p>
<p><span style="font-weight:bold;">“Bu tarikatlardan bir tanesinin adıydı,” dedi Shallan parmaklarını sütunlardan bir tanesinin üstüne koyarak. “Bu da üç taneyiz demek oluyor. Rüzgârkoşucu, Bağdökümcü, Işıkören.”</span></p>
<p><span style="font-weight:bold;">“Dört,” dedi bir ses merdiven sahanlığının gölgelerinin içinden. Renarin aydınlık odaya girdi. Onlara baktı, sonra büzüldü.</span></p>
<p><span style="font-weight:bold;">“Oğlum?” dedi Dalinar.</span></p>
<p><span style="font-weight:bold;">Renarin karanlığın içinde kaldı, başı öne eğikti.</span></p>
<p><span style="font-weight:bold;">“Gözlüğün yok...” diye fısıldadı Dalinar. “Sen takmayı bırakmıştın. Ben senin bir savaşçı gibi görünmeye çalıştığını düşünmüştüm ama değil. Gözlerini Fırtınaışığı iyileştirdi.”</span></p>
<p><span style="font-weight:bold;">Renarin başını sallayarak onayladı.</span></p>
<p>“Ve Parekılıcı,” dedi Dalinar yanına yaklaşarak oğlunu omzundan kavrarken. “Sen çığlıkları duyuyorsun. Arenada sana olan <span style="font-style:italic;">oydu.</span> Sen Kılıç’ı çağırdığın zaman kafanın 1003</p>
<p><span style="font-weight:bold;">içinde çınlayan o bağnşlar yüzünden dövüşemedin. Neden? Neden bir şey söylemedin?”</span></p>
<p><span style="font-weight:bold;">“Ben sadece benden kaynaklanıyor sanmıştım,” diye fısıldadı Renarin. “Zihnimden. Ama Glys, o diyor ki...” Renarin gözlerini kırpıştırdı. “Esasgören.”</span></p>
<p><span style="font-weight:bold;">&quot;Esasgören mi?” dedi Kaladin Shallan’a doğru bir göz atarak. O başım salladı. &quot;Ben rüzgârlarda yürüyorum. O ışığı örüyor. Berrakbey Dalinar bağ kuruyor. Sen ne yapıyorsun?”</span></p>
<p><span style="font-weight:bold;">Renarin odanın karşısındaki Kaladin’in bakışlarına karşılık verdi. “Ben </span><span style="font-weight:bold;font-style:italic;">görüyorum.”</span></p>
<p><span style="font-weight:bold;">“Dört tarikat/’ dedi Dalinar Renarin'in omzunu gururla sıkarken. Fırtınalar, oğlan titriyordu. Onu bu kadar endişelendiren şey neydi? Dalinar diğerlerine doğru döndü. “Öbür tarikatların da geri dönüyor olmaları gerek. Bizim sprenlerin seçtiği kişileri bulmamız gerek. Çabuk, çünkü Dinmezfırtına üstümüze çöktü ve korktuğumuzdan daha kötü.”</span></p>
<p><span style="font-weight:bold;">“Nasıl?” diye sordu Shallan.</span></p>
<p><span style="font-weight:bold;">“Parshmenleri dönüştürecek,” dedi Dalinar. “Fırtınababa tasdik etti. O fırtına geri döndüğü zaman Yokelçileri getirecek. “Hay Cehennem,” dedi Kaladin. “Alethkar’a gitmem gerek, Hearthstone’a.” Çıkışa doğru yöneldi.</span></p>
<p><span style="font-weight:bold;">“Asker?” diye seslendi Dalinar. “Ben halkı</span><span style="font-weight:bold;text-decoration:underline;">mızı</span><span style="font-weight:bold;"> uyarmak için elimden geleni yaptım.”</span></p>
<p><span style="font-weight:bold;font-style:italic;">&quot;Ailem</span><span style="font-weight:bold;"> hâlâ orada,” dedi Kaladin. “Ve kasabanın şehirbeyinin parshmenleri var. Ben gidiyorum.”</span></p>
<p><span style="font-weight:bold;">“Nasıl?” diye sordu Shallan. “Bütün yolu uçarak mı gideceksin?”</span></p>
<p><span style="font-weight:bold;">“Düşerek,” dedi Kaladin. “Ama evet.” Kapının ağzında durdu.</span></p>
<p><span style="font-weight:bold;">“Bu ne kadar Işık harcayacak, oğlum?” diye sordu Dalinar.</span></p>
<p><span style="font-weight:bold;">“Bilmiyorum,” diye itiraf etti Kaladin. “Herhâlde epey çok.”</span></p>
<p><span style="font-weight:bold;">Shallan Dalinar’a baktı. Boşa harcayacak Fırtınaışık’ları yoktu. Her ne kadar savaş kamplarından gelenler dolu küreler getirseler de, Yeminkapısı’m çalıştırmak, kaç kişinin geçtiğine bağlı olarak çok büyük bir miktarda Fırtınaışığı kullanıyordu. Yeminkapısı’nın ortasındaki odanın lambaları yakmak sadece aleti çalıştırmak için gereken en düşük miktardı, çok sayıda insanı getirmek onların da taşıdıkları küreleri kısmen söndürüyordu.</span></p>
<p><span style="font-weight:bold;">&quot;Sana elimden geldiği kadarını bulmaya çalışacağım, evlat,” dedi Dalinar. “Dualarımla git. Belki ondan sonra, başkente gitmene ve oradaki halka da yardım etmene yetecek kadar kalır.”</span></p>
<p><span style="font-weight:bold;">Kaladin başını salladı. &quot;Bir torba hazırlayacağım. Bir saate kalmadan gitmem gerek.” Odadan fırlayarak aşağı inen merdivenlere daldı.</span></p>
<p><span style="font-weight:bold;">Dalinar daha fazla Fırtınaışığı emdi ve son kalan yaralarının da geri çekildiğini hissetti. Bu bir adamın sahip olmaya kolaylıkla alışabileceği türden bir şeye benziyordu.</span></p>
<p>Renarin’i kralla konuşması ve Kaladin’in yolculuğu için ödünç alabileceği bazı zümrüt broamlar bulması için emirlerle gönderdi. Elhokar en sonunda gelmişti, bir grup Herdazlı’nın yanında hem de. Bir tanesi adının Alethi krallarının listesine eklen-1004 mesi gerektiğini iddia ediyordu...</p>
<p><span style="font-weight:bold;">Renarin emre uymak için hevesle gitti. O yapabileceği bir şeylerin olmasını istiyormuş gibi görünüyordu.</span></p>
<p><span style="font-weight:bold;">O </span><span style="font-style:italic;">da Parlayan Şövalyeler’den biri,</span> <span style="font-weight:bold;">diye düşündü Dalinar onun gitmesini izlerken. </span><span style="font-style:italic;">Sanırım onu ayak işlerine göndermeyi bırakmam gerekecek.</span></p>
<p><span style="font-weight:bold;">Fırtınalar. Gerçekten de başlamıştı.</span></p>
<p><span style="font-weight:bold;">Shallan pencerelere yürümüştü. Dalinar onun yanına geldi. Bu kulenin doğu yüzüydü, doğrudan Köken’e doğru bakan düz kenarı.</span></p>
<p><span style="font-weight:bold;">“Kaladin’in sadece birkaç kişiyi kurtaracak zamanı olacak,” dedi Shallan. “Eğer hiç olursa. Biz dört taneyiz, Berrakbey. Yıkımla dolu bir fırtınanın karşısında sadece dört...”</span></p>
<p><span style="font-weight:bold;">“Neyse o.”</span></p>
<p><span style="font-weight:bold;">“O kadar çok kişi ölecek ki.”</span></p>
<p><span style="font-weight:bold;">“Ve biz de kurtarabildiklerimizi kurtaracağız,” dedi Dalinar. Ona doğru döndü. “Ölümden önce yaşam, Parlayan. Artık bizim yapmaya yemin ettiğimiz görev bu.”</span></p>
<p><span style="font-weight:bold;">Shallan dudaklarım büzdü, hâlâ doğuya doğru bakıyordu, ama başını sallayarak onayladı. “Ölümden önce yaşam, Parlayan.”</span></p>
<p><span style="font-weight:bold;">Bir kör adam bitişlerin çağını bekleyerek doğanın güzelliğini düşünüyordu,” dedi Akıl.</span></p>
<p><span style="font-weight:bold;">Sessizlik.</span></p>
<p><span style="font-weight:bold;">“O adam benim,” diye belirtti Akıl. &quot;Fiziksel olarak kör değilim, sadece ruhsal olarak. Ve o diğer ifade aslında </span><span style="font-weight:bold;font-style:italic;">epey</span><span style="font-weight:bold;"> zekiceydi, eğer biraz düşünecek olursan.”</span></p>
<p><span style="font-weight:bold;">Sessizlik.</span></p>
<p><span style="font-weight:bold;">“Bu karşımda, zekice laf oyunlarımın karşısında huşu içinde dikkat kesilerek mest olacak akıllı canlılar olduğu zaman çok daha fazla tatmin edici oluyor,&quot; dedi.</span></p>
<p><span style="font-weight:bold;">Yandaki kayanın üstünde duran çirkin kertenkele-yengeç-ucubesi pençesini tıkırdattı, neredeyse tereddütlü bir sesti.</span></p>
<p><span style="font-weight:bold;">“Haklısın, elbette,” dedi Akıl. “Çoğu zaman karşımda olanların </span><span style="font-weight:bold;font-style:italic;">pek de akıllı</span><span style="font-weight:bold;"> olduğunu söyleyemeyiz. Bu da ayrıca en bariz olan laftı, o yüzden sen kendinden utanmalısın.”</span></p>
<p><span style="font-weight:bold;">Çirkin kertenkele-yengeç-ucubesi kayasının üzerinden sürünerek öbür tarafa geçti. Akıl içini çekti. Geceydi, normalde dramatik varışlar ve anlamlı felsefeler için iyi bir zamandı. Ne yazık ki, dramatik ya da değil, burada felsefe yapılacak ya da ziyaret edilecek hiç kimse yoktu. Yakınlarda küçük bir nehir şırıldıyordu, bu garip diyardaki çok az kalıcı akarsudan bir tanesiydi. Her yönde uzanan tepeler vardı, akan sular tarafından oyulmuş ve vadilerinde garip bir tür çalılık büyümüştü. Buralarda çok az ağaç vardı, gerçi daha batısındaki aşağılara inen yamaçlarda gerçek bir orman yetişiyordu.</span></p>
<p><span style="font-weight:bold;">Yakınlardaki bir çift şarkicik çıngırtı sesleri çıkardı ve o da mızıkasını çıkararak onları taklit etmeye çalıştı. Tam olarak yapamıyordu. Şarkı sesleri fazlasıyla vurmalıydı, vızıltılı bir çıngırtıydı; müzikseldi ama flüt gibi değildi.</span></p>
<p><span style="font-weight:bold;">Yine de, yaratıklar ona ses vermeye başladılar, müziğine cevap veriyorlardı. Kimin aklına gelirdi? Belki bunların gelişmemiş bir zekâsı bile vardı. O atlar, Ryshadiumlar... Onlar onu şaşırtmıştı. Bunu hâlâ yapabilen bir şeylerin olması onu mutlu ediyordu.</span></p>
<p><span style="font-weight:bold;">En sonunda mızıkasını bıraktı ve düşündü. Çirkin kertenkele-yengeç-ucubeleri ve şarkıcıklardan oluşan bir izleyici de en azından </span><span style="font-weight:bold;font-style:italic;">bir tür</span><span style="font-weight:bold;"> izleyiciydi.</span></p>
<p><span style="font-weight:bold;">“Sanat, temel olarak adaletsizdir,” dedi.</span></p>
<p><span style="font-weight:bold;">Şarkıcıklardan bir tanesi cırıldamaya devam etti.</span></p>
<p><span style="font-weight:bold;">“Görüyorsunuz, biz sanki sanat ebediymiş, bir tür </span><span style="font-weight:bold;font-style:italic;">kalıcılığı</span><span style="font-weight:bold;"> varmış gibi davranırız. Bir Gerçek, de diyebilirsiniz. Sanat sanattır çünkü </span><span style="font-weight:bold;font-style:italic;">sanattır</span><span style="font-weight:bold;"> ve biz sanat olduğunu söylediğimiz için sanat değildir. Sizin için fazla hızlı gitmiyorum, değil mi?”</span></p>
<p><span style="font-weight:bold;font-style:italic;">Cırrr.</span></p>
<p><span style="font-weight:bold;">“İyi. Ama eğer sanat ebedi ve anlamlı ve bağımsızsa, o zaman neden lanet olası seyircilere bu kadar fazla bağlı? Tasvir Festivali sırasında sarayı ziyaret eden köylünün hikâyesini siz de duydunuz, değil mi?”</span></p>
<p><span style="font-weight:bold;font-style:italic;">Cırrr?</span></p>
<p><span style="font-weight:bold;">“Ha, o kadar da iyi bir hikâye değil. Tamamen çöp. Standart başlangıç, köylü büyük şehre gelir, utanç verici bir şeyler yapar, bir prensese denk gelir ve, tamamen kaza eseri, onu ezilmekten kurtarır. Bu hikâyelerdeki prensesler hiçbir zaman gittikleri yere bakmayı becerebilirmiş gibi görünmüyor. Ben onların daha fazlasının trafiğe çıkmayı denemeden önce güvenilir bir gözlükçüye akıl danışarak uygun bir gözlük elde etmesi gerektiğini düşünüyorum.</span></p>
<p><span style="font-weight:bold;">“Her neyse, bu hikâye bir komedi olduğuna göre, adam ödül için saraya davet edilir. Çeşitli saçmalıklar olur, bitişte tarihteki en muhteşem tablolardan bir tanesini tuvalette kullanmış olan zavallı köylü, çıktığı zaman bütün açıkgözlerin boş çerçeveye bakarak birbirlerine ne kadar büyük bir eser olduğunu anlattığını görür. Neşeler ve kahkahalar. El salla ve eğil. Kimse hikâyeyi çok dikkatlice düşünemeden önce sahe-den in.”</span></p>
<p><span style="font-weight:bold;">Bekledi.</span></p>
<p><span style="font-weight:bold;font-style:italic;">Cırr?</span></p>
<p><span style="font-weight:bold;">“E, anlamadın mı?” dedi Akıl. “Köylü tabloyu tuvaletin yanında buldu, o yüzden de öyle bir amaç için kullanılması gerektiğini düşündü. Açıkgözler boş çerçeveyi sanat galerisinde buldu ve bunun bir şaheser olması gerektiğini varsaydı. Buna şapşal bir hikâye diyebilirsin. Öyle. Bu onun doğruluğunu azaltmıyor. Ne de olsa, ben de çoğu zaman oldukça şapşalım ama neredeyse her zaman dürüstüm. Alışkanlık işte.</span></p>
<p><span style="font-weight:bold;">“Beklenti. Sanatın gerçek ruhu </span><span style="font-weight:bold;font-style:italic;">bu.</span><span style="font-weight:bold;"> Eğer bir adama onun beklediğinden daha fazlasını verirsen, o zaman o seni bütün hayatı boyunca över. Eğer bir beklenti havası yaratır ve bunu düzgünce beslersen, başarılı olursun.</span></p>
<p><span style="font-weight:bold;">“Aksine, eğer </span><span style="font-style:italic;">fazla</span> <span style="font-weight:bold;">iyi, </span><span style="font-style:italic;">fazla</span> <span style="font-weight:bold;">becerikli diye bir ün kazanacak olursan... Ayağını denk al. Daha iyi sanat onların kafalarının içinde olacak ve eğer onlara hayal ettikleri-den bir gıdım daha azını verecek olursan, bir anda başarısız olmuşsundur. Bir anda işe yaramazsındır. Bir adam çamurun içinde tek bir sikke bulur ve günler boyunca onun hakkında konuşur, ama mirası gelir ve sayıldığında beklediğinden yüzde bir daha az çıkarsa, o zaman dolandırılmış olduğunu ilan eder.”</span></p>
<p><span style="font-weight:bold;">Akıl başını iki yana sallayarak ayağa kalktı ve ceketinin tozunu silkti. “Bana eğlendirilmek için gelmiş ama özel bir şeyler beklemeyen bir seyirci ver. Onların karşısında ben bir tanrı olacağım. Bu bildiğim en iyi gerçek.”</span></p>
<p><span style="font-weight:bold;">Sessizlik.</span></p>
<p><span style="font-weight:bold;">“Biraz müzik fena olmazdı,” dedi. “Dramatik etki için, anlarsınız ya? Birileri geliyor ve ben de onu karşılamak için hazırlıklı olmak istiyorum. ”</span></p>
<p>Şarkicik itaatkar bir şekilde tekrar müziğine başladı. Akıl derin bir nefes aldı, sonra uygun duruşa geçti; tembel beklenti, hesaplı ukalalık, çekilmez kibir. Ne de olsa, onun bir ünü vardı ve onu hak etmeye çalışsa iyi olurdu.</p>
<p>Önündeki hava bulanıklaştı, sanki zemine yakın bir daire tarafından ısıtılmış gibiydi. Dairenin etrafında hızla ışıktan bir çizgi dönerek beş ya da altı ayak yükseklikte bir duvara dönüştü. Anında soldu, aslında sanki parlayan bir şeyler dairenin içinde çok hızla dönmüş gibi sadece bir ardıl görüntüden ibaretti.</p>
<p>Ortasında dimdik duran Jasnah Kholin belirdi.</p>
<p>Giysileri pejmürdeydi, saçı tek bir fonksiyonel örgü ile toplanmıştı, yüzü yanık izleriyle kaplıydı. Bir zamanlar üzerinde kaliteli bir elbise vardı ama o lime lime olmuştu. Dizlerinden kesmiş ve doğaçlama bir şeylerden kendine bir eldiven örmüştü. İlginç bir şekilde, bir sırt çantası ve bir tür deri palaska takıyordu. Akıl yolculuğuna başladığı zaman elinde onların ikisinin de olmadığını düşünüyordu.</p>
<p>Uzun bir şekilde inledi, sonra Akıl’ın durmakta olduğu yan tarafına baktı.</p>
<p>Akıl ona sırıttı.</p>
<p>Bir göz kırpışı içinde Jasnah elini öne doğru sapladı, sisler kolunun etrafından kıvrılmış ve Akıl’ın boynuna doğrultulmuş olan uzun, ince bir kılıç şeklinde katılaşmıştı.</p>
<p>Akıl bir kaşını kaldırdı.</p>
<p>“Beni nasıl buldun?” diye sordu Jasnah.</p>
<p>“Sen öbür tarafta epey bir tantana yaratıyordun,” dedi Akıl. “Sprenlerin canlı birisiyle uğraşmak zorunda kalmalarından beri epey bir zaman geçti, özellikle de senin kadar talepkâr olan bir tanesiyle.”</p>
<p>Kadın tıslayarak bir nefes verdi ve Parekılıcı’nı daha da yakına itti. “Bana ne bildiğini söyle, Akıl.”</p>
<p>“Bir defasında bir yılın büyük bir kısmını kocaman bir midenin içinde hazmedilerek geçirmiştim. ”</p>
<p>Jasnah yüzünü astı.</p>
<p>“Bu <span style="font-style:italic;">bildiğim</span> bir şey. Senin tehditlerinde cidden daha net olman gerek.” Jasnah bileğini döndürerek hâlâ ona doğrultulmuş olan Parekılıcı’nın ucunu çevirirken başını eğerek baktı. “Eğer senin o küçük bıçağın benim için herhangi bir gerçek tehlike oluşturabilirse epey şaşırırım, Kholin. Gerçi eğer istersen sağa sola sallamaya devam edebilirsin. Belki bu senin kendini daha önemli hissetmeni sağlıyordur.”</p>
<p>Jasnah onu inceledi. Sonra kılıç patlayarak sise dönüştü ve buharlaştı. Kolunu indirdi. &quot;Senin için zamanım yok. Bir fırtına geliyor, korkunç bir fırtına. Yokelçileri getirerek...”</p>
<p>“Geldi bile.”</p>
<p>“Hay Cehennem. Urithiru’yu bulmamız gerek ve...”</p>
<p>“Bulundu bile.”</p>
<p>Jasnah tereddüt etti. “Parlayan...”</p>
<p>&quot;Kuruldu bile,” dedi Akıl. “Kısmen senin çırağın tarafından ki o, ekleyebilirim ki, senden tam olarak yüzde yetmiş yedi daha hoş. Bir anket yaptım.”</p>
<p>“Yalan söylüyorsun.”</p>
<p>“Tamam, belki biraz <span style="font-style:italic;">gaynresmi</span> bir anketti. Ama çirkin kertenkele-yengeç-ucube-1008 sinin sana verdiği puan hiç...”</p>
<p><span style="font-weight:bold;">“Diğer şeyleri diyorum.”</span></p>
<p><span style="font-weight:bold;">“Ben o türden yalanlar söylemem, Jasnah. Bunu sen de biliyorsun. Benim hakkımda o kadar sinir bozucu bulduğun şey de bu.&quot;</span></p>
<p><span style="font-weight:bold;">Jasnah onu inceledi, sonra içini çekti. “Senin hakkında o kadar sinir bozucu bulduğum şeyin bir </span><span style="font-weight:bold;font-style:italic;">parçası</span><span style="font-weight:bold;"> bu, Akıl. Geniş, çok geniş bir nehrin sadece küçük bir parçası.” “Bunu sadece beni pek iyi tanımadığın için söylüyorsun.”</span></p>
<p><span style="font-weight:bold;">“Bundan şüpheliyim.&quot;</span></p>
<p><span style="font-weight:bold;">&quot;Hayır, gerçekten. Eğer sen beni </span><span style="font-weight:bold;font-style:italic;">iyi</span><span style="font-weight:bold;"> tanısaydın, o sinir bozukluğu nehri besbelli ki bir okyanus olurdu. Her neyse. Ben senin bilmediğin şeyleri biliyorum ve, sanırım, senin de benim </span><span style="font-weight:bold;font-style:italic;">gerçekten</span><span style="font-weight:bold;"> bilmediğim bir şeyleri biliyor olman mümkün. Bu bize sinerji denilen bir şey kazandırıyor. Eğer sen sinir bozukluğuna hâkim olabilirsen, ikimiz de bir şeyler öğrenebiliriz.”</span></p>
<p><span style="font-weight:bold;">Jasnah onu baştan aşağı inceledi, sonra dudaklarını büzerek bir çizgiye çevirip başını salladı. Doğrudan en yakındaki kasabaya doğru yürümeye başladı. Epey sağlam bir yön hissi vardı bu kadında.</span></p>
<p><span style="font-weight:bold;">Akıl ağır ağır yürüyerek yanına geldi. “Uygarlıktan en az </span><span style="font-weight:bold;font-style:italic;">bir hafta</span><span style="font-weight:bold;"> uzakta olduğumuzun sen de farkındasındır. Bu kadar uzağa bir Diyarkapısı şart mıydı?”</span></p>
<p><span style="font-weight:bold;">“Kaçışım sırasında bir parça baskı altındaydım. Burada olabildiğim için bile şanslıyım.”</span></p>
<p><span style="font-weight:bold;">“Şanslı mı? Ben olsam öyle demezdim.”</span></p>
<p><span style="font-weight:bold;">&quot;Neden?”</span></p>
<p><span style="font-weight:bold;">“Öbür tarafta olsan büyük ihtimalle daha iyi olurdun, Jasnah Kholin. Issızlık geldi ve onunla birlikte bu diyarların sonu.” Ona doğru baktı. &quot;Üzgünüm.”</span></p>
<p><span style="font-weight:bold;">“Ben ne kadarını kurtarabileceğimi görene kadar üzülme,” dedi. “Fırtına zaten geldi mi? Parshmenler dönüştüler mi?”</span></p>
<p><span style="font-weight:bold;">“Evet ve hayır,” dedi Akıl. “Fırtınanın bu gece Shinovar’a ulaşması gerek, ondan sonra da kıta boyunca ilerleyecek. İnanıyorum ki dönüşümü fırtına </span><span style="font-weight:bold;font-style:italic;">getiriyor.&quot;</span></p>
<p><span style="font-weight:bold;">Jasnah yerinde durdu. “Geçmişte öyle olmamıştı. Ben öbür tarafta bilgiler aldım.”</span></p>
<p><span style="font-weight:bold;">&quot;Haklısın. Bu sefer farklı.”</span></p>
<p><span style="font-weight:bold;">Jasnah dudaklarını yaladı ama onun dışında endişesini gizlemekte iyi bir iş çıkarmıştı. “Eğer daha önce olduğu şekilde olmuyorsa, o zaman öğrendiğim her şey yanlış olabilir. Yücesprenlerin anlattıkları hatalı olabilir. Benim aradığım kayıtlar anlamsız olabilir.”</span></p>
<p><span style="font-weight:bold;">Akıl başını sallayarak onayladı.</span></p>
<p><span style="font-weight:bold;">“Antik yazmalara güvenemeyiz,” dedi. &quot;Ve insanoğlunun sözde tanrısı bir hikâye. Demek ki, kurtuluş için gökyüzüne bakamayız ama görünüşe göre geçmişe de bakamıyoruz. O zaman </span><span style="font-weight:bold;font-style:italic;">nereye</span><span style="font-weight:bold;"> bakacağız?”</span></p>
<p><span style="font-weight:bold;">“Sen Tanrı’nın olmadığından ne kadar eminsin.”</span></p>
<p><span style="font-weight:bold;">“Yaradan...”</span></p>
<p><span style="font-weight:bold;">“Ah, Yaradan’ı demiyorum,” dedi Akıl. &quot;Tanavast yeteri kadar iyi bir tipti, bir keresinde bana içki ısmarlamıştı, ama o Tanrı </span><span style="font-weight:bold;font-style:italic;">değildi.</span><span style="font-weight:bold;"> Benim senin şüpheciliğini anladığımı itiraf etmem gerekir, Jasnah, ama ona katılmıyorum. Ben, senin sadece Tanrı’yı yanlış yerlerde aradığını düşünüyorum.”</span></p>
<p>“Sanırım sen bana nereye bakmam <span style="font-style:italic;">gerektiğini</span> de söylersin.”</p>
<p>“Sen Tanrı’yı bu kargaşadan kurtuluşu bulacağın aynı yerde bulacaksın,” dedi</p>
<p>Akıl, “insanların kalplerinin içinde.”</p>
<p>“İlginç ki, ben buna katılabileceğimi düşünüyorum,” diye cevap verdi Jasnah. “Ama senin ima ettiklerinden farklı sebeplerden ötürüdür diye tahim ediyorum. Belki de bu yürüyüş benim korktuğum kadar kötü olmaz</p>
<p>“Belki,” dedi Akıl başını kaldırıp yıldızlara doğru bakarak. “Başka her ne denilebilirse denilsin, en azından dünya sona ermek için hoş bir geceyi seçti...”</p>
</body>
</html>