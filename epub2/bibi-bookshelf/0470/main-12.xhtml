<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">ÜÇ BUÇUK YIL ÖNCE</span></p>
<p>Shallan kafesi dürtükledi ve içerideki renkli yaratık tüneğinde dönerek başını ona doğru eğdi.</p>
<p>Bu onun hayatında gördüğü en acayip şeydi. Bir insanmış gibi iki ayağının üzerinde duruyordu, gerçi ayakları pençeliydi. Boyu sadece üst üste konulmuş iki yumruk kadardı ama Shallan’a bakmak için başını çevirme şekli kesinlikle bir kişiliğinin olduğuna işaret ediyordu.</p>
<p>Şeyin sadece burnunda ve ağzında birazcık kabuğu vardı ama en garip kısmı tüyleriydi. Bütün bedenini kaplayan <span style="font-style:italic;">parlak yeşil</span> tüyleri vardı. Tüyleri sanki taranmış gibi yatık duruyordu. Shallan izlerken, yaratık döndü ve tüylerini kurcalamaya başladı. Tüylerle kaplanmış büyük bir kanat belirerek kalktı ve Shallan bunun merkezi bir omurgaya bağlanıyor olduğunu gördü.</p>
<p>“Genç leydi tavuğum hakkında ne düşünüyor?” dedi tüccar gururlu bir şekilde, ellerini arkasında kavuşturmuş olarak dikiliyordu, geniş göbeği bir geminin pruvası gibi öne çıkmıştı. Arkalarındaki panayırda insanlar bir kütle hâlinde hareket ediyorlardı. O kadar çok kişi vardı ki. Aynı yerde beş yüz, hatta belki <span style="font-style:italic;">daha bile fazla</span> kişi vardı.</p>
<p>“Tavuk,” dedi Shallan kafesi çekinerek dürtüklerken. “Ben tavuk yemiştim.”</p>
<p>“Bu cinsinden değil!” dedi Thaylen adam bir gülüşle. “Yenilen tavuklar aptal olur, bu akıllı, neredeyse bir adam kadar akıllı! Konuşur. Dinleyin. Yokoğlujek! Adını söyle!”</p>
<p>&quot;Yokoğlujek,” dedi yaratık.</p>
<p>Shallan sıçrayarak geri kaçtı. Kelime yaratığın insanlıktan uzak sesi yüzünden çarpılmıştı ama anlaşılabiliyordu. “Bir Yokelçi!” diye tısladı Shallan eminelini göğsüne</p>
<p>koyarak. “Konuşan bir hayvan! Sen Yaradılmamışlar’ın gözlerini üzerimize çekecek-</p>
<p><span style="font-style:italic;">ti</span></p>
<p>sın.</p>
<p>Tüccar güldü. “Bu şeyler Shinovar’ın her tarafında yaşıyor genç leydi. Eğer onların konuşması Yaradılmamışları çekseydi bütün ülke lanetlenmiş olurdu!” &#160;&#160;&#160;487</p>
<p>“Shallan!” Babası korumalarıyla birlikte yolun karşısında başka bir tüccarla konuşmakta olduğu yerde duruyordu. Shallan hızla ona doğru giderken omzunun üzerinden garip hayvana baktı. Her ne kadar yaratık anormal olsa da, konuşabildiğine göre kafesin içinde hapsedilmiş olması yüzünden üzülmüştü.</p>
<p>Ortabayramı Panayırı yılın en önemli olayıydı. Hiç fırtınanın olmadığı Gözyaşları zamanının tam tersi olan Ortasükun döneminde yapılan panayır, etraftaki bütün köy ve mezralardan insanları çekerdi. Buradaki insanların pek çoğu Shallan’ın babasının idare ettiği arazilerdendi, yüzlerce yıldır aynı köyleri yönetmiş olan düşük seviyeli açıkgöz aileleri de buna dâhildi.</p>
<p>Elbette ki aralarında tüccarların da olduğu koyugözler de geliyordu, birinci ve ikinci Nan vatandaşlar. Babası bundan sık sık bahsetmezdi ama Shallan babasının onların konumunu ve zenginliğini uygunsuz gördüğünü biliyordu. Yaradan yönetmeleri için açıkgözleri seçmişti, bu tüccarları değil.</p>
<p>“Gel hadi,” dedi babası Shallan’a.</p>
<p>Shallan, babasını ve korumalarını malikânelerinden gelmelerinin yaklaşık yarım gün kadar sürdüğü kalabalık panayır içinden takip etti. Havza nispeten korunaklıydı, yakınlarındaki yamaçlar jella ağaçlarıyla kaplıydı. Bunların güçlü dallarında cılız yapraklar yetişirdi; pembe, sarı ve turuncudan uzun iğneler ve bu yüzden ağaçlar da renk patlamaları gibi görünürdü. Shallan babasının kitaplarından bir tanesinde ağaçların kremi içlerine çektiklerini, sonra da bunu tahtalarını taş gibi sertleştirmek için kullandıklarını okumuştu.</p>
<p>Havzanın içindeki ağaçların çoğunluğu kesilmişti, gerçi bazıları yükseklerden düzinelerce metre genişlikte gölgelikleri bağlamak için kullanılıyordu. Bir rüzgârspreni tezgâhının içinden atılarak cisimlerin birbirlerine yapışmalarına neden olurken küfreden bir tüccarın yanından geçtiler. Shallan gülümseyerek kolunun altından el çantasını çıkardı. Ancak babası düello sahasına doğru süratle giderken çizim yapmak için zaman yoktu; eğer bu da önceki yıllar gibi olacaksa, Shallan’m günün büyük bir kısmını geçireceği yer orası olacaktı.</p>
<p>“Shallan,” dedi babası onun yetişmek için koşturmasına neden olarak. On dört yaşında kendisini korkunç derecede sırık gibi uzun ve siluet olarak da fazlasıyla oğlan-sı hissediyordu. Kadınlığa erişmeye başlarken, kırmızı saçları ve çilli derisi yüzünden utanç duyuyor olması gerektiğini öğrenmişti çünkü bunlar kirlenmiş bir mirasa işaret ediyordu. Bunlar geleneksel Veden renkleri olabilirdi ama bunun sebebi geçmişte soylarının tepelerdeki Boynuzyiyenlerle karışmış olması yüzündendi.</p>
<p>Bazı insanlar bu renklerle gurur duyardı. Babası öyle değildi, o yüzden Shallan da değildi.</p>
<p>“Sen artık daha fazla bir leydi gibi davranmanın gerekli olduğu bir yaşa geliyorsun,” dedi babası. Koyugözler onlara bol bol açıklık bırakıyor, babası geçerken eğiliyorlardı. Ellerini arkalarında kavuşturmuş olan babasının ardentlerinden iki tanesi arkalarından takip ediyordu, düşünceli görünüyorlardı. “Bu kadar sık oraya buraya bakakalmaman gerek. Senin için bir koca bulmayı istememize çok fazla zaman kalmadı.”</p>
<p>“Evet baba,” dedi Shallan.</p>
<p>“Seni bunlar gibi olaylara getirmeyi kesmek zorunda kalabilirim,” dedi. “Senin tek yaptığın etrafta koşturup durmak ve bir çocuk gibi davranmak. En azından yeni bir öğretmene ihtiyacın var. ”</p>
<p>En son öğretmenini o kaçırmıştı. Kadın diller üzerinde uzmandı ve Shallan da Azişçe’yi epey iyi öğreniyordu; ama o babasının... Nöbetlerinin bir tanesinden kısa süre sonra gitmişti. Ertesi gün Shallan'ın üvey annesi göründüğü zaman yüzünde çürükler vardı. Öğretmen Berrakhanım Hasheh de eşyalarını toplamış ve herhangi bir açıklama yapmadan gitmişti.</p>
<p>Shallan babasının sözlerine başını salladı ama gizli gizli tüyerek kardeşlerini bulabilmeyi umut ediyordu. Bugün Shallan’ın yapacak işleri vardı. Babası ve o “düello arenasına” yaklaştılar, bu ise parshmenlerin bir sahilin yarısını dolduracak kadar kumu boşaltmış oldukları iplerle çevrelenmiş bir zemin parçası için fazlasıyla heybetli bir isimdi. Açıkgözlerin oturması, konuşması ve yemek yemesi için yerleştirilmiş olan gölgelikli masalar vardı.</p>
<p>Shallan’ın üvey annesi Malise, Shallan’dan on yaş bile büyük olmayan genç bir kadındı. Kısa boylu ve küçük yüzlü kadın sırtı dik bir şekilde oturuyordu, siyah saçları birkaç sarışın çizgi ile aydınlanıyordu. Babası localarında onun yanına oturdu; bu panayıra katılacak olan dördüncü Dan mertebesindeki dört adamdan bir tanesi oydu. Düellocular etraftaki bölgelerden gelmiş olan daha düşük seviyeli açıkgözler olacaktı. Pek çoğu arazisiz olacaktı ve düellolar onların ün kazanmalarının çok az yolundan biriydi.</p>
<p>Shallan kendisi için ayrılmış olan sandalyeye oturdu ve bir hizmetkâr ona bir bardak serinletilmiş su verdi. Birisi locaya yaklaşmadan önce daha ancak tek bir yudum alabilmişti.</p>
<p>Berrakbey Revilar yakışıldı olabilirdi, eğer burnunu gençliğindeki bir düello sırasında kaybetmiş olmasaydı. Siyaha boyanmış olan tahtadan bir burun takıyordu, aynı anda kusurunu kapatmak ile dikkati çekmenin garip bir karışımıydı. Gümüş saçlı ve modern kesimli bir takım elbiseyle modaya uygun giyinmiş olan adamın yüzünde, evini şömine yanarken boş bırakmış birisinin dikkatsiz bakışı vardı. Onun arazileri babasınınkilerle komşuydu, onlar yüceprense hizmet eden aynı mevkideki on adamdan iki tanesiydi.</p>
<p>Revilar yanında bir değil, iki tane başhizmetkâr ile yaklaştı. Onların siyah beyaz üniformaları sıradan hizmetkârların mahrum bırakılmış oldukları bir ayrıcalıktı ve babası onlara aç gözlerle bakıyordu. O da başhizmetkârlar kiralamayı denemişti. Her birisi “ününü” sebep göstererek reddetmişti.</p>
<p>“Berrakbey Davar,” dedi Revilar. Locaya çıkan basamakları tırmanmadan önce izin almak için beklemedi. Babası ve o aynı mevkideydiler ama herkes babasına karşı olan suçlamaları ve yüceprensin de bunları inanılır bulduğunu biliyordu.</p>
<p>“Revilar,” dedi babası gözleri karşıda.</p>
<p>“Oturabilir miyim?” Babasının yanındaki sandalyeye oturdu; eğer burada olsaydı, vârisi olarak Helaran’ın oturacak olduğu sandalyeydi. Revilar’ın iki hizmetkârı arkasında yerlerini aldılar. Her nasılsa hiçbir şey söylemeden babasına karşı bir kınama hissini aktarmayı başarıyorlardı.</p>
<p>“Oğlun bugün düello yapacak mı?” diye sordu babası.</p>
<p>“Aslında evet.”</p>
<p>“Umalım da bütün parçalarına sahip çıkabilsin. Bu tecrübenin bir gelenek hâline gelmesini istemeyiz.”</p>
<p>“Lin, oğlum insan bir iş ortağıyla bu şekilde konuşur mu yahu?” dedi Revilar.</p>
<p>&quot;İş ortağı mı? Benim haberimin olmadığı işlerimiz mi var?”</p>
<p>Revilar’ın hizmetkârlarından bir tanesi, kadın olan, masada babasının önüne küçük bir sayfa destesi koydu. Shallan’m üvey annesi tereddütlü bir şekilde bunları aldı, sonra da yüksek sesle okumaya başladı. Bir mal alışverişi için olan koşullardı, babası ham shum ve yarıkağaç pamuğunun bir kısmını Revilar’a küçük bir ödeme karşılığında takas edecekti. Revilar da bunları satılmaları için pazara çıkaracaktı.</p>
<p>Babası Malise’in okumasını kâğıtların dörtte üçüne geldiği zaman kesti. “Sen hezeyan mı geçiriyorsun? Bir çuval için bir berrakmarka mı? Bu o shumun değerinin onda biri<sup>1</sup> Yolların devriye gezilmesi ve ürünlerin hasat edildiği köylere geri ödenen bakım ücretleri de hesaba katıldığı zaman, bu anlaşmayla küre <span style="font-style:italic;">kaybediyor</span> olurum.” “Eh, bu o kadar da kötü değil,” dedi Revilar. “Anlaşmayı oldukça kabul edilebilir bulacağını düşünüyorum.”</p>
<p>“Sen delisin.”</p>
<p>“Ben popülerim.”</p>
<p>Babasının yüzü kızararak kaşları çatıldı. Shallan onu nadiren, hatta asla kızgın olarak görmediği bir zamanı hatırlayabiliyordu. O günler çok, çok uzun süre önce yok olup gitmişti. “Popüler mi? Onun ne alakası...”</p>
<p>“Yüceprensin arazilerimi yakın zamanda ziyaret etmiş olduğunu sen de biliyor ya da bilmiyor olabilirsin,” dedi Revilar. “Görünüşe göre o bu prensliğin tekstili için yaptığım şeylerden hoşlanıyor. Bu, oğlumun düello becerilerinin üzerine de eklendiği zaman, dikkatleri evimin üzerine çekiyor. Gelecek ay başlamak üzere, her on haftada bir yüceprensi Vedenar’da ziyaret etmek üzere davet edildim.”</p>
<p>Bazı zamanlarda babası insanların en akıllısı olmuyordu ama politikaya kafası yatardı. Ya da en azından Shallan böyle olduğunu düşünüyordu, gerçi bunu onun hakkında en iyisine inanmayı istediği için yapıyordu. Ne olursa olsun, babası bunun ima ettiği şeyi anında gördü.</p>
<p>“Seni fare/’ diye fısıldadı.</p>
<p>“Sana açık olan çok az seçenek var Lin,” dedi Revilar ona doğru eğilerek. “Evin çöküşte, ünün yerin dibine battı. Senin müttefiklere ihtiyacın var. <span style="font-style:italic;">Benim</span> de yüceprensin gözünde ekonomik alanda bir dâhi gibi görünmeye ihtiyacım var. Birbirimize yardım edebiliriz. ”</p>
<p>Babası başını eğdi. Locanın dışında ilk düellocular ilan edildi, önemsiz bir karşılaşmaydı.</p>
<p>“Nereye adım atsam, sadece köşeler buluyorum,” diye fısıldadı babası. “Yavaş yavaş beni kapana kıstırıyorlar.”</p>
<p>Revilar kâğıtları bir kere daha Shallan’m üvey annesine doğru itti. “Tekrar başlayabilir misin? Sanırım kocan geçen sefer dikkatli bir şekilde dinlemiyordu.” Shallan’a bir göz attı. “Ve çocuğun burada olmasına gerek var mı?”</p>
<p>Shallan bir kelime etmeden gitti. Zaten onun istediği şey de buydu, gerçi babasını terk ettiği için kendisini kötü hissediyordu. O fikrini sormayı bırak, Shallan’la sık sık konuşmazdı bile. Ama onun yakınında olduğu zamanlarda daha güçlüymüş gibi görünüyordu.</p>
<p>O kadar altüst olmuştu ki, muhafızlardan bir tanesini Shallan’ın yanında göndermemişti bile. Shallan el çantası kolunun altında locadan ayrıldı ve babasının yemeğini hazırlamakta olan Davar hizmetkârlarının arasından geçti.</p>
<p>Özgürlük.</p>
<p>Özgürlük Shallan için bir zümrüt broam kadar değerli ve bir larkin kadar da enderdi. Babası ona eşlik edilmesini için emir vermemiş olduğunu fark etmesin diye Shallan hızla uzaklaştı. Hizada beklemekte olan muhafızlardan bir tanesi, Jix, yine de ona doğru bir adım attı ama sonra tekrar locaya doğru baktı. O tarafa doğru gitti, belki de Shallan’ı takip etmesinin gerekip gerekmediğini sormaya niyetlenmişti.</p>
<p>Jix geri döndüğü zaman ortalıklarda olmamak en iyisiydi. Shallan egzotik tüccarları ve müthiş manzaraları olan panayıra doğru bir adım attı. Tahmin oyunları ve belki de uzak krallıkların hikâyelerini anlatan bir Cihanezgici olacaktı. Arkasındaki düelloyu izlemekte olan açıkgözlerin kibar alkışlarının üzerinden sıradan koyugözle-rin davulları ile birlikte şarkılar ve eğlence sesleri geliyordu.</p>
<p>Önce iş. Karanlık evinin üzerine bir fırtınanın gölgesi gibi serilmişti. Shallan ise güneşi bulacaktı. <span style="font-style:italic;">Kararlıydı.</span></p>
<p>Bu da şimdilik düello sahasına geri dönmek zorunda olduğu anlamına geliyordu. Locaların arkasından dolandı, eğilen parshmenlerin ve mevkilerine göre ona başlarıyla ya da eğilerek selam veren koyugözlerin arasından zikzak yaparak geçti. En sonunda birkaç daha düşük mevkili açıkgöz ailenin gölgeyi paylaşarak oturmakta oldukları bir locayı buldu.</p>
<p>Berrakbey Tavinar'ın kızı Eylita locanın ucunda oturmuştu, hemen güneş ışığının locanın yan tarafından içeriye sızmakta olduğu yerdeydi. Başı hafifçe yana eğilmiş, bön bir yüz ifadesiyle gözlerini düelloculara dikmişti, yüzünde boş bir gülümseme vardı. Uzun saçları tamamen siyahtı.</p>
<p>Shallan locanın yanına geldi ve ona tısladı. Yaşı daha büyük kız kaşlarını çatarak döndü, sonra da ellerini dudaklarına kaldırdı. Ebeveynlerine bir göz attı, sonra da ona doğru eğildi. “Shallan!”</p>
<p>“Sana beni beklemeni söylemiştim,” diye fısıldayarak cevap verdi Shallan. “Yazdığım şeyi düşündün mü?”</p>
<p>Eylita elbisesinin cebine uzandı ve küçük bir not kağıdı çıkardı. Yaramazca gülümsedi ve başını sallayarak onayladı.</p>
<p>Shallan notu aldı. “Buradan çıkabilecek misin?”</p>
<p>“Hizmetçimi de yanıma almam gerekecek ama onun dışında nereye istersem gidebilirim.”</p>
<p>Bu nasıl bir şey olurdu?</p>
<p>Shallan hızla uzaklaştı. Teknik olarak mevkisi Eylita’nın ebeveynlerinin üzerindeydi ama açıkgözlerin arasında yaş komik bir şeydi. Bazı zamanlarda daha yüksek mevkisi olan çocuk, daha düşük bir Dan’dan olan yetişkinlerle konuşurken hiç de o kadar önemliymiş gibi görünmüyordu. Dahası Berrakbey ve Berrakhanım Tavinar piçin geldiği <span style="font-style:italic;">o gün</span> oradaydılar. Onlar Shallan’ın babasından da, çocuklarından da hoşlanmıyorlardı.</p>
<p>Shallan localardan uzaklaştı, sonra da panayıra doğru döndü. Burada gergin bir şekilde bekledi. Ortabayram Panayırı insanlar ve yerlerin göz korkutucu bir karışımıydı. Yakınlarda bir grup onluk uzun masalarda oturmuş içiyor ve maçların üzerine iddiaya giriyorlardı. Açıkgözlerin en düşük seviyelileri, koyugözlerden sadece birazcık daha üstünlerdi. Sadece yaşamak için çalışmak zorunda değillerdi, tüccar ya da usta zanaatkarlar bile olamamışlardı. Onlar sadece... İnsanlardı. Helaran şehirlerde onlardan bir sürü olduğunu söylemişti. Koyugözler kadar çoklardı. Bu Shallan’a çok garip görünmüştü.</p>
<p>Garip ve aynı zamanda da büyüleyici. Elinde çizim tahtası ve hayal gücü fokurdarken fark edilmeyeceği bir köşe bulup izlemeyi çok isterdi. Bunun yerine kendisini panayırın kenarı boyunca ilerlemeye zorladı. Kardeşlerinin bahsetmiş oldukları o çadır dış çevrede olurdu, değil mi?</p>
<p>Panayırı ziyaret eden koyugözlüler ona hiç yaklaşmıyorlardı ve Shallan kendisini korkarken buldu. Babası genç bir açıkgöz kızın düşük sınıflardaki yabani insanlar için nasıl bir hedef olabileceğinden bahsederdi. Muhakkak kimse ona burada ortalık yerde, etrafta bu kadar çok insan varken bir şey yapmazdı. Yine de, el çantasını göğsüne bastırdı ve kendisini titreyerek yürürken buldu.</p>
<p>Cesur olmak nasıl bir şey olurdu? Helaran gibi? Annesinin de olduğu gibi.</p>
<p>Annesi...</p>
<p>“Berrakhanım?”</p>
<p>Shallan silkindi. Ne kadar zamandır burada yolun üzerinde duruyordu? Güneşin yeri değişmişti. Mahcup bir şekilde döndüğü zaman muhafız Jix’in yanında durmakta olduğunu gördü. Her ne kadar göbekli olsa ve saçını nadiren taraşa da, Jix güçlüydü. Shallan bir seferinde chulun koşumları kırıldığı zaman onun bir arabayı çekerek yolu açtığını görmüştü. O, Shallan kendisini bildi bileli babasının muhafızlarından biri olmuştu.</p>
<p>“Ah, bana eşlik etmek için mi geldin?” dedi gerginliğini saklamaya çalışarak.</p>
<p>“Ee, sizi <span style="font-style:italic;">geri</span> götürecektim...”</p>
<p>“Babam böyle mi emretti?”</p>
<p>Jix yanağında bazılarının küfürotu da dediği yamma kökünü çiğnedi. “O meşguldü.”</p>
<p>“O zaman bana eşlik eder misin?” Shallan bunu söylerken gerginlikten titremişti.</p>
<p>“Ee, olur.”</p>
<p>Shallan rahatlamayla nefesini bıraktı ve kayafilizleri ve şistkabukların kazınmasıyla açılmış olan taş patikada döndü. Bir yöne döndü, sonra da öbür yöne. “Iı... Bizim kumarhane çardağını bulmamız gerek.”</p>
<p>&quot;Bu bir leydi için uygun bir yer değil,” dedi Jix ona ters ters bakarak. “Özellikle de sizin yaşınızda olan bir tanesi için Berrakhanım.”</p>
<p>“Ee, sanırım o zaman sen de gidip babama ne yaptığımı söyleyebilirsin.” Shallan ağırlığını bir ayağından diğerine vererek durduğu yerde sallandı.</p>
<p>“Ve bu arada siz de çardağı kendi başınıza bulmaya çalışacaksınız değil mi? Bulursanız da yalnız başınıza içeri gireceksiniz?”</p>
<p>Shallan kızararak omzunu silkti. Yapacağı şey tam olarak buydu.</p>
<p>“Bu da benim sizi öyle bir yerde korunmasız bir şekilde dolaşmanız üzere yalnız bırakmış olmam anlamına gelecek.” Hafifçe inledi. “Neden ona böyle kafa tutuyorsunuz Berrakhanım? Siz sadece onu kızdıracaksınız.”</p>
<p>&quot;Benim düşüncem... Benim düşüncem onun, ben ya da başkası ne yaparsa yapsın kızacak olduğu,&quot; dedi Shallan. “Güneş parlar. Yücefırtınalar eser. Babam da bağırır. Hayat Kep böyle.” Dudağını ısırdı. “Kumarhane çardağı? Kısa süreceğine söz veririm.”</p>
<p>“Bu taraftan,” dedi Jix. Ona yol gösterirken özellikle hızlı yürümüyordu ve sık sık da yanlarından geçen koyugözlü panayır ziyaretçilerine dik dik bakıyordu. Jix açıkgözdü ama sadece sekizinci Dan’dı.</p>
<p>Panayır yerinin kıyısında asılı duran yamalı ve yırtık tente için “çardak” teriminin fazlasıyla abartı olduğu ortaya çıkmıştı. Shallan kendi başına da bu yeri yeteri kadar kısa sürede bulurdu. Kenarları birkaç ayak sarkık olarak asılı duran tentenin içi şaşırtıcı derecede karanlıktı.</p>
<p>Buraya tıklım tıklım doluşmuş olan adamlar vardı. Shallan’ın gördüğü birkaç kadının eminellerindeki eldivenlerin parmakları kesikti. Ahlaksızlıktı bu. Kendisini tentenin kıyısında kızararak durmuş buldu, karanlık, hareketli siluetlere bakıyordu. İçerideki adamlar kaba seslerle bağırıyordu, her türlü Vorin edebi dışarıdaki güneş ışığında terk edilmişti. Burası, gerçekten de, onun gibi birisi için uygun bir yer değildi. Shallan bunun <span style="font-style:italic;">herhangi</span> birisi için uygun bir yer olduğuna inanmakta zorluk çekiyordu.</p>
<p>“Sizin için içeri ben girsem nasıl olur?” dedi Jix. “Bir iddiaya mı gireceksiniz yoksa...”</p>
<p>Shallan zorlukla ilerledi. Kendi paniğini, rahatsızlığını görmezden gelerek karanlığın içine doğru ilerledi. Çünkü eğer o ilerlemezse, bu hiçbirisinin direnmediği, hiçbir şeyin değişmeyeceği anlamına gelirdi.</p>
<p>Jix iterek ona yer açarken yanında kaldı. Shallan içeride nefes almakta zorlanıyordu; hava ter ve küfürle nemliydi. Adamlar döndüler ve ona bir göz attılar. Eğilmeler, hatta baş eğmekte bile yavaş davranıyorlardı,, tabii eğer eğerlerse. İma açıktı. Eğer o toplumsal geleneklerin dışına çıkarak itaat etmeyecekse, onlar da Shallan’a hürmet göstermek zorunda değillerdi.</p>
<p>“Özel olarak aradığınız bir şey var mı?” diye sordu Jix. “Kartlar? Tahmin oyunları?”</p>
<p>“Baltatazısı dövüşleri.”</p>
<p>Jix inledi. “Kendinizi bıçaklatacaksınız, benim de sonum ipe çekilmek olacak. Bu delilik...”</p>
<p>Shallan tezahürat yapmakta olan bir grup adamı fark ederek döndü. Bu kulağa umut verici geliyordu. Ellerinin gittikçe artmakta olan titremesini görmezden geldi ve ayrıca bir halka hâlinde yerde oturmuş, görünüş itibarıyla kusmuğa benzer bir şeye bakmakta olan sarhoş adamlar grubunu da görmezden gelmeye çalışıyordu.</p>
<p>Tezahürat yapmakta olan adamlar kaba banklarda oturmuşlardı, diğerleri de etraflarında dikiliyordu. Aralarından kısa bir bakış attığında iki küçük baltatazısını fark etti... Hiç spren yoktu. Her ne kadar duygular çok yüksek gibi görünüyor olsa da, insanlar bu şekilde kalabalık oldukları zaman sprenler ender görülürdü.</p>
<p>Bir banklar dizisi kalabalık değildi. Burada ceketi iliklenmemiş Balat oturuyordu, kollarını bağlamış olarak önündeki bir direğe yaslanıyordu. Dağınık saçları ve kamburu çıkmış duruşu ona umursamaz bir görüntü veriyordu ama gözleri... Gözleri şehvetliydi. O zavallı hayvanların birbirlerini öldürmelerini izliyordu, gözlerini güçlü bir romanı okuyan bir kadının yoğunluğuyla onlara kilitlemişti.</p>
<p>Shallan yürüyerek onun yanına geldi, Jix biraz geride kalmıştı. Şimdi Balat’ı görmüş olduğu için muhafız rahatlamıştı.</p>
<p>“Balat?” diye seslendi Shallan çekingence. “Balat<sup>1</sup>.”</p>
<p>Balat ona doğru bir göz attı, sonra da neredeyse devrilerek bankından düştü. Aceleyle fırlayarak ayaklandı. “Sen ne... Shallan! Git buradan! Ne yapıyorsun sen?&quot; Ona doğru uzandı.</p>
<p>Shallan kendisine rağmen ürkmüştü. Sesi babasınmki gibi gelmişti. O Shallan’ı omzundan tutarken, Shallan da Eylita’nın notunu kaldırdı. Parfüm serpilmiş olan eflatun kâğıt sanki parlıyormuş gibi görünüyordu.</p>
<p>Balat tereddüt etti. Yan tarafta, bir baltatazısı öbürünün bacağını derinden ısırdı. Zemine kan saçıldı, koyu mor.</p>
<p>“Bune?” diye sordu Balat. “BuTavinar Evininrünçifti.”</p>
<p>“Eylita’dan.”</p>
<p>&quot;Eylita mı? Kızları mı? Niye... Ne...”</p>
<p>Shallan mühürü kırarak ona okumak için mektubu açtı. “O panayır yerinin yanındaki dere boyunca seninle birlikte yürümeyi arzu ediyor. Diyor ki orada hizmetçisiyle birlikte bekliyor olacakmış, eğer gelmek istiyorsan.”</p>
<p>Balat bir elini kıvırcık saçlarının içinden geçirdi. “Eylita mı? O burada mı. Elbette o burada. Herkes burada. Onunla konuştun mu? Neden...? Ama...”</p>
<p>“Ona nasıl baktığını biliyorum,” dedi Shallan. “Birkaç kez onun yakınında olduğun zamanlarda.”</p>
<p>“Yâni sen onunla mı konuştun?” diye hesap sordu Balat. “Benim iznim olmadan? Sen bunun gibi bir şeye,” mektubu aldı, “buna ilgi göstereceğimi mi söyledin?”</p>
<p>Shallan kollarını kavuşturup, başını sallayarak onayladı.</p>
<p>Balat başını çevirerek dövüşen baltatazılarına baktı. Kendisinden beklenilen bu olduğu için bahse giriyordu ama, Jushu’nun aksine, o buraya para için gelmiyordu.</p>
<p>Balat elini tekrar saçının içinden geçirdi, sonra da tekrar mektuba baktı. O zalim bir adam değildi. Shallan, onun bazı zamanlarda yaptığı şeyleri göz önüne aldığı zaman, bunun düşünmesi garip bir şey olduğunu biliyordu. Onun sahip olduğu iyiliği, içinde gizlediği gücü biliyordu. Onun ölüme karşı olan bu hayranlığı, anneleri onları bırakmadan önce yoktu. Balat geri gelebilir, öyle olmayı bırakabilirdi. <span style="font-style:italic;">Yapabilirdi.</span></p>
<p>“Benim...” Balat çadırın dışına doğru baktı. “Benim gitmem gerek! Beni bekliyor. Onu bekletmemem lâzım.&quot; Ceketinin düğmelerini ilikledi.</p>
<p>Shallan heveslice başını sallayarak onayladı, çardaktan dışarıya çıkarken onu takip etti. Jix de arkalarından takip ediyordu, gerçi birkaç adam ona seslenmişti. Çardakta tanınıyor olmalıydı.</p>
<p>Balat güneş ışığına çıktı. Şimdi bambaşka bir adam gibi görünüyordu, öylece oluvermişti.</p>
<p>“Balat? Ben içeride Jushu’yu yanında göremedim,” diye sordu Shallan.</p>
<p>“O çardağa gelmedi.”</p>
<p>&quot;Ne? Ben onun...”</p>
<p>“Ben onun nereye gittiğini bilmiyorum,” dedi Balat. “Buraya gelmemizden hemen sonra birileriyle buluştu.” Yükseklerden gelerek panayır yerinin etrafındaki bir kanal boyunca akmakta olan uzaktaki dereye doğru baktı. “Ona ne diyeceğim?”</p>
<p>“Ben ne bileyim?”</p>
<p>“Sen de bir kadınsın.”</p>
<p>“On dört yaşındayım ben!” Shallan zaten kur yapmakla zaman harcamayacaktı. Babası ona bir koca seçecekti. Onun tek kızı güvenilmez şeyler yüzünden boşa harcanamayacak kadar değerliydi, örneğin kendi karar verme yetisi gibi.</p>
<p>&quot;Sanırım... Sanırım onunla sadece konuşacağım,” dedi Balat. Başka tek kelime etmeden koşarak uzaklaştı.</p>
<p>Shallan onun gitmesini izledi, sonra da bir kayanın üzerine oturdu ve titredi, kollarını etrafına dolamıştı. Bu yer... Bu çadır... <span style="font-style:italic;">Korkunç</span> bir şeydi.</p>
<p>Uzun bir süre boyunca orada oturdu, zayıflığı yüzünden utanç duyuyordu ama gururluydu da. Başarmıştı. Küçük bir şeydi ama Shallan bir şey yapmıştı.</p>
<p>Neden sonra ayağa kalktı ve Jix’e başını sallayarak onun kendisini tekrar localarına geri götürmesine izin verdi. Şimdiye kadar babasının görüşmesi bitmiş olmalıydı.</p>
<p>Babasının o görüşmeyi, sadece bir diğerine başlamak için bitirmiş olduğu ortaya çıktı. Shallan’ın tanımadığı bir adam, bir elinde bir kupa soğutulmuş suyla babasının yanında oturuyordu. Uzun, ince ve mavi gözlü adamın bir safsızlığın izi bile olmayan koyu siyah saçları vardı ve giysileri de aynı renkteydi. Shallan locaya girerken adam ona bir bakış attı.</p>
<p>Adam irkilerek kupasını masaya düşürdü. Hızlı bir atılışla yakalayarak devrilmesine engel oldu, sonra da afallamış bir ifadeyle dönerek ona gözlerini dikti.</p>
<p>Bir an sonra ise gitmişti, yerini çalışılmış bir umursamazlık ifadesi almıştı.</p>
<p>&quot;Sakar aptal!” dedi babası.</p>
<p>Yabancı başını Shallan’dan çevirerek yumuşakça babasıyla konuşmaya devam etti. Shallan’ın üvey annesi yan tarafta, aşçılarla birlikte ayakta duruyordu. Shallan onun yanına doğru süzüldü. “Bu kim?”</p>
<p>&quot;Önemli birisi değil,” dedi Malise. “Kardeşinden haber getirdiğini iddia ediyor ama bir soy fermanı bile sunamayacak kadar düşük Dan’dan.”</p>
<p>“Kardeşim? Helaran mı?”</p>
<p>Malise başını sallayarak onayladı.</p>
<p>Shallan tekrar yabancıya doğru döndü. Adamın ustalıklı bir hareketle ceketinin cebinden bir şeyi çıkararak içkilere doğru kaldırmasını yakaladı. Shallan’ın içinden bir şok geçti. Bir elini kaldırdı. Zehir...</p>
<p>Yabancı kesenin içindekileri gizlice <span style="font-style:italic;">kendi</span> içkisinin içine boşalttı, sonra da bunu dudaklarına kaldırarak tozu yuttu. Bu neydi?</p>
<p>Shallan elini indirdi. Bir an sonra yabancı da ayağa kalktı. Giderken babasına eğilmemişti. Shallan’a bir gülümseme gönderdi, sonra da basamaklardan aşağı inerek locadan çıkıp gitmişti.</p>
<p>Helaran’dan haber. Ne haber vardı? Shallan çekingen bir şekilde masaya doğru yaklaştı. “Baba?”</p>
<p>Babasının gözleri sahanın ortasındaki düellonun üzerindeydi. Klasik ideallere atıf yapar şekilde, kalkanları olmayan iki kılıçlı adam vardı. Geniş savrulan hareketlerle dövüşmelerinin bir Parekılıcı kullanarak dövüşmenin bir taklidi olduğu söylenirdi.</p>
<p>“Nan Helaran’dan haber mi var?” diye dürtükledi Shallan.</p>
<p>“Onun adını anmayacaksın,” dedi babası.</p>
<p>“Ama...”</p>
<p>“Ondan <span style="font-style:italic;">bahsetmeyeceksin,”</span> dedi babası ona bakarak, yüz ifadesinde fırtına vardı. &quot;Bugün onun evlatlıktan reddedildiğini ilan ediyorum. Şimdi Tet Balat resmî olarak Nan Balat, Wikim Tet olacak, Jushu da Asha. Benim sadece üç tane oğlum var.”</p>
<p>Böyle olduğu zamanlarda babasını tahrik etmemesi gerektiğini biliyordu. Ama habercinin ne söylediğini nasıl keşfedecekti? Sandalyesine çöktü, yine sarsılmıştı.</p>
<p>“Abilerin benden kaçınıyor,” dedi babası düelloyu izlerken. “Bir tanesi bile uygun olacağı şekilde babalarıyla birlikte yemek yemeyi seçmiyor.”</p>
<p>Shallan ellerini kucağında kavuşturdu.</p>
<p>“Jushu kesin bir yerlerde içiyordur,” dedi babası. “Balat’ın nerelere tüydüğünü ancak Fırtınababa bilir. Wikim arabadan inmeyi bile reddediyor.” Kupasındaki şarabı başına dikti. “Sen onunla konuşur musun? Bugün iyi bir gün olmadı. Eğer ben gidersem, ben... Ne yaparım emin değilim.”</p>
<p>Shallan ayağa kalktı, sonra da bir elini babasının omzuna koydu. Babasının omuzları düşerek öne doğru eğildi, bir eli boş şarap sürahisinin etrafındaydı. Öbür elini kaldırdı ve kendi omzunun üzerinde duran Shallan’ın elini okşadı, gözleri uzaklardaydı. O da <span style="font-style:italic;">uğraşıyordu.</span> Hepsi uğraşıyordu.</p>
<p>Shallan arabalarına gitti, panayır yerinin batı yamacındaki bir dizi diğeriyle birlikte park edilmiş olarak duruyordu. Burada jella ağaçları yükseliyordu, sertleşmiş kabuklarında kremin açık kahverengi tonu vardı, iğneler her daldan sanki bin tane ateşten dil gibi çıkıyordu, gerçi en yakınında olanlar Shallan yaklaşırken içeri girdi.</p>
<p>Gölgelerin içinde gezinen bir vizon gördüğü için şaşırdı, o bölgedeki vizonların hepsinin şimdiye kadar yakalanmış olmasını beklerdi. Yakınlarda bir halka hâlinde oturmuş kart oynayan arabacılar vardı; bazılarının geride kalıp arabalara göz kulak olması gerekiyordu, gerçi Shallan Ren’in hepsinin de panayıra gitme fırsatının olabilmesi için bir tür nöbetleşmeden bahsettiğini duymuştu. Hatta Ren’in kendisi şu anda burada değildi, gerçi diğer arabacılar o geçerken eğildiler.</p>
<p>Wikim arabalarının içinde oturuyordu. İnce, solgun genç Shallan’dan sadece on beş ay daha büyüktü. İkiziyle aralarında biraz benzerlik vardı ama çok az kişi onları birbirleriyle karıştırırdı. Jushu daha büyük görünürdü ve Wikim de o kadar zayıftı ki, hastalıklı gibi görünüyordu.</p>
<p>Shallan Wikim’in karşısına oturmak için arabaya tırmandı, el çantasını yanındaki koltuğa koydu.</p>
<p>“Seni babam mı gönderdi yoksa o yeni küçük operasyonlarından bir tanesi için mi geldin?” diye sordu Wikim.</p>
<p>“İkisi de?”</p>
<p>Wikim yüzünü ondan yana çevirdi, pencereden dışarıdaki ağaçlara doğru bakıyordu, panayırdan uzağa. “Sen bizi düzeltemezsin Shallan. Jushu kendi kendisini yok edecek. Bu sadece bir zaman meselesi. Balat adım adım babama dönüşüyor. Malise her iki geceden birini ağlayarak geçiriyor. Babam onu bir gün öldürecek, anneme de yaptığı gibi.”</p>
<p>“Ya sen?” diye sordu Shallan. Bu söylenecek yanlış şeydi, Shallan bunu ağzından çıktığı anda anlamıştı.</p>
<p>“Ben mi? Ben bunların hiçbirini görmek için etrafta olmayacağım. O zaman kadar ölmüş olurum.”</p>
<p>Shallan. kollarını etrafına dolayarak bacaklarını yukarı çekip koltuğun üstünde kıvrılarak oturdu. Berrakhanım Hasheh olsa onu leydilere yakışmaz duruşu nedeniyle azarlardı.</p>
<p>Ne yapacaktı? Ne diyecekti? O <span style="font-style:italic;">haklı,</span> diye düşündü Shallan. <span style="font-style:italic;">Ben bunu düzelte-mem. Helaran yapabilirdi. Ben yapamam.</span></p>
<p>Hepsi de yavaş yavaş çözülüyorlardı.</p>
<p>“Peki neydi?” dedi Wikim. “Meraktan soruyorum, beni ‘kurtarmak’ için ne uydurdun? Sanırım Balat’ın üzerinde kızı kullanmışsındır.”</p>
<p>Shallan başını salladı.</p>
<p>&quot;O konuda çok barizdin,” dedi Wikim. “Ona gönderdiğin mektuplarla. Ya Jushu? O ne olacak?”</p>
<p>&quot;Bende günün düellolarının bir listesi var,” diye fısıldadı Shallan. “O düello yapabilmeyi o kadar çok istiyor ki. Eğer ona dövüşleri gösterirsem, belki o da gelip izlemeyi ister. ”</p>
<p>“Önce onu bulman gerekecek,” dedi Wikim horgören bir homurtuyla. “Peki ya ben? Benim üzerimde kılıçların da, güzel yüzlerin de işe yaramayacağını biliyor olman gerekir.”</p>
<p>Kendisini bir aptal gibi hisseden Shallan el çantasını karıştırdı ve birkaç kâğıt sayfası çıkardı.</p>
<p>&quot;Çizimler?”</p>
<p>&quot;Matematik problemleri.”</p>
<p>Wikim kaşlarını çattı ve kâğıtları ondan aldı, kâğıtlara göz gezdirirken farkında olmaksızın yüzünün yan tarafını kaşıyordu. “Ben bir ardent değilim. Bir kutuya kapatılıp, günlerimi insanları her nedense kendi adına söyleyecek herhangi bir şeyi olmayan Yaradan’ı dinlemeleri için ikna etmeye çalışarak geçirmeyi kabul etmeyeceğim.”</p>
<p>“Bu senin çalışma yapamayacağın anlamına gelmez,” dedi Shallan. &quot;Ben bunları babamın kitaplarından topladım, yücefırtına zamanlarını belirlemeyi yarayan eşitlikler. Yazıları rünlere tercüme ettim ve sadeleştirdim ki sen okuyabil. Senin sonraki fırtınaların ne zaman geleceğini tahmin etmeye çalışabileceğini düşünmüştüm...”</p>
<p>Wikim kâğıtları karıştırdı. “Bunların hepsinin kopyasını çıkardın ve tercüme ettin, hatta çizimleri bile. Fırtınalar adına Shallan. Bu senin ne kadar zamanını aldı?”</p>
<p>Shallan omzunu silkti. Haftalar sürmüştü ama onun zamandan başka bol bir şeyi yoktu zaten. Bahçelerde oturarak geçen günler, odasında oturarak geçen akşamlar, arada bir Yaradan hakkında eğitim almakla geçen ardentlere yapılan huzurlu ziyaretler. Yapacak bir şeylerinin olması iyiydi.</p>
<p>&quot;Bu aptallık,” dedi Wikim kâğıtları indirerek. “Sen ne yapacağını düşünüyorsun? Ben, senin bunun için bu kadar boşa zaman harcadığına inanamıyorum.”</p>
<p>Shallan başını eğdi ve sonra, yaşlı gözlerini kırpıştırarak arabadan hızla aşağı indi. Korkunç hissediyordu; sadece Wikim'in sözlerinden değil, ama duygularının kendisine ihanet etme şeklinden de. Shallan onları içinde tutamıyordu.</p>
<p>Çabucak arabalardan uzaklaştı, arabacıların emineliyle gözlerini silmesini görmediklerini umuyordu. Bir taşın üzerine oturdu ve kendisini toparlamaya çalıştı ama başarılı olamadı, gözyaşları özgürce akıyordu. Birkaç parshmen efendilerinin balta-tazılarını koşturarak yanından geçerlerken başını yana çevirdi. Eğlencelerin parçası olarak birkaç av da olacaktı.</p>
<p><span style="font-style:italic;">&quot;Baltatazısı,”</span> dedi arkasından bir ses.</p>
<p>Shallan emineli göğsünde sıçradı ve hızla döndü.</p>
<p>Adam bir ağaç dalının üzerinde oturuyordu, üzerinde siyah kıyafeti vardı. Shallan onu görünce hareket etti ve etrafındaki dikenli yapraklar kaybolan kırmızılar ve turunculardan bir dalga hâlinde içeri çekildiler. Bu daha önce babasıyla konuşmuş olan haberciydi.</p>
<p>“Ben içinizde kimsenin terimi garip bulup bulmadığını merak ediyorum,” dedi haberci. <span style="font-style:italic;">“Baltanın</span> ne olduğunu biliyorsunuz. Ama <span style="font-style:italic;">tazı</span> ne?”</p>
<p>&quot;Ne önemi var?” diye sordu Shallan.</p>
<p>“Çünkü o bir kelime,” diye cevap verdi haberci. “İçine bir dünya gömülmüş olan basit bir kelime, sanki açılmayı bekleyen bir tomurcuk gibi.” Adam onu inceledi. “Seni burada bulmayı beklememiştim.”</p>
<p>“Ben...” İçgüdüleri Shallan’a bu yabancı adamdan uzaklaşmasını söylüyordu. Ama onda Helaran’dan haberler vardı, babasının asla paylaşmayacak olduğu haberler. “Beni nerede bulmayı beklemiştin? Düello sahasında mı?”</p>
<p>Adam bacaklarını daldan aşağı sallandırdı ve yere atladı.</p>
<p>Shallan geriye doğru çekildi.</p>
<p>“Buna gerek yok,” dedi adam bir kayanın üzerine yerleşirken. “Benden korkmana gerek yok. İnsanlara zarar verme konusunda korkunç derecede etkisizim. Yetiştirilme tarzımı suçluyorum.”</p>
<p>&quot;Sende abim Helaran’dan haberler var.”</p>
<p>Haberci başını sallayarak onayladı. “O çok kararlı bir genç adam.”</p>
<p>&quot;Nerede o?”</p>
<p>“Çok önemli bulduğu şeyleri yapıyor. Bunun için onu suçlardım çünkü hiçbir şeyi önemli olduğuna karar verdiği şeyleri yapmaya çalışan bir adamdan daha korkutucu bulmuyorum. Dünyada çok az şey, en azından büyük çapta, bir kişi havai olmaya karar verdiği için yanlış gitmiştir.”</p>
<p>“Ama o <span style="font-style:italic;">iyi</span> mi?” diye sordu Shallan.</p>
<p>“Yeteri kadar iyi. Baban için olan mesajı, onun yakınlarda gözlerinin olduğu ve onu izlediği şeklindeydi.”</p>
<p>Bunun babasının ruh hâlini karartmasında şaşırılacak bir şey yoktu. “Nerede o?” dedi Shallan çekingence öne doğru adım atarak. “Sana benimle konuşmanı o mu söyledi?”</p>
<p>“Üzgünüm genç,” dedi adam yüz ifadesi yumuşayarak. “O bana sadece baban için olan o kısa mesajı verdi ve onu da sadece bu yöne doğru seyahat edeceğimden bahsettiğimi duyduğu için yaptı.”</p>
<p>“Ah! Seni buraya onun gönderdiğini düşünmüştüm. Yâni, asd amacının bize gelmek olduğunu.”</p>
<p>“Öyle olduğu sonradan ortaya çıktı. Söyle bana genç, sprenler seninle konuşuyor mu?&quot;</p>
<p>Işıklan sönüyor, hayat içlerinden akıp gidiyor.</p>
<p>Gözün görmemesi gereken çarpılmış semboller.</p>
<p>Annesinin kutunun içindeki ruhu.</p>
<p>&quot;...Hayır,” dedi Shallan. “Neden bir spren benimle konuşsun?&quot;</p>
<p>&quot;Sesler duymuyor musun?” dedi adam öne doğru eğilerek. “Sen yakınlarda olduğun zaman küreler sönüyor mu?”</p>
<p>“Üzgünüm ama babamın yanına geri dönmem gerekiyor,” dedi Shallan. “O beni arayacaktır.”</p>
<p>“Baban yavaş yavaş aileni yok ediyor,&quot; dedi haberci. “Abin o konuda haklıydı. Diğer her şeyde ise haksızdı.”</p>
<p>“Ne gibi?”</p>
<p>“Bak.” Adam başıyla arkalarındaki arabalara doğru işaret etti. Shallan tam da babasının arabasının penceresinden içeriyi görmek için doğru açıda duruyordu. Gözlerini kıstı.</p>
<p>İçeride Wikim öne eğilmişti, Shallan’m arkada bıraktığı el çantasından aldığı bir kalemle matematik problemlerinin olduğu kâğıtları karalıyordu.</p>
<p>Gülümsüyordu.</p>
<p>Sıcaklık. Hissettiği o sıcaklık, derin bir ışıltı, önceleri bildiği sevinç gibiydi. Uzun zaman önce. Her şeyin yanlış gitmesinden önce. Annesinden önce.</p>
<p>Haberci fısıldadı. “İki kör adam bir çağın sonunda durmuş güzelliği düşünüyordu. Dünyanın en yüksek uçurumunun tepesinde oturmuş, diyarlara tepeden bakıyor ve hiçbir şey görmüyorlardı.”</p>
<p>&quot;Ha?” Shallan ona baktı.</p>
<p>“Güzellik bir adamın elinden alınabilir mi?” diye sordu birincisi İkincisine. ‘Benden alınmıştır,’ diye cevap verdi İkincisi. ‘Çünkü ben onu hatırlayamıyorum.’ Bu adam çocukken geçirdiği bir kazada kör olmuştu. ‘Her gece görüşümü geri versin diye Ötedeki Tanrı’ya dua ediyorum ki, tekrar güzelliği bulabileyim.’</p>
<p>‘O zaman güzellik kişinin görmesinin gerekli olduğu bir şey mi?’ diye sordu birincisi.</p>
<p>'Elbette. Onun doğası bu. Kişi bir sanat eserini görmeden nasıl takdir edebilir?’ ‘Ben bir müzik eserini duyabilirim,’ dedi birincisi.</p>
<p>‘Pekâlâ, güzelliğin bazı çeşitlerini duyabilirsin; ama görüş olmadan tam güzelliği bilemezsin. Güzelliğin sadece küçük bir kısmını bilebilirsin.’</p>
<p>‘Bir heykel,’ dedi birincisi. ‘Ben onun hatlarını ve kıvrımlarım, sıradan kayayı sıra-dışı harikaya dönüştürmüş olan keskinin dokunuşunu hissedemez miyim?’</p>
<p>‘Belki,’ dedi İkincisi, ‘bir heykelin güzelliğini de bilebilirsin.’</p>
<p>‘Peki ya yemeğin güzelliğinden ne haber? Bir şef damakları şenlendirmek için bir şaheser yarattığı zaman bu bir sanat eseri değil midir?’</p>
<p>‘Belki,’ dedi İkincisi, ‘bir şefin sanatının güzelliğini de bilebilirsin.’</p>
<p>Teki ya bir kadının güzelliğinden ne haber?’ dedi birincisi. ‘Ben onun güzelliğini dokunuşunun yumuşaklığından, sesinin nezaketinden, bana felsefe okurken zihninin keskinliğinden bilemez miyim? Bu güzelliği bilemez miyim? Güzelliğin çoğu çeşidini gözlerim olmadan bile bilemiyor muyum?’</p>
<p>‘Pekâlâ,’ dedi İkincisi. ‘Ama ya kulakların kesilseydi, duyma yetin elinden alınsaydı? Dilin kopartılsa, ağzın kapatılsa, koku duyun yok edilse? Ya derin yakılsaydı da artık hissedemez olsaydın? Ya sana bırakılmış olan tek şey acı olsaydı? O zaman güzelliği bilemezdin. Güzellik bir adamın elinden <span style="font-style:italic;">alınabilir.&quot;</span></p>
<p>Haberci duraklayarak Shallan’a doğru başını eğdi.</p>
<p>“Ne?” diye sordu Shallan.</p>
<p>“Sen ne düşünüyorsun? Güzellik bir adamın elinden alınabilir mi? Eğer dokunamaz, duyamaz, göremez, tadamaz, koklayamaz olsaydı... Bildiği tek şey acı olsaydı? Güzellik o adamın elinden alınmış olur muydu?”</p>
<p>“Ee...” Bunun herhangi bir şeyle ne ilgisi vardı ki? “Acı günden güne değişiyor</p>
<p>*)»</p>
<p>mu/</p>
<p>“Diyelim ki değişiyor,” dedi haberci.</p>
<p>“O zaman güzellik, o kişi açısından acının azaldığı zamanlar olurdu. Neden bana bu hikâyeyi anlatıyorsun?”</p>
<p>Haberci gülümsedi. “İnsan olmak güzelliği aramaktır Shallan. Umutsuzluğa kapılma, yolunda dikenler büyümüş diye avı bitirme. Söyle bana, senin hayal edebildiğin en güzel şey ne?”</p>
<p>“Babam büyük ihtimalle benim nerede olduğumu merak ediyordur...”</p>
<p>“Bana tahammül et,” dedi haberci. “Ben de sana abinin nerede olduğunu söyleyeceğim.”</p>
<p>“Harika bir resim o zaman. En güzel şey o.”</p>
<p>“Yalan,” dedi haberci. “Bana gerçeği söyle. Güzellik nedir çocuk, senin için?”</p>
<p>“Benim...” Neydi? “Annem hâlâ yaşıyor,” diye fısıldarken buldu kendisini adamın gözlerinin içine bakarken.</p>
<p>“Ve?”</p>
<p>“Ve biz bahçelerdeyiz,” diye devam etti Shallan. “O babamla konuşuyor ve babam ise gülüyor. Gülüyor ve ona sarılıyor. Hepimiz oradayız, Helaran da dâhil. O hiç gitmedi. Annemin tanıdıkları... Dreder... Evimize asla gelmediler. Annem beni seviyor. O bana felsefe öğretiyor ve bana nasıl resim çizileceğini gösteriyor.”</p>
<p>“Güzel,” dedi haberci. &quot;Ama sen bundan daha iyisini de yapabilirsin. Neresi burası? Nasıl <span style="font-style:italic;">hissediyorsun</span>?”</p>
<p>“Bahar gelmiş,” diye tersledi Shallan sinirlenmeye başlayarak. “Ve yosunasmalar dinç bir kırmızıyla çiçek açmışlar. Tatlı kokuyorlar ve hava da sabahın yücefırtınası yüzünden nemli. Annem fısıldıyor ama ses tonunda müzik var ve babamın gülüşü de yankılanmıyor; havada yükseklere çıkıyor, hepimizin üzerine yağıyor.</p>
<p>Helaran Jushu’ya kılıç eğitimi veriyor ve ikisi yakınlarda antrenman yapıyorlar. Helaran bacağının yanına bir darbe alırken Wikim gülüyor. O bir ardent olmak için çalışıyor, annemin istediği gibi. Ben de hepsinin resmini çiziyorum, kalem kağıdın üzerinde gıcırdıyor. Havadaki hafif serinliğe rağmen kendimi ılık hissediyorum. Yanımda bir kupa dumanı tüten meyve şırası var ve ben de demin aldığım yudumun</p>
<p>tatlılığını ağzımın içinde hissediyorum. Bu güzel çünkü gerçek <span style="font-style:italic;">olabilirdi.</span> Gerçek olması <span style="font-style:italic;">gerekirdi.</span> Ben...”</p>
<p>Shallan yaşlı gözlerini kırpıştırdı. Bunu görebiliyordu. Fırtınababa, bunları <span style="font-style:italic;">görüyordu.</span> Annesinin sesini duydu, Jushu’nun düelloyu kaybederek Balat’a küreler vermesini gördü ama parayı verirken bile gülüyordu, kaybı umurunda değildi. Shallan havayı hissedebiliyor, kokulan alabiliyor, çalılıkların içindeki şarkıcıkların seslerini duyabiliyordu. Neredeyse gerçeğe dönüşmüştü.</p>
<p>Önünde Işık iplikçikleri yükseldi. Haberci bir avuç dolusu küre çıkarmıştı ve gözlerinin içine bakarken bunları Shallan’a doğru uzatmıştı. Aralarında dumansı Fırtınaı-şığı yükseliyordu. Shallan parmaklarını kaldırdı, ideal hayatının hayali bir yorgan gibi etrafını sarmaladı.</p>
<p><span style="font-style:italic;">Hayır.</span></p>
<p>Geriye çekildi. Sisli ışık solup gitti.</p>
<p>“Anladım,” dedi haberci hafifçe. “Sen daha henüz yalanların doğasım anlamıyorsun. Ben de bu sorunu yaşamıştım, uzun süre önce. Buradaki Pareler çok katı. Senin onu genişletebilmenden önce, gerçeği görmen gerekecek çocuk. Tıpkı bir adamın kanunları çiğnemeden önce onları bilmesinin gerektiği gibi.”</p>
<p>Geçmişinden gelen gölgeler derinliklerde kımıldandı, sadece kısacık bir an için de olsa ışığa doğru yaklaştılar. “Sen yardım edebilir misin?”</p>
<p>“Hayır. Şimdi olmaz. Bir kere hazır değilsin ve benim de yapmam gereken işlerim var. Başka bir gün. O dikenleri budamaya devam et ve ışığa doğru bir yol aç. Senin savaşmakta olduğun şeyler tam olarak doğal değil.” Ayağa kalktı, sonra da Shallan’a eğildi.</p>
<p>“Abim,” dedi Shallan.</p>
<p>&quot;O Alethkar’da.”</p>
<p>Alethkar mı? &quot;Neden?”</p>
<p>“Elbette ki ona ihtiyaç duyulan yerin orası olduğunu hissettiği için. Eğer onu tekrar görecek olursam, ona senden haber vereceğim.” Haberci hafif adımlarla yürüyerek uzaklaştı, yürüyüşü sanki bir dansın hareketleriymiş gibi akıcıydı.</p>
<p>Shallan onun gitmesini izledi, ruhunun derinliklerindeki şeyler tekrar sakinleşiyor, zihninin unutulmuş kısımlarına geri dönüyorlardı. Adamın adını bile sormamış olduğunu fark etti.</p><div>
<p>SOI</p></div><br clear="all"/>
<p><span style="font-style:italic;">Simol’a Sımrsıçrayanlann varışının malumatı Verildiği zaman, böylesi durumlarda müşterek olduğu gibi, gizli bir şaşkınlık ve dehşet üzerine çöktü; her ne kadar onlar tarikatların en talepkân olmasa da, vakur, kıvrak hareketleri, o vakte kadar bayağı nam salmış olan bir cengaverliği gizlerdi; aynca, onlar Parlayanlar'm en latif ve terbiyelileriydi.</span></p>
<p>-Parlayan Sözler - Bölüm 20 - Sayfa 12</p>
<p>Kaladin köprücü sırasının sonuna ulaştı. Hazır olda duruyorlardı, mızrakları omuzlarında, gözleri ilerideydi. Dönüşüm müthişti. Kararmakta olan gökyüzünün altında başım salladı.</p>
<p>“Etkileyici,” dedi Köprü On Yedi’nin çavuşu Pitt’e. “Bunun kadar iyi bir mızrakçı mangasını ender gördüm.”</p>
<p>Bu komutanların söylemeyi öğrendiği türden bir yalandı. Kaladin köprücülerin bazılarının durdukları yerde ayaklarını sürüdüklerini ya da nasıl saflarındaki manevralarının beceriksizce olduğundan bahsetmedi. Onlar deniyordu. Bunu onların samimi yüz ifadelerinden ve üniformalarından, kimliklerinden gurur duymaya başlamış olmalarından görebiliyordu. Devriyeye çıkmaya hazırlardı, en azından savaş kampının yakınlarında. Onları da hazır olan diğer iki ekiple birlikte dönüşümlü olarak devriyeye çıkarmasını Teft’e söylemeyi aklının bir kenarına yazdı.</p>
<p>Kaladin onlarla gurur duyuyordu ve saat ilerler ve gece yaklaşırken, onlara da bunu anlattı. Ondan sonra da akşam yemekleri için onları serbest bıraktı, Kaya’nın Boynuzyiyenli güvecinden epey farklı kokuyordu. Köprü On Yedi, gecelik körili fasulyelerini kimliklerinin bir parçası olarak görüyordu. Yemek seçimi üzerinden bireysellik; Kaladin mızrağım omzuna atarak karanlığın içine doğru ilerlerken bunu eğlendirici buldu. Kontrol edeceği üç diğer ekip daha vardı.</p>
<p>Bir sonraki, Köprü On Sekiz, sorunlu olanlardan bir tanesiydi. Çavuşları her ne kadar azimli olsa da, iyi bir subay için gerekli olan mevcudiyete sahip değildi. Ya da, eh, köprücülerin hiçbirisi <span style="font-style:italic;">buna</span> sahip değildi. O sadece özellikle zayıftı. Emir vermek yerine yalvarmaya meyilliydi, sosyal açıdan becerikli değildi.</p>
<p>Ancak her şey için Vet suçlanamazdı. Ona özellikle itaatsiz olan bir grup adam verilmişti. Kaladin On Sekiz'in askerlerini tecrit olmuş gruplar hâlinde akşam yemeklerini yerken buldu. Kahkaha, arkadaşlık yoktu. Onlar köprücüyken oldukları kadar yalnız değillerdi ama onun yerine, parçalanarak birbirlerinden uzak duran küçük alt gruplar hâline gelmişlerdi.</p>
<p>Çavuş Vet onlara hizaya girmeleri için seslendi ve onlar da tembel tembel kalktılar, düz bir sıraya girmeye ya da selam vermeye zahmet etmemişlerdi. Kaladin gerçeği onların gözlerinde görebiliyordu. Onlara ne yapabilirdi ki? Mutlaka köprücü olarak geçen hayatları kadar kötü bir şey olamazdı. O zaman neden zahmet edeceklerdi ki?</p>
<p>Kaladin bir süre onlara motivasyon ve birliktelikten bahsetti. <span style="font-style:italic;">Bu güruhla uçurumların içinde bir talim daha yapmam gerekecek,</span> diye düşündü. Ve eğer o da işe yaramazsa... Eh, büyük olasılıkla onları dağıtması, işleyen diğer mangaların içlerine yerleştirmesi gerekecekti.</p>
<p>En sonunda On Sekiz’den ayrıldı, başını iki yana sallıyordu. Onlar asker olmak istiyormuş gibi görünmüyorlardı. O zaman neden çekip gitmek yerine Dalinar’ın teklifini kabul etmişlerdi?</p>
<p>Çünkü artık seçim yapmak istemiyor, diye düşündü. <span style="font-style:italic;">Seçim yapmak zor olabilir.</span></p>
<p>Bunun hissini hatırlayabiliyordu. Fırtınalar adına, onu hatırlıyordu. Oturmayı ve gözlerini boş bir duvara dikmeyi hatırlıyordu, ayağa kalkıp, kendini öldürmeye gitmek için bile zahmete girmemeyi.</p>
<p>Titredi. Onlar Kaladin’in hatırlamak istediği günler değildi.</p>
<p>O Köprü On Dokuz’a doğru giderken, Syl bir rüzgâr akımıyla sürüklenen küçük bir sis parçası şeklinde süzülerek yanından geçti. Eriyerek ışıktan bir kurdeleye dönüştü ve sonunda omzuna konmadan önce etrafında daireler çizerek döndü.</p>
<p>“Diğer herkes yemeklerini yiyor, ” dedi Syl.</p>
<p>“Güzel,” dedi Kaladin.</p>
<p>‘‘Bu bir durum raporu değildi, Kaladin,” dedi. “Bu bir tartışma konusuydu.”</p>
<p>&quot;Tartışma mı?” Askerleri iyi gitmekte olan Köprü On Dokuz’un kışlasının yakınında karanlığın içinde durdu, bir grup hâlinde ateşin etrafında oturmuş yemek yiyorlardı.</p>
<p>“Sen çalışıyorsun,” dedi Syl. “Hâlâ.”</p>
<p>“Benim bu adamları hazırlamam gerek.” Ona bakmak için başını çevirdi. “Bir şeylerin geldiğini sen de biliyorsun. O duvarların üzerindeki geri sayım... Sen o kırmızı sprenlerden başka gördün mü?”</p>
<p>“Evet,” diye itiraf etti Syl. “En azından, sanırım öyle. Gözümün ucuyla, beni izlerken. Çok ender olarak, ama oradalar.&quot;</p>
<p>“Bir şeyler geliyor,” dedi Kaladin. “O geri sayım doğrudan Gözyaşları’na işaret ediyor. O zaman her ne olacaksa, ben köprücüleri onunla karşılaşmak için hazırlamış olacağım.”</p>
<p>“Eh, eğer ilk önce yorgunluktan düşüp ölürsen olmayacaksın!” Tereddüt etti. “Bu gerçekten de insanların yapabileceği bir şey, değil mi? Ben, Teft’in öyle olmak üzere olduğunu söylediğini duymuştum.”</p>
<p>“Teft abartmayı seviyor,” dedi Kaladin. “Bu iyi bir çavuşluğun göstergesi.”</p>
<p>Syl kaşlarını çattı. “Ve o son kısmı da... Bir şaka mıydı?&quot;</p>
<p>“Evet. ”</p>
<p>“Ha.” Kaladin’in gözlerinin içine baktı. “Sen yine de dinlen, Kaladin. Lütfen.&quot;</p>
<p>Kaladin Köprü Dört’ün kışlasına doğru baktı. Biraz uzaktaydı, aşağı sıralardaydı, ama Kaladin Kaya’nın kahkahasının gecenin içinde yankılandığını duyabildiğini düşündü.</p>
<p>En sonunda iç çekerek tükenmişliğini kabul etti. Son iki ekibi yarın kontrol edebilirdi. Elinde mızrağıyla döndü ve geri yürüdü. Karanlığın çöküşü, adamların yatmaya başlamasına yaklaşık iki saat kaldığı anlamına geliyordu. Kaladin geldiğinde Kayanın güvecinin tamdık kokusu vardı, gerçi servisi adamların onun için hazırladığı yüksek bir kütüğün üzerinde oturmakta olan Hobber yapıyordu. Gri, işe yaramaz bacaklarının üzerine serilmiş bir battaniye vardı. Kaya yakında kollarını kavuşturarak ayakta durmuş, gururlu görünüyordu.</p>
<p>Renarin de oradaydı, bitirenlerin bulaşıklarını alıp yıkıyordu. Bunu her gece üzerinde köprücü üniformasıyla bulaşık leğeninin yanına çömelerek yapıyordu. Oğlan kesinlikle samimiydi. Abisinin şımarık havasından onda hiç eser yoktu. Her ne kadar onlara katılmak için ısrar etmiş olsa da, sık sık grubun kenarlarında oturuyor, geceleri köprücülerin arka taraflarında duruyordu. Çok garip bir genç adamdı.</p>
<p>Kaladin Hobber’ın yanından geçti ve omzunu kavradı. Gözlerinin içine bakarak başım salladı, bir yumruğunu kaldırdı. <span style="font-style:italic;">Pes etmek yok.</span> Kaladin biraz güveç almak için uzandı, sonra dondu.</p>
<p>Yakınlardaki bir kütüğün üzerinde oturmakta olan bir değil, üç tane kaslı, kalın kollu Herdazlı vardı. Hepsi Köprü Dört üniformaları giymişti ama Kaladin üçünün arasında sadece Punio’yu tanıyordu.</p>
<p>Kaladin Lopen’i yakınlarda buldu, gözlerini her nedense yumruk yaparak önünde kaldırmış olduğu eline dikmişti. Kaladin Lopen’i anlamaya çalışmaktan uzun zaman önce vazgeçmişti.</p>
<p>“Üç tane mi?” diye hesap sordu Kaladin.</p>
<p>“Kuzenler!” diye cevap verdi Lopen başını kaldırarak.</p>
<p>“Sende onlardan çok fazla var,” dedi Kaladin.</p>
<p>“O imkânsız! Rod, Huio, merhaba deyin!”</p>
<p>“Köprü Dört,” dedi iki adam kâselerini kaldırarak.</p>
<p>Kaladin başını iki yana salladı, kendi güvecini aldı ve sonra da kazanın yanından geçerek kışlanın yanındaki daha karanlık yere doğru gitti. Depo odasının içine göz attı ve Shen’i burada tallevv tahıl çuvallarını dizerken buldu, sadece tek bir elmas çentik tarafından aydınlatılıyordu.</p>
<p>“Shen?” dedi Kaladin.</p>
<p>Parshmen çuvalları üst üste dizmeye devam etti.</p>
<p>“Dikkat! Esas duruş!” diye seslendi Kaladin.</p>
<p>Shen dondu, sonra doğrularak hazır ola geçti, sırtı dikti.</p>
<p>“Rahat, asker,” dedi Kaladin alçak sesle yanına gelirken. “Bugün, Dalinar Kholin’le konuştum ve sana silah verip veremeyeceğimi sordum. O bana sana ne kadar güvendiğimi sordu. Ben de ona gerçeği söyledim.” Kaladin mızrağını parshmene uzattı.</p>
<p>Shen bir mızrağa, bir Kaladin’e baktı, koyu gözleri tereddütlüydü.</p>
<p>“Köprü Dört’ün kölesi yok,” dedi Kaladin. &quot;Daha önce korktuğum için özür dilerim.” Adamı mızrağı alması için teşvik etti ve Shen de en sonunda bunu yaptı. “Ley-ten ve Natam sabahları birkaç adamla antrenman yapıyor. Onlar senin yeşilasmalarla birlikte çalışmak zorunda kalmaman için yardım etmeyi kabul ettiler.”</p>
<p>Shen mızrağı kutsal bir şeymiş gibi tutuyordu. Kaladin depo odasından çıkmak için döndü.</p>
<p>“Komutanım,” dedi Shen.</p>
<p>Kaladin durakladı.</p>
<p>“Siz,” dedi Shen o yavaş konuşma tarzıyla, “iyi bir adamsınız.”</p>
<p>“Ben hayatımı, gözlerim yüzünden yargılanmakla geçirdim, Shen. Benzer bir şeyi sana derin yüzünden yapmayacağım.”</p>
<p>“Komutanım...” Parshmen bir şeylerden dolayı sıkıntılıymış gibi görünüyordu. &quot;Kaladin!” diye dışarıdan Moash’ın sesi geldi.</p>
<p>“Söylemek istediğin bir şey mi vardı?” diye sordu Kaladin Shen’e.</p>
<p>“Sonra,” dedi parshmen. “Sonra.”</p>
<p>Kaladin başıyla onayladı, sonra da şamatanın nedenini öğrenmek için dışarı çıktı. Moash’ı kazanın yakınlarında onu ararken buldu.</p>
<p>“Kaladin!” dedi Moash onu fark ederek. “Gel. Dışarı çıkıyoruz ve sen de bizimle geliyorsun. Bu gece Kaya bile geliyor.”</p>
<p>“Ha! İyi ellerde güveç,” dedi Kaya. “Gidip yapacağım bu şeyi ben. Olacak iyi küçük köprücülerin kokusundan uzaklaşmak.”</p>
<p>“Hey!” dedi Drehy.</p>
<p>“Ha. Büyük köprücülerin de.”</p>
<p>“Gel hadi,” dedi Moash Kaladin’e elini sallayarak. “Söz vermiştin.”</p>
<p>Hiç de böyle bir şey yapmamıştı. O sadece ateşin yanına yerleşmek, güvecini yemek ve alevsprenlerini izlemek istiyordu. Ama herkes ona bakıyordu. Bu gece Moash ile birlikte gitmeyecek olanlar bile.</p>
<p>“Ben... Tamam,” dedi Kaladin. “Gidelim.”</p>
<p>Tezahürat yaptılar ve alkışladılar. Fırtına kapası aptallar. Komutanlarının içmeye gitmesine mi tezahürat yapıyorlardı? Kaladin güvecinden çabucak birkaç lokma aldı, sonra geri kalanını Hobber’a verdi. Ondan sonra da gönülsüz bir şekilde yürüyerek Moash’a katılmaya gitti; Lopen, Peet ve Sigzil de öyle.</p>
<p>“Eğer bu benim eski mızrakçı mangalarımdan bir tanesi olsaydı,” diye hırladı çok alçak sesle Syl’e, “ben yokken bir işler çevirmek niyetiyle beni kamptan göndermeye çalıştıkları için olduğunu varsayardım.”</p>
<p>“Ben ondan olduğunu sanmıyorum,” dedi Syl kaşlarını çatarak.</p>
<p>“Hayır,” dedi Kaladin. “Bu adamlar sadece beni bir insan olarak görmek istiyorlar.” Kaladin’in de <span style="font-style:italic;">bu nedenle</span> gitmesi gerekiyordu. O zaten adamlardan fazla ayrıydı. Onu da bir açıkgözmüş gibi görmeye başlamalarım istemiyordu.</p>
<p>“Ha!” dedi Kaya onlara katılmak için hızla gelirken. “Bu adamlar, iddia ediyorlar Boynuzyiyenli’den daha fazla içebileceklerini onlar. Hava hastası ovalılar. Değil mümkün bu.”</p>
<p>“İçki yarışma mı gidiyoruz?” dedi Kaladin içten içe inleyerek. Başını ne belaya sokuyordu?</p>
<p>“Hiçbirimiz sabahın ilerleyen saatlerine kadar görev başında olmayacağız,” dedi Sigzil bir omuz silkmeyle. Gece boyunca Kholin’leri Leyten’in takımıyla birlikte Teft izleyecekti.</p>
<p>“Bu gece, kazanan ben olacağım/’ dedi Lopen parmağını havaya kaldırarak. “Hiçbir zaman bir içki yarışında tek kollu Herdazlı’ya karşı iddiaya girme demişler!”</p>
<p>“Kim demiş?” diye sordu Moash.</p>
<p>“Hiçbir zaman bir içki yarışında tek kollu Herdazlı’ya karşı iddiaya girme <span style="font-style:italic;">diyecekleri”</span> diye devam etti Lopen.</p>
<p>“Senin ağırlığın yaklaşık aç kalmış bir baltatazısı kadar, Lopen,” dedi Moash şüpheci bir şekilde.</p>
<p>“Ama benim <span style="font-style:italic;">iradem</span> var.”</p>
<p>Pazara doğru giden bir patikaya saparak devam ettiler. Savaş kampının tasarımı, merkeze daha yakın olan açıkgöz binalarının etrafında büyük bir halka oluşturacak şekilde dizilmiş kışla blokları şeklindeydi. Askerlerin arkasında kalan kamp takipçilerinin dış halkasında bulunan pazar yerine doğru giden yol, sıradan askerlerin yerleştirilmiş olduğu bol bol kışlanın yanından geçiyordu ve buradaki adamlar, Kaladin’in Sadeas’ın ordusundayken nadiren gördüğü işlerle meşguldü. Akşam yemeği çağrısından önce mızraklarını biliyor, zırhlarını yağlıyorlardı.</p>
<p>Gerçi gece için dışarı çıkanlar sadece Kaladin’in adamları değildi. Başka asker grupları yemeklerini yemişti ve bunlar gülüşerek pazara doğru yürüyorlardı. Dalinar’m ordusunu sakat bırakan katliamdan sonra yavaş yavaş düzeliyorlardı.</p>
<p>Pazar yeri yaşamla ışıldıyordu, binaların çoğunda parlayan yağ fenerleri ve meşaleler vardı. Kaladin şaşırmamıştı. Sıradan bir orduda bile bol bol kamp takipçisi olurdu ve bu hareket hâlindeki bir ordu için geçerliydi. Burada ise tüccarlar mallarını sergiliyordu. Tellallar uzakalemle geldiğini iddia ettikleri haberleri satıyor, dünyada olan biteni bildiriyorlardı. Şu Jah Keved’de bir savaş hakkındaki şey neydi? Ve Azir’de yeni bir imparator mu vardı? Kaladin’in oranın nerede olduğu hakkında sadece belirsiz bir fikri vardı.</p>
<p>Sigzil haberleri dinlemek için hızla yürüyerek tellala bir küre ödedi, bu arada Lopen ve Kaya bu gece hangi meyhaneye gitmenin daha iyi olacağım tartışıyordu. Kaladin hayatın akışım izledi. Gece nöbetini tutan askerler geçiyordu. Muhabbet eden bir grup koyugöz kadın bir baharat tüccarından, öbür baharat tüccarına gidiyordu. Açıkgöz bir kurye bir tahtanın üzerine beklenen yücefırtına tarih ve saatlerini asmaktaydı, yakınlardaki kocası esniyor ve sıkılmış gibi görünüyordu, sanki ona eşlik etmek için zorlanarak getirilmişti. Yakında Gözyaşları gelecekti, hiç yücefırtına olmayan, yağmurun sürekli yağdığı zaman; tek kesinti tam ortadaki Açıkgün’dü. Şimdi iki yılın bin günlük döngüsünde ters yıldaydılar, bu da bu sefer Gözyaşlarının sakin olacağı anlamına geliyordu.</p>
<p>“Bu kadar tartışma yeter,’’ dedi Moash Kaya, Lopen ve Peet’e. “Huysuz Chul’a gidiyoruz.”</p>
<p>“Oho!” dedi Kaya. “Yok ama Boynuzyiyen birası onlarda!”</p>
<p>“Çünkü Boynuzyiyen birası adamın dişini eritiyor,” dedi Moash. “Her neyse, bu gece seçim benim.” Peet hevesli bir şekilde başını salladı. Onun da seçimi o meyhaneydi.</p>
<p>Sigzil haberleri dinlemekten geri geldi ve görünüşe göre başka bir yerde de durmuştu, çünkü kağıda sarılmış, buharı üstünde olan bir şey taşıyordu.</p>
<p>“Sen de mi?” dedi Kaladin inleyerek.</p>
<p>“Bu iyi,” dedi Sigzil savunmacı bir şekilde, sonra choutasından bir ısırık aldı.</p>
<p>“Ne olduğunu bile bilmiyorsun.”</p>
<p>&quot;Elbette biliyorum.” Sigzil tereddüt etti. “Hey, Lopen. Bunun <span style="font-style:italic;">içinde</span> ne var?”</p>
<p>“Flangria, ” dedi Lopen mutlulukla Kaya da kendine biraz chouta almak için sokak satıcısına doğru koştururken.</p>
<p>“Bu da...?” diye sordu Kaladin.</p>
<p>“Et.”</p>
<p>“Ne tür et?”</p>
<p>“Etsi tür.”</p>
<p>“Ruhdökülmüş,” dedi Kaladin Sigzil’e bakarak.</p>
<p>“Köprücüyken her gece Ruhdökülmüş yemek yedik,” dedi Sigzil omzunu silkerek ve bir ısırık daha aldı.</p>
<p>“Çünkü seçeneğimiz yoktu. Bak. O ekmeği <span style="font-style:italic;">kızartıyor.’'</span></p>
<p>“Flangriayı da kızartırsın,” dedi Lopen. “Öğütülmüş lavisle karıştırıp, küçük toplar yaparsın. Yoğurur ve kızartır, sonra kızarmış ekmeğin içine doldurup üstüne sos dökersin.” Tatmin olmuş bir ses çıkartarak dudaklarını yaladı.</p>
<p>“Bu <span style="font-style:italic;">sudan</span> daha ucuz,” diye belirtti Peet Kaya geri dönerken.</p>
<p>“O büyük ihtimalle tahılı bile Ruhdökülmüş olduğu içindir,” dedi Kaladin. “Hepsinin tadı yosun gibi gelecek. Kaya, beni hayal kırıklığına uğrattın.”</p>
<p>Boynuzyiyenli utanmış gibi görünüyordu ama bir ısırık aldı. Onun choutası çatırdıyordu.</p>
<p>“Kabuk mu?” diye sordu Kaladin.</p>
<p>“Kremcik pençesi.” Kaya sırıttı. “Yağda kızarmış.”</p>
<p>Kaladin içini çekti ama en sonunda tekrar kalabalığın içinde yürümeye başladılar. En sonunda daha büyük taştan bir binanın Rüzgâryönü tarafına inşa edilmiş tahta bir binaya ulaştılar. Buradaki her şey, elbette ki, mümkün olabileceği kadar çok sayıdaki kapının Köken’den uzağa bakmasını sağlayacak şekilde ayarlanmış, sokaklar doğudan batıya uzanarak rüzgârların esmesi için yol bırakacak şekilde tasarlanmıştı.</p>
<p>Meyhaneden dışarıya ılık, turuncu ışık dökülüyordu. Ateş ışığı. Hiçbir meyhane ışık için küre kullanmazdı. Fenerlerin üzerinde kilit olsa bile, kürelerin zengin ışıltısının sarhoş müşteriler için biraz fazla cezbedici olabilmesi mümkündü. Kapıyı omuzlayarak içeri giren köprücülerin karşısına konuşma, bağrışma ve şarkılardan oluşmuş alçak bir uğultu çıktı.</p>
<p>“Hayatta oturacak yer bulamayız,” dedi Kaladin gürültünün üzerinden. Dalinar’ın savaş kampının azalmış olan nüfusuna rağmen, burası tıklım tıklımdı.</p>
<p>“Bulacağız elbette ki oturacak yer,” dedi Kaya sırıtarak. “Var bizim gizli silahımız.” Oval yüzlü ve sessiz Peet’in odanın içinden barın önüne doğru gitmekte olduğu yere doğru işaret etti. Koyugözlü güzel bir kadın orada durmuş bir bardağı siliyordu ve Peet’i gördüğü zaman mutlulukla gülümsedi.</p>
<p>“Ee,” dedi Sigzil Kaladin’e. “Siz Köprü Dört’teki evli adamları nereye yerleştireceğinizi hiç düşündünüz mü?”</p>
<p>Evli adamlar mı? Barın üzerinden eğilerek kadınla muhabbet etmekte olan Peet’in yüz ifadesine bakılırsa, bu kısa bir süre sonra olabilirdi. Kaladin bunu hiç aklına <span style="font-style:italic;">getirmemişti.</span> Getirmesi gerekirdi. Kaya’nın evli olduğunu biliyordu, Boynuzyiyenli ailesine mektuplar göndermişti bile; gerçi Tepeler o kadar uzaktaydı ki, daha geri cevap gelmemişti. Teft de evlenmişti ama, ailesinin büyük bir kısmı gibi, karısı da ölmüştü.</p>
<p>Diğerlerinin bazılarının da aileleri olabilirdi. Köprücü oldukları zaman, geçmişlerinden fazla bahsetmemişlerdi ama Kaladin sağdan soldan birkaç şey duymuştu. Yavaş yavaş normal hayatlarını geri kazanacaklardı ve aileleri de bunların bir parçası olmalıydı, özellikle de buradaki sabit savaş kampında.</p>
<p>“Fırtınalar!” dedi Kaladin elini başına koyarak. “Benim daha çok yer istemem gerekecek.”</p>
<p>“Ailelere yer sağlamak için bölümlenmiş olan çok sayıda kışla var,” diye belirtti Sigzil. “Ve evli askerlerin bazıları pazar yerinde ev kiralıyorlar. Evli olanlar bu seçeneklerden birini seçebilir.”</p>
<p>“Dağıtır bu şey Köprü Dört’ü!” dedi Kaya. “Verilemez buna izin.”</p>
<p>Eh, evli adamlar daha iyi asker olmaya meyilli olurdu. Kaladin’in bu işi halletmek için bir yol bulması gerekecekti. Şimdi Dalinar’ın kampında çok sayıda boş kışla vardı. Belki de birkaç tane daha istemeliydi.</p>
<p>Kaladin başıyla bardaki kadına işaret etti. “Buranın sahibi o değildir, diye tahmin ediyorum.”</p>
<p>“Hayır, sadece garson Ka,” dedi Kaya. “Kaptırmış epey kendisini ona Peet.”</p>
<p>“O okumayı biliyor mu öğrenmemiz gerek,” dedi Kaladin yarı sarhoş bir müşteri dışarıya çıkarken kenara çekilerek. “Fırtınalar, ama etrafta onu yapacak birisi olsa iyi olurdu.&quot; Normal bir orduda, Kaladin açıkgöz olurdu ve onun karısı ya da kız kardeşi taburun kâtibi ve memuru olarak çalışırdı.</p>
<p>Peet onlara el salladı ve Ka da onları yan tarafta ayrılmış olan bir masaya götürdü. Kaladin sırtı duvara gelecek şekilde oturdu, eğer isterse dışarıya bakabileceği kadar bir pencerenin yakınındaydı ama silueti görünmeyecekti. Boynuzyiyenli otururken onun sandalyesine biraz acıdı. Kaya ekipte Kaladin’den birkaç parmak daha uzun boylu olan tek kişiydi ve eni neredeyse iki katıydı.</p>
<p>“Boynuzyiyen birası?” diye sordu Kaya umutlu bir şekilde Ka’ya bakarak.</p>
<p>“Kupalarımızı eritiyor,” dedi o. “Ale?”</p>
<p>“Ale,&quot; dedi Kaya iç çekmeyle. “Gerekir olması bu şeyin bir içki kadınlar için, değil büyük Boynuzyiyenli erkekler için. En azından değil şarap.”</p>
<p>Kaladin ona herhangi bir şey getirmesini söyledi, neredeyse dikkat bile etmiyordu. Burası <span style="font-style:italic;">davetkâr</span> bir yer değildi, gerçekten. Gürültülü, sinir bozucu, dumanlı ve kokuyordu. Ayrıca canlıydı da. Kahkahalar. Övünmeler ve seslenmeler, çınlayan kupalar. Bu... Bu bazı insanların uğruna yaşadığı bir şeydi. Bütün gün alnının teriyle çalıştıktan sonra, akşam arkadaşlarla birlikte meyhanede içki.</p>
<p>Bu o kadar da kötü bir hayat değildi.</p>
<p>“Bu gece gürültülü/’ diye fark etti Sigzil.</p>
<p>&quot;Her zaman gürültülü/' diye cevap verdi Kaya. &quot;Fazla belki bu gece ama.&quot;</p>
<p>“Ordu, Bethab’ın ordusuyla birlikte bir plato saldırısında zafer kazanmış,” dedi Peet.</p>
<p>İyi etmişler. Dalinar gitmemişti ama Adolin gitmişti, yanında da Köprü Dört’ten üç adam. Gerçi onların savaşa girmesine gerek olmamıştı ve Kaladin’in adamlarını tehlikeye sokmayan her plato saldırısı iyi bir saldırıydı.</p>
<p>“Güzel bu kadar çok insan/’ dedi Kaya. “Yapıyor meyhaneyi sıcak. Soğuk fazla dışarısı. ”</p>
<p>“Çok mu soğuk?” dedi Moash. “Sen fırtına kapası Boynuzyiyen Tepeleri’ndensin!” “Ee?” diye sordu Kaya kaşlarını çatarak.</p>
<p>&quot;Ve oralar <span style="font-style:italic;">dağ.</span> Oranın buralarda olabilecek her şeyden daha soğuk olması gerek.” Kaya ciddi ciddi kekeledi, kızgınlık ve inanmazlığın eğlendirici bir karışımıydı, solgun Boynuzyiyen derisi kızıl bir tona büründü. “Çok fazla havai Zor sizin düşünmeniz. Soğuk? Ilık Boynuzyiyen Tepeleri! Müthiş ılık!”</p>
<p>&quot;Gerçekten mi?” diye sordu Kaladin, şüpheliydi. Bu Kayanın esprilerinden birisi olabilirdi. Bazen, bunlar Kaya’nın kendisinden başka hiç kimseye bir anlam ifade etmeyebiliyordu.</p>
<p>&quot;Doğru,” dedi Sigzil. “Tepeler’de onları ısıtacak sıcak su kaynarcaları var.”</p>
<p>“Ah, değil ama bunlar kaynarca,” dedi Kaya Sigzil’e bir parmağını sallayarak. “Ovalı kelimesi bu. Yaşam sularıdır Boynuzyiyen okyanusları.”</p>
<p>“Okyanuslar?” diye sordu Peet kaşlarını çatarak.</p>
<p>“Çok küçük okyanuslar,” dedi Kaya. “Her tepe için bir tane.”</p>
<p>“Her dağın tepesi bir tür krater oluşturuyor,” diye açıkladı Sigzil. “İçleri büyük bir sıcak su gölüyle dolu. Isı irtifaya rağmen yaşanabilir olan bir bölge yaratmaya yetiyor. Ancak Boynuzyiyenli şehirlerinin bir tanesinden çok fazla uzağa giderseniz, dondurucu soğuk ve yücefırtınalann geride bıraktığı buz sahalarıyla karşılaşırsınız.” “Yanlış anlatıyorsun hikâyeyi sen,” dedi Kaya.</p>
<p>“Bunlar gerçekler, bir hikâye değil.”</p>
<p>“Hikâye her şey,” dedi Kaya. “Dinle. Önce uzun zaman, yaşamazdı tepelerde Un-kalaki, benim halkım, Boynuzyiyenli dediğiniz sizin. Yaşarlardı aşağıda havanın yoğun ve zor olduğu düşünmenin. Ama edilirdi bizden nefret.”</p>
<p>“Boynuzyiyenlilerden kim nefret eder ki?” dedi Peet.</p>
<p>“Herkes,” diye cevap verdi Kaya, Ka içkileri getirirken. Daha çok özel ilgi. Diğer hemen herkesin içkilerini almak için bara gitmesi gerekiyordu. Kaya ona gülümsedi ve büyük kupasını kavradı. “Birinci içki. Lopen, çalışıyor musun sen beni yenmeye?” “Başladım bile, mancha,” dedi Lopen kendi kupasını kaldırarak, bu o kadar da büyük değildi.</p>
<p>İri Boynuzyiyenli içkisini başına dikti, bu dudağında köpük bırakmıştı. &quot;İstiyordu herkes Boynuzyiyenlileri öldürmeyi,” dedi yumruğunu masaya vurarak. “Korkuyorlardı bizden. Diyor ki hikâyeler, fazla iyiymişiz savaşmakta biz. Avlandık o yüzden ve yok edildik neredeyse.”</p>
<p>“Eğer siz savaşmakta o kadar iyiyseniz, o zaman nasıl oldu da neredeyse yok ediliyordunuz?” diye belirtti Moash.</p>
<p>“Az sayımız bizim,” dedi Kaya gururla elini göğsüne koyarak. &quot;Ve çok fazlasınız siz. Varsınız her yerde burada ovalarda. Atamıyor adım çizmesinin altında Alethi ayağı bulmadan adam. O yüzden neredeyse yok oluyordu Unkalaki, biz. Ama gitti yardım istemek için tanrılara bizim <span style="font-style:italic;">tana'kai,</span> o kral gibi ama fazlası daha.”</p>
<p>“Tanrılar,” dedi Kaladin. &quot;Sprenler demek istiyorsun.” Yukarıdaki bir kirişe konarak, bir direğin üstüne çıkmakta olan bir çift küçük böceğin izlemeyi seçmiş olan Syl’e doğru baktı.</p>
<p>“Tanrı bunlar,” dedi Kaya Kaladin’in bakışını takip ederek. “Evet. Daha güçlüler bazı tanrılar öbürlerinden gerçi. Aradı aralarındaki en güçlüleri <span style="font-style:italic;">tana’kai.</span> Gitti ilk önce ağaçların tanrılarına. Sordu ‘Saklayabilir misiniz bizi?’ diye. Ama yapamazdı ağaçların tanrıları. Dediler Avlıyor bizi de insanlar. Eğer saklanırsanız burada siz de, bulacaklar sizi de ve kullanacaklar odun için kullandıkları gibi bizi de.” “Boynuzyiyenleri odun için kullanacaklar.” dedi Sigzil düz bir sesle.</p>
<p>“Sus,” diye cevap verdi Kaya. “Ziyaret etti suların tanrılarını ondan sonra <span style="font-style:italic;">tana'kai.’</span> Yalvardı ‘Yaşayabilir miyiz sizin derinliklerinizde biz?’ diye. ‘Verin balıklar gibi nefes alma gücünü bize ve hizmet edeceğiz size okyanusların altında biz.’ Ama yardım edemezdi sular. ‘Kazıyor bizim kalplerimizi kancalarla insanlar ve çıkarıyorlar bizim koruduklarımızı. Eğer yaşarsanız burada siz de, olursunuz onların yemekleri.’ Yaşamazdık o yüzden orada biz de.</p>
<p>“En sonunda, ziyaret etti tanrıların en güçlülerini <span style="font-style:italic;">tana'kai,</span> dağların tanrılarını, çaresizlikle. Yalvardı ‘Ölüyor halkım,’ diye. ‘Lütfen. İzin verin bizim yaşamamıza ve ibadet etmemize sizin eteklerinizde ve izin verin sağlamasına koruma kar ve buzlarınızın bize.’</p>
<p>“Düşündü uzun dağların tanrıları. Dediler ‘Siz yaşayamazsınız bizim eteklerimizde çünkü yok burada hayat. Ruhların yeri burası, değil insanların. Ama bulabilirseniz eğer onu insanların ve ruhların yeri yapmanın yolunu, koruyacağız sizi biz.’ Ve böy-lece, döndü suların tanrılarına <span style="font-style:italic;">tana’kai</span> ve dedi ‘Verin bize suyunuzu ki içelim ve yaşayalım dağların üstünde.’ Ve verildi ona söz. Gitti ağaçların tanrılarına <span style="font-style:italic;">tana’kai</span> ve dedi ‘Verin bize meyvenizin cömertliğini ki yiyelim ve yaşayalım dağların üstünde.’ Ve verildi ona söz. Sonra, döndü dağlara <span style="font-style:italic;">tana'kai</span> ve dedi ‘Verin bize ısınızı, kalbinize olan bu şeyi ki yaşayabilelim tepelerinizin üstünde.’</p>
<p>“Ve bu şey, o memnun etti dağların tanrılarını, gördü onlar sıkı çalışacağını Unka-lakilerin. Olmayacaklardı yük tanrıların üzerinde ama çözeceklerdi kendi sorunlarını. Ve böylece, geri çektiler tepelerini içlerine dağların tanrıları ve açtılar yer yaşam sularına. Yaratıldı okyanuslar tarafından suların tanrılarının. Geldi hayat vermek için sözünden ağaçların tanrılarının çimen ve meyve. Ve geldi dağların kalbinden ısı olsun diye yaşayabileceğimiz bir yer.”</p>
<p>Arkasına yaslanarak kupasından derin bir yudum aldı, sonra da sırıtarak masanın üzerine çarptı.</p>
<p>“Yâni tanrılar sizin sorunlarınızı... Öbür tanrılara giderek ve yardım etmeleri için yalvararak kendi başınıza çözmüş olmanızdan mı memnun kaldı?” dedi kendi içkisiyle ilgilenmekte olan Moash.</p>
<p>“Sus,” dedi Kaya. “İyi hikâye. Ve gerçek.”</p>
<p>&quot;Ama sen de oradaki göllere su dedin/’ dedi Sigzil. “Yani onlar kaynarca. Tıpkı benim dediğim gibi.”</p>
<p>“Farklı o,” diye cevap verdi Kaya, elini kaldırarak Ka’ya doğru salladı, sonra da derince gülümseyerek ricacı bir şekilde kupasını salladı.</p>
<p>“Nasıl?&quot;</p>
<p>“Değil sadece su,” dedi Kaya. “Yaşam suyu o. Bağlantı tanrılarla. Yüzerse eğer içinde Unkalaki, görür bazen tanrıların yerini.”</p>
<p>Kaladin bunun üzerine öne doğru eğildi. Zihni Köprü On Sekiz’e disiplin sorunları konusunda nasıl yardım edebileceğine doğru kaymaktaydı. Bu dikkatini çekmişti. “Tanrıların yeri mi?”</p>
<p>“Evet,” dedi Kaya. “Yaşadıkları yer onların. Yaşam suları, izin veriyor onlar senin yeri görmene. Konuşuyorsun tanrılarla içinde, şanslıysan eğer.”</p>
<p>“Sen de sprenleri bu yüzden mi görebiliyorsun?” diye sordu Kaladin. “Bu suların içinde yüzdüğün ve onlar da sana bir şey yaptığı için mi?”</p>
<p>“Değil parçası hikâyenin,” dedi Kaya ikinci ale kupası gelirken. Ka’ya sırıttı. “Çok mükemmel kadınsın sen. Gelirsen eğer Tepeler’e, katacağım seni aileye.”</p>
<p>“Sen sadece hesabını öde, Kaya,” dedi Ka gözlerini devirerek. O boş kupaları toplamak için uzaklaşırken, Peet yardım etmek için sıçrayarak kalktı, başka bir masadaki kupaları toplayarak onu şaşırtmıştı.</p>
<p>“Sen bu suların içinde sana olan şey yüzünden sprenleri görebiliyorsun,” diyerek bastırdı Kaladin.</p>
<p>“Değil parçası hikâyenin,” dedi Kaya ona dik dik bakarak. “Cevap... Uzun. Söylemeyeceğim daha fazlasını bu şey hakkında.”</p>
<p>“Ben de ziyaret etmek isterim,” dedi Lopen. “Bir kulaç atarım.”</p>
<p>“Ha! Ölüm bizim halkımızdan olmayan birisi için o,” dedi Kaya. “Veremezdim izin yüzmene senin. Yenseydin bile bu gece beni içmede.” Lopen’in içkisine bir bakış attı.</p>
<p>“Zümrüt havuzlarda yüzmek yabancılar için ölüm çünkü siz onlara dokunan yabancıları idam ediyorsunuz,” dedi Sigzil.</p>
<p>“Hayır, doğru değil bu. Dinle hikâyeyi. Kes sıkıcı olmayı.&quot;</p>
<p>“Bunlar sadece sıcak su kaynakları,” diye homurdandı Sigzil ama içkisine geri döndü.</p>
<p>Kaya gözlerini devirdi. “Su üst taraf. Değil alt taraf. Başka şey. Yaşam suyu. Tanrıların yeri. Doğru bu şey. Karşılaştım ben kendim bir tanrıyla.”</p>
<p>“Syl gibi bir tanrı mı?” diye sordu Kaladin. “Ya da belki bir nehirspreni?” Onlar nispeten enderdi ama bazen rüzgârsprenleri gibi basit şekilde konuşabiliyor olmaları gerekiyordu.</p>
<p>“Hayır,” dedi Kaya. Sanki bir komplo açıklayacakmış gibi öne doğru eğildi. “Ben Lunu’anaki’yi gördüm.”</p>
<p>“Ee, güzel,” dedi Moash. “Harika.”</p>
<p>“Lunu’anaki, o yolculuk ve haylazlık tanrısı,” dedi Kaya. “Çok güçlü tanrı. Geldi derinliklerinden tepe okyanusunun, tanrıların âleminden.”</p>
<p>“Neye benziyordu?” diye sordu Lopen gözlerini kocaman açarak.</p>
<p>“Gibi insan,” dedi Kaya. “Alethi belki, daha açıktı gerçi teni. Çok zayıf yüz. Yakışıklı belki. Beyaz saçlı.&quot;</p>
<p>Sigzil hızla başını kaldırdı. “Beyaz saçlı?”</p>
<p>“Evet,” dedi Kaya. “Değil gri yaşlı adam gibi ama beyaz; genç adam o. Konuştu benimle kıyıda. Ha! Alay etti sakalımla. Sordu hangi yıl olduğunu Boynuzyiyenli takvimiyle. Düşündü komik olduğunu adımın. Çok güçlü tanrı.”</p>
<p>“Korktun mu?”</p>
<p>“Elbette hayır. Lunu’anaki insana zarar veremez. Yasaklanmıştır tarafından öbür tanrıların. Bilir bunu herkes.” ikinci kupasının geri kalanını da başına dikti ve havaya kaldırdı, yanlarından geçmekte olan Ka’ya doğru <span style="font-style:italic;">tekrar</span> sallayarak sırıttı.</p>
<p>Lopen ilk kupasından geri kalanı aceleyle içti. Sigzil sıkıntılı görünüyordu ve içkisinin sadece yarısına dokunmuştu. Gözlerini kupaya dikmişti, gerçi Moash sorunun ne olduğunu sorduğu zaman, Sigzil yorgun olduğuyla ilgili bir bahane uydurdu.</p>
<p>Kaladin en sonunda kendi içkisinden bir yudum aldı. Lavis alesi, köpüklü, hafifçe tatlı. Sadece orduya katıldıktan sonra içki içmeye başlamış olsa da, bu ona evini hatırlatmıştı.</p>
<p>Öbürleri plato saldırıları hakkında bir konuşmaya geçtiler. Görünüşe göre Sadeas plato saldırılarına ekipler hâlinde gitme emirlerine itaatsizlik ediyordu. Bir süre önce bir tanesine kendi başına gitmiş, daha kimse gelmeden önce mücevherkalbi ele geçirmiş, sonra da sanki önemli değilmiş gibi fırlatıp atmıştı. Ve sadece birkaç gün önce, Sadeas ve Yüceprens Ruthar beraberce bir saldırıya gitmişlerdi, gerçi onların gitmemesi gereken bir saldırıydı. Mücevherkalbi ele geçiremediklerini iddia etmişlerdi ama kazandıkları ve kazançlarını gizledikleri açıkça biliniyordu.</p>
<p>Savaş kamplarının her tarafında Dalinar’ın yüzüne açıkça atılan bu tokatlar konuşuluyordu. Sadeas’ın soruşturmacılarını kralm güvenliğiyle ilgili “önemli gerçekleri” araştırmaları için Dalinar’ın savaş kampına göndermesine izin verilmemesine çok kızmış gibi görünmesi yüzünden daha da alevlenmişti. Bunların hepsi onun için bir oyundu.</p>
<p><span style="font-style:italic;">Binlerinin Sadeas'ı onadan kaldırması gerekiyor,</span> diye düşündü Kaladin içkisini yudumlayarak, serin sıvıyı ağzının içinde gezdirdi. O <span style="font-style:italic;">da Amaram kadar kötü, beni ve adamlarımı tekrar tekrar öldünmeye çalıştı. Benim de aynısını yapmak için sebebim, hatta hakkım yok mu?</span></p>
<p>Kaladin de suikastçının yaptığı şeyleri yapabilmeyi öğreniyordu, duvarlardan yukarıya koşmayı, belki ulaşılamaz olduğu düşünülen pencerelere yetişmeyi. Sadeas’ın kampını geceleyin ziyaret edebilirdi. Parlayarak...</p>
<p>Kaladin bu dünyaya adalet <span style="font-style:italic;">getirebilirdi.</span></p>
<p>içinde ona bu düşüncede bir yanlışlık olduğunu söyleyen bir şeyler vardı ama mantıksal olarak bunu ortaya koyamıyordu. Biraz daha içti ve odada etrafına bakınarak, tekrar herkesin ne kadar gevşemiş gibi göründüğünü fark etti. Bu onların hayatıydı. Çalış, sonra da oyna. Bu onlar için yeterliydi.</p>
<p>Kaladin için değildi. Onun daha fazla bir şeylere ihtiyacı vardı. Parlayan bir küre çıkardı, sadece bir elmas çentikti, ve boş boş masanın üzerinde yuvarlamaya başladı.</p>
<p>Kaladin’in seyrek olarak katıldığı yaklaşık bir saatlik konuşmadan sonra, Moash onu yan taraftan dürtükledi. “Hazır mısın?” diye fısıldadı.</p>
<p>“Neye?” Kaladin kaşlarını çattı.</p>
<p>“Evet. Buluşma arka odada. Biraz önce içeri girdiklerini gördüm. Bekliyor olacaklar.”</p>
<p>“Kim...&quot; Moash’ın niyetinin ne olduğunu anlayarak sustu. Kaladin Moash’ın arkadaşlarıyla buluşacağını söylemişti, kralı öldürmeye çalışmış olan adamlarla. Kaladin’in derisi ürperdi, hava bir anda soğumuş gibiydi. “Bu gece gelmemi bu yüzden mi istemiştin?”</p>
<p>“Evet,” dedi Moash. “Ben senin de anladığını düşünmüştüm. Gel hadi.”</p>
<p>Kaladin başını eğerek kupasının içindeki sarı-kahverengi sıvıya baktı. En sonunda geri kalanını da başına dikti ve ayağa kalktı. Bu adamların kim olduklarını bilmesi gerekiyordu. Görevi bunu emrediyordu.</p>
<p>Moash Kaladin’le tanıştırmak istediği eski bir arkadaşını fark ettiğini söyleyerek onlara bir bahane uydurdu. Azıcık bile sarhoş gibi görünmeyen Kaya güldü ve onlara elini salladı. O... Altıncı içkisini mi içiyordu? Yedi miydi? Lopen üçüncüsünden sonra şimdiden çakırkeyif olmuştu. Sigzil daha İkincisini yeni bitirmişti ve devam etmeye de meyilli gibi görünmüyordu.</p>
<p><span style="font-style:italic;">Yarış bu kadarmış,</span> diye düşündü Kaladin, Moash’ın ona yol göstermesine izin verirken. Meyhane hâlâ doluydu ama daha önce olduğu kadar çok kalabalık değildi. Meyhanenin arka tarafına sıkıştırılmış olan bir koridorda özel yemek odaları vardı, ortak odanın kabalığına mâruz kalmayı istemeyen zengin tüccarlar tarafından kullanılan türdendi. Bir tanesinin önünde yayılmış oturan yağız bir adam vardı. Kısmen Azish olabilirdi ya da belki sadece çok bronzlaşmış bir Alethi’ydi. Kemerinde çok uzun bıçaklar taşıyordu ama Moash kapıyı iterek açarken bir şey söylemedi.</p>
<p>“Kaladin...” Syl’in sesi. Neredeydi? Görünüşe göre kaybolmuştu, onun gözlerinden bile. Bunu daha önce hiç yapmış mıydı? “Dikkatli ol.”</p>
<p>Moash’la birlikte odaya girdi, içerideki masada şarap içen üç adam ve bir kadın vardı. Arka tarafta bir pelerinle sarmalanmış olan, belinde kılıcıyla diğer bir muhafız vardı, başı öne eğikti, sanki hiç dikkat etmiyordu.</p>
<p>Oturanlardan iki tanesi, kadın da dâhil, açıkgözdü. İşin içinde bir Parekılıcı olduğuna göre Kaladin’in bunu beklemesi gerekirdi ama yine de bu onu duraklattı.</p>
<p>Açıkgöz adam hemen ayağa kalktı. Yaşı belki Adolin’den biraz daha fazlaydı ve simsiyah Alethi saçları vardı, şık bir şekilde biçimlendirilmişti. Önü açık bir ceket ve içinde de pahalı görünüşlü, düğmelerinin arasından beyaz sarmaşıklar şeklinde süslemeler olan siyah bir gömlek giymişti ve boğazında da bir atkı vardı.</p>
<p>“Demek meşhur Kaladin bu!” diye haykırdı adam öne doğru çıkarak ve Kaladin’in elini kavramak için uzandı. “Fırtınalar, seninle tanışmak bir zevk. Karadiken’in kendisini kurtarırken, bir yandan da Sadeas’ı rezil etmek? İyi iş, dostum. İyi iş.”</p>
<p>“Ve sen de?” diye sordu Kaladin.</p>
<p>“Bir vatansever,” dedi adam. “Bana Graves de.”</p>
<p>“Ve Paredar da sen misin?”</p>
<p>“Doğrudan konuya giriyorsun, değil mi?” dedi Graves, Kaladin’e masaya oturması için işaret ederek.</p>
<p>Moash masadaki diğer adama başıyla selam vererek hemen oturdu; o koyugözlüy-dü, kısa saçı ve çökmüş gözleri vardı. <span style="font-style:italic;">Paralı asker,</span> diye tahmin etti Kaladin giymekte</p>
<p>olduğu ağır derilere ve sandalyesinin yanındaki baltaya dikkat ederek. Graves işaret etmeye devam etti ama Kaladin geciktirerek masadaki genç kadını inceledi. Edepli bir şekilde oturuyordu ve bir tanesi düğmeli kol yeniyle kapatılmış olan iki eliyle tuttuğu şarap kadehini yudumluyordu. Güzeldi, büzülmüş kırmızı dudakları vardı, saçlarını yukarıdan toplamış ve içine çeşitli metal süslemeler takmıştı.</p>
<p>“Seni tanıyorum,” dedi Kaladin. “Dalinar’ın kâtiplerinden birisin.”</p>
<p>Kadın onu izledi, dikkatliydi, gerçi rahat gibi görünmeye çalışıyordu.</p>
<p>“Danlan yüceprensin maiyetinin bir üyesi,” dedi Graves. &quot;Lütfen, Kaladin. Otur. Biraz şarap al.”</p>
<p>Kaladin oturdu ama içkiye dokunmadı. “Siz kralı öldürmeye çalışıyorsunuz.”</p>
<p>“O dolaysız, değil mi?” diye sordu Graves Moash’a.</p>
<p>“Etkili de,” dedi Moash. “Biz onu bu yüzden seviyoruz.”</p>
<p>Graves Kaladin’e döndü. “Daha önce de söylediğim gibi, bizler vatanseverleriz. Alethkar vatanseverleri. <span style="font-style:italic;">Mümkün</span> olan Alethkar’ın.”</p>
<p>“Krallığın hükümdarını öldürmek isteyen vatanseverler mi?”</p>
<p>Graves öne doğru eğilerek ellerini masanın üzerinde kavuşturdu. Neşenin birazı onu terk etti, bu da iyiydi. Zaten fazla uğraşıyordu. &quot;Pekâlâ, sadede gelelim. Elhokar mutlak derecede <span style="font-style:italic;">kötü</span> bir kral. Muhakkak bunu sen de fark etmişsindir. ”</p>
<p>“Bir kralı yargılamak bana düşmez.”</p>
<p>“Ah, hadi ama,” dedi Graves. “Bana onun davranış şeklini görmediğini mi söylüyorsun? Şımarık, huysuz, paranoyak. Akıl danışmak yerine laf dalaşı yapıyor, önderlik etmek yerine çocukça taleplerde bulunuyor. O bu krallığı yerle bir ediyor.”</p>
<p>“Dalinar onu kontrol altına almadan önce, onun ne türden politikalar ortaya koyduğu hakkında herhangi bir fikrin var mı?” diye sordu Danlan. “Ben son üç yılı, Kholinar’da kâtiplerin onun kraliyet kanunlarını dönüştürdüğü keşmekeşi temizlemeye çalışmalarına yardım ederek geçirdim. Onun doğru şekilde pohpohlandığı zaman neredeyse <span style="font-style:italic;">her</span> türlü şey için kanun çıkarmaya ikna edilebildiği bir zaman vardı.” “O beceriksiz,” dedi Kaladin’in adını bilmediği koyugözlü paralı asker. “O iyi adamları öldürtüyor. Tahta ihanetin o Sadeas puştunun yanına kalmasına izin veriyor.”</p>
<p>“O yüzden siz de ona suikast düzenlemeye çalışıyorsunuz?” dedi Kaladin.</p>
<p>Graves Kaladin’in gözlerine baktı. “Evet.”</p>
<p>“Eğer bir kral ülkesini yok ediyorsa, onu devirmek halkın hakkı, hatta görevi değil midir?” dedi paralı asker.</p>
<p>“Eğer o ortadan <span style="font-style:italic;">kalkarsa,</span> ne olur?” dedi Moash. “Kendine bunu sor, Kaladin.” “Dalinar büyük olasılıkla tahtı alır,” dedi Kaladin. Elhokar’ın Kholinar’da bir oğlu vardı, daha birkaç yıl önce doğmuş bir çocuktu. Dalinar kendisini sadece yasal varisin vekilharcı olarak ilan etse bile, iktidar onda olurdu.</p>
<p>“Krallık o başta olursa çok daha iyi durumda olurdu,” dedi Graves.</p>
<p>“O zaten krallığı yönetiyor sayılır,” dedi Kaladin.</p>
<p>“Hayır,” dedi Danlan. “Dalinar kendisini tutuyor. Tahtı alması gerektiğini o da biliyor ama ölen abisine olan sevgisi yüzünden tereddüt ediyor. Öbür yüceprensler 514 ise bunu zayıflık olarak yorumluyor.”</p>
<p>“Bizim Karadiken’e ihtiyacımız var/’ dedi Graves masaya vurarak. “Yoksa bu krallık yıkılacak. Elhokar’ın ölümü Dalinar’ı harekete geçmeye iter. Biz de yirmi yıl önceki o adamı, ilk başta yüceprensleri birleştirmiş olan adamı geri kazanırız.”</p>
<p>“O adam tam olarak geri dönmese bile, kesinlikle şu anda olduğumuzdan daha kötü durumda olamayız, ” diye ekledi paralı asker.</p>
<p>“Yâni evet,” dedi Graves Kaladin’e. “Bizler suikastçıyız. Katiliz, ya da olacağız. Bir bir darbe istemiyoruz ve masum muhafızları öldürmeyi de istemiyoruz. Biz sadece kralın ortadan kalkmasını istiyoruz. Sessizce. Tercihen bir kaza ile.”</p>
<p>Danlan yüzünü buruşturdu, sonra da bir yudum şarap aldı. “Ne yazık ki, biz şimdiye kadar özellikle etkili olamadık.”</p>
<p>“Ve ben de işte bu yüzden seninle görüşmek istedim,” dedi Graves.</p>
<p>“Benden <span style="font-style:italic;">yardım</span> etmemi mi bekliyorsunuz?” diye sordu Kaladin.</p>
<p>Graves ellerini kaldırdı. &quot;Bizim dediklerimiz hakkında düşün. Tek istediğim bu. Kralın davranışlarını düşün, onu izle. Kendine ‘Bu krallık başında bu adam varken daha ne kadar dayanabilir?’ diye sor.”</p>
<p>“Karadiken’in tahtı alması gerek,” dedi Danlan hafifçe. “Bu eninde sonunda <span style="font-style:italic;">olacak.</span> Biz onun bunu yapmasına yardım etmek istiyoruz, kendi iyiliği için. Onu zor karardan kurtarmak için.”</p>
<p>“Sizi ihbar edebilirim,” dedi Kaladin Graves’in gözlerinin içine bakarak. Yan tarafta, duvara yaslanmış ve dinlemekte olan pelerinli adam kımıldanarak, daha dik durdu. “Beni buraya davet etmek bir riskti.”</p>
<p>“Moash senin bir hekim olarak eğitilmiş olduğunu söylüyor,” dedi Graves biraz bile endişelenmiş gibi görünmeden.</p>
<p>“Evet.”</p>
<p>“Peki eğer el çürümüş, bütün vücudu tehdit ediyorsa ne yaparsın? Bekler ve daha iyiye gitmesini mi umut edersin, yoksa harekete mi geçersin?”</p>
<p>Kaladin cevap vermedi.</p>
<p>“Kralın Muhafızları’nı artık sen kontrol ediyorsun, Kaladin,&quot; dedi Graves. &quot;Bizim saldırmak için bir açıklığa, hiçbir muhafızın zarar görmeyeceği bir zamana ihtiyacımız var. Kralın kanının gerçekten elimize bulaşmasını istemiyorduk, bunun bir kaza gibi görünmesini istiyorduk ama bunun korkakça olduğunu fark ettim. İşi kendim yapacağım. Tek istediğim şey bir fırsat ve Alethkar’ın acısı sona erecek.&quot;</p>
<p>“Bu şekilde kral için de daha iyi olacak,” dedi Danlan. “O tahtın üzerinde yavaş bir şekilde ölüyor, karadan uzaklarda boğulan bir adam gibi. En iyisi çabucak bitirilmesi.”</p>
<p>Kaladin ayağa kalktı. Moash da tereddütlü bir şekilde kalktı.</p>
<p>Graves Kaladin’e baktı.</p>
<p>“Düşüneceğim,” dedi Kaladin.</p>
<p>“Güzel, güzel,” dedi Graves. &quot;Bize Moash aracılığıyla ulaşabilirsin. Bu krallığın ihtiyacı olan hekim ol.”</p>
<p>“Gel,” dedi Kaladin Moash’a. “Öbürleri bizim nereye gittiğimizi merak edecekler.” Yürüyerek dışarı çıktı, Moash da birkaç hızlı vedadan sonra onu takip etti. Kaladin gerçekten de bir tanesinin onu durdurmaya çalışmasını beklemişti. Kaladin’in tehdit ettiği gibi onları ihbar edeceğinden endişe etmiyorlar mıydı?</p>
<p>Gitmesine izin verdiler. Ortak odanın gürültüsüne patırtısına geri çıktı. <span style="font-style:italic;">Fırtınalar,</span> diye düşündü. <span style="font-style:italic;">Keşke argümanları bu kadar iyi olmasaydı.</span> “Onlarla nasıl karşılaştın?” diye sordu Kaladin Moash ona yetişmek için aceleyle gelirken.</p>
<p>“Rill, o masada oturan arkadaş, o benim köprü ekiplerine düşmeden önce çalıştığım kervanların bazılarında çalışan bir paralı askerdi. Biz kölelikten kurtulduğumuz zaman o bana geldi.” Moash Kaladin’i kolundan tutarak masalarına geri dönmeden önce durdurdu. “Onlar haklı. Öyle olduğunu sen de biliyorsun, Kal. Bunu gözlerinde görebiliyorum.”</p>
<p>“Onlar hain,” dedi Kaladin. “Ben onlarla hiçbir ilişkimin olmasını istemiyorum.” “Düşüneceğini söylemiştin!”</p>
<p>“Bunu benim gitmeme izin versinler diye söyledim,” dedi Kaladin alçak sesle. “Bizim bir <span style="font-style:italic;">görevimiz</span> var, Moash.”</p>
<p>“Bu ülkenin kendisine karşı olan görevimizden daha mı büyük?”</p>
<p>“Ülke senin umurunda değil,” diye tersledi Kaladin. “Sen sadece intikamını almak istiyorsun.”</p>
<p>“Tamam, pekâlâ. Ama Kaladin, sen de fark ettin mi? Graves göz renklerine bakmadan herkese eşit şekilde davranıyor. Bizim koyugözlü olmamız onun umurunda değil. O koyugöz bir kadınla evli.”</p>
<p>“Öyle mi?” Kaladin zengin koyugözlerin düşük mertebeli açıkgözlerle evlendiğini duymuştu ama hiçbir zaman bir Paredar kadar yüksek Dan’dan birisiyle değil.</p>
<p>“Evet,” dedi Moash. “Hatta oğullarından bir tanesi bir tek-göz. Graves başka insanların kendisi hakkında ne düşündüğüne hiç aldırmıyor. O doğru olan neyse onu yapıyor. Ve burada da, doğru olan...” Moash etraflarına bir göz attı. Şimdi etrafları insanlarla çevriliydi. “Dediği şey. Binlerinin bunu yapması gerek.”</p>
<p>“Bir daha bana bundan bahsetme,” dedi Kaladin kolunu çekip kurtararak ve masaya geri dönmeye başladı. “Ve bir daha onlarla görüşme.”</p>
<p>Tekrar masalarına oturdu, Moash da yerine döndü, kızmıştı. Kaladin kendisini Kaya ve Lopen’in konuşmasına tekrar katılmak için zorladı ama yapamıyordu.</p>
<p>Her tarafında insanlar gülüyor ya da bağırıyordu.</p>
<p><span style="font-style:italic;">Bu krallığın ihtiyacı olan hekim ol...</span></p>
<p>Hay Cehennem, ne pislikti.</p>
<p><span style="font-style:italic;">Ancak tarikatlar böylesine müthiş bir mağlubiyet karşısında yeise kapılmamıştı, çünkü manevi gıda sağlayan Işıkörenler Vardı; onlar o şanlı eserlerin cazibesi karşısında ikinci bir taarruza kalfanaya dâhi cüret ettiler.</span></p>
<p>-Parlayan Sözler - Bölüm 21 - Sayfa 10</p>
<p>Bu mantıklı değil,” dedi Shallan. “Desen, bu haritalarda bir sorun var.”</p>
<p>Spren çarpık çizgiler ve açılarla dolu olan üç boyutlu formuyla havada asılı duruyordu. Onun resmini çizmenin kolay olmadığı ortaya çıkmıştı. Ne zaman Shallan onun bu şeklinin bir parçasına yakından baksa, düzgün şekilde betimlenmesine izin vermeyecek kadar fazla ayrıntılı olduğunu görüyordu.</p>
<p>“Mmm?” diye sordu Desen uğultulu sesiyle.</p>
<p>Shallan yatağından indi ve kitabı beyaz boyalı yazı masasının üzerine fırlattı. Jasnah’nın sandığının yanında çömelerek karıştırdı ve bir Roshar haritası çıkardı. Antikti ve korkunç derecede yanlıştı; Alethkar fazla büyük betimlenmişti ve dünyanın tamamının şekli bozuktu, ticaret yollarına vurgu yapılıyordu. Modern yerölçüm ve haritacılık yöntemlerinden daha eski olduğu kesindi. Yine de önemliydi çünkü Gümüş Krallıkları Parlayan Şövalyeler zamanında var oldukları iddia edilen şekliyle gösteriyordu.</p>
<p>&quot;Urithiru,” dedi Shallan haritanın üzerinde her şeyin merkezi olarak betimlenmiş, ışıldayan bir şehre doğru işaret ederek. Alethkar, ya da o zamanlar bilindiği hâliyle Alethela’da değildi. Harita şehri bugünkü Jah Keved olabilecek bir yerin yakınlarındaki dağların ortasına koymuştu. Ancak Jasnah’nın kenarlara alınmış olan notları, o zamandan olan başka haritalarda şehrin farklı yerlerde betimlenmiş olduğunu söylüyordu. “Başkentlerinin, şövalye tarikatlarının merkezinin nerede olduğunu <span style="font-style:italic;">nasıl </span>bilemezler? Neden her harita bir diğerine itiraz ediyor?”</p>
<p>“Mmmmmm...” dedi Desen düşünceli bir şekilde. “Belki pek çok kişi onu duymuş ama asla ziyaret etmemiştir.”</p>
<p>“Haritacılar bile mi?” diye sordu Shallan. “Ve bu haritaların çizilmesini emreden krallar? Mutlaka bazılarının şehri ziyaret etmiş olmaları gerekir. Neden Roshar üzerinde nerede olduğunu tam olarak belirlemeleri bu kadar zor olsun?”</p>
<p>“Konumunu bir sır olarak saklamak istiyorlardı belki?”</p>
<p>Shallan haritayı Jasnah’nın malzemelerinden biraz bitmumu kullanarak duvara tutturdu. Geriye çekilerek kollarını kavuşturdu. Daha bugün için giyinmemişti ve üzerinde sabahlığı vardı, elleri açıktı.</p>
<p>&quot;Eğer öyleyse fazlasıyla iyi bir iş çıkarmışlar,” dedi Shallan. O zamanlardan kalmış, diğer krallıklar tarafından yapılmış olan birkaç haritayı daha arayıp buldu. Shallan fark etti ki, her birisinde yapıldığı ülke olması gerekenden çok daha büyük olarak gösterilmişti. Bunları da duvara tutturdu.</p>
<p>“Her biri Urithiru’yu farklı bir yerde gösteriyor,” dedi Shallan. “Kendi memleketlerine dikkate değer derecede yakın ama <span style="font-style:italic;">içinde</span> değil.”</p>
<p>“Her birinde farklı diller var,” dedi Desen. “Mmm... Burada desenler var.” Sesli olarak okumaya çalışmaya başladı.</p>
<p>Shallan gülümsedi. Jasnah ona birkaç tanesinin Şafakdili’nde yazılmış olduğunun düşünüldüğünü söylemişti, ölü bir dildi. Alimler yılları onu tercüme etmenin...</p>
<p>“Behardan Kral... Anlamadığım bir şey... Düzen, belki...” dedi Desen. “Harita? Evet, bu büyük olasılıkla harita olacak. O zaman bir sonraki belki çizmek... Çizmek... Anlamadığım bir şey...”</p>
<p>&quot;Sen <span style="font-style:italic;">okuyor</span> musun?”</p>
<p>“Bu bir desen.”</p>
<p>“Sen Şafakdili’ni okuyorsun.”</p>
<p>“Pek iyi değil.”</p>
<p>“Sen Şafakdili’ni okuyorsun!” diye haykırdı Shallan. Desen’in yanında asılı durmakta olduğu haritaya doğru koşturdu, sonra da parmaklarını alttaki yazının üzerine koydu. “Behardan demiştin? Belki Bajerden’dir... Nohadon’un kendisi.”</p>
<p>“Bajerden? Nohadon? İnsanların bu kadar çok isminin olması gerekli mi?”</p>
<p>“Bir tanesi onursal,” dedi Shallan. “Asıl isminin yeteri kadar simetrik olmadığı düşünülüyordu. Eh, sanırım hiç simetrik falan değildi, o yüzden de ardentler yüzyıllar önce ona yeni bir isim verdiler.”</p>
<p>“Ama... Yeni olanı da simetrik değil?”</p>
<p><span style="font-style:italic;">“h</span> sesi herhangi bir harfin yerine gelebilir,” dedi Shallan aklı başka yerde. “Biz onu simetrik harf olarak, kelimeyi dengelemek için yazarız ama <span style="font-style:italic;">h</span> sesiyle telaffuz edileceğine işaret etmek için bir ayraç işareti koyuyoruz ki, kelimeyi okuması daha kolay olsun.”</p>
<p>“Bu... Bir kelimeye olmadığı hâlde simetrikmiş <span style="font-style:italic;">gibi</span> davranamazsınız!”</p>
<p>Shallan onun dırdırını duymazdan geldi, bunun yerine Şafakdili olduğu söylenen şeyin yabancı harflerine gözlerini dikmişti. <span style="font-style:italic;">Eğer biz Jasnah’nın şehrini gerçekten bulursak ve eğer gerçekten kayıtlan varsa, onlar da bu dilde olabilir,</span> diye düşündü Shallan. “Senin Şafakdili’nin ne kadarını tercüme edebileceğini görmemiz gerekiyor.” “Ben onu okumadım,” dedi Desen, kızmıştı. “Ben birkaç kelime için varsayımda bulundum. İsmi yukarısındaki şehirlerin telaffuzları sayesinde tercüme edebildim.” “Ama onlar da Şafakdili’nde yazılı!”</p>
<p>&quot;Harfler birbirlerinden türetilmiş,&quot; dedi Desen. &quot;Besbelli.”</p>
<p>&quot;O kadar besbelli ki, hiçbir insan âlim bunu fark edemedi.”</p>
<p>“Sizler desenlerde o kadar iyi değilsiniz,” dedi, sesi kendini beğenmiş çıkıyordu. “Siz soyutsunuz. Siz yalanlar ile düşünüyor ve onları kendi kendinize söylüyorsunuz. Bu büyüleyici ama desenler için iyi değil.”</p>
<p><span style="font-style:italic;">Siz soyutsunuz...</span> Shallan yatağın etrafından dolaştı ve oradaki yığından bir kitap çıkardı, Shinovar’lı Hasweth-Kızı-Ali tarafından yazılmıştı. Shin âlimleri okuması en ilginç olanlar arasındaki çünkü onların Roshar’ın geri kalanı hakkında görüşleri çok farklı, çok açıksözlü olabiliyordu.</p>
<p>İstediği pasajı buldu. Jasnah notlarının arasında bunun altını çiziyordu, o yüzden Shallan da kitabın tamamını istetmişti. Sebarial’ın ona bağladığı (ve de ödediği) maaş çok faydalı oluyordu. Onun isteğiyle, Vathah ve Gaz son birkaç günü kitap tüccarlarını dolaşarak ve Jasnah’ın ölümünden hemen önce ona verdiği kitap olan <span style="font-style:italic;">Parlayan Sözler’i</span> arayarak geçirmişlerdi. Şimdiye kadar şansları iyi gitmemişti, gerçi tüccarlardan bir tanesi onu Kholinar’dan ısmarlatmayı başarabileceğini iddia ediyordu.</p>
<p>“Urithiru bütün ülkelerin bağlantısıydı, ” diye okudu Shin yazarın eserinden. “Ve, bazı zamanlarda, kutsanmamış taşları ile bizim dış dünyaya açılan tek patikamızdı.” Başım kaldırarak Desen’e baktı. “Bu senin için ne anlam ifade ediyor?”</p>
<p>“Söylediği şeyi anlatıyor,&quot; diye cevap verdi Desen, hâlâ haritaların yanında asılı duruyordu. “Urithiru iyi bağlantılıydı. Belki yollarla?”</p>
<p>“Ben her zaman ifadeyi mecazi olarak okumuştum. Amaç, düşünce ve âlimlik ile birbirine bağlanmış.”</p>
<p>“Ah. Yalanlar.&quot;</p>
<p>“Peki ya sadece bir mecaz değilse? Ya aslında senin dediğin gibiyse?” Ayağa kalktı ve odayı geçerek haritalara doğru gitti, parmaklarını merkezdeki Urithiru’nun üzerine koydu. “Bağlantılı... Ama yollarla değil. Bu haritaların bazılarında Urithiru’ya uzanan bir yol bile yok. Hepsi şehri dağların ya da en azından tepelerin arasına koyuyor...”</p>
<p>“Mmm.”</p>
<p>“Bir şehre yollarla değilse nasıl ulaşırsın?” diye sordu Shallan. “Nohadon oraya yürüyebiliyordu, ya da öyle iddia ediyordu. Ama başkaları Urithiru’ya yürümekten ya da at sürmekten bahsetmiyor.” Doğru, insanların şehri ziyaret edişinden bahseden hikâye sayısı çok azdı. Urithiru bir efsaneydi. Çoğu modern âlim onu bir mit kabul ediyordu.</p>
<p>Shallan’m daha fazla bilgiye ihtiyacı vardı. Jasnah’nın sandığına giderek, onun defterlerinden bir tanesini çıkardı. “O Urithiru’nun Harap Ovalar üzerinde olmadığını söylemişti,&quot; dedi Shallan. “Ama ya ona giden yol buradaysa? Sıradan bir yol değil ama. Urithiru Dalgabağlayanlar’ın şehriydi. Parekılıçları gibi antik harikaların.” “Mm...” dedi Desen hafifçe. “Parekılıçları harikalar değil...”</p>
<p>Shallan aramakta olduğu referansı buldu. İlginç bulduğu alıntının kendisi değil, Jasnah’nın hakkında tuttuğu nottu. <span style="font-style:italic;">Bir diğer halk hikâyesi, bu Calinam'm</span> Koyugöz-ler Arasında<span style="font-style:italic;">’sında kaydedilmişti. Sayfa 102. Bu öykülere anlık seyahat ve Yeminka-pı’lannın hikâyeleri hâkim.</span></p>
<p>Anlık seyahat. Yeminkapısı.</p>
<p>“Buraya o yüzden geliyordu,” diye fısıldadı Shallan. “O burada, Ovalar’da bir geçit bulabileceğini düşünmüştü. Ama bunlar çorak fırtına diyarları, sadece taş, krem ve kocakabuklar var.” Başını kaldırarak Desene baktı. “Bizim <span style="font-style:italic;">gerçekten de</span> Harap Ovalar’a çıkmamız gerekiyor.”</p>
<p>Bu ilanına meşum bir saat çanı eşlik etti. Meşumluğu, saatin Shallan’ın varsaydığından daha geç olduğu anlamına gelmesindendi. Fırtınalar! Öğlene kadar Adolin’le buluşmak zorundaydı. Eğer onunla zamanında buluşacaksa, yarım saate kadar çıkması gerekliydi.</p>
<p>Shallan ciyakladı ve banyoya koştu. Küveti suyla doldurmak için musluğu çevirdi. Pis kremli suyun döküldüğü bir andan sonra temiz, ılık su akmaya başladı ve Shallan küvetin tıpasını taktı. Elini altına tutarak bir kere daha hayran oldu. Akan ılık su. Sebarial yakın zamanlarda artifabrianlann ziyarete geldiğini ve yukarıdaki sarnıcın içindeki suyu sürekli olarak ılık tutacak olan, Kharbranth’dakiler gibi bir fabrial kurmuş olduklarını söylemişti.</p>
<p>“Kendime,” dedi sabahlığını üzerinden sıyırıp atarken, “buna çok, çok alışmaya izin vereceğim.”</p>
<p>Desen yukarısındaki duvar boyunca ilerlerken küvetin içine girdi. Shallan onun etrafında utangaç olmamaya karar vermişti. Doğru, onun eril bir sesi vardı ama <span style="font-style:italic;">aslında</span> bir erkek değildi. Dahası, sprenler her yerde vardı. Büyük olasılıkla küvetin içinde bir tane vardı, duvarlarda da öyle. Her şeyin bir ruhunun (ya da spreninin, ya da her neyse) olduğunu bizzat kendisi görmüştü. Duvarların onu izlemeleri umurunda mıydı? Hayır. O zaman Desen’i neden umursayacaktı ki?</p>
<p>Bu mantık dizisini Desen’in onu soyunurken gördüğü her seferde tekrar etmesi gerekiyordu. Eğer onun her şey hakkında bu kadar lanet bir <span style="font-style:italic;">merakı</span> olmasaydı daha da iyi olurdu.</p>
<p>&quot;Cinsiyetler arasındaki anatomik farklar ne kadar da ufak,” dedi Desen kendi kendine uğuldayarak. “Ancak bir o kadar da derin. Ve siz onları arttırıyorsunuz. Uzun saçlar. Yanaklarda allık. Ben dün gece gidip Sebarial’ın banyo yapmasını izledim ve...”</p>
<p>“Lütfen bana bunu yapmadığını söyle,” dedi Shallan demir küvetin yanındaki kavanozdan biraz macun gibi sabun kaparken.</p>
<p>“Ama... Bunu yaptığımı daha şimdi söyledim... Her neyse, görülmedim. Eğer sen daha yardımsever olsaydın, benim de bunu yapmama gerek kalmazdı.”</p>
<p>“Ben senin için çıplak resimler çizmeyeceğim.”</p>
<p>Shallan pek çok büyük sanatçının kendilerini bu şekilde eğitmiş olduklarından bahsetme hatasında bulunmuştu. Evde epey bir yalvarmadan sonra, hizmetçilerden birkaç tanesine çizimleri yok edeceğine söz vermesi karşılığında onun için poz vermeyi kabul ettirmişti. Sözünü de tutmuştu. Asla bu şekilde erkekleri çizmezdi. Fırtınalar adına, o utanç verici olurdu!</p>
<p>Kendine banyoda çok fazla oyalanma izni vermedi. Saate bakılırsa on beş dakika sonra, giyinmiş olarak aynanın önünde durmuş, nemli saçlarım tarıyordu.</p>
<p>Jah Keved’e ve uysal, taşra hayatına nasıl olacaktı da geri dönecekti? Cevap basitti. Büyük olasılıkla hiçbir zaman geri dönmeyecekti. Bir zamanlar bu düşünce onu dehşete düşürürdü. Şimdi ise onu heyecanlandırıyordu, gerçi kardeşlerini de Harap Ovalar’a getirmekte kararlıydı. Burada babalarının arazilerinde olacaklarından çok daha güvende olurlardı ve geride bırakacakları ne vardı ki? Hiçbir şey yok sayılırdı. Shallan bunun diğer her şeyden çok daha iyi bir çözüm olduğunu düşünmeye başlamıştı ve bir dereceye kadar kayıp Ruhdökümcü sorunundan da kaçınmalarını sağlardı.</p>
<p>Tashikk’le bağlantılı olan bilgi evlerinden bir tanesine gitmişti, her savaş kampında bir tane vardı, ve bir mektup ile uzakalemin haberciyle Valath’dan kardeşlerine gönderilmesi için ödeme yapmıştı. Ne yazık ki, onlara varması haftalar sürecekti. Eğer varırsa. Bilgi evinde konuştuğu tüccar onu bu günlerde taht savaşları yüzünden Jah Keved’in içinden geçmenin zor olduğu konusunda uyarmıştı. Tedbirli olmak için, savaş meydanlarından olabildiği kadar uzakta olan Kuzeykabza üzerinden ikinci bir mektup daha göndermişti. En azından ikisinden birinin güvenli bir şekilde ulaşacağını umuyordu.</p>
<p>Tekrar iletişimi sağladığı zaman, kardeşlerine tek bir şey söyleyecekti. Davar arazilerini terk edin. Jasnah’nın gönderdiği parayı alın ve Harap Ovalar’a kaçın. Şu an için, Shallan yapabileceği her şeyi yapmıştı.</p>
<p>Odanın içinde koşturdu, bir terliği giyerken tek ayağının üzerinde sekiyordu ve haritaların yanından geçti. <span style="font-style:italic;">Sizinle sonra ilgileneceğim.</span></p>
<p>Gidip nişanlısının gözüne girmenin zamanıydı. Bir şekilde. Okuduğu romanlar bunu kolay gibi gösteriyordu. Kirpiklerin bir kırpıştırılması, doğru zamanlarda yüzün kızarması. Eh, en azından Shallan o konuda uzmandı. Belki uygun zaman kısmı hâriç. Eminelinin üzerinden kol yenini ilikledi, sonra kapıda duraklayıp geriye baktı ve eskiz defteri ve kaleminin masanın üzerinde durduğunu gördü.</p>
<p>Bir daha asla onlar olmadan dışarı çıkmak istemiyordu. İkisini de çantasına tıktı ve koşturarak çıktı. Beyaz mermerli evin içinde ilerlerken, Palona ve Sebarial’ın yanından geçti, Rüzgâryönü’ne doğru olan devasa cam pencereleri olan, yukarıdan bahçelere bakan bir odadaydılar. Palona yüz üstü yatmış masaj yaptırıyordu, sırtı tamamen çıplaktı, Sebarial ise oturmuş tatlı yiyordu. Köşedeki bir kürsüde ayakta duran genç bir kadın vardı, onlara şiir okuyordu.</p>
<p>Shallan bu ikisi hakkında emin olamıyordu. Sebarial. O zeki bir devlet planlamacısı mıydı yoksa üşengeç bir obur mu? İkisi de mi? Palona kesinlikle zenginliğin konforlarından memnundu ama birazcık bile kibirliymiş gibi görünmüyordu. Shallan son üç gününü Sebarial’ın ev hesaplarının üzerinden geçmekle geçirmiş ve kesinlikle <span style="font-style:italic;">rezil</span> bir durumda olduklarını bulmuştu. Bazı alanlarda o kadar zeki görünüyordu ki. Hesap defterlerinin bu kadar karışık hâle gelmesine nasıl izin verebilmişti?</p>
<p>Shallan, sanatıyla kıyaslandığı zaman, sayılar konusunda özellikle iyi sayılmazdı ama arada bir matematikle uğraşmaktan hoşlanmıyor değildi ve o defterlerin üstesinden gelmeye de kararlıydı.</p>
<p>Kapıların dışında Gaz ve Vathah onu bekliyordu. Shallan’ın kullanımı için beklemekte olan Sebarial’ın at arabasına doğru onu takip ettiler, kölelerinden bir tanesi de uşak olarak geliyordu. En bu işi daha önce yaptığını söylemişti ve o yaklaşırken Shallan’a gülümsedi. Bunu görmek güzeldi. Seyahatleri sırasında beşinden herhangi birisinin gülümsediğini hiç hatırlamıyordu, kafeslerinden serbest bırakıldıkları zaman bile.</p>
<p>“Sana iyi davranılıyor mu, En?” diye sordu onun için arabanın kapısını açarken.</p>
<p>“Evet, hanımım.”</p>
<p>“Öyle olmasaydı bana söylerdin, değil mi?”</p>
<p>“Ee, evet, hanımım.&quot;</p>
<p>“Ya sen, Vathah?” diye sordu ona doğru dönerek. “Sen konaklama yerinizi nasıl buldun?”</p>
<p>Vathah homurdandı.</p>
<p>“Bunun anlamı konak olduğu mu?” diye sordu.</p>
<p>Gaz kıs kıs güldü. Kısa boylu adamın kulağı kelime oyunlarına yatkındı.</p>
<p>“Siz sözünüzü tuttunuz,” dedi Vathah. “Hakkınızı vermek gerek. Adamlar mutlu.”</p>
<p>“Ya sen?”</p>
<p>“Sıkıldım. Bütün gün tüm yaptığımız şey boş oturmak, verdiğiniz parayı almak ve içmeye gitmek.”</p>
<p>“Çoğu erkek bunu ideal bir meslek olarak görürdü.&quot; En’e gülümsedi ve arabanın içine çıktı.</p>
<p>Vathah onun için kapıyı kapattı, sonra da pencereden içeri baktı. “Çoğu erkek salak.”</p>
<p>“Saçmalık,” dedi Shallan gülümseyerek. “Ortalamalar kanununa göre, sadece yarısı olabilir.”</p>
<p>Vathah homurdandı. Shallan bunları yorumlamayı öğreniyordu, bunun Vathahca’yı konuşabilmek için hayati önemi vardı. Bu defakinin anlamı kabaca, “O espriyi anladığımı belli etmeyeceğim çünkü bu benim saf ve katıksız kalın kafalılık namıma gölge düşürür,” idi.</p>
<p>“Sanırım bizim yukarıda gitmemiz gerekecek,” dedi.</p>
<p>“Önerdiğin için teşekkür ederim,” dedi Shallan, sonra da pencere gölgeliğini çekti. Dışarıda, Gaz tekrar kıs kıs güldü. İkili at arabasının arka tarafının yukarısındaki muhafız yerlerine tırmandılar ve En de ön taraftaki arabacının yanma geçti. Bu tam anlamıyla gerçek bir at arabasıydı, atları bile vardı. Shallan ilk önce onu ödünç istediği için kendini kötü hissetmişti ama Palona gülmüştü. &quot;Ne zaman istersen ali Benim var ve eğer Turi’nin at arabası gitmişse, insanlar onu davet ettikleri zaman gitmemek için bir bahanesi olmuş olacak. Bundan çok mutlu olacaktır.”</p>
<p>Shallan arabacı atları ilerletmeye başlarken öbür pencerenin gölgeliğini de çekti, sonra eskiz defterini çıkardı. Desen ilk boş beyaz sayfanın üstünde bekliyordu. “Tam olarak ne yapabileceğimizi bulacağız,” diye fısıldadı.</p>
<p>“Heyecanlı!” dedi Desen.</p>
<p>Küre kesesini çıkardı Fırtınaışığı’nm birazını içine çekti. Sonra üfleyerek önünde bıraktı, şekillendirmeye, yoğurmaya çalışıyordu.</p>
<p>Hiçbir şey.</p>
<p>Sonra, zihninin içinde çok belirgin bir görüntüyü tutmayı denedi; sadece ufak bir değişiklikle kendisi, kızıl yerine siyah saç. Üfleyerek Fırtınaışığı’m bıraktı ve bu sefer Işık etrafına yayıldı ve bir an için asılı durdu. Sonra bu da kayboldu.</p>
<p>“Bu aptalca,” dedi Shallan alçak sesle, Fırtınaışığı dudaklarından tütüyordu. Çabucak kendisinin siyah saçlı bir çizimini yaptı. “İlk önce çizip çizmememin ne farkı var? Kalemlerle renk görünmüyor bile.”</p>
<p>&quot;Fark etmemesi gerekir,” dedi Desen. “Ama senin için ediyor. Neden olduğunu bilmiyorum.”</p>
<p>Shallan çizimi bitirdi. Çok basit bir şeydi, gerçekten yüz hatlarını bile göstermiyordu, sadece saçı net, diğer her şey belirsizdi. Ancak bu sefer Fırtınaışığı kullandığı zaman görüntü tuttu ve saçı koyulaşarak siyah oldu.</p>
<p>Shallan içini çekti, Fırtınaışığı dudaklarından dökülüyordu. “Peki illüzyonu nasıl ortadan kaldıracağım?”</p>
<p>“Onu beslemeyi kes.”</p>
<p>“Nasıl?”</p>
<p>“Bunu bilmem mi gerekiyor?” diye sordu Desen. “Beslenmede uzman olan sen-sin.”</p>
<p>Shallan kürelerinin hepsini topladı, birkaç tanesi şimdi sönüktü, ve karşısındaki koltuğun üzerine koydu, yetişemeyeceği kadar uzaktaydı. Bu ise yeteri kadar uzak değildi çünkü Fırtınaışığı tükendikçe sahip olduğunun farkında dahi olmadığı içgüdülerini kullanarak daha fazlasını çekti. Işık arabanın karşı tarafından aktı ve içine girdi.</p>
<p>&quot;Bunda oldukça iyiyim,&quot; dedi Shallan huysuz bir şekilde. “Ne kadar kısa süredir yaptığım düşünülecek olursa.”</p>
<p>“Kısa süre mi?” dedi Desen. “Ama biz ilk...”</p>
<p>O bitirene kadar dinlemeyi kesti.</p>
<p>“Gerçekten de <span style="font-style:italic;">Parlayan Sözler</span>’in bir diğer nüshasını bulmam gerekli,” dedi Shallan bir diğer çizime başlayarak. “Belki o illüzyonların nasıl ortadan kaldırılacağından bahsediyordun”</p>
<p>Bir sonraki çiziminin üzerinde çalışmaya devam etti, Sebarial’ın bir resmiydi. Önceki gece, Amaram’ın malikânesine yaptığı bir keşif seferinden geri dönmesinden biraz sonra, akşam yemeği yerlerken onun bir Hatıra’sını almıştı. Koleksiyonu için bu çizimin ayrıntılarım düzgün olarak yakalamak istiyordu, o yüzden biraz zaman aldı. Neyse ki düz yol büyük sarsıntıların olmayacağı anlamına geliyordu. Bu olması gerektiği gibi değildi ama Shallan’ın bugünlerde araştırmaları, Sebarial için olan çalışmaları, Hayaletkanların arasına sızmak ve Adolin Kholin’le buluşmalar yüzünden gittikçe daha da az boş zaman bulabiliyormuş gibi görünüyordu. Daha genç olduğu zamanlarda o kadar çok fazla boş zamanı olurdu ki. Shallan onun büyük bir kısmını boşa harcamış olduğunu düşünmeden edemiyordu.</p>
<p>Sanatın onu alıp götürmesine izin verdi. Kâğıt üzerindeki kalemin tanıdık sesi, yaratıma odaklanmak. Güzellik etraflarındaydı, her tarafta. Sanat yaratmak onu yakalamak değil, ona <span style="font-style:italic;">iştirak etmekti.</span></p>
<p>Bitirdiği zaman pencereden dışarıya attığı bir bakış, ona Zirve’ye yaklaşmakta olduklarını gösterdi. Çizimi kaldırarak inceledi, sonra kendi kendine başını salladı. Tatmin ediciydi.</p>
<p>Ondan sonra bir görüntü yaratmak için Fırtınaışığı kullanmayı denedi. Büyük bir miktarını nefes vererek bıraktı ve Işık anında şekillenerek arabanın karşısında oturmakta olan bir Sebarial görüntüsünü yarattı. Yüceprens çiziminde olduğu şeklin aynısındaydı, elleri görüntüye dâhil olmayan yemeği dilimlemek için öne uzanmıştı.</p>
<p>Shallan gülümsedi. Ayrıntılar <span style="font-style:italic;">mükemmeldi.</span> Derideki sarkıklıklar, tek tek saç kılları. Shallan onları çizmemişti; hiçbir çizimin bir başın üzerindeki saçların hepsini, derideki gözeneklerin hepsini yakalaması mümkün değildi. Bunlar görüntüsünde vardı, o yüzden de tam olarak Shallan’ın çizdiği şeyi yaratmıyordu, ama çizim bir odaktı. Görüntünün üzerine inşa edildiği bir model.</p>
<p>“Mmm,” dedi Desen, sesi tatmin olmuş gibiydi. “En gerçekçi yalanlarından bir tanesi. Harika.”</p>
<p>“Hareket etmiyor,” dedi Shallan. “Doğal olmayan duruşunu bir kenara bıraksan bile, hiç kimse bunun canlı bir şey olduğunu düşünmez. Gözler cansız, göğsü nefesle birlikte inip kalkmıyor. Kaslar oynamıyor. Ayrıntılı, ama bir heykelin olabileceği gibi ayrıntılı fakat yine de ölü.”</p>
<p>“Bu ışıktan inşa edilmiş bir heykel.”</p>
<p>“Ben etkileyici olmadığını söylemedim,” dedi Shallan... “Ama onlara hayat veremezsem, görüntüleri kullanması çok daha zor olacak.” Çizimlerinin canlı olduğunu hissedebilirken, bu kat kat daha fazla gerçekçi olan şeyin ölü gibi gelmesi ne kadar da garipti.</p>
<p>Görüntünün içinden elini sallamak için öne uzandı. Eğer yavaşça dokunursa, dağılması az oluyordu. Elini sallamak ise duman gibi dağılmasına neden oluyordu. Bir şeyi daha fark etti. Eli görüntünün içindeyken...</p>
<p>Evet. Bir nefes çekti ve görüntü parlayan dumana dönüşerek dağılıp, derisinden içeriye çekildi. İllüzyondaki Fırtınaışığı’m geri alabiliyordu. <span style="font-style:italic;">Bir soru cevaplandı,</span> diye düşündü arkasına yaslanarak ve defterinin arkasına bu tecrübeyle ilgili notlar aldı.</p>
<p>At arabası Adolin’in onu bekleyecek olduğu yer olan Dış Pazar’a girerken çantasını toplamaya başladı. Önceki gün söz verdiği yürüyüşe çıkmışlardı ve Shallan işlerin iyi gitmekte olduğunu hissetmişti. Ama ayrıca onu etkilemesi gerektiğini de biliyordu. Yüceleydi Navani ile olan çabaları şimdiye kadar meyve vermemişti ve Kholin eviyle bir ittifaka gerçekten de ihtiyacı <span style="font-style:italic;">vardı.</span></p>
<p>Bu onu duraklattı. Saçı kurumuştu ama Shallan saçını uzun ve düz olarak sırtından aşağı iner hâlde bırakmaya meyilliydi, sadece doğal buklelerinin kattığı hacim vardı. Alethi kadınlan bunun yerine incelikli örgüleri tercih ediyorlardı.</p>
<p>Derisi solgun ve çillerle hafifçe benekliydi, vücudu ise hiç de kıskançlık yaratacak derecede kıvrımlı değildi. Shallan bunların hepsini bir illüzyon ile değiştirebilirdi. Bir takviye. Adolin onu illüzyonsuzken görmüş olduğu için dramatik bir değişiklik yapamazdı ama kendisini güzelleştirebilirdi. Bu makyaj yapmak gibi olurdu.</p>
<p>Tereddüt etti. Eğer ileride Adolin evliliği kabul edecek olursa, bu onun yüzünden mi, yoksa yalanları yüzünden mi olurdu?</p>
<p><span style="font-style:italic;">Salak kız,</span> diye düşündü Shallan. <span style="font-style:italic;">Senin Vathah’mn sana itaat etmesini sağlamak ve Sebarial'ın yanında bir yer edinebilmek için görünüşünü değiştirmeye itirazın olmadı da, şimdi mi var?</span></p>
<p>Ama Adolin’in ilgisini illüzyonlarla kazanmak onu zorlu bir yola sürüklerdi. Her zaman üzerinde bir illüzyonla yaşayamazdı, değil mi? Evlilik hayatı boyunca? O olmadan neler yapabileceğini görse daha iyi olacaktı, diye düşündü arabadan aşağı inerken. Bunun yerine dişil cazibesine güvenmesi gerekecekti.</p>
<p>Keşke ona sahip mi değil mi bilebilseydi.</p>
</body>
</html>