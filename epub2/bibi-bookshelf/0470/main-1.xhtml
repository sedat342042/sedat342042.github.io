<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Diğerleri başlarım sallayarak onayladılar.</p>
<p>“Güzel,” dedi Kaladin. “Haydi gidip adamların kalanlarını da alalım. Dünyanın da sizleri benim gördüğüm gibi görmesinin zamanı geldi.”</p>
<p>♦</p>
<p>♦ ♦</p>
<p>Ortak anlaşmayla, ilk dövmesini yaptırmak için oturan Hobber oldu. Aralık dişli adam Kaladin’e ilk inanmış olanlardan birisiydi. Kaladin o günü hatırlıyordu; bir köprü turundan sonra tükenmiş, sadece sırt üstü yatıp boş boş bakmak istiyordu. Bunun yerine, Hobber’ı ölüme terk etmektense kurtarmayı seçmişti. Kaladin o gün kendisini de kurtarmıştı.</p>
<p>Köprü Dört'ün geri kalan kısmı çadırın içinde Hobber’ın etrafında duruyor, döv-mecinin dikkatlice onun alnındaki köle damgası izinin üstünü Kaladin’in getirdiği rünlerle kapatarak çalışmasını sessizce izliyorlardı. Hobber arada bir dövmenin acısı yüzünden irkiliyor olsa da, suratındaki sırıtışı hiç bozulmuyordu.</p>
<p>Kaladin yara izlerinin üzerini bir dövmeyle kapatabileceğini duymuştu ve bunun oldukça başarılı olduğu ortaya çıktı. Bir kere dövme mürekkebi yerine yerleştikten sonra, rünler gözü üzerlerine çekiyordu ve altındaki derinin üzerinde yara izleri olduğunu zar zor seçebiliyordun.</p>
<p>İşi bittiği zaman, dövmeci Hobber’a bakması için bir ayna getirdi. Köprücü almna tereddütlü bir şekilde dokundu. Derisi iğneler yüzünden kızarmıştı ama koyu renkli dövme köle damgasını mükemmel bir şekilde örtüyordu.</p>
<p>“Ne diyor?” diye sordu Hobber gözlerinde yaşlarla hafifçe.</p>
<p>“Özgürlük,” dedi Sigzil Kaladin cevap veremeden önce. “Rünün anlamı özgürlük.”</p>
<p>“Daha üstteki küçük olanlar özgür bırakıldığın tarihi ve seni özgür bırakan kişiyi söylüyor,&quot; dedi Kaladin. “Azat fermanım kaybetsen bile, seni kaçak diye hapse atmaya çalışan herkes olmadığının kanıtım kolaylıkla bulabilir. Senin fermanının bir nüshasını saklayan Dalinar Kholin’in kâtiplerine gidebilirler.”</p>
<p>Hobber başını sallayarak onayladı. “Bu iyi ama yeterli değil. Buna ‘Köprü Dört’ de ekleyin. Özgürlük, Köprü Dört.”</p>
<p>“Köprü Dört’ten azat edildiğini ima etmek için mi?&quot;</p>
<p>“Hayır komutanım. Ben Köprü Dört’ten azat edilmedim. Köprü Dört <span style="font-style:italic;">beni</span> azat etti. Ben orada geçen zamanımı hiçbir şeyle değişmem.&quot;</p>
<p>Bu deli saçmasıydı. Köprü Dört ölüm demekti, o lanetli köprüyü taşırken düzinelerce adam katledilmişti. Kaladin adamlarını kurtarmaya karar verdikten sonra bile, çok fazlasını kaybetmişti. Hobber kurtulmak için her türlü fırsatı değerlendirmezse aptallık etmiş olurdu.</p>
<p>Ama yine de, Kaladin, bir köprüyü kendi başına taşıyabilirmiş gibi görünen sakin, yapılı bir koyugöz kadın olan dövmeci için onun istediği rünleri çizene kadar inatçı bir şekilde yerinde bekledi. Dövmeci taburesine oturdu ve iki rünü Hobber'ın alnına, özgürlük rününün hemen altına eklemeye başladı. Çalışırken, nasıl dövmenin günler boyunca acıyacağını ve Hobber’ın ona dikkat etmesi gerekeceğini anlattı, bir kere daha.</p>
<p>Yeni dövmeleri yüzünde bir sırıtmayla kabullendi. Saf aptallıktı bu ama diğerleri de onaylamayla başlarını salladılar ve Hobber’ın omzunu sıvazladılar. Hobber’ın işi bittikten sonra hızla Skar oturdu, hevesliydi, o da dövmelerin ayndarından istedi.</p>
<p>Kaladin başını iki yana salladı ve geriye çekilerek kollarını kavuşturdu. Çadırın dışında hareketli bir pazar yeri uzanıyordu. Savaş kampı aslında gerçekten de bir şehirdi, bir tür devasa kaya oluşumunun kratere benzeyen iç kısmında inşa edilmişti. Harap Ovalar’daki uzatmalı savaş her türden tüccarı çekmişti. Onlarla birlikte zanaatkarlar, sanatçılar ve hatta çocuklu aileler bile vardı.</p>
<p>Moash yakınlarda durmuş, sıkıntılı bir yüzle dövmeciyi izliyordu. Köprü ekibinde köle damgası olmayan tek kişi o değildi. Teft’in de yoktu. Onlar teknik açıdan köle olmadıkları hâlde köprücü yapılmışlardı. Bu köprü taşımanın her türlü suç için ceza olarak verilebildiği Sadeas’m kampında sık sık oluyordu.</p>
<p>“Eğer bir köle damganız yoksa, dövmeyi yaptırmanıza gerek yok,” dedi Kaladin yüksek sesle adamlara. “Sizler hâlâ bizden biri olacaksınız.”</p>
<p>“Hayır,” dedi Kaya. “Ben alacağım bu şeyi.” O bir köle damgası olmamasına rağmen Skar'dan sonra oturarak dövmeyi tam alnına yaptırmakta ısrar etti. Gerçekten de, Beld ve Teft de dâhil, köle damgası olmayan adamların hepsi oturup alınlarma dövmeyi yaptırdılar.</p>
<p>Sadece Moash gönüllü olmamıştı ve o, dövmeyi pazısına yaptırdı. İyi. Diğer adamlarının aksine, o bir zamanlar köle olduğu alnında yazar hâlde yaşamak zorunda kalmayacaktı.</p>
<p>Moash sandalyeden kalktı ve yerine başka biri geçti. Siyah ve kırmızı derisi mermer gibi desenler oluşturan bir adamdı. Köprü Dört’te epey bir çeşitlilik vardı ama Shen kendi başına ayrı bir sınıftı... Bir parshmendi.</p>
<p>“Ona dövme yapamam,&quot; dedi dövmeci. “O eşya.”</p>
<p>Kaladin itiraz etmek için ağzını açtı ama diğer köprücüler ondan önce atıldı.</p>
<p>“O da bizim gibi azat edildi,&quot; dedi Teft.</p>
<p>“Ekipten biri,” dedi Hobber. “Ona da dövmeyi yap yoksa tek birimizden bile bir küre göremezsin.” Bunu dedikten sonra kızararak 'Kaladin’e bir göz attı, bunların hepsinin ücretini Dalinar Kholin tarafından bağışlanmış olan küreleri kullanarak o ödeyecekti.</p>
<p>Diğer köprücüler de itiraz ettiler ve dövmeci en sonunda içini çekerek teslim oldu. Taburesini çekti ve Shen’in alnına dövme yapmaya başladı.</p>
<p>“Doğru düzgün göremeyeceksiniz bile/’ diye homurdandı, gerçi Sigzil’in derisi de neredeyse Shen’inki kadar koyu renkliydi ve dövme onda gayet iyi görünüyordu.</p>
<p>En sonunda Shen aynaya baktı, sonra da ayağa kalktı. Kaladin’e bir göz attı, sonra da başını salladı. Shen pek konuşmuyordu ve Kaladin de ne anlam vereceğinden emin değildi. Aslında onu unutması oldukça kolaydı, çoğu zaman köprücü grubunun arka tarafından sessizce takip ediyordu. Görünmezdi. Parshmenler çoğu zaman öyle olurdu.</p>
<p>Shen’in de işi bitince sadece Kaladin’in kendisi kalmıştı. O da oturdu ve gözlerini kapattı, iğnelerin acısı onun beklediğinden çok daha keskindi.</p>
<p>Kısa bir süre sonra dövmeci sessizce küfretmeye başladı.</p>
<p>Kaladin o alnını bir bezle silerken gözlerini açtı. “Ne oldu?” diye sordu.</p>
<p>“Mürekkep tutmuyor!” dedi dövmeci. &quot;Daha önce hiç böyle bir şey görmemiştim. Alnını sildiğim zaman bütün mürekkep direkt akıveriyor! Dövme yerine oturmuyor.”</p>
<p>Kaladin içini çekerek damarlarında köpürmekte olan bir parça Fırtınaışığı olduğunu fark etti... İçine çektiğini fark etmemişti bile ama gittikçe tutmakta daha da iyiye gidiyordu. Bu günlerde etrafta dolaşırken sık sık birazcık içine çekiyordu. Fır-tınaışığı tutmak bir şarap tulumunu doldurmak gibiydi; iyice şişene kadar doldurur ve ağzını açarsan, hızla dışarıya fışkırır, sonra da azalarak damlamaya dönüşürdü. Işık da aynıydı.</p>
<p>Dövmecinin nefesini verdiği zaman küçük bir parlayan bulut çıktığını fark etmemesini umarak Fırtınaışığını bıraktı. “Bir daha dene,” dedi dövmeci yeni mürekkep çıkarırken.</p>
<p>Bu sefer dövme tuttu. Kaladin acıya karşı dişlerini sıkarak dövme yapılırken oturdu, sonra da dövmeci aynayı ona tutarken baktı. Kaladin’in bakışına karşılık vermekte olan yüz yabancı gibi görünüyordu. Temiz tıraşlı, saçları dövme yaptırırken yüzünden arkaya toplanmıştı, köle damgalarının üzeri kapanmış ve, şu an için, unutulmuşlardı.</p>
<p><span style="font-style:italic;">Tekrar bu adam olabilir miyim</span>? diye düşündü uzanarak yanağına dokunurken. <span style="font-style:italic;">Bu adam öldü</span>, <span style="font-style:italic;">değil mi?</span></p>
<p>Syl omzuna konarak aynaya bakarken ona katıldı. “Ölümden önce yaşam Kaladin,” diye fısıldadı.</p>
<p>Bilinçsiz bir şekilde içine Fırtınaışığı çekti. Sadece biraz, bir kürenin içindekinin sadece bir kesiri. Bir basınç dalgası gibi damarlarının içinden aktı, küçük bir kapalı alana hapsolmuş rüzgârlar gibi.</p>
<p>Alnındaki dövme eridi. Vücudu mürekkebi dışarı itti ve mürekkep de yüzünden aşağıya doğru damlamaya başladı. Dövmeci tekrar küfretti ve bezini kavradı.</p>
<p>Kaladin’in elinde ise o rünlerin eriyişinin görüntüsü kalmıştı. Özgürlük akıp gitti ve altında ise damgalanmış bir rünün hâkim olduğu esaretin vahşi yara izleri vardı.</p>
<p><span style="font-style:italic;">Shash.</span> Tehlikeli.</p>
<p>Kadın Kaladin’in yüzünü sildi 'Bu niye oluyor bilmiyorum! Bu sefer durur diye düşünmüştüm. Ben...”</p>
<p>“Önemli değil,” dedi Kaladin ayağa kalkarken bezi alarak, silinmeyi bitirdi. Öbürleriyle, şimdi asker olmuş köprücülerle yüzleşmek için döndü. “Yara izlerinin daha benimle işi bitmemiş gibi görünüyor. Başka bir zaman tekrar deneyeceğim.&quot;</p>
<p>Köprücüler başlarıyla onayladılar. Daha sonra onlara neler olduğunu açıklaması gerekecekti, güçlerini onlar da biliyordu.</p>
<p>“Haydi gidelim,” dedi Kaladin dövmeciye küçük bir küre kesesi atarken, sonra da çadır girişinin yanından mızrağını aldı. Diğerleri de mızrakları omuzlarında onlara katıldı. Kampta oldukları sürece silahlı olmalarına gerek yoktu ama Kaladin onların artık silah taşımakta özgür oldukları fikrine alışmalarını istiyordu.</p>
<p>Dışarıdaki pazar yeri kalabalık ve canlıydı. Çadırlar elbette ki dün geceki yüce-fırtma sırasında indirilip saklanmış olacaklardı ama şimdiden geri kurulmuşlardı bile. Belki de Shen'i düşünüyor olduğu için, parshmenlerin farkına vardı. Öylesine bir bakış atarak düzinelercesini seçebiliyordu, son birkaç çadırın kurulmasına yardım ediyorlar, açıkgözler için torbalarını taşıyorlar, dükkân sahiplerinin mallarım dizmelerine yardım ediyorlardı.</p>
<p><span style="font-style:italic;">Onlar bu Harap Ovalar üzerindeki savaş hakkında ne düşünüyor</span>? diye merak etti Kaladin. <span style="font-style:italic;">Dünyadaki özgür tek parshmenleri yenmek, belki de boyunduruk altına almak için olan bu savaş</span>?</p>
<p>Keşke Shen’den bunun gibi sorular için bir cevap alabiliyor olsaydı. Görünüşe göre parshmenlerden alabildiği tek cevap omuz silkmeydi.</p>
<p>Kaladin adamlarına Sadeas’m kampındakinden çok daha dost canlısı görünen pazar boyunca önderlik etti. Her ne kadar insanlar köprücülere gözlerini dikiyor olsalar da, hiç kimse alay etmiyordu ve yakınlarındaki tezgâhlardaki pazarlıklar, her ne kadar enerjik olsa da, bağrışmalara dönmüyordu. Hatta dilenci ve sokak çocuğu sayısı bile daha azmış gibi görünüyordu.</p>
<p><span style="font-style:italic;">Sen sadece buna inanmayı istiyorsun,</span> diye düşündü Kaladin. <span style="font-style:italic;">Sen Dalinar’ın herkesin onun söylediği adam olduğuna inanmayı istiyorsun. Hikâyelerdeki şerefli açıkgöz. Ama herkes Amaram için de aynı şeyleri söylüyordu.</span></p>
<p>Yürürlerken bazı askerlerin yanından geçtiler. Sayıları fazlasıyla azdı. Diğerlerinin Sadeas’ın Dalinar’a ihanet ettiği feci savaşa gittiği sırada kampta görev başında olan askerlerdi. Pazarda devriye gezmekte olan bir grubun yanından geçerlerken, Kaladin öndeki iki adamın bileklerini çaprazlayarak ellerini önlerinde kaldırmasını yakaladı.</p>
<p>Onlar Köprü Dört un eski selamını nereden ve nasıl bu kadar hızla öğrenmişlerdi? Bu askerler bunu tam olarak bir selamlama şeklinde yapmıyordu, sadece ufak bir hareketti ama Kaladin ve adamlarına yanlarından geçerlerken başlarını salladılar. Bir anda pazar yerinin daha sakin doğası Kaladin için yeni bir hava kazandı. Belki de bu sadece Dalinar’ın ordusunun düzenli ve tertipli olmasından değildi.</p>
<p>Bu savaş kampının üzerinde sessiz bir dehşet havası vardı. Sadeas’ın ihanetinde binler yok olmuştu. Buradaki herkes büyük olasılıkla o platolarda ölmüş olan en az bir adamı tanıyordu. Ve herkes büyük olasılıkla iki yüceprensin arasındaki çatışmanın daha da tırmanıp tırmanmayacağını merak ediyordu.</p>
<p>“Bir kahraman olarak görülmek güzel, değil mi?” diye sordu Sigzil Kaladin’in yanında yürürken bir diğer a jker grubunun daha yanlarından geçmesini izleyerek.</p>
<p>“İtibarının ne kadar dayanacağını düşünüyorsun?” diye sordu Moash. “Onlar bize de kin gütmeye başlayana kadar ne kadar zaman geçecek?”</p>
<p>“Ha!” Moash’ın arkasında kule gibi yükselmekte olan Kaya eliyle onun omzuna vurdu. “Şikâyet etmek yok bugün! Sen bu şeyi çok fazla yapıyorsun. Bana seni tekmeletme. Ben sevmiyorum tekmelemeyi. Ayak parmaklarımı acıtıyor.”</p>
<p>“Sen mi beni tekmeleyeceksin?” homurdandı Moash. “Sen bir mızrak bile taşımıyorsun Kaya.”</p>
<p>“Mızmızları tekmelemek için değildir mızraklar. Ama benimkiler gibi büyük Un-kalaki ayaklan, onlar yapılmıştır bunun için! Ha! Bu şey belli, evet?”</p>
<p>Kaladin adamlarını pazar yerinden çıkardı ve kışlaların yakınındaki büyük dikdörtgen şekilli bir binaya doğru götürdü. Bu Ruhdökülmüş kayadan değildi, çok daha esnek bir tasarıma izin verecek şekilde işlenmiş taştan inşa edilmişti. Böyle binalar gittikçe daha fazla inşaat işçisi geldikçe, savaş kamplarında daha sık bulunmaya başlamıştı.</p>
<p>Ruhdöküm daha hızlıydı ama daha pahalı ve daha az esnekti. Kaladin bu konular hakkında fazla bir şey bilmiyordu, sadece Ruhdökümcülerin yapabildikleri şeylerin sınırlı olduğunu biliyordu. Kışlaların hepsi bu yüzden neredeyse birbirinin aynısıydı.</p>
<p>Kaladin adamlarını yüksek binadan içeri sokarak, göbeği gelecek haftaya kadar uzanan kır saçlı bir adamın olduğu tezgâhın yanma getirdi. Mavi kumaş yığınlarını dizmekte olan birkaç parshmene nezaret ediyordu. Kaladin önceki geceden Kholin baş levazım subayı olan Rind’e talimatlarını göndermişti. Rind açıkgözdü ama ‘onluk’ diye bilinenlerden birisiydi, koyugözden birazcık yüksek olan düşük bir mertebeydi.</p>
<p>“Hah!” dedi Rind göbeğiyle uyuşmayan tiz bir sesle konuşarak. “Sonunda geldiniz! Sizin için hepsini çıkarttırdım Yüzbaşı. Elimde kalanların hepsi.”</p>
<p>“Kalanlar mı?” diye sordu Moash.</p>
<p>“Kobalt Muhafızlar’ın üniformaları! Yenilerini de sipariş ettim ama elimizde kalan stok bu.” Rind’in boynu büküldü. “Bu kadar fazlasına bu kadar kısa zamanda ihtiyaç olacağını beklememiştik.” Moash’a aşağı yukarı bir baktı, sonra da bir üniforma vererek giyinmesi için bir kabine doğru işaret etti.</p>
<p>Moash üniformayı aldı. “Deri yeleklerimizi bunların üzerine mi giyeceğiz?”</p>
<p>“Hah!” dedi Rind. &quot;Üzerlerinde sizin ziyafet günündeki bir Batılı kurukafacı gibi görüneceğiniz kadar çok kemik bağlanmış olanlar mı? Onu duydum. Ama hayır, Berrakbey Dalinar sizlerin her birinizin göğüs zırhları, çelik başlıklar ve yeni mızraklarla donatılacağınızı söylüyor. Savaş meydanı için de zincir zırhlar, eğer ihtiyacınız olursa.”</p>
<p>“Şu an için üniformalar yeter,” dedi Kaladin.</p>
<p>“Ben bunun içinde sersem görünürüm gibi geliyor,” diye homurdandı Moash ama üstünü değiştirmek için ilerledi. Rind adamlara üniformaları dağıttı. Shen’e garip bir bakış attı ama herhangi bir itiraz etmeden parshmene de bir üniforma verdi.</p>
<p>Köprücüler hevesli bir yığın hâlinde toplandılar, üniformalarını açarlarken heyecanlı heyecanlı çene- çalıyorlardı. Herhangi bir tanesinin köprücü derileri ya da köle paçavraları dışında bir şeyler giymesinden bu yana uzun bir zaman geçmişti. Moash kabinden dışarı çıktığı zaman konuşmayı kestiler.</p>
<p>Bunlar daha yeni üniformalardı, Kaladin’in daha önceki ordusunda giydiklerinden daha modern bir tarzdaydılar. Katı mavi pantolon ve ışıldayana kadar parlatılmış siyah çizmeler. Sadece yakasının uçları ve kol ağızları ceketin dışından görünen düğ-</p>
<p>“Hal” Moash’ın arkasında kule gibi yükselmekte olan Kaya eliyle onun omzuna vurdu. “Şikâyet etmek yok bugün<sup>1</sup>. Sen bu şeyi çok fazla yapıyorsun. Bana seni tekmeletme. Ben sevmiyorum tekmelemeyi. Ayak parmaklarımı acıtıyor.”</p>
<p>“Sen mi beni tekmeleyeceksin?” homurdandı Moash. “Sen bir mızrak bile taşımıyorsun Kaya.”</p>
<p>“Mızmızları tekmelemek için değildir mızraklar. Ama benimkiler gibi büyük Un-kalaki ayakları, onlar yapılmıştır bunun için! Ha! Bu şey belli, evet?”</p>
<p>Kaladin adamlarım pazar yerinden çıkardı ve kışlaların yakınındaki büyük dikdörtgen şekilli bir binaya doğru götürdü. Bu Ruhdökülmüş kayadan değildi, çok daha esnek bir tasarıma izin verecek şekilde işlenmiş taştan inşa edilmişti. Böyle binalar gittikçe daha fazla inşaat işçisi geldikçe, savaş kamplarında daha sık bulunmaya başlamıştı.</p>
<p>Ruhdöküm daha hızlıydı ama daha pahalı ve daha az esnekti. Kaladin bu konular hakkında fazla bir şey bilmiyordu, sadece Ruhdökümcülerin yapabildikleri şeylerin sınırlı olduğunu biliyordu. Kışlaların hepsi bu yüzden neredeyse birbirinin aynısıydı.</p>
<p>Kaladin adamlarım yüksek binadan içeri sokarak, göbeği gelecek haftaya kadar uzanan kır saçlı bir adamın olduğu tezgâhın yanına getirdi. Mavi kumaş yığınlarını dizmekte olan birkaç parshmene nezaret ediyordu. Kaladin önceki geceden Kholin baş levazım subayı olan Rind’e talimatlarını göndermişti. Rind açıkgözdü ama ‘onluk’ diye bilinenlerden birisiydi, koyugözden birazcık yüksek olan düşük bir mertebeydi.</p>
<p>&quot;Hah!” dedi Rind göbeğiyle uyuşmayan tiz bir sesle konuşarak. “Sonunda geldiniz! Sizin için hepsini çıkarttırdım Yüzbaşı. Elimde kalanların hepsi.”</p>
<p>“Kalanlar mı?” diye sordu Moash.</p>
<p>“Kobalt Muhafızlar’ın üniformaları! Yenilerini de sipariş ettim ama elimizde kalan stok bu.” Rind’in boynu büküldü. “Bu kadar fazlasına bu kadar kısa zamanda ihtiyaç olacağını beklememiştik.” Moash’a aşağı yukarı bir baktı, sonra da bir üniforma vererek giyinmesi için bir kabine doğru işaret etti.</p>
<p>Moash üniformayı aldı. “Deri yeleklerimizi bunların üzerine mi giyeceğiz?”</p>
<p>“Hah!” dedi Rind. “Üzerlerinde sizin ziyafet günündeki bir Batılı kurukafacı gibi görüneceğiniz kadar çok kemik bağlanmış olanlar mı? Onu duydum. Ama hayır, Ber-rakbey Dalinar sizlerin her birinizin göğüs zırhları, çelik başlıklar ve yeni mızraklarla donatılacağınızı söylüyor. Savaş meydanı için de zincir zırhlar, eğer ihtiyacınız olursa.”</p>
<p>“Şu an için üniformalar yeter,” dedi Kaladin.</p>
<p>“Ben bunun içinde sersem görünürüm gibi geliyor,” diye homurdandı Moash ama üstünü değiştirmek için ilerledi. Rind adamlara üniformaları dağıttı. Shen’e garip bir bakış attı ama herhangi bir itiraz etmeden parshmene de bir üniforma verdi.</p>
<p>Köprücüler hevesli bir yığın hâlinde toplandılar, üniformalarını açarlarken heyecanlı heyecanlı çenf.■ çalıyorlardı. Herhangi bir tanesinin köprücü derileri ya da köle paçavraları dışında bir şeyler giymesinden bu yana uzun bir zaman geçmişti. Moash kabinden dışarı çıktığı zaman konuşmayı kestiler.</p>
<p>Bunlar daha yeni üniformalardı, Kaladin’in daha önceki ordusunda giydiklerinden daha modern bir tarzdaydılar. Katı mavi pantolon ve ışıldayana kadar parlatılmış siyah çizmeler. Sadece yakasının uçları ve kol ağızlan ceketin dışından görünen düğmeli beyaz bir gömlek, bele kadar inen ve kemerin hemen aşağısından iliklenerek kapanan ceket.</p>
<p>“Bak işte <span style="font-style:italic;">bu</span> bir asker!” dedi levazım subayı bir kahkahayla. “Hâlâ sersem göründüğünü mü düşünüyorsun?” Moash’a yansımasını incelemesi için duvardaki bir aynayı eliyle işaret etti.</p>
<p>Moash kol ağızlarını düzeltti ve ciddi ciddi kızardı. Kaladin adamı bu kadar keyfi kaçmış nadiren görmüştü. “Hayır/’ dedi Moash. “Düşünmüyorum.”</p>
<p>Öbürleri de hevesle harekete geçtiler ve üzerlerini değiştirmeye başladılar. Bazıları yan taraftaki kabinlere doğru gitti ama pek çoğunun umurunda olmamıştı. Onlar köprücü ve köleydiler; hayatlarının son kısmını üzerlerinde peştamal ya da daha azı varken dünyaya teşhir edilmekle geçirmişlerdi.</p>
<p>Teft diğer herkesten önce giyinmişti ve düğmeleri de doğru yerlerden iliklemeyi biliyordu. “Uzun zaman oldu,&quot; diye fısıldadı kemerini sıkarken. “Ben böyle bir şeyi tekrar giymeyi hak ediyor muyum bilmem.”</p>
<p>“Sen işte busun Teft,” dedi Kaladin. “Kölenin seni kontrol etmesine izin verme.” Teft hançerini kemerindeki yerine yerleştirirken homurdandı. “Ya sen evlat? <span style="font-style:italic;">Sen </span>ne zaman olduğun şeyi itiraf edeceksin?”</p>
<p>“Ettim.”</p>
<p>“Bize. Diğer herkese değil.”</p>
<p>“Buna yine başlama.”</p>
<p>“Her ne fırtına istiyorsam başlatırım,” diye tersledi Teft. Yaklaşarak hafifçe konuştu. “En azından sen bana gerçek bir cevap verene kadar. Sen bir Dalgabağlayan'sın. Daha bir Parlayan değilsin ama bu rüzgârlar dindikten sonra olacaksın. Diğerleri seni zorlamakta haklılar. Sen neden şu Dalinar denen arkadaşın yanına gidip biraz Fırtına-ışığı emmiyor, sonra da seni bir açıkgöz olarak tanımasını sağlamıyorsun?”</p>
<p>Kaladin üniformalarını giymeye çalışarak karmaşık bir yığın hâlinde toplanmış olan adamlara bir göz attı, çileden çıkmış Rind onlara ceketlerin nasıl ilikleneceğini anlatıyordu.</p>
<p>, “Teft, hayatta sahip olduğum her şeyi açıkgözler benden aldı,” diye fısıldadı Kaladin. “Ailemi, kardeşimi, arkadaşlarımı. Daha fazlasını. Hayal edemeyeceğin kadar fazlasını. Onlar benim sahip olduğum şeyleri görüyorlar ve elimden alıyorlar.” Elini kaldırdı ve, neye bakması gerektiğini bildiği için, derisinden hafifçe yükselmekte olan birkaç parlayan duman ipliğini zar zor seçebildi. “Bunu da alacaklar. Eğer benim ne yapabildiğimi öğrenirlerse, elimden alacaklar.”</p>
<p>“Şimdi, Kelek’in nefesi adına, bunu nasıl yapacaklar?”</p>
<p>“Bilmiyorum,” dedi Kaladin. <span style="font-style:italic;">&quot;Bilmiyorum</span> Teft, ama bunu düşündüğüm zaman paniğe kapılmadan edemiyorum. Onların bunu, onu ya da sizleri de almalarına izin veremem. Yapabildiğim şeyler konusunda sessiz kalacağız. Bunlardan daha fazla bahsedilmeyecek. ”</p>
<p>Öbür adamlar en sonunda giyinmeyi bitirirken Teft homurdandı; gerçi boş kol yeninin içini dışına çıkararak, aşağıya sarkmaması için içeriye doğru ittirmiş olan tek kollu Lopen, omzundaki armayı dürtüklüyordu. “Bu ne?”</p>
<p>“O Kobalt Muhafızlar’ın nişanı,” dedi Kaladin. “Dalinar Kholin’in kişisel korumalarının.”</p>
<p>“Onlar öldü gancho,” dedi Lopen. “Biz onlar değiliz.”</p>
<p>“Evet,” diyerek ona katıldı Skar. Rind’i dehşete düşürerek bıçağını çekti ve armayı kesip çıkardı. “Biz Köprü Dört’üz.”</p>
<p>“Köprü Dört sizin hapishanenizdi, ” diye itiraz etti Kaladin.</p>
<p>“Fark etmez,” dedi Skar. “Biz Köprü Dört’üz.” Diğerleri de ona katılarak armaları kestiler ve yere attılar.</p>
<p>Teft de başını sallayarak onayladı ve öyle yaptı. &quot;Bizler Karadiken’i koruyacağız ama daha önceden sahip olduğu şeyin yerine geçmeyeceğiz. Biz kendimize' aitiz.” Kaladin alnını ovuşturdu ama onları bir araya getirerek, uyum içindeki bir birliğe dönüştürerek elde etmiş olduğu şey buydu. “Kullanman için bir rünçifti arma çizeceğim,” dedi Rind’e. “Yeni armalar sipariş etmen gerekecek.”</p>
<p>Şişman adam atılmış armalan toplarken içini çekti. “Sanırım öyle. Sizin üniformanızı oraya koydum Yüzbaşı. Koyügözlü bir yüzbaşı] Kimin aklına gelirdi? Siz orduda tek olacaksınız. Gelmiş geçmiş tek, bildiğim kadarıyla!”</p>
<p>Rind bunu yakışıksız buluyormuş gibi görünmüyordu. Her ne kadar savaş kamplarında çok sık bulunsalar da, Kaladin’in Rind gibi düşük Dan açıkgözlerle çok az tecrübesi olmuştu. Onun kasabasında sadece üst-orta Dan’dan olan Şehirbeyi’nin ailesi ve koyugözler vardı. Amaram’m ordusuna varana kadar Kaladin açıkgözlerin de bütün bir yelpazesinin olduğunu, pek çoğunun tıpkı gerçek insanlar gibi sıradan işlerde çalışarak, para kazanmak için mücadele ettiğini fark etmemişti bile.</p>
<p>Kaladin tezgâhın üzerindeki son tomara doğru yürüdü. Onun üniforması farklıydı. Bunun mavi bir yeleği ve beyaz astarlı kruvaze bir mavi paltosu vardı, düğmeleri gümüş renkliydi. İki tarafındaki düğme sıralarına rağmen, palto önü açık duracak şekilde tasarlanmıştı.</p>
<p>Kaladin böyle üniformaları sık sık görmüştü. Açıkgözlerin üzerinde.</p>
<p>&quot;Köprü Dört,” dedi Kobalt Muhafızlar armasını omzundan keserek tezgâhın üzerindeki diğerlerinin yanına atarken.</p>
<p><span style="font-style:italic;">Askerler uzaklardan rahatsız edecek kadar çok sayıda Parshendi gözcüsü tarafından izlenmekte olduklarını rapor etmişlerdi. Ondan sonra ise biz onların geceleri kampların iyice yakınlarına kadar sızdığı Ve sonra da hızla geri çekildiği yeni bir hareketliliğe başladıklarını fark ettik• Ben sadece daha o zamandan bile düşmanlarımızın bu savaşı bitirmek için olan stratejilerini hazırlamakta olduklarını varsayabiliyorum.</span></p>
<p>—Navani Kholin’ın kişisel günlüğünden, Jeseses 1 1 74</p>
<p><span style="font-style:italic;">Hiyerokrasi öncesi zamanları araştırması yıldırıcı derecede zordur,</span> diye yazıyordu kitapta. <span style="font-style:italic;">Hiyerokrasi’nin iktidarı sırasında, Vorin Kilisesi’nin doğu Roshar üzerinde neredeyse mutlak bir kontrolü vardı. Ortaya attıkları, ve sonra da mutlak gerçek diye idame ettirdikleri uydurmalar, toplumun bilinçaltına yerleşti. Daha da rahatsız edici bir şekilde, antik metinlerin değiştirilmiş nüshaları türetilerek tarih Hiyerokratik dogmaya uyduruldu.</span></p>
<p>Shallan kamarasında bir kadeh kürenin ışıltısıyla okumaktaydı, üzerinde geceliği vardı. Sıkışık odasında gerçek bir lomboz yoktu ve sadece dış duvarın yukarısı boyunca giden dar bir yarıktan ibaret olan bir pencere vardı. Duyabildiği tek ses gemiyi yal lyan dalgaların sesiydi. Bu gece, geminin sığınacak bir limanı yoktu.</p>
<p><span style="font-style:italic;">Bu çağın kilisesi Parlayan Şövalyeler'den şüphe duyuyordu,</span> diye okudu kitabı. <span style="font-style:italic;">Ancak Vorinizm'e Elçiler tarafından bahşedilmiş olan otoriteyi temel alıyordu. Bu Hıyanet'in ve şövalyelerin ihanetinin üstüne fazla fazla basıldığı ama aynı zamanda antik şövalyelerin, gölgegünlerde Elçiler’in yanında yaşamış olanların, övüldüğü bir ikilik yarattı.</span></p>
<p><span style="font-style:italic;">Bu da Parlayanlar'm ve Shadesmar denilen yerin araştırılmasını özellikle zor bir hâle getiriyor. Gerçek ne? Kilise, geçmişi kendi algıladığı çelişkilerden temizlemek adına saptırıcı çabası sırasında, hangi kayıtları istedikleri hikâyeye uyacakları şekilde yeniden yazdı? O devirden</span>, <span style="font-style:italic;">orijinal parşömenlerden modem yazmalara geçirilirken Vorin ellerinden geçmeden bugünlere gelebilmiş olan çok az belge var.</span></p>
<p>Shallan kitabının tepesinden yukarıya doğru baktı. Bu cilt Jasnah’nın gerçek bir âlim olarak ilk yayınlamış olduğu eserlerinden birisiydi. Bunu okumasını Shallan’a o söylememişti. Hatta o, Shallan bir nüshasını istediği zaman tereddüt etmişti ve bunu geminin ambarında tuttuğu çok sayıdaki kitaplarla dolu sandığın bir tanesinin içinden arayıp bulması gerekmişti.</p>
<p>Bu kitap tam olarak Shallan’m araştırmakta olduğu şeylerle ilgili olduğu hâlde, Jasnah neden o kadar tereddüt etmişti? Jasnah’nın bunu en başından ona vermiş olması gerekmez miydi? Bu...</p>
<p>Desen geri dönmüştü.</p>
<p>Shallan onu hemen solunda, ranzasının yanındaki kamara duvarında gördüğü zaman nefesi boğazında düğümlendi. Dikkatli bir şekilde gözlerini önündeki sayfaya geri çevirdi. Desen daha önce gördüğünün aynısıydı, çizim tahtasının üzerinde belirmiş olan şekildi.</p>
<p>O zamandan beri, Shallan onu gözünün ucuyla görüyordu; tahtaların yüzeyinde, bir denizcinin gömleğinin sırtındaki kumaşta, suyun ışıldamasında. Her seferinde, Shallan ona doğrudan baktığı zaman desen kaybolmuştu. Jasnah bunun büyük olasılıkla zararsız olduğunu belirtmekten başka bir şey söylemiyordu.</p>
<p>Shallan sayfayı çevirdi ve nefes alışını düzenledi. Buna benzer bir şeyi daha önce çizimlerinin içinde davetsizce beliren garip sembol kafalı yaratıklarla da yaşamıştı. Gözlerini sayfanın üzerinden kaydırdı ve duvara doğru baktı, doğrudan desene değil, ama yan tarafına, sanki onu fark etmemiş gibi.</p>
<p>Evet, oradaydı. Bir kakma gibi kabarıktı, rahatsız edici bir simetrisi olan karmaşık bir deseni vardı. Minik çizgileri çarpılarak kendi içinden geçerken dönüyor, her nasılsa tahtanın yüzeyini kaldırıyordu, sanki gergin bir masa örtüsünün altındaki demir süsleme gibiydi.</p>
<p>Bu o şeylerden birisiydi. Sembol kafalardan. Bu desen de onların garip kafalarına benziyordu. Shallan tekrar sayfaya baktı ama okumadı. Gemi sallanıyor ve kadehindeki parlayan beyaz küreler de kımıldanırken çınlıyordu. Shallan derin bir nefes aldı.</p>
<p>Sonra da doğrudan desene baktı.</p>
<p>Anında çıkıntıları inmeye başladı, soluyordu. Ama daha önce Shallan ona iyi bir bakış attı ve bir Hatıra aldı.</p>
<p>“Bu sefer değil,” diye mırıldandı şekil yok olurken. “Bu sefer seni yakaladım.” Kitabını bir kenara fırlatıp, kömür kalemini ve bir çizim kağıdını çıkarmak için debelendi. Işığının yanına sokuldu, kırmızı saçları omuzlarından aşağı dökülüyordu.</p>
<p>Hummalı bir şekilde çalıştı, bu çizimi bitirmesi <span style="font-style:italic;">gerekiyordu.</span> Parmakları kendi başlarına hareket etti, çıplak emineli çizim tahtasını kağıdın üzerine ışık parçaları serpiştirmekte olan kadehe doğru tutuyordu.</p>
<p>Kalemi bir kenara fırlattı. Daha canlı, daha keskin çizgiler çekebilen bir şeylere ihtiyacı vardı. Mürekkep. Kömür kalem hayatın yumuşak tonlarını çizmek için harikaydı ama çizdiği bu şey hayata ait değildi. Başka bir şeydi, gerçek dışı bir şey. Malzemelerinin arasından bir mürekkep hokkası ve divit çıkardı, sonra da çizimine geri döndü, minik, karmaşık çizgileri kopyalıyordu.</p>
<p>Çizerken düşünmedi. Sanat onu yutmuştu ve her tarafında yaratımsprenleri yoktan var oldu. Kısa süre sonra düzinelerce minik şekil, Shallan’ın yatağının yanındaki küçük masayı ve çömelmiş olduğu yerin etrafında kamaranın zeminini kaplamışlardı. Sprenler dönüyor ve değişiyor, yakın zamanlarda karşılaştıkları şekillere giriyorlardı, hiçbiri bir kaşığın ucundan daha büyük değildi. Shallan onları büyük ölçüde görmezden geldi, gerçi daha önce hiç bu kadar çoğunu bir arada görmemişti.</p>
<p>O çizdikçe gittikçe daha da hızlı şekillerini değiştirdiler, dikkat kesilmişlerdi. Deseni yakalaması imkânsızmış gibi görünüyordu. Karmaşık tekrarlamaları çarpılarak sonsuza doğru uzanıyordu. Hayır, bir kalem bu şeyi asla kusursuz bir şekilde yakalayamazdı ama yaklaşmıştı. Shallan onu bir merkez noktadan sarmallanarak yayılır şekilde çizdi, sonra merkezden çıkan minik çizgilerden oluşmuş kendi girdabı olan her dalı da tekrardan yarattı. Bu sanki tutsağını delirtmek için yaratılmış bir labirent gibiydi.</p>
<p>En son çizgiyi de bitirdiği zaman kendisini derin derin nefes alırken buldu, sanki çok büyük bir mesafeyi koşmuştu. Gözlerini kırpıştırarak etrafındaki yaratımspren-lerini bir kez daha fark etti, <span style="font-style:italic;">yüzlercesi</span> vardı. Birer birer solup gitmeden önce biraz durdular. Shallan divitini gemi sallanırken kaymasın diye mumla masanın üzerine yapıştırmış olduğu mürekkep şişeciğinin yanına koydu. Son mürekkep çizgilerinin de kurumasını beklerken sayfayı eline aldı ve kendisini çok anlamlı bir şey yapmış gibi hissetti, gerçi ne olduğunu bilmiyordu.</p>
<p>En son çizgi de kururken, desen önünde yükseldi. Shallan sanki rahatlamış gibi kâğıttan gelen belirgin bir iç çekme sesi duydu.</p>
<p>İrkilerek kağıdı düşürdü ve yatağının üzerine sıçradı. Kakma daha önceki seferlerin aksine kaybolmadı ama kağıdı terk etti, Shallan’ın eşleşen çiziminden kopmuştu ve hareket ederek zemine geçti.</p>
<p>Bunu başka hiçbir şekilde tarif edemiyordu. Desen her nasılsa kâğıttan zemine geçmişti. Yatağının bacağına geldi ve etrafına dolandı, yukarıya doğru tırmanarak battaniyenin üzerine çıktı. Battaniyenin altında hareket eden bir şeymiş gibi görünmüyordu, bu sadece kabaca bir benzetmeydi. Çizgiler bunun için fazlasıyla keskindi ve hiç gerilme yoktu. Battaniyenin altındaki bir şey sadece belirsiz bir çıkıntı olurdu ama bu netti. &#160;&#160;&#160;<sub>x</sub></p>
<p>Yakınma geldi. Tehlikeli gibi görünmüyordu ama Shallan yine de kendıSini titrerken buldu. Bu desen çizimlerindeki sembol kafalardan farklıydı ama her nasılsa aynıydı da. Düzleşmiş bir hâliydi, gövdesi ya da uzuvları olmadan. Bu onlardan bir tanesinin soyutlamasıydı, tıpkı bir sayfanın üzerinde sadece bir daire ile birkaç çizginin bir insanın yüzünü temsil edebilmesi gibi.</p>
<p>O şeyler Shallan’ı dehşete düşürmüş, rüyalarına girmiş, delirmekte olduğundan endişe etmesine neden olmuşlardı. O yüzden de, bu yaklaşırken Shallan fırlayarak yatağından kaçtı ve küçük kamaranın içinde ondan olabildiği kadar uzağa gitti. Sonra kalbi göğsünün içinde küt küt atarak Jasnah'ya gitmek için kapıyı çekip açtı.</p>
<p>Jasnah’nın kendisini hemen dışarıda, kapı koluna uzanırken buldu, sol elini önünde açmıştı. Avcunun içinde ayakta durmakta olan mürekkepsi siyahlıktan oluşmuş küçük bir şekil vardı; şekli şık, modaya uygun bir uzun ceketli bir takım elbise giymiş olan bir adama benziyordu. Shallan’ı görürken eriyerek gölgeye dönüştü. Jasnah</p>
<p>Shallan’a baktı, sonra da desenin tahtaları geçmekte olduğu kamaranın zeminine doğru bir göz attı.</p>
<p>“Üzerine bir şeyler giy çocuk,” dedi Jasnah. “Tartışmamız gereken meseleler var.”</p>
<p>♦</p>
<p>♦ ♦</p>
<p>“Ben ilk önce iki<span style="text-decoration:underline;">mizin</span> de aynı tür sprenimizin olmasını ummuştum,” dedi Jasnah, Shallan’ın kamarasında bir taburede oturuyordu. Desen zeminde onunla, yatağında yatmakta olan Shallan’ın arasında duruyordu, şimdi geceliğin üzerinde bir cüppe ve sol elinde de ince beyaz bir eldivenle düzgün bir şekilde giyinmişti. “Ama elbette öylesi fazla kolay olurdu. Ben Kharbranth’dan beri bizim farklı tarikatlardan olacağımızdan şüpheleniyordum.”</p>
<p>“Tarikatlar mı, Berrakhanım?” diye sordu Shallan, elindeki kalem ile deseni ürkekçe dürtüklüyordu. Desen sanki dürtüklenmiş bir hayvan gibi geri çekildi. Desenin yerin yüzeyini kaldırma şekli Shallan’ı büyülüyordu, gerçi bir parçası onunla ve onun doğadışı, gözü burkan geometrisiyle hiçbir ilişkisinin olmamasını da istiyordu.</p>
<p>“Evet,” dedi Jasnah. Önceden onun yanında olan mürekkebe benzer spren tekrar belirmemişti. “Her tarikatın aralarında ortak bağ olan Dalgalardan iki tanesine erişimi olduğu söylenir. Biz bu güçlere Dalgabağlama diyoruz. Ruhdöküm de onlardan bir tanesiydi ve bizim paylaştığımız da o, ama bizim tarikatlarımız farklı.”</p>
<p>Shallan başını sallayarak onayladı. Dalgabağlama. Ruhdöküm. Bunlar Kayıp Parlayanlar’ın becerileriydi; güya sadece efsane olan, hangi raporları okuduğuna bağlı olarak onların laneti ya da nimeti olan güçler. Ya da en azından, Shallan’ın Jasnah’nın ona yolculukları sırasında okuması için verdiği kitaplardan öğrenmiş olduğu şey buydu.</p>
<p>&quot;Ben Parlayanlar’dan birisi değilim,” dedi Shallan.</p>
<p>“Elbette ki değilsin,” dedi Jasnah. “Ben de değilim. Şövalye tarikatları bir kurguydu, tıpkı bütün toplumun da insan tarafından tanımlamak ve açıklamak için kullandığı bir kurgu olması gibi. Mızrak tutan her adam bir asker değildir ve ekmek yapan her kadın da fırıncı değildir. Ancak yine c'e silahlar, ya da ekmek, bazı mesleklerin damgası hâline gelmiştir.”</p>
<p>“Yâni diyorsunuz ki bizim yapabildiğimiz şeyler...”</p>
<p>“Bir zamanlar kişinin Parlayan Şövalyeler’den birisi sayılmasını sağlayan özellikler,” dedi Jasnah.</p>
<p>“Ama biz kadınız!”</p>
<p>“Evet,” dedi Jasnah önemsemez gibi. “Sprenler insan toplumunun önyargılarından muzdarip değil. Memnunluk verici, sence de öyle değil mi?”</p>
<p>Shallan desen sprenini dürtüklemekten başını kaldırdı. “Parlayan Şövalyeler’in içinde kadınlar mı vardı?”</p>
<p>“istatistiksel olarak uygun bir sayıda,” dedi Jasnah. “Ama yakında kendini kılıç sallarken bulacağından korkun olmasın çocuk. Savaş meydanındaki Parlayan imajı bir abartı. Okuduklarıma göre, gerçi kayıtlar ne yazık ki güvenilir değiller, savaşa odaklanmış olan her bir Parlayan için, zamanlarını diplomasi, âlimlik ya da topluma faydalı olmanın diğer yollarında harcayan üç tane vardı.”</p>
<p>&quot;Hı.” Neden Shallan bu yüzden hayal kırıklığı hissetmişti ki?</p>
<p><span style="font-style:italic;">Aptal.</span> Bir hatıra istenmeden yüzeye çıktı. Gümüşsü bir kılıç. Işıktan bir desen. Yüzleşemeyeceği gerçekler. Shallan bunları kovalayarak gözlerini sıkı sıkı kapattı.</p>
<p>On kalp atışı.</p>
<p>“Bahsettiğin sprenleri araştırıyordum,” dedi Jasnah. “Sembol kafalı yaratıkları.” Shallan derin bir nefes aldı ve gözlerini açtı. “Bu onlardan birisi,” dedi kalemiyle desene doğru işaret ederek, Shallan’m sandığına yaklaşmış ve kenarına çıkıp çıkıp geri iniyordu; kanepenin üzerinde zıplayan bir çocuk gibiydi. Tehditkar yerine masum, hatta oyuncu gibi görünüyordu ve hiç de zeki değildi. Shallan bu şeyden mi korkmuştu?</p>
<p>“Evet, ben de öyle olduğunu düşünüyorum,” dedi Jasnah. “Çoğu spren burada Shadesmar’da olduklarından daha farklı şekilde ortaya çıkar. Daha önceden çizdiğin şey onların oradaki şekliydi.”</p>
<p>“Bu pek fazla etkileyici değil.”</p>
<p>&quot;Evet. Ben de hayal kırıklığına uğramış olduğumu itiraf etmeliyim. Bizim burada önemli bir şeyi kaçırdığımızı hissediyorum Shallan, ve bunu sinir bozucu buluyorum. Muğlakların korku verici bir ünü var ama bu, benim gördüğüm türünün ilk örneği, sanki...”</p>
<p>Duvardan yukarıya tırmandı, sonra aşağıya kaydı, sonra yukarıya tırmandı, sonra yine aşağıya kaydı.</p>
<p>“Özürlü gibi mi?” diye sordu Shallan.</p>
<p>“Belki de onun sadece daha fazla zamana ihtiyacı vardır,” dedi Jasnah. “Ben Ivory’yle ilk bağlandığım zaman...” Aniden sustu.</p>
<p>“Berrakhanım?” dedi Shallan.</p>
<p>“Affedersin. Ondan bahsetmemden hoşlanmıyor. Bu onu endişelendiriyor. Şövalyelerin yeminlerini bozmaları sprenler için çok acılı olmuştu. Pek çok spren öldü, bundan eminim. Her ne kadar Ivory bundan bahsetmese de, buraya gelmesinin türünün diğerleri tarafındi n bir tür ihanet olarak görüldüğü sonucuna vardım.”</p>
<p>“Ama...”</p>
<p>“Konu kapanmıştır,” dedi Jasnah. “Üzgünüm.”</p>
<p>&quot;Peki. Muğlaklar demiştiniz?”</p>
<p>“Evet,” dedi Jasnah eminelini örten kol yeninin içine doğru uzanarak ve katlanmış bir kâğıt sayfasını çıkardı, Shallan’ın çizdiği sembol kafa resimlerinden birisiydi. “Bu onların kendileri için kullandıkları ad, gerçi biz olsak onlara büyük ihtimalle yalanspreni derdik. Onlar bu terimden hoşlanmıyorlar. Her neyse, Muğlaklar Shadesmar’daki daha büyük şehirlerden bir tanesine hâkimler. Onları Bilinçsel Âlem’in açıkgözleri olarak düşün.”</p>
<p>“Yâni bu şey,&quot; dedi Shallan kamaranın ortasında kendi kendine dönmekte olan desene doğru başıyla işaret ederek, “onların tarafında bir... Prens gibi bir şey mi?” “Öyle bir şey. Onlarla şerefsprenlerinin arasında karmaşık bir tür çatışma var. Spren politikaları benim fazla zaman ayırmayı başarabildiğim bir şey değil. Bu spren senin yoldaşın olacak ve, diğer şeylerin de yanında, sana Ruhdökme becerisini verecek.”</p>
<p>“Diğer şeyler mi?”</p>
<p>“Göreceğiz,” dedi Jasnah. &quot;Bu sprenin. doğasına dayanıyor. Araştırmaların ne sonuca vardı?”</p>
<p>Jasnah ile her şey bir âlimlik testiymiş gibi görünürdü. Shallan çekişini bastırdı. Eve geri dönmek yerine Jasnah’yla birlikte gelmesinin sebebi buydu zaten. Yine de, bazı zamanlarda Jasnah’nm onu cevaplan bulmak için bu kadar ağır çalıştırmak yerine sadece <span style="font-style:italic;">söylemesini</span> diliyordu. &quot;Alai diyor ki, sprenler yaratılışın güçlerinin parçaları. Okuduğum pek çok âlim de ona katılıyor. ”</p>
<p>“Bu da bir görüş. Peki ne anlama geliyor?”</p>
<p>Shallan yerdeki sprenin dikkatini dağıtmasına izin vermemek için kendisini zorladı. “Dünyanın işleyişini sağlayan on tane temel Dalga var; yani kuvvetler. Yerçekimi, basınç, dönüşüm. O türden şeyler. Siz bana sprenlerin bir şekilde insan ilgisi yüzünden şuur kazanmış olan Bilinçsel Âlem parçaları olduğunu söylemiştiniz. Ee, ondan önce başka bir şey olmaları da mantıklı. Tıpkı... Tıpkı bir tablonun hayat verilmeden önce bir tuval olması gibi. ”</p>
<p>“Hayat?” diye sordu Jasnah bir kaşını kaldırarak.</p>
<p>“Tabii, ” dedi Shallan. Tablolar canlıydı. Bir insan ya da bir spren gibi yaşamıyorlardı ama... Eh, bu en azından Shallan’a bariz görünüyordu. “Yâni, sprenler canlanmadan önce başka bir şeylerdi. Güç. Enerji. Vath-kızı-Zen bazen ağır cisimlerin etrafında gördüğü minik sprenleri çizmiş. Yerçekimisprenleri, bizim düşmemize neden olan <span style="font-style:italic;">gücün</span> ya da <span style="font-style:italic;">kuvvetin</span> parçaları. Her sprenin bir spren olmasından önce bir güç olması mantıklı. Gerçekten de, sprenleri iki genel gruba ayırabiliriz. Duygulara karşılık verenler ve ateş ya da rüzgâr basıncı gibi kuvvetlere karşılık verenler.”</p>
<p>“O zaman sen Namar’ın spren sınıflandırması teorisine mi inanıyorsun?”</p>
<p>&quot;Evet.”</p>
<p>“Güzel,” dedi Jasnah. “Ben de öyle. Şahsi düşüncem, bu spren gruplarının insanoğlunun ilkel çağlarda edindiği ‘tanrı’ fikirlerinin kaynağı olduğundan şüpheleniyorum; duygu sprenlerine karşı doğa sprenleri. Vorinizm’in Yaradan’ına dönüşen Şeref, duygu sprenlerini gördükleri zaman ideal insan duygularının bir temsilini isteyen insanoğlu tarafından yaratıldı. Batı’da tapınılan Terbiye, doğanın ve doğa sprenlerinin cisimlenmiş hâli olan dişi bir tanrı. Çeşitli Yoksprenleri ile adı hangi kültürden bahsettiğimize bağlı olarak değişen görülmez efendileri, bir düşman ya da rakibi çağrıştırıyor. Fırtın?.baba da, elbette ki, bunun garip bir yan kolu, Vorinizm’in hangi devrinin konuştuğuna bağlı olarak doğası değişen...”</p>
<p>Sesi azalarak sustu. Shallan kızardı, bakışlarını kaçırmış ve Jasnah’nın sözlerindeki kötülüğe karşı korunmak için battaniyesinin üzerine bir ründuası çizmeye başlamış olduğunun farkına vardı.</p>
<p>“Bunun konuyla bir ilgisi yok,” dedi Jasnah. “Özür dilerim.”</p>
<p>“Onun gerçek olmadığından ne kadar eminsiniz,” dedi Shallan. “Yaradan’ın.” “Benim elimde onun Thaylen Tutkuları, Safgöl’ün Nu Ralik’i ya da herhangi bir diğer dinden daha fazla gerçek olduğuna dair herhangi bir kanıt yok.”</p>
<p>“Peki ya Elçiler? Siz onların da mı var olmadıklarını düşünüyorsunuz?” “Bilmiyorum,” dedi Jasnah. “Bu dünyada benim anlamadığım pek çok şey var. Örneğin, hem Fırtınababa’nm, hem de Yaradan’ın gerçek yaratıklar olduğuna işaret eden <span style="font-style:italic;">bazı</span> çok ufak kanıtlar var; sadece Gecegözcüsü gibi güçlü sprenler. ”</p>
<p>“O zaman o <span style="font-style:italic;">var</span> demektir.”</p>
<p>“Ben olmadığını asla iddia etmedim,” dedi Jasnah. “Sadece onu Tanrı olarak kabul etmediğimi ya da ona tapınmak için herhangi bir dürtü hissetmediğimi söylüyorum. Ama bunun yine konuyla bir ilgisi yok.” Jasnah ayağa kalktı. “Diğer bütün çalışmalarından izinlisin. Önümüzdeki birkaç gün için, âlimliğinin sadece tek bir odağı olacak.” Zemine doğru işaret etti.</p>
<p>“Spren mi?” diye sordu Shallan.</p>
<p>“Sen yüzyıllardır bir Muğlak ile etkileşim kurma şansına sahip olan ilk insansın,” dedi Jasnah. &quot;Onu incele ve tecrübelerini kaydet, ayrıntılı olarak. Bu büyük olasılıkla senin ilk önemli yazılı eserin olacak ve geleceğimiz açısından çok büyük bir önem taşıyor olabilir.”</p>
<p>Shallan yaklaşmış ve ayağına toslamış olan desene baktı, onu sadece hafifçe hissedebiliyordu, ve şimdi de tekrar ve tekrar toslamaya devam ediyordu.</p>
<p>“Müthiş,” dedi Shallan.</p>
<p><span style="font-style:italic;">Sonraki ipucu duvarlarda belirdi. Bu işareti görmezden gelmedim ama gerçek anlamlarını da kavrayabilmiş değildim.</span></p>
<p>—Navani Kholin’in günlüğünden, Jeseses 1174</p>
<p>Suyun içinde koşuyorum/’ dedi Dalinar kendine gelerek. Hareket hâlindeydi, koşarak ilerliyordu.</p>
<p>Görü çevresiyle bütünleşti. Ilık su bacaklarını ıslatıyordu. İki tarafında mızraklı ve çekiçli bir düzine adam ile sığ suyun içinde koşuyordu. Her adımda bacaklarını yükseğe kaldırarak ayaklarını geriye çekiyor, sanki geçit töreninde yürürmüş gibi uyluklarını suyun yüzeyine paralel olana kadar kaldırıyorlardı. Ancak hiçbir geçit töreninde böyle çılgınca bir koşturmaca olmazdı. Belli ki bu şekilde koşmak onların sıvı içinde hareket etmelerine yardımcı oluyordu. Dalinar da garip koşuyu taklit etmeye çalıştı.</p>
<p>“Ben Safgöl’deyim, sanırım,” dedi kendi kendine sessizce. “Sadece dizlere kadar gelen ılık su, hiçbir yerde karadan bir iz yok. Gerçi alacakaranlıktayız, o yüzden pek fazla göremiyorum.</p>
<p>Benimle birlikte koşan insanlar var. Bir şeye doğru mu koşuyoruz yoksa bir şeyden kaçıyor muyuz bilmiyorum. Omzumun üzerinden görebildiğim hiçbir şey yok. Bu insanların asker oldukları belli, gerçi üniformaları çok eski. Deri etekler, tunç miğferler ve göğüs zırhları. Kollar ve bacaklar çıplak.&quot; Başını eğerek kendisine baktı. “Ben de aynısını giyiyorum.”</p>
<p>Alethkar ve Jah Keved’de bazı yücebeyler hâlâ bunlara benzer üniformalar kullanıyordu, o yüzden de Dalinar çağı kesin olarak tahmin edemiyordu... Modern kullanımların hepsi, klasik bir görüntünün adamlarına esin kaynağı olmasını uman gelenekçi komutanlar tarafından yapılan taktiksel manevralardı. Ancak onların durumunda, antika üniformaların yanında modern çelik ekipmanlar kullanılırdı ve Dalinar burada öyle şeylerden hiç göremiyordu.</p>
<p>Dalinar soru sormadı. Bu görülerde rolünü oynamaya devam etmenin, ona durup cevaplar talep etmekten daha fazla şey öğrettiğini keşfetmişti.</p>
<p>Suyun içinden koşması zordu. Her ne kadar grubun önlerinde başlamış olsa da, şimdi arkada kalıyordu. Grup ileride alacakaranlıkla gölgelenmiş olan bir tür büyük kayalık tepeye doğru koşuyordu. Belki de burası Safgöl <span style="font-style:italic;">değildi.</span> Orada buna benzer kaya oluşumları...</p>
<p>Bu bir kayalık tepe değildi. Bu bir <span style="font-style:italic;">hisardı.</span> Dalinar durup başını kaldırarak sakin göl sularından dümdüz yükselmekte olan siperli, kaleye benzer binaya baktı. Daha önce hiç bunun benzerini görmemişti. Kara kehribar siyahı taştandı. Obsidyen miydi? Belki de bina Ruhdökülerek yapılmıştı.</p>
<p>“İleride bir hisar var,” dedi ilerlemeye devam ederek. “Hâlâ var olması mümkün değil; eğer olsaydı meşhur olurdu. Tamamıyla obsidyenden yapılmış gibi görünüyor. Yüzgece benzer yanları, yukarıdaki siperli uçlara doğru yükseliyor, kuleler ok başları gibi... Fırtınababa. Görkemli bir şey bu.”</p>
<p>Suyun içinde durmakta olan bir diğer asker grubuna doğru yaklaşıyoruz, mızraklarım her yöne doğru çevirmişler. Belki onlardan bir düzine var, ben de bir diğer düzinenin yanındayım. Ve... Evet, onların ortasında biri var. Paredar. Işıldayan zırhlı.”</p>
<p>Sadece bir Paredar değildi. Parlayan’dı. Göz kamaştırıcı Parezırhı içindeki bir şövalyeydi, eklem yerleri ve bazı işaretleri koyu bir kırmızıyla ışıldıyordu. Zırh gölgegünlerde böyle yapardı. Bu görü Hıyanet’in öncesindeydi.</p>
<p>Tüm Parezırhları gibi, bu zırh da kendine hastı. O zincir örmeli eteği, o pürüzsüz eklemleri ve tam şu şekilde geriye doğru uzanan kolçaklarıyla... Fırtınalar adına, bu Adolin’in zırhı gibi görünüyordu, gerçi bunun beli daha inceydi. Kadın mıydı? Yüz zırhı inik olduğu için Dalinar emin olamıyordu.</p>
<p>“Hizaya gir!” diye emretti şövalye Dalinar’m grubu yaklaşırken ve Dalinar başını salladı. Evet, kadındı.</p>
<p>Dalinar ve diğer askerler şövalyenin etrafında bir halka oluşturdular, silahlan dışarıya dönüktü. Diğer bir asker grubu da ortalarında bir şövalyeyle suyun içinden yürüyordu, fazla uzakta değillerdi.</p>
<p>“Neden bizi geri çağırdınız?” diye sordu Dalinar’ın eşlikçilerinden bir tanesi.</p>
<p>“Caeb bir şeyler gördüğünü düşünüyor,” dedi şövalye. “Uyanık olun. Dikkatlice hareket edelim.”</p>
<p>Grup geldiklerinden farklı bir yöne doğru hisardan uzaklaşmaya başladı. Dalinar mızrağını ileriye doğru uzatmıştı, şakakları terliyordu. Kendi gözlerinde normal hâlinden farklı görünmüyordu. Ancak diğerleri onu kendilerinden birisi olarak göreceklerdi.</p>
<p>Dalinar hâlâ bu görüler hakkında çok fazla bir şey bilmiyordu. Onları ona Yaradan göndermişti, bir şekilde. Ama Yaradan ölmüştü, kendi itirafına göre. O zaman bu nasıl oluyordu?</p>
<p>“Biz bir şey arıyoruz,” dedi Dalinar sessizce kendi kendine. “Şövalye ve asker ekipleri görülmüş olan bir şeyi bulmak için karanlığın içine gönderilmiş.”</p>
<p>“iyi misin, acemi?” diye sordu yanındaki askerlerden bir tanesi.</p>
<p>&quot;İyiyim,” dedi Dalinar. “Sadece endişeliyim. Yâni, ben daha ne aradığımızı bile tam olarak bilmiyorum.”</p>
<p>&quot;Olması gerektiği gibi davranmayan bir spren,” dedi adam. “Gözünü açık tut. Bir kere Sja-anat bir sprene dokunduğu zaman, o garip davranmaya başlar. Gördüğün her şeyde seslen.”</p>
<p>Dalinar başını salladı, sonra sessizce kelimeleri tekrar etti, Navani’nin onu duyabildiğini umuyordu. Dalinar ve askerler devriyelerine devam ettiler, ortalarındaki şövalye ise... Kiminle konuşuyordu? Sesi birileriyle konuşuyormuş gibi geliyordu ama Dalinar onun yanında başka birisini göremiyor ya da duyamıyordu.</p>
<p>Dikkatini etrafına çevirdi. Her zaman Safgölun merkezini görmek istemişti ama hiçbir zaman sınırlarını ziyaret etmekten daha fazlasını yapma fırsatını bulamamıştı. Azir’e yaptığı son ziyaret sırasında o yöne doğru şöyle bir gitmek için zaman bulmayı başaramamıştı. Azishler her zaman onun öyle bir yere gitmek istemesine şaşırırmış gibi yapıyorlardı çünkü onlar &quot;orada hiçbir şey” olmadığını iddia ediyordu.</p>
<p>Dalinar’ın ayaklarında bir tür dar ayakkabı vardı, belki de suyun içinde görünmeyen bir şeylerle ayaklarım kesmemesi içindi. Bazı yerlerde zemin düzgün değildi, görmek yerine hissettiği delikler ve çıkıntılar vardı. Kendisini küçük balıkların şu veya bu yöne fırlamalarını izlerken buldu, suyun içinde gölgeler gibilerdi ve yanlarında da bir yüz vardı.</p>
<p>Bir yüz.</p>
<p>Dalinar bağırarak geriye sıçrayıp mızrağım aşağı doğru çevirdi. “Bu bir yüz! Suyun içinde!”</p>
<p>“Nehirspreni mi?” diye sordu şövalye yanına gelerek.</p>
<p>“Bir gölge gibi görünüyordu,” dedi Dalinar. &quot;Kırmızı gözlüydü.”</p>
<p>“O zaman burada,” dedi şövalye. &quot;Sja-anat’ın casusu. Caeb, koş haber ver. Geri kalanlarınız, izlemeye devam edin. Bir taşıyıcı olmadan fazla uzağa gitmeyi başaramaz.” Kemerinden bir şey çekip çıkardı, küçük bir kese.</p>
<p>&quot;Orada!” dedi Dalinar suyun içinde küçük kırmızı bir noktayı görerek. Akarak Dalinar’dan uzaklaştı, bir balık gibi yüzüyordu. Daha önceden öğrendiği yöntemle arkasından koştu. Gerçi bir spreni kovalamak ne işe yarayacaktı? Onları yakalayamazdın. Dalinar’ın bildiği hiçbir yol yoktu.</p>
<p>Öbürleri de arkasından koşarak geldiler. Dalinar’ın şapırtısından korkan balıklar kaçıştı. &quot;Bir spreni kovalıyorum,” dedi Dalinar alçak sesle. “Avladığımız şey buymuş. Küçük bir yüz gibi görünüyor, gölgeli bir yüz, kırmızı gözleri var. Suyun içinde bir balık gibi yüzüyor. Dur! Bir tane daha var. Öbürüne katılıyor. Daha büyük, bütün bir siluet gibi, en azından altı ayak boyunda. Yüzen bir insan ama gölge gibi. Bu...”</p>
<p>&quot;Fırtınalar adına! Bir koruma getirmiş!” diye bağırdı şövalye aniden.</p>
<p>Daha büyük olan spren kıvrıldı, sonra da suyun içinde aşağı doğru dalarak kayalık zeminde kayboldu. Dalinar durdu, daha küçük olanını mı kovalamaya devam mı etmeli, yoksa burada mı kalmalı emin değildi.</p>
<p>Öbürleri döndüler ve öbür yöne doğru koşmaya başladılar.</p>
<p><span style="font-style:italic;">h...</span></p>
<p>Gölün kayalık zemini sarsılmaya başlarken Dalinar geriye doğru kaçındı. Tökezledi ve şapırtıyla suyun içine düştü. O kadar berraktı ki, altındaki zeminin çatlayışını görebiliyordu, sanki aşağıdan vuran büyük bir şeyler vardı.</p>
<p>“Hadi!” diye bağırdı diğer askerlerden bir tanesi onu kolundan kavrayarak. Dalinar altındaki çatlaklar genişlerken çekilerek ayağa kaldırıldı. Gölün bir zamanlar sakin olan yüzeyi çalkalandı ve çırpındı.</p>
<p>Zemin aniden <span style="font-style:italic;">silkelenerek</span> neredeyse Dalinar’ı tekrar düşürdü. İlerisinde askerlerin birkaç tanesi düştü.</p>
<p>Şövalye sapasağlam ayaktaydı, ellerinde belirmekte olan devasa bir Parekılıcı vardı.</p>
<p>Dalinar omzunun üzerinden tam zamanında arkaya bakarak kayaların sudan dışarı çıktığını gördü. Uzun bir kol! İnce, belki on beş ayak uzunluktaki kol sudan dışarıya doğru <span style="font-style:italic;">patladı</span> ve sonra da sanki göl zemininde sağlam bir dayanak ararmış gibi tekrar aşağı indirdi. Başka bir kol daha yakınlarında yükseldi, dirseği göğe dönüktü, sonra ikisi birden sanki şınav çeken bir gövdeye bağlılarmış gibi yere yüklendiler.</p>
<p>Dev bir beden kendisini kayalık zeminden sökerek çıkardı. Sanki birisi kumun içine gömülmüştü de, şimdi geri çıkıyordu. Yaratığın şistkabuk ve sualtı mantarları parçalarıyla bezenmiş bombeli ve çopur sırtından aşağı şelaleler akıyordu. Spren bir şekilde taşların kendilerini canlandırmıştı.</p>
<p>O kıvrılarak ayağa kalkarken, Dalinar taştan kötücül bir yüzün derinliklerindeki erimiş kaya gibi ışıldayan kırmızı gözleri seçebiliyordu. Vücut iskeletsiydi, ince kemiksi uzuvları ve kayadan pençelerle biten sivri parmakları vardı. Göğsü taştan oluşmuş bir göğüs kafesiydi.</p>
<p>“Fırtınatortusu!” diye bağrıştı askerler. “Çekiçler! Çekiçleri hazırlayın!”</p>
<p>Şövalye sular damlatarak yükselmekte olan yaratığın önünde ayakta duruyordu, otuz ayak boyu vardı. Şövalyeden sakin, beyaz bir ışık yükselmeye başladı. Bu Dalinar’a kürelerin ışığını anımsatıyordu. Fırtınaışığı. Şövalye Parekılıcı’nı kaldırdı ve saldırdı, suyun içinde adımlarını esrarengiz bir kolaylıkla atıyordu, sanki su onu hiç tutmuyordu. Belki de bu Parezırhı’nm gücüydü.</p>
<p>“Onlar gözlemek için yaratılmışlardı,” dedi yanındaki bir ses.</p>
<p>Dalinar biraz önce ayağa kalkmasına yardım eden askere doğru baktı, uzun yüzlü bir Selay’dı, geniş bir burnu ve kelleşmekte olan bir kafası vardı. Dalinar adamın ayağa kalkmasına yardım etmek için aşağı uzandı.</p>
<p>Adam daha önce bu şekilde konuşmuyordu ama Dalinar sesi tanıdı. Bu görülerin çoğunun en sonunda gelen sesti. Yaradan.</p>
<p>&quot;Parlayan Şövalyeler,” dedi Yaradan Dalinar'ın yanında ayağa kalkarak, şövalyenin kâbus yaratığına saldırmasın izliyordu. “Onlar bir çözümdü, Issızlıkların yıkımını dengelemenin bir yolu. On şövalye tarikatı, insanoğlunun savaşmasına ve sonra da dünyayı yeniden kurmasına yardım etmek amacıyla kurulmuşlardı.”</p>
<p>Dalinar bunu kelime kelime tekrar etti, her birini yakalamaya ve ne anlama geldiklerini de düşünmemeye odaklanmıştı.</p>
<p>Yaradan ona doğru döndü. “Bu tarikatlar geldikleri zaman ben şaşırmıştım. Bunu Elçiler’ime ben öğretmedim. Bunu mümkün kılan insanoğluna verdiklerimi taklit etmeyi arzu eden sprenlerdi. Onları yeniden kurman gerek. <span style="font-style:italic;">Senin</span> görevin bu. Onları birleştir. Fırtınaya direnebilecek olan bir kale yarat. Garaz’ı rahatsız et, onu kaybedebileceğine inandır ve bir şampiyon tayin et. O bu kadar sık başına gelmiş olduğu gibi tekrar yenilme riskine girmektense, bu şansı seçecektir. Sana verebileceğim en iyi öğüt bu.”</p>
<p>Dalinar sözleri tekrarlamayı bitirdi. İlerisinde savaş tam olarak başladı, sular saçılıyor, kayalar gümbürdüyordu. Çekiç taşıyan askerler yaklaştı ve, beklenmedik bir şekilde, bu adamlar da şimdi Fırtınaışığı ile parlıyordu, gerçi onlar çok daha solgundu.</p>
<p>“Şövalyelerin gelmesi seni şaşırttı,” dedi Dalinar Yaradan’a. &quot;Ve bu kuvvet, bu düşman, seni öldürmeyi başardı. Sen hiçbir zaman Tanrı olmadın. Tanrı her şeyi bilir. Tanrı öldürülemez. O zaman <span style="font-style:italic;">kimdin</span> sen?”</p>
<p>Yaradan cevap vermedi. Veremezdi. Dalinar bu görülerin bir tür önceden belirlenmiş tecrübe olduğunun farkına varmıştı, bir tür tiyatro gibi. Görülerin içindeki insanlar Dalinar’a tepki verebiliyordu, tıpkı bir yere kadar doğaçlama yapabilen oyuncular gibi. Yaradan’ın kendisi ise bunu asla yapmıyordu.</p>
<p>&quot;Ben elimden geleni yapacağım,” dedi Dalinar. “Onları tekrar kuracağım. Hazırlık yapacağım. Sen bana pek çok şey söyledin ama kendi kendime anladığım bir şey var. Eğer sen öldürülebildiysen, o zaman sana benzeyen öbürü, senin düşmanın da büyük ihtimalle öldürülebilir. ”</p>
<p>Dalinar’ın üzerine karanlık çöktü. Bağrışlar ve şapırtılar solarak gitti. Bu görü bir Issızlık sırasında mı geçiyordu yoksa Issızlıkların arasında mı? Bu görüler ona hiçbir zaman <span style="font-style:italic;">yeteri kadarını</span> söylemiyordu. Karanlık eriyip giderken kendisini savaş kamplarındaki yerleşkesinde bulunan, küçük taştan bir odada yatarken buldu.</p>
<p>Navani yanında diz çökmüştü, yazı tahtasını önünde tutuyor, hızla yazarken kalemi hareket ediyordu. Fırtınalar adına, o güzeldi. Olgundu, dudakları kırmızı boyalı, saçı yakutlarla ışıldayan karmaşık bir örgü hâlinde başının etrafına dolanmıştı. Elbisesi kan kırmızıydı. Dalinar’a baktı, uyanmış ve gözlerini kırpıştırmakta olduğunu gördü ve gülümsedi.</p>
<p>“Bu sefer...” diye başladı Dalinar.</p>
<p>“Şşt,” dedi Navani, hâlâ yazıyordu. “O son kısım önemli gibiydi.” Bir an için daha yazdı, ondan sonra en sonunda kalemini kol yeninin kumaşının içinden tutmakta olduğu tahtadan uzaklaştırdı. “Sanırım hepsini yakaladım. Sen dil değiştirdiğin zaman zor oldu.”</p>
<p>“Ben dil mi değiştirdim?” diye sordu Dalinar.</p>
<p>“En sonunda. Daha önce Selayca konuşuyordun. Antik bir şekliydi elbette, ama bizim onun hakkında kayıtlarımız var. Umarım tercümanlarım yazdıklarımdan bir anlam çıkarabilir, benim o dildeki hâkimiyetim biraz köreldi. Bunu yaptığın zamanlarda daha yavaş konuşman gerekir, hayatım.”</p>
<p>“Ana kapılmışken o biraz zor olabiliyor,” dedi Dalinar ayağa kalkarak. Görüsünde hissettiğiyle kıyaslandığı zaman, buradaki hava soğuktu. Yağmur odanın kapalı kepenklerini dövüyordu; gerçi görüsünün bitmesinin, fırtınanın neredeyse dinmek üzere olduğu anlamına geldiği tecrübeleriyle süitti.</p>
<p>Kendini bitkin hissederek duvarın yanındaki Dİr koltuğa doğru yürüdü ve oturdu. Odada sadece o ve Navani vardı; böyle olmasını tercih ediyordu. Renarin ve Adolin fırtınanın bitmesini yakınlarda, Dalinar’ın odalarından başka bir tanesinde bekliyorlardı, Yüzbaşı Kaladin ve onun köprücü korumalarının dikkatli gözetiminin altındalardı.</p>
<p>Belki de Dalinar’m görülerini izlemeleri için daha fazla âlim davet etmesi gerekirdi; hepsi birden onun sözlerini yazabilir, ondan sonra da birbirlerine danışarak en isabetli hâlini elde edebilirlerdi. Ama fırtınalar götürsün, Dalinar onu böyle bir durumda, yerde kıvranır ve haykırırken, bir kişinin izlemesinden yeteri kadar rahatsızlık duyuyordu. Dalinar görülerine inanıyordu, hatta onlara bel bağlıyordu ama bu utanç verici olmadığı anlamına gelmiyordu.</p>
<p>Navani yanına oturdu ve kollarını etrafına sardı. “Kötü müydü?”</p>
<p>“Bu seferki mi? Hayır. Kötü değildi. Biraz koşu, sonra biraz dövüş. Ben katılmadım. Görü benim yardım etmeme gerek kalmadan önce bitti.”</p>
<p>“O zaman bu surat niye?”</p>
<p>“Benim Parlayan Şövalyeler’i tekrar kurmam gerekiyor.”</p>
<p>“Tekrar... Ama nasıl? Öncelikle bunun anlamı ne?”</p>
<p>“Bilmiyorum. <span style="font-style:italic;">Bildiğim</span> hiçbir şey yok, elimde sadece ipuçları ve tehlikeler var. Tehlikeli bir şeyler geliyor, o kadarı kesin. Benim onu durdurmam gerek.”</p>
<p>Navani başını omzuna koydu. Dalinar gözlerini hafifçe çıtırdayarak küçük odaya ılık bir ışıltı veren ateşe dikti. Bu yeni fabrial ısıtıcı aletlerle değiştirilmemiş olan çok az sayıdaki şömineden birisiydi.</p>
<p>O gerçek ateşi tercih ediyordu, gerçi bunu Navani’ye söylemezdi. O hepsine yeni fabrialları getirebilmek için çok sıkı çalışıyordu.</p>
<p>“Neden sen?” diye sordu Navani. “Bunu yapmak zorunda olan neden sensin?” “Neden bir adam kralken, öbürü dilenci olarak doğar?” diye sordu Dalinar. “Dünyanın düzeni böyle.”</p>
<p>“Senin için bu kadar kolay mı?”</p>
<p>“Kolay değil,” dedi Dalinar. “Ama cevap talep etmenin bir anlamı yok.” “Özellikle de eğer Yaradan ölmüşse...”</p>
<p>Belki de Dalinar’ın bu gerçeği onunla paylaşmamış olması gerekirdi. Sadece bu tek fikri dile getirmek bile onun bir kâfir olarak damgalanmasına, kendi ardentlerini ona karşı çevirmeye, Sadeas’ın eline Taht’a karşı kullanılacak bir silah vermeye yeterdi.</p>
<p>Eğer Yaradan ölmüşse, Dalinar neye tapınıyordu? Neye inanıyordu?</p>
<p>“Görünün hatıralarını kaydetmemiz gerek,” dedi Navani bir iç çekmeyle ondan uzaklaşırken, “Daha hâlâ tazelerken.”</p>
<p>Dalinar başıyla onayladı. Yazıya dökülmüş olan sözlerinin yanında bir de tariflerinin olması önemliydi. Görmüş olduğu şeyleri anlatmaya başladı, Navani’nin hepsini birden yazabilmesine yetecek kadar yavaş konuşuyordu. Gölü tarif etti, askerlerin giysilerini, uzaklardaki garip hisarı. Navani Safgöl’de bir zamanlar büyük binaların olduğuna dair orada yaşayan bazı insanlar tarafından anlatılkı hikâyeler olduğunu iddia etti. Âlimler bunları mitolojik olarak kabul ediyordu.</p>
<p>Dalinar ayağa kalktı ve gölden yükselmiş olan menfur şeyi tarif ederken volta attı. “Arkasında gölün tabanında bir delik bıraktı,” diye anlattı Dalinar. “Yere bir bedenin siluetini çizdiğini düşün, sonra da o bedenin kendisini yerden <span style="font-style:italic;">sökerek</span> kaldırmasını.</p>
<p>Böyle bir şeyin sahip olacağı taktiksel avantajları hayal et. Sprenler hızla ve kolaylıkla hareket eder. Bir tanesi savaş hatlarının gerisine sızabilir, sonra da ayağa kalkarak destek personeline saldırmaya başlayabilir. O yaratığın taştan gövdesini kırmak zor</p>
<p>olsa gerek. Fırtınalar adına... Parekılıçları. Silahların aslında üzerlerinde kullanılmaları için tasarlanmış oldukları şeylerin <span style="font-style:italic;">bunlar</span> olup olmadığını merak ediyorum.” Navani yazarken gülümsedi.</p>
<p>“Ne oldu?” diye sordu Dalinar volta atmayı keserek.</p>
<p>“Sen hep askersin.”</p>
<p>“Evet. Ve?”</p>
<p>&quot;Ve bu sevimli,” dedi yazmayı bitirerek. “Sonra ne oldu?”</p>
<p>“Yaradan benimle konuştu.” Dalinar yavaş, dinlendirici bir tempoyla yürürken yapabildiği kadarıyla monologu ona aktarmaya çalıştı. <span style="font-style:italic;">Daha fazla uyumam gerek, </span>diye düşündü. Dalinar yirmi yıl önce olduğu, bütün gece Gavilar’la birlikte oturarak kardeşi planlar yaparken elinde bir kupa şarapla onu dinleyip, sonra ertesi gün de enerjiyle dolu ve fethe susamış bir şekilde atını savaşa sürmeyi başarabilecek olan genç değildi.</p>
<p>O anlatısını bitirdikten sonra, Navani ayağa kalkarak yazım araçlarını kaldırdı. Dalinar’ın ağzından çıkan kelimeleri alacak ve emrindeki âlimlerine (veya el koymuş olduğu Dalinar’ın âlimlerine) Dalinar’ın Alethçe sözlerini kaydettiği yazılarla eşleştirmeleri için inceletecekti. Gerçi elbette, Navani ilk önce onun Yaradan’m ölümü gibi hassas konulardan bahsettiği satırları ortadan kaldıracaktı.</p>
<p>Ayrıca onun tanımlarına uyacak olan tarihsel referanslar da arayacaktı. Navani işlerin düzenli ve ölçülü olmasından hoşlan irdi. O Dalinar’ın bütün görüleri için bir zaman çizelgesi hazırlamıştı, hepsini birden tek bir anlatının içinde toplamaya çalışıyordu.</p>
<p>“Beyannameyi hâlâ bu hafta mı yayınlatmayı mı düşünüyorsun?” diye sordu. Dalinar başını sallayarak onayladı. Bir hafta önce gizlice yüceprenslere göndermişti. Onlara da tüm kamplara ilan ettiği gün haber vermeye niyetliydi ama Navani bunun daha akıllıca olan yol olduğuna ikna etmişti. Haberler sızıyordu ama bu yücep-renslerin hazırlık yapmasına izin verecekti.</p>
<p>“Beyanname birkaç gün içinde halka ilan edilecek,&quot; dedi. “Yüceprensler Elhokar’a geri çektirmesi için daha fazla baskı yapamadan önce.”</p>
<p>Navani dudaklarını büzdü.</p>
<p>“Bunun yapılması gerekli,” dedi Dalinar.</p>
<p>&quot;Onları birleştirmen gerekiyordu.”</p>
<p>“Yüceprensler şımarık çocuklar,” dedi Dalir ar. “Onları değiştirmek için aşırı yöntemler gerekecek.”</p>
<p>“Eğer bu krallığı dağıtırsan onu asla birleştiremeyiz.”</p>
<p>“Dağılmamasını garanti altına alacağız.”</p>
<p>Navani onu yukarıdan aşağıya bir süzdü, sonra da gülümsedi. “Bu kendine daha çok güvenen seni sevdiğimi itiraf <span style="font-style:italic;">etmeliyim.</span> Bir de eğer o kendine güvenin bir parçasını da konunun <span style="font-style:italic;">bize</span> geldiği zamanlar için ödünç alabilseydim...”</p>
<p>“Bizim hakkımızda kendime oldukça güvenliyim,” dedi Dalinar onu yakınına çekerek.</p>
<p>“Oyle mi? Çünkü kralın sarayıyla senin yerleşkenin arasında gidip gelmek her gün epey bir zamanımı alıyor. Eğer eşyalarımı buraya taşıyacak olsaydım, mesela senin odana, her şey ne kadar daha <span style="font-style:italic;">rahat</span> olurdu bir düşün.”</p>
<p>“Hayır.”</p>
<p>“Sen evlenmemize izin vermeyeceklerinden eminsin Dalinar. O zaman başka ne yapacağız? Sorun işin ahlaki tarafı mı? Yaradan’ın ölmüş olduğunu sen kendin söyledin. ”</p>
<p>“Bir şey ya doğrudur ya da yanlıştır,” dedi Dalinar kendini inatçı hissederek. “Yaradan’ın bununla bir ilgisi yok.”</p>
<p>“Tanrının mı,” dedi Navani ifadesiz bir sesle, “emirlerinin doğru olup olmamasıyla bir ilgisi yok?”</p>
<p>“Iıh. Evet.”</p>
<p>“Dikkatli ol,” dedi Navani. “Jasnah gibi konuşmaya başlıyorsun. Her neyse, eğer Tanrı ölmüşse...”</p>
<p><span style="font-style:italic;">“Tanrı</span> ölmedi. Eğer Yaradan ölmüşse, o zaman o hiçbir zaman Tanrı değildi, dediğim bu.”</p>
<p>Navani içini çekti, hâlâ Dalinar’ın yanındaydı. Parmaklarının ucunda kalktı ve onu öptü ve çekingenlikle de değil. Navani çekingenliğin isteksizler ve uçarılar için olduğuna inanırdı. O yüzden de öpüşmesi tutkuluydu, Dalinar’a doğru yükleniyor, başını geriye doğru ittiriyordu, daha da fazlası için hevesliydi. Geriye çekildiği zaman Dalinar kendisini nefesi kesilmiş hâlde buldu.</p>
<p>Dalinar’a gülümsedi, sonra da döndü ve yerdeki eşyalarını topladı; Dalinar öpüşürken onları yere düşürdüğünü fark etmemişti, ve sonra da kapıya doğru yürüdü. “Ben sabırlı bir kadın değilim, sen de farkındasın. Ben de o yüceprensler kadar şımarığım ve istediğimi elde etmeye alışkınım.&quot;</p>
<p>Dalinar homurdandı. Bunların ikisi de doğru değildi. O sabırlı <span style="font-style:italic;">olabiliyordu.</span> Canı istediği zamanlarda. Demek istediği şey şu anda canının istemediğiydi.</p>
<p>Navani kapıyı açtı ve Yüzbaşı Kaladin’in kendisi içeriye göz attı, odayı inceliyordu. Köprücü kesinlikle ciddiydi. “Bugün geri dönerken ona eşlik edin asker,” dedi Dalinar ona.</p>
<p>Kaladin selam verdi. Navani onun yanından geçip gitti ve bir hoşçakal demeden ayrıldı, kapıyı kapatarak Dalinar’ı tekrar yalnız bırakmıştı.</p>
<p>Dalinar derince içini çekti, sonra da koltuğa doğru yürüdü ve düşünmek için şöminenin yanında oturdu.</p>
<p>Bir süre sonra irkilerek uyandı, ateş sönmüştü. Fırtınalar adına. Şimdi de günün ortasında uyuya mı kalıyorduZ-^eşke geceleri o kadar uzun süreyi kafası hiçbir zaman ona ait olmaması gereken endişeler ve yüklerle doluyken dönüp durarak harcıyor olmasaydı. Basit günlere ne olmuştu? Zor kısımları Gavilar’ın halledeceğinin kesin bilgisi ile elinde sadece bir kılıç tuttuğu günler neredeydi?</p>
<p>Dalinar gerinerek ayağa kalktı. Kralın beyannamesinin ilanı için olan hazırlıkları tekrar gözden geçirmesi gerekiyordu ve sonra da yeni muhafızlarının...</p>
<p>Durdu. Odasının duvarında rünler oluşturan bir dizi katı beyaz sıyrık vardı. Daha önce orada değillerdi.</p>
<p><span style="font-style:italic;">Altmış iki gün,</span> diyordu rünler. Ölüm peşinde.</p>
<p>Kısa bir süre sonra, Dalinar ellerini arkasında kavuşturmuş, sırtı dimdik, Na-vani’nin Kholin âlimlerinden birisi olan Rushu’ya danışmasını dinliyordu. Adolin de yakınlardaydı, yerde bulunmuş olan beyaz bir kaya parçasını inceliyordu. Görünüşe göre odanın penceresini çevreleyen süs taşları dizisinden sökülmüş, sonra da rünleri yazmak için kullanılmıştı.</p>
<p><span style="font-style:italic;">Sırt dik</span>, <span style="font-style:italic;">baş yukarıda,</span> dedi Dalinar kendi kendisine, <span style="font-style:italic;">sen sadece o koltuğa yığılıp kalmayı istiyor olsan bile.</span> Bir lider gevşek durmazdı. Bir lider kontrolü elinde tutardı. Hiçbir şeyi kontrol ediyormuş gibi hissetmediği zamanlarda bile.</p>
<p>Özellikle o zamanlarda.</p>
<p>“Ah,” dedi Rushu, uzun kirpikleri ve dolgun dudakları olan genç bir kadın ardent-ti. &quot;Şu özensiz çizgilere bakın! Düzgün olmayan simetriye. Bunu her kim yaptıysa rün çizmekte tecrübeli <span style="font-style:italic;">değil.</span> Neredeyse ölümü yanlış yazacakmış, daha çok 'kırık’ gibi görünüyor. Ve anlam da belirsiz. ‘Ölüm peşinde’ mi? Yoksa ‘ölümün peşinden’ mi? Yoksa Altmış İki Gün Ölüm ve Arkası mı? Rünler düzgün anlam taşıyamıyor.”</p>
<p>“Sadece kopyasını çıkar Rushu,” dedi Navani. “Ve bundan hiç kimseye bahsetme.”</p>
<p>&quot;Size bile mi?” diye sordu Rushu, sesi yazarken aklı başka yerdeymiş gibi geliyordu.</p>
<p>Navani içini çekerek Dalinar ve Adolin’e doğru yürüdü. “O yaptığı işte <span style="font-style:italic;">iyi,”</span> dedi Navani yumuşakça. “Ama bazı zamanlarda biraz ihmalkâr olabiliyor. Her neyse, el yazılarından herkesten daha iyi anlıyor. Bu onun çok sayıdaki ilgi alanından bir tanesi.”</p>
<p>Dalinar başını sallayarak onaylarken korkularını bastırdı.</p>
<p>“Neden birileri bunu yapsın?” diye sordu Adolin kayayı bir kenara atarak. “Bu bir tür üstü örtülü tehdit mi?”</p>
<p>“Hayır,” dedi Dalinar.</p>
<p>Navani Dalinar’ın gözlerinin içine baktı. “Rushu,” dedi. “Bir dakika bizi yalnız bırak. ”</p>
<p>Kadın ilk başta cevap vermedi ama bir kere daha söylendiği zaman dışarı çıktı. Kapıyı açarken dışarıdaki Köprü Dört’ün üyelerini gözler önüne sermişti; başlarında Yüzbaşı Kaladin vardı, yüz ifadesi karanlıktı. O Navani’ye giderken eşlik etmiş, sonra geri geldiği zaman bununla karşılaşmıştı ve sonra da anında adamlarını Navani’yi kontrol etmeleri ve geri getirmeleri için göndermişti.</p>
<p>Onun bu durumu kendi suçu olarak gördüğü belliydi, Dalinar uyurken birilerinin odasına sızdığını düşünüyordu. Dalinar yüzbaşıya elini salladı.</p>
<p>Kaladin hızla yaklaştı ve Dalinar da onun Adolin’in kendisine bakarken çenesini nasıl sıktığını görmemesini umdu. Kaladin ve Adolin savaş meydanında karşılaştıkları sırada Dalinar Parshendi Paredarla dövüşüyordu ama onların tartışmalarından haberi vardı. Oğlu kesinlikle bu koyugözîü köprücünün Kobalt Muhafızlar’ın başına geçirildiğini duymaktan memnun olmamıştı.</p>
<p>“Komutanım,” dedi Yüzbaşı Kaladin yanına gelirken. “Ben utanç içindeyim. Daha işte ilk hafta ve şimdiden sizi yüzüstü bıraktım.”</p>
<p>“Sen emredildiği gibi yaptın Yüzbaşı,” dedi Dalinar.</p>
<p>“Bana <span style="font-style:italic;">emredilen</span> sizi güvende tutmaktı komutanım,” dedi Kaladin sesine hafifçe öfke karışarak. “Benim odalarınızın içindeki her kapı ağzına da muhafız yerleştirmiş olmam gerekirdi, sadece yerleşkenin hemen dışına değil.”</p>
<p>“Gelecekte daha dikkatli davranacağız Yüzbaşı,” dedi Dalinar. “Selefin her zaman senin koyduğun muhafızların aynılarını koyardı ve daha önceden bunlar yeterliydi.”</p>
<p>“Daha önceden i§ler farklıydı komutanım,” dedi Kaladin gözlerini kısarak odayı tararken. Pencerenin üzerine odaklandı, birilerinin içeri sızmasına yetmeyecek kadar küçüktü. “Hâlâ içeriye nasıl girdiklerini öğrenmek istiyorum. Muhafızlar hiçbir şey duymadı.”</p>
<p>Dalinar yara izli ve karanlık yüz ifadeli genç askeri inceledi. <span style="font-style:italic;">Neden bu adama bu kadar çok güveniyorum</span>? diye düşündü. Tam olarak emin olamıyordu ama yıllar içinde Dalinar bir asker ve bir general olarak içgüdülerine güvenmeyi öğrenmişti. İçindeki bir şeyler Kaladin’e güvenmesi için itiyordu ve o da bu içgüdüleri kabul etmişti.</p>
<p>“Bu ufak bir mesele,” dedi Dalinar.</p>
<p>Kaladin ona keskin bir bakış attı.</p>
<p>“Duvarımı karalamak için içeriye nereden girdikleri konusunda çok fazla endişe etme,” dedi Dalinar. “Sadece gelecekte daha dikkatli olun. Gidebilirsin.” Kaladin’e başını salladı ve o da gönülsüz bir şekilde geri çekilerek kapıyı çekip kapattı.</p>
<p>Adolin yürüyerek geldi. Paspas saçlı oğlan neredeyse Dalinar kadar uzun boyluydu. Bazen bunu hatırlaması zor oluyordu. Adolin’in tahta kılıçlı, hevesli küçük bir çocuk olduğu günler hiç de uzun bir zaman önceymiş gibi gelmiyordu.</p>
<p>“Sen bu buradayken uyandığını ve hiç kimsenin içeri girdiğini görmediğini ya da çizmesini duymadığını söyledin.” dedi Navani.</p>
<p>Dalinar başını sallayarak onayladı.</p>
<p>“O zaman <span style="font-style:italic;">neden</span> bu şeyin burada olduğunu bildiğine dair ani ve belirgin bir his duyuyorum?”</p>
<p>“Bunu kimin yaptığını kesin olarak bilmiyorum ama ne anlama geldiğini biliyorum.&quot;</p>
<p>“Ne peki?&quot; diye hesap sordu Navani.</p>
<p>“Bu bizim çok az zamanımızın kaldığı anlamına geliyor,” dedi Dalinar. “Beyannameyi yayınlayın, sonra da yüceprenslere giderek bir görüşme ayarlayın. Onlar benimle konuşmak isteyecekler.”</p>
<p><span style="font-style:italic;">Dinmezfırtına geliyor...</span></p>
<p>Altmış iki gün. Yeterli bir süre değildi.</p>
<p>Elinde olan ise görünüşe göre sadece buydu.</p><div></div><br clear="all"/><div>
<p><span style="font-weight:bold;font-style:italic;">K/to/în 'Janat</span></p>
<p><span style="font-style:italic;">J</span><span style="font-weight:bold;"> : l</span></p></div><br clear="all"/>
<p><span style="font-weight:bold;font-style:italic;">s</span>&lt;°/7 <span style="font-weight:bold;font-style:italic;">ş&amp;t&amp;Ai/ diye- aptal a/m</span></p><div>
<p><span style="font-style:italic;"><sup>s</sup>x </span><span style="font-weight:bold;">♦</span></p>
<p><span style="font-style:italic;">Y'/</span> H^?3</p></div><br clear="all"/>
<p><span style="font-weight:bold;font-style:italic;">t-ctnle-t-ıriı Ç</span>/ <span style="font-weight:bold;font-style:italic;">Z&amp;o&gt;</span> // Ç /V?</p>
<p><span style="font-weight:bold;font-style:italic;">J(ojPt-ucM[e.tî izJe.y&amp;r-&amp;ğ öaat/e.r </span><sup>s</sup> <span style="font-weight:bold;font-style:italic;">Jıarciûs*ıak zorunda ka/dı/&gt;ı<sub>r</sub></span></p><div>
<p><span style="font-style:italic;">St‘ı/ıZ&amp;</span></p>
<p>yv»^3</p></div><br clear="all"/>
<p><span style="font-weight:bold;font-style:italic;">doStuAl. Şe.t(ı/d&amp; t.û.SûJ~/û.r&gt;/&gt;7i o/du^/atı r&gt;dar&gt; o/dai(Ç a. -e^yjı tv fy;.</span></p>
<p><span style="font-weight:bold;font-style:italic;">-daz/ı.</span></p><div></div><br clear="all"/><div></div><br clear="all"/>
<p><a id="bookmark0"></a><span style="font-style:italic;">SaS J &#160;&#160;&#160;- nahn</span></p>
<p><span style="font-style:italic;">u</span></p><div></div><br clear="all"/>
<p><span style="font-style:italic;">Duvarlardaki işaret, belirttiği zaman sınırından çok daha büyük bir tehlikeyi ima ediyordu. Çeleceği görmek Yokelçilerdendir.</span></p>
<p>-Navani Kholin’in günlüğünden, Jeseses 1174</p>
<p>“ r <span style="font-style:italic;">M</span> afere ve sonunda da intikam için kabul etmeleri beklenmektedir... ” Tellal iki <span style="font-style:italic;">f</span> tane kumaşla kaplanmış tahtanın arasında üzerinde kralın sözlerinin olduğu bir fermanı taşıyordu. Gerçi sözleri ezberlemiş olduğu belliydi. Şaşırtıcı da değildi, sadece Kaladin beyannameyi ona üç kere tekrarlatmıştı.</p>
<p>“Bir kere daha,” dedi Köprü Dört’ün ateş çukurunun yanındaki taşının üzerinde oturduğu yerden. Ekibin pek çok üyesi sessizleşerek kahvaltı kâselerini indirmişlerdi. Yakınlarda Sigzil sözleri kendi kendisine tekrar ederek ezberliyordu.</p>
<p>Tellal içini çekti. Siyahların arasına karışmış olan kızıl saç tellerinin Veden ya da Boynuzyiyenli kanına işaret ettiği dolgun, açıkgözlü bir genç kadındı. Savaş kamplarının içinde Dalinar’ın sözlerini okumak ve bazen de açıklamak için dolaşan onun gibi düzinelerce kadın olacaktı.</p>
<p>Kadın parşömenini tekrar açtı. <span style="font-style:italic;">Herhangi bir başka taburda olsa, komuta mertebesi onunkinden daha yüksek olan bir sosyal shiıftan olurdum,</span> diye düşündü Kaladin</p>
<p>“Kralın otoritesi ile,” dedi tellal. “Dalinar Kholin, Savaş Yüceprensi, Harap Ovalar’da mücevherkalplerin elde edilme ve dağıtılma yöntemlerinde değişiklikler yapılmasını emrediyor. Bundan böyle, her mücevherkalp birlikte çalışan iki yücep-rens tarafından sırayla ele geçirilecek. Ganimet, ilgili tarafların etkinlikleri ve itaat etme hızlarını temel alarak paylarını belirleyecek olan kralın malı hâline gelecek.</p>
<p>Mücevherkalp avlama sorumluluğunun hangi yüceprenslerde ve ordularında olacağı, önceden tayin edilen ayrıntılı bir sıralamayla ilan edilecek. Çiftler her zaman aynı olmayacak ve stratejik uyumlulukları temel alınarak yargılanacaklar. Hepimiz</p>
<p>tarafından saygı gösterilen Kurallar’a göre, tüm ordulardaki erkek ve kadınların bu yeni odaklanmayı zafer ve sonunda da intikam için kabul etmeleri beklenmektedir.” Tellal fermanını sertçe kapattı, başını kaldırarak baktı ve Kaladin’in makyajla düzeltilmiş olduğundan oldukça emin olduğu uzun siyah kaşını kaldırdı.</p>
<p>“Teşekkür ederim,” dedi Kaladin. Tellal ona başını salladı, sonra da bir sonraki taburun bölgesine doğru gitmeye başladı.</p>
<p>Kaladin ayağa kalktı. “Eh, işte beklemekte olduğumuz fırtına geldi.”</p>
<p>Adamları başlarıyla onayladdar. Dün Dalinar ’ın odalarında gerçekleşen garip olaydan beri Köprü Dört’teki konuşmalar sessizdi. Kaladin kendisini bir aptal gibi hissediyordu. Ancak Dalinar olayı tamamen görmezden geliyormuş gibi görünüyordu. O Kaladin’e söylediğinden çok daha fazlasını biliyordu. <span style="font-style:italic;">Eğer ihtiyacım olan bilgiler bana verilmeyecekse, işimi nastl yapmam bekleniyor</span>?</p>
<p>Daha işe başlayalı iki hafta olmamıştı ve şimdiden açıkgözlerin politik oyunları ve numaralan Kaladin’in ayağına dolanıyordu.</p>
<p>“Yüceprensler bu beyannameden nefret edecekler,” dedi Leyten ateş çukurunun yanında, levazım subayından kopçaları yamuk gelmiş olan Beld’in göğüs zırhının kayışlarıyla uğraşıyordu. “Onlar neredeyse her şeylerini o mücevherkalpleri ele geçirmeyi temel alarak yapıyor. Bugünün rüzgârlannda bol bol memnuniyetsizlik esecek.” “Ha!” dedi Kaya ikinci porsiyon için gelmiş olan Lopen’in tasına kepçeyle köri koyarken. “Memnuniyetsizlik mi? Bugün, bu <span style="font-style:italic;">isyanlar</span> anlamına gelecek. Duymadın mı Kurallar’ın adının geçmesini? Bu şey, bu bir hakaret diğerlerine yapılan, biliyoruz biz onların yeminlerine uymadıklarım.” Gülümsüyordu, yüceprenslerin öfkesini, ve hatta isyan etmelerini, eğlenceli buluyormuş gibiydi.</p>
<p>“Moash, Drehy, Mart ve Eth, benimle siniz,&quot; dedi Kaladin. “Gidip Skar ve ekibinden görevi devralacağız. Teft, senin görevin nasıl gidiyor?”</p>
<p>“Yavaş,” dedi Teft. “Öbür köprü ekiplerindeki o oğlanlar... Onların daha gidecek çok yolu var. Bizim daha fazla bir şeylere ihtiyacımız var, Kal. Onları canlandırmanın bir yoluna.”</p>
<p>“Ben bir şeyler düşünürüm,” dedi Kaladin. “Şu an için, yemeği denemeliyiz. Kaya, bizim şu anda sadece beş tane subayımız var, o yüzden sen dışarıdaki son odayı depo olarak alabilirsin. Kholin bize kampın levazım subayından malzeme talebi hakkı verdi, içeriyi doldur.”</p>
<p>“Doldur?” diye sordu Kaya kocaman bir st.'tış yüzünü ikiye bölerek. “Ne kadar doldur?”</p>
<p>“Çok,” dedi Kaladin. “Biz aylardır Ruhdökülmüş tahıldan çorba ve güveç yiyoruz. Önümüzdeki ay boyunca, Köprü Dört krallar gibi yiyip içecek.”</p>
<p>“Kabuk yok ama, ha,” dedi Mart mızrağını alarak üniforma ceketini iliklerken Kaya’ya parmağını uzatarak. “Sırf sen ne istersen pişirebiliyorsun diye, biz saçma sapan şeyler yiyeceğiz demek değil.”</p>
<p>“Hava hastası ovalılar,” dedi Kaya. “İstemiyor musunuz siz güçlü olmak?”</p>
<p>“Ben dişlerimi ağzımda tutmak istiyorum, sağ ol,” dedi Mart. “Deli Boynuzyi-yenli.”</p>
<p>“Ben pişireceğim iki şey,” dedi Kaya sanki selam verirmiş gibi eli göğsünde. “Bir tane cesurlar için ve bir tane de şapşallar için. Seçebilirsiniz siz bu şeylerin arasından.”</p>
<p>“Ziyafetler vereceksin Kaya,” dedi Kaladin. “Senin diğer kışlalar için de aşçılar eğitmeni istiyorum. Her ne kadar şimdi Dalinar’m besleyecek daha az askeri olduğu için fazla fazla aşçısı olsa da, ben köprücülerin kendi kendilerine yeter olmalarım istiyorum. Lopen, Dabbid ve Shen’i de bundan sonra Kaya’ya yardımcı olurken sana yardım etmeleri için atıyorum. Bizim bu bin adamı askerlere dönüştürmemiz gerekiyor. Bu sizinle de olduğu gibi aynı yolla başlayacak, midelerini doldurarak.”</p>
<p>“Tamam,” dedi Kaya gülerek, ikinci porsiyon için yaklaşmış olan Shen’in omzuna bir şaplak attı. O böyle şeyleri yapmaya daha yeni başlamıştı ve bir zamanlar olduğu kadar da arkalarda saklanmıyormuş gibi görünüyordu. “Koymayacağım içine chul pislik bile hatta!”</p>
<p>Öbürleri gülüştüler. Kaya’yı en başından köprücü yapan şey yemeklerin içine chul pisliği koymak olmuştu. Kaladin kralın sarayına doğru gitmeye başlarken Sigzil de ona katıldı, Dalinar’ın bugün kralla birlikte önemli bir görüşmesi vardı.</p>
<p>“Biraz zamanınızı alabilir miyim komutanım?” dedi Sigzil sessizce.</p>
<p>“Eğer istersen.”</p>
<p>“Siz bana sizin... Belli becerilerimizi ölçmek için bir şans vereceğinize söz vermiştiniz. <span style="font-style:italic;">”</span></p>
<p>“Söz mü?” dedi Kaladin. &quot;Ben bir söz hatırlamıyorum.”</p>
<p>“ Homurdandınız. <span style="font-style:italic;">”</span></p>
<p>“Ben... Ne yaptım?”</p>
<p>“Ben bazı ölçümler almaktan bahsettiğim zaman. Siz bunun iyi bir fikir olduğunu düşünüyor gibiydiniz ve Skar’a bizim güçlerinizi incelemeye yardım edebileceğimizi söylediniz.”</p>
<p>&quot;Sanırım söyledim.”</p>
<p>&quot;Sizin tam olarak neler yapabileceğinizi bilmemiz gerek komutanım. Becerilerinizin sınırını, Fırtmaışığımn içinizde kaldığı sürenin uzunluğunu. Siz de sınırlarınızın açık bir anlayışına sahip olmanın değerli olacağını düşünmüyor musunuz?”</p>
<p>“Doğru,” dedi Kaladin gönülsüz bir şekilde.</p>
<p>“ Mükemmel. O zaman...”</p>
<p>“Bana bir iki gün ver,” dedi Kaladin. “Gidip görülmeyeceğimiz bir yer hazırla. Sonra... Evet, tamam. Beni ölçmene izin vereceğim.”</p>
<p>“Mükemmel,” dedi Sigzil. “Ben bazı deneyler planlıyordum.” Yolun üzerinde durarak Kaladin ve diğerlerinin ondan uzaklaşmalarını izledi.</p>
<p>Kaladin mızrağının omzunun üzerine yerleştirdi ve elini gevşetti. Sık sık silahının üzerindeki kavrayışının fazla güçlü, eklemlerinin beyazlamış olduğunu fark ediyordu. Sanki bir parçası hâlâ toplum içinde mızrak taşıyabileceğine inanmıyor ve tekrar elinden alınacağından korkuyordu.</p>
<p>Syl sabah rüzgârlarıyla kampların etrafında attığı günlük turdan geri dönerek aşağıya süzüldü. Omzunda ışıldadı ve oturdu, düşüncelere dalmış gibi görünüyordu.</p>
<p>Dalinar’ın savaş kampı düzenli bir yerdi. Burada askerler asla tembel tembel yayılıp oturmuyordu. Her zaman bir şeyler yapıyorlardı. Silahlarına bakıyorlar, yiyecek getiriyorlar, yük taşıyorlar, devriye geziyorlardı. Bu kampta askerler bol bol devriye geziyordu. Ordunun azalmış olan sayısına rağmen, Kaladin adamlarıyla kapılara doğru yürürken üç tane devriyenin yanından geçti. Bu Sadeas’ın kampında olduğu zamanlarda gördüğü tüm devriyelerin toplam sayısından üç fazlaydı.</p>
<p>Aklı tekrardan boşluğa daldı. Ölülerin bu kampın üzerine çökmek için Yokelçilere dönüşmelerine gerek yoktu, zaten boş kışlalar bunu yapıyordu. Bir kadının yanından geçti, o boş kışlalardan bir tanesinin yanında yerde oturuyordu, ellerinde bir deste erkek giysisiyle gözleri gökyüzüne dikilmişti. Yolda onun yanında ayakta duran iki küçük çocuk vardı. Fazla sessizlerdi. Bu kadar küçük çocukların sessiz olmaması gerekirdi.</p>
<p>Kışlaların oluşturduğu bloklar devasa bir daire şeklindeydi ve merkezde de kampın daha nüfuslu olan, Dalinar ile çeşitli yücebeylerin ve generallerin konutlarını içeren kalabalık kesim vardı. Dalinar’ın yerleşkesi bir tepeye benzeyen taştan bir sığınaktı, sancaklar dalgalanıyor ve kucaklar dolusu defter taşıyan memurlar koşuşturuyordu. Yakınlarda birkaç subay asker alma çadırları kurmuşlardı ve asker gönüllüleri uzunca bir sıra oluşturmuştu. Bazıları iş arayarak Harap Ovalar’a gelmiş olan kiralık adamlardı. Öbürleri felaketin ardından asker çağrısına uymuş fırıncı ve benzerleriydi.</p>
<p>“Neden gülmedin?” dedi Syl, Kaladin etrafından dolaşarak savaş kampının kapılarına doğru yürürlerken sırayı inceliyordu...</p>
<p>“Affedersin,” diye cevap verdi Kaladin. “Görmediğim komik bir şey mi gördün?”</p>
<p>“Az önceyi söylüyorum,” dedi Syl. “Kaya ve öbürleri güldüler. Sen gülmedin. Sen işlerin kötü olduğu haftalarda gülerken, ben kendini bunun için zorladığını biliyorum. Düşünmüştüm ki, belki, bir kere işler daha iyiye gidince...”</p>
<p>“Şimdi ilgilenmem gereken bütün bir tabur köprücüm var,&quot; dedi Kaladin gözleri ileride. “Ve hayatta tutmam gereken bir yüceprens. Dullarla dolu bir kampın orta-sındayım. Gülesim gelmiyor.”</p>
<p>“Ama işler <span style="font-style:italic;">daha iyi,”</span> dedi Syl. “Sen ve adamların için. Neler yaptığını, neler başardığını düşün.”</p>
<p>Bir platonun üzerinde katlederek harcanan bir gün. O, silahı ve fırtınanın kusursuz bir birlikteliği, ve bunu öldürmek için kullanmıştı. Bir açıkgözü korumak için öldürmüştü.</p>
<p>O <span style="font-style:italic;">farklı,</span> diye düşündü Kaladin.</p>
<p>Hep öyle diyorlardı.</p>
<p>“Sanırım sadece bekliyorum,” deiji Kaladin.</p>
<p>“Neyi?”</p>
<p>“Gök gürültüsünü,” dedi Kaladin hafifçe. “O her zaman şimşeğin ardından gelir. Bazen beklemen gerekir ama eninde sonunda gelir.”</p>
<p>“Ben...” Syl fırlayarak önüne atıldı, havada ayakta duruyor, Kaladin yürüdükçe arkaya doğru hareket ediyordu. Syl uçmuyordu, onun kanatları yoktu, ve havada salınmıyordu da. Sadece öylece orada dikiliyordu, hiçbir şeyin üzerinde, Kaladin’le uyum içinde hareket ediyordu. Normal fizik kanunlarının hiç farkına varıyormuş gibi görünmüyordu.</p>
<p>Ona bakarak başını yana eğdi. “Ben ne demek istediğini anlamıyorum. Öf! Bu konuşma işini kıvırdığımı düşünmüştüm. Fırtına? Şimşek?”</p>
<p>“Beni Dalinar’ı kurtarmak için dövüşmeye teşvik ettiğin zaman, hani ben öldürünce yine de seni incitiyordu ya?”</p>
</body>
</html>