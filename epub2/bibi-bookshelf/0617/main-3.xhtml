<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Ama yanaşamadık Halis Kasap'ın önüne. Bizden önce, et taşıyan beyaz kasalı bir&#160;araç kaptı gözümüze kestirdiğimiz yeri.</span></p>
<p><span style="font-weight:bold;">Beyaz kasalı kamyonetin şoför mahallinden inen başı sarıklı, beyaz önlüğü kanlar&#160;içindeki sakallı genç adamı görünce, &quot;Eyvah&#160;Ali şimdi arbede çıkartacak,&quot; diye tedirgin&#160;oldum. Yapmadı, uyarmama bile gerek&#160;kalmadan, on beş metre kadar ilerdeki Gerçek&#160;Eczanesi'nin önüne yöneldi. Eczanenin&#160;içinde, kumral uzun saçları omuzlarına&#160;dökülen tezgâhtar kızın kasadaki&#160;delikanlıyla gülüşerek konuştuğunu görünce&#160;yüzündeki umutsuzluk kayboldu.</span></p>
<p><span style="font-weight:bold;">&quot;Neyse, normal insanlar da varmış burada,&quot; diye söylenerek durdurdu motoru.&#160;&quot;Sahiden başka bir ülkeye gelmiş gibi&#160;hissetim kendimi Başkomiserim ya.&quot;</span></p>
<p><span style="font-weight:bold;">&quot;Başka bir ülke değil Ali, burası Türkiye. Şu genç kızla delikanlı nasıl bizim&#160;insanlarımızsa, ötekiler de bizim&#160;insanlarımız.&quot;</span></p>
<p><span style="font-weight:bold;">Yine o kaygılı, kuşku duyan bakışlar geldi oturdu gözlerine. Belli ki sindirmeye&#160;çalışıyordu, hayır yapamadı, başını salladı.</span></p>
<p><span style="font-weight:bold;">&quot;Valla bilmiyorum Başkomiserim... Evet, onlar da bizim vatandaşımız ama...&quot; Gözleri&#160;yol kenarında oynayan sekiz on yaşlarındaki&#160;iki çocuğa takıldı. Yine hiddetlendi. &quot;Şu&#160;oğlana bak, daha on yaşında bile yok ama&#160;başında yeşil sarık, ayağında şalvar. Bu mu&#160;Müslümanlık?&quot;</span></p>
<p><span style="font-weight:bold;">&quot;Sana göre değil ama o çocuğun ailesine göre öyle...&quot;</span></p>
<p><span style="font-weight:bold;">Yanıt vermedi, maktulün evinin önüne kadar suratını asarak yanım sıra yürüdü.&#160;Apartmanın önüne gelince, beyaz zemin&#160;üzerine türbe yeşili mozaikle işlenmiş&#160;&quot;Kınacı Apartmanı&quot; yazısı çarptı gözümüze.</span></p>
<p><span style="font-weight:bold;">&quot;Galiba bütün apartman maktulünmüş,&quot; diye mırıldandım. &quot;Necdet'in de mali durumu&#160;iyiydi. Ne dersin, katilimiz hali vakti&#160;yerinde insanları mı seçiyor kurban olarak?&quot;</span></p>
<p><span style="font-weight:bold;">Ali kapının üzerinde Arapça harflerle yazılmış sözcüklere takılmıştı.</span></p>
<p><span style="font-weight:bold;">&quot;Onu bilmem ama Başkomiserim, galiba bu Mukadder de dincilerdenmiş...&quot;</span></p>
<p><span style="font-weight:bold;">Maktulün dün gece üzerinde bulunan giysilerini hatırladım, giyim kuşamına&#160;bakılırsa, hiç de öyle görünmüyordu&#160;diyecektim ki, adamın dindar olup&#160;olmamasının soruşturmamız açısından bir&#160;önemi olmadığını düşünerek vazgeçtim. Ali'ye&#160;laf yetiştirmek yerine uzanıp kapının ziline&#160;bastım. Anında açıldı kapı. Mukadder'in ölüm&#160;haberini duyan yakınları eve koşturuyor&#160;olmalıydı ki, içerdekiler hiç sormadan her&#160;gelene açıyorlardı kapıyı. Binaya girince,&#160;bir kat yukarıda bir başka kapının daha&#160;açıldığını duyduk. Biri merdiven otomatiğini&#160;yaktı. Laz bir müteahhittin elinden çıkma&#160;olduğunu basamak uzunluklarının birbirinden&#160;farklı olmasından anladığım apartmanın dik&#160;merdivenlerinin başında genç bir adamın yüzü&#160;belirdi. Eğilmiş, kim olduğumuzu anlamaya&#160;çalışıyordu. Orantısız basamakları tırmanıp&#160;yanma ulaşınca, garipseyen gözlerle süzdü&#160;bizi. Ali hiç hazzetmemişti bu bakışlardan.</span></p>
<p><span style="font-weight:bold;">&quot;Cinayet soruşturması için geldik...&quot; diye sertçe açıkladı.</span></p>
<p><span style="font-weight:bold;">Eli seyrek sakallarına gitti genç adamın, kömür karası, iri gözlerinden gergin&#160;bir parıltı geçti. Bizi gördüğüne hiç memnun&#160;olmamıştı.</span></p>
<p><span style="font-weight:bold;">&quot;Polis misiniz?&quot;</span></p>
<p><span style="font-weight:bold;">Sesi de yüzündeki anlam gibi hoşnutsuzdu.</span></p>
<p><span style="font-weight:bold;">&quot;Evet, siz kimsiniz?&quot;</span></p>
<p><span style="font-weight:bold;">Kendini tanıtmak yerine eliyle arkadaki dairenin kapısını gösterdi.</span></p>
<p><span style="font-weight:bold;">&quot;Az beklerseniz, Efsun'u çağırayım... Rahmetlinin kızıdır.&quot;</span></p>
<p><span style="font-weight:bold;">Ali sımsıkı tuttu genç adamın kolundan.</span></p>
<p><span style="font-weight:bold;">&quot;Dur bakalım. Başkomiserim sana bir soru sordu, önce onun cevabını ver. Kimsin sen?&quot;</span></p>
<p><span style="font-weight:bold;">Kolunu Ali'nin pençesinden sakince çekip kurtardı.</span></p>
<p><span style="font-weight:bold;">&quot;Ben Ömer...&quot;</span></p>
<p><span style="font-weight:bold;">Sesinde ne korku vardı, ne de panik. Ömer'in bizden çekinmediğini anlayan&#160;yardımcım sinirlenmeye başladı.</span></p>
<p><span style="font-weight:bold;">&quot;Ömer ne? Soy ismin yok mu oğlum senin?&quot;</span></p>
<p><span style="font-weight:bold;">&quot;Sormadınız ki söyleyeyim... Ömer Ekinli...&quot;</span></p>
<p><span style="font-weight:bold;">Sanki karşısında bombalı eylem sanığı bir El Kaide militanı varmış gibi tepeden&#160;tırnağa delikanlıyı süzdü Ali.</span></p>
<p><span style="font-weight:bold;">&quot;Peki maktulün nesisin?&quot;</span></p>
<p><span style="font-weight:bold;">Anlamadı Ömer, kalın kaşları çatıldı.</span></p>
<p><span style="font-weight:bold;">&quot;Kimin nesiyim?&quot;</span></p>
<p><span style="font-weight:bold;">&quot;Maktulün, maktulün. Yani Mukadder Kmacı'nın...&quot;</span></p>
<p><span style="font-weight:bold;">Küskün, uzlaşmayan bir sesle homurdandı.</span></p>
<p><span style="font-weight:bold;">&quot;Damadı sayılırım, kızıyla nişanlıyım...&quot;</span></p>
<p><span style="font-weight:bold;">&quot;Efsun Hanım'la mı?&quot; diyerek ortamı yumuşatmaya çalıştım. &quot;Büyük kızı değil mi&#160;Mukadder Kınacı'nm?&quot;</span></p>
<p><span style="font-weight:bold;">Yüzündeki gerginlik dağılmadı.</span></p>
<p><span style="font-weight:bold;">&quot;Evet, büyük kızı, bir de oğlu var, Mücahit.&quot;</span></p>
<p><span style="font-weight:bold;">&quot;Neden Efsun Hanım'la görüşmemiz gerektiğini düşünüyorsun?&quot; diye yine lafa&#160;girdi Ali. &quot;Maktulün karısı yok mu?&quot;</span></p>
<p><span style="font-weight:bold;">Buruk bir sesle söylendi Ömer.</span></p>
<p><span style="font-weight:bold;">&quot;Melek Abla felçlidir. Konuşacak durumda değil, Mücahit ise küçük, sorularınızı&#160;cevaplandıramaz.&quot; Sıkıntıyla ellerini yana&#160;açtı. &quot;Ama isterseniz, onu da çağırırım.&quot;</span></p>
<p><span style="font-weight:bold;">Bizden pek hoşlanmasa da yardım etmeye çalışıyordu, ama Çarşamba'ya girdiğimiz&#160;andan beri kanı beynine sıçramış olan&#160;Ali'nin bunu anlayacak hali yoktu.</span></p>
<p><span style="font-weight:bold;">&quot;Teşekkür ederiz Ömer Bey,&quot; dedim bizim deli bozuğun da kendine çekidüzen vermesini&#160;umarak. &quot;Gerekirse onunla da görüşürüz, önce&#160;Efsun Hanım'la konuşursak daha iyi olacak.</span></p>
<p><span style="font-weight:bold;">Ama işimiz uzun sürebilir. Burası konuşmak için pek uygun değil.&quot;</span></p>
<p><span style="font-weight:bold;">&quot;Haklısınız, kusura bakmayın.&quot; Kibarca koridorun öteki ucundaki kapıyı gösterdi.&#160;&quot;Sizi şöyle alayım.&quot; Böyle söylemesine&#160;rağmen önümüze düşüp yolu göstereceğine, az&#160;önce çıktığı kapıya yöneldi. Eğer açıklamak&#160;için azıcık daha geç kalsa onu hırpalamak&#160;için fırsat kollayan Ali'nin mengene gibi&#160;pençesi yine yapışacaktı koluna. Allah'tan&#160;içeri girmeden önce döndü, &quot;Siz oraya geçin,&#160;ben içeriden açacağım kapıyı,&quot; diyerek&#160;merakımızı giderdi.</span></p>
<p><span style="font-weight:bold;">&quot;Babanızın ölümü Cenab ı Hak'kın değil, katillerin takdiri.&quot;</span></p>
<p><span style="font-weight:bold;">Ömer'in gösterdiği kapının önüne geldiğimizde ışıklar birden sönüverdi.&#160;Uğultulu bir karanlığın içinde kalakaldık;&#160;kör, ışık geçirmez bir karanlık, duaya&#160;benzeyen mırıltılar, iç çekişler,&#160;fısıltılarla örülü bir uğultu. Ali duvardaki&#160;elektrik düğmesini ararken açıldı kapı.&#160;Ortalık ağardı ama uğultular daha da&#160;yoğunlaştı. Kapının gerisinde, Ömer'in&#160;yanında uzun boylu, kahverengi türbanlı genç&#160;bir kız duruyordu. Sırtında tarçın rengi&#160;süet bir ceket vardı, dik yakalı, bej bir&#160;bluz giymişti, ayak bileklerine kadar&#160;uzanan, türbanıyla aynı renkteki eteği kızı&#160;daha uzun gösteriyordu. Koyu mavi gözlerini&#160;önce Ali'ye, sonra bana dikerek sordu:</span></p><div>
<p><span style="font-weight:bold;">Bir</span></p></div>
<p><span style="font-weight:bold;">&quot;Benimle görüşmek istiyormuşsunuz.&quot; adım öne çıkmıştı. &quot;Nasıl yardım&#160;edebilirim?&quot;</span></p>
<p><span style="font-weight:bold;">&quot;Başınız sağ olsun.&quot; Nazik olmaya çalışıyordum. &quot;Efsun Hanım, değil mi?&quot;</span></p>
<p><span style="font-weight:bold;">Türbanın olduğundan daha iri gösterdiği başını usulca salladı.</span></p>
<p><span style="font-weight:bold;">&quot;Evet, Efsun... Efsun Kınacı...&quot;</span></p>
<p><span style="font-weight:bold;">&quot;Ben Başkomiser Nevzat.&quot; Duraksamadan sıktı uzattığım eli. Yanımda gergin bir&#160;halde dikilen yardımcımı gösterdim. &quot;Bu&#160;arkadaşımız da Komiser Ali.&quot;</span></p>
<p><span style="font-weight:bold;">&quot;Buyurun, içeride daha rahat konuşuruz.&quot;</span></p>
<p><span style="font-weight:bold;">Kızın kendinden emin tavrı Ali'nin de tuhafına gitmiş olmalı ki durumu anlamaya&#160;çalışarak, benim gibi sessizce ev&#160;sahiplerini izlemekle yetindi.</span></p>
<p><span style="font-weight:bold;">Dar bir koridora girdik, kapının önündeki uğultu iyice arttı. Artık okunan Kur'an'ın&#160;sözcüklerini seçebiliyorduk, duanın dışında&#160;ne ağlama sesi vardı, ne de ayılıp&#160;bayılanların çığlıkları. Ev halkı, metanetle&#160;karşılamış olmalıydı Mukadder Kmacı'nın&#160;beklenmedik ölümünü.</span></p>
<p><span style="font-weight:bold;">Efsun'la Ömer bizi genişçe bir odaya aldılar. Odanın duvarları silme kitap dolu&#160;ahşap raflarla çevrilmişti. Kitap raflarının&#160;kapatamadığı yerlere yaldızlı Arap&#160;harfleriyle yazılmış, ayet ya da hadis&#160;olduğunu tahmin ettiğim çerçeveli metinler&#160;asılmıştı. Odada ağır bir hava vardı;&#160;kitapların kâğıdından, cildinden,&#160;mürekkebinden yayılan rayiha mı, evdeki&#160;yaşamın odaya sinen kokusu mu, yoksa hemen&#160;yanımda duran genç kızın parfümü mü,&#160;kestirmek zordu. Raflardaki kitaplara&#160;baktım. Sadece deri ciltli Kur'an&#160;tefsirleri, tmam Gazali'nin, Ibnü'l&#160;Arabi'nin kaleme aldığı dini metinler değil,&#160;Dostoyevski, Hugo, Dickens gibi yazarların&#160;romanları da gözüme çarpan kitaplar&#160;arasındaydı. Ama en şaşırtıcı olanı,&#160;nerdeyse sol taraftaki duvara monte edilmiş&#160;bütün rafları dolduran İstanbul&#160;kitaplarıydı. Reşat Ekrem Koçu'nun ta-mamlayamadığı meşhur İstanbul&#160;Ansiklopedisi'nden Doğan Kuban'ın İstanbul&#160;Bir Kent Tarihi'ne, Oğuz Tekin'in Antik&#160;Nümismatih ve Anadolu adlı çalışmasından&#160;Yahya Kemal'in Aziz İstanbul'una, Mithat&#160;Cemal Kuntay'm Üç İstanbul'undan Haldun&#160;Hürel'in İstanbul'u Geziyorum Gözlerim&#160;Açıft'ına kadar hem inceleme araştırma, hem&#160;gezi, hem de edebi eserler gerçek bir hazine&#160;gibi duruyordu kütüphanede. Efsun'a dönerek&#160;sordum:</span></p>
<p><span style="font-weight:bold;">&quot;Kitaplar sizin mi?&quot;</span></p>
<p><span style="font-weight:bold;">&quot;Çoğu benim, aslında kütüphaneyi babam yaptırmıştı. Ama sonra kitaplara ilgisini&#160;kaybetti. Üç senedir de yukarıda yaşıyor&#160;zaten.&quot;</span></p>
<p><span style="font-weight:bold;">&quot;Babam,&quot; derken sesi titremişti, lacivert gözleri buğulanır gibi olmuş ama fazla&#160;sürmemiş, o metanetli genç kız havasına&#160;bürünüvermişti yeniden.</span></p>
<p><span style="font-weight:bold;">&quot;Evin bu tarafında ben yaşıyorum. Kütüphane de bana kaldı.&quot; İnce uzun&#160;parmaklarıyla pencerenin önündeki koyu yeşil&#160;divanı gösterdi. &quot;Ayakta kalmayın, buyurun&#160;oturun.&quot;</span></p>
<p><span style="font-weight:bold;">Divana yerleşince sordum:</span></p>
<p><span style="font-weight:bold;">&quot;Yukarıda yaşıyordu, dediniz, babanız sizden ayrı mı oturuyordu?&quot;</span></p>
<p><span style="font-weight:bold;">Kitaplara bakarken gözlerini kaplayan tatlı ışık kayboldu.</span></p>
<p><span style="font-weight:bold;">&quot;Babam ikinci kez evlendi. Üç senedir yukarıda, Nazlı Hanım'm yanında yaşıyordu.&quot;</span></p>
<p><span style="font-weight:bold;">&quot;imam nikâhı mı?&quot;</span></p>
<p><span style="font-weight:bold;">Acı bir gülümseme yayıldı ince dudaklarına.</span></p>
<p><span style="font-weight:bold;">&quot;Hayır, annemi boşadı, Nazlı Hanım'la evlendi.”</span></p>
<p><span style="font-weight:bold;">Babasının ölümüne neden üzülmediğini anlamaya başlıyordum, emin olmak istedim.</span></p>
<p><span style="font-weight:bold;">&quot;Anneniz, Melek Hanım rahatsızmış galiba... Ömer söyledi.&quot;</span></p>
<p><span style="font-weight:bold;">Gözlerini hüzün bastı, derin bir kederle inceldi yüzü.</span></p>
<p><span style="font-weight:bold;">&quot;Felçli... Sağ tarafına inme indi.&quot;</span></p>
<p><span style="font-weight:bold;">&quot;Özür dilerim, belki sorularım sizi üzüyor ama sormam gerek, babanız annenizin&#160;hastalığından sonra mı evlendi?&quot;</span></p>
<p><span style="font-weight:bold;">Yaşadığı felaketin ağırlığını henüz üzerinden atamasa da, onunla yüzleşmeyi&#160;başarmış birinin kararlılığıyla yanıtladı:</span></p>
<p><span style="font-weight:bold;">&quot;Hayır, annem sağlıklıyken buldu Nazlı Hamm'ı... Belediyede sekreteriydi. Annemin&#160;itirazlarına aldırmadan evlendi Nazlı&#160;Hanım'la. Onların evliliğinden 21 gün sonra&#160;inme indi anneme.”</span></p>
<p><span style="font-weight:bold;">Tatsız bir suskunluk çöktü üzerimize. Koridorda bıraktığımız uğultu artıyordu ki,&#160;Ali'nin otoriter sesi bastırdı odaya sızmaya&#160;başlayan dua fısıltılarını.</span></p>
<p><span style="font-weight:bold;">&quot;Babanızı en son ne zaman gördünüz?&quot;</span></p>
<p><span style="font-weight:bold;">&quot;Dün gördüm. Sabah okula gidiyordum, o da belediyeye. Âdetidir, sabah erken giderdi&#160;işe...&quot;</span></p>
<p><span style="font-weight:bold;">Efsun'un o kadar umursamaz bir tavrı vardı ki, Ali yinelemek zorunda kaldı.</span></p>
<p><span style="font-weight:bold;">&quot;Konuşmadınız mı?&quot;</span></p>
<p><span style="font-weight:bold;">&quot;Hayırlı sabahlar, dedik birbirimize, hepsi o.&quot;</span></p>
<p><span style="font-weight:bold;">&quot;Ya akşam eve gelmeyince hiç kaygılanmadınız mı?&quot;</span></p>
<p><span style="font-weight:bold;">&quot;Eve gelmediğini bilmiyorduk ki,&quot; dedi kayıtsız bir tavırla. Sanki ölen babasından&#160;değil de sokaktaki hayırsız kediden&#160;bahsediyor gibiydi. &quot;Günlerce bize&#160;uğramadığı olurdu. Anlayacağınız, babamızın&#160;pek umurunda değildik.&quot;</span></p>
<p><span style="font-weight:bold;">&quot;O yüzden mi babanızın ölümüne üzülmüyorsunuz?&quot;</span></p>
<p><span style="font-weight:bold;">Buz gibi bir hava esti kitap dolu odada. Ömer'in yardımcıma diktiği kara gözleri&#160;nefretle yanmaya başlamıştı.</span></p>
<p><span style="font-weight:bold;">gfsun'un öfkeleneceğini, belki de görüşmeyi yarıda keseceği- ni düşündüm. Oysa ne&#160;alınganlık, ne de bir kızgınlık belirdi genç&#160;kızm ince yüzünde, soruyu yanıtlamadan önce&#160;sakince karşımızdaki koltuklardan birine&#160;yerleşti. Şimdi aramızda sadece, üzerinde&#160;birkaç kitap bulunan uzunca bir sehpa vardı.&#160;İnsanı içine alan laciverdi gözlerini&#160;yardımcıma dikerek, etkileyici bir sesle&#160;konuşmaya başladı.</span></p>
<p><span style="font-weight:bold;">&quot;Ölüm, kaderimizde olan bir şeydir Ali Komiser. Er ya da geç hepimiz onu tadacağız.&#160;Al-i İmran Suresi'nde şöyle buyrulur:&#160;'Allah'ın izni olmadıkça hiç kimse ölmez.&#160;Ölüm, Allah'ın ilminde kararlaştırılmış bir&#160;vadeye bağlıdır. Dünya nimetini dileyene&#160;ondan veririz. Ahireti dileyene de ahiret&#160;ecri veririz.' Görüldüğü üzre ölümün ne&#160;zaman, nerede ve nasıl geleceği Allah'ın&#160;takdirine kalmıştır. Kuşkusuz ki babamın&#160;vadesi de bu ilahi kuralın dışında değildi.&#160;Kuşkusuz ki Cenab-ı Hak takdirini böyle&#160;kullanmıştır.&quot;</span></p>
<p><span style="font-weight:bold;">Tabii ikna olmadı Ali. Karşısında Efsun değil de Yozgat'tâki Çocuk Yurdu'nun zalim&#160;müdürü Şerafettin varmış gibi, &quot;Babanızın&#160;ölümü Cenab-ı Hak'km değil, katülerin&#160;takdiri,&quot; diyerek tersledi genç kızı. &quot;Allah&#160;kullarının öldürülmesini niye istesin?&quot;</span></p>
<p><span style="font-weight:bold;">Gözlerini uysalca yumdu, açtı genç kız, sonra Ali'ye değil de hepimize seslenirmiş&#160;ya da dua okurmuş gibi mırıldandı.</span></p>
<p><span style="font-weight:bold;">&quot;Allah'ın hikmetinden sual olunmaz. Hayır da, şer de ondan gelir. Biz aciz kulları&#160;onun neyi, niçin yaptığını bilemeyiz.</span></p>
<p><span style="font-weight:bold;">Elbette onun yaptığı her işte bir mana vardır. Onun adaleti herkesin, her şeyin&#160;üstündedir. O haklı olanla haksız olanı&#160;ayırt etmeyi bizden daha iyi bilir. Bu&#160;yüzden, olanı kabullenmek bazen en büyük&#160;erdemdir.&quot;</span></p>
<p><span style="font-weight:bold;">Bu sözlerin anlamı neydi şimdi? Babasının ölümünün adil olduğunu mu söylemeye&#160;çalışıyordu, yoksa başımıza gelen en kötü&#160;olayları bile kabul ederek, Allah'a baş&#160;kaldırmamalı- yız mı demek istiyordu?</span></p>
<p><span style="font-weight:bold;">Anlamak için sordum.</span></p>
<p><span style="font-weight:bold;">&quot;Rahmetli nasıl bir insandı?</span></p>
<p><span style="font-weight:bold;">Tarçın rengi ceketinin yakasını toparlamaya çalıştı, ne söylemesi&#160;gerektiğine karar vermek için zaman&#160;kazanıyor gibiydi.</span></p>
<p><span style="font-weight:bold;">&quot;Bizde ölünün ardından kötü konuşulmaz.&quot; Ruh halini perdeleyen bir gülümsemenin&#160;ardına sığınmıştı. &quot;Üstelik ben onun&#160;kızıyım.&quot;</span></p>
<p><span style="font-weight:bold;">Hiç aptal biri değildi bu Efsun; &quot;Ben onun kızıyım?&quot; derken bile babasının iyi bir&#160;adam olmadığını ima ediyordu. Sanırım&#160;bizimle işbirliği yapmak niyetindeydi ama&#160;önyargılarına yenilen Ali, gözünün önündeki&#160;gerçeği yine fark edemedi.</span></p>
<p><span style="font-weight:bold;">&quot;O zaman sen söyle Ömer!&quot; diyerek delikanlıya çattı. &quot;Nasıl bir adamdı senin&#160;müstakbel kayınpeder?&quot;</span></p>
<p><span style="font-weight:bold;">Genç kızın koltuğunun yanında, ayakta dikiliyordu Ömer. Hazırlıksız yakalanmış&#160;gibi kıpırdandı. Gözlerindeki öfke&#160;kıvılcımları harlanacak oldu ama kendini&#160;tutmasını bildi.</span></p>
<p><span style="font-weight:bold;">&quot;Allah rahmet eylesin,&quot; dedi serinkanlı görünümünü koruyarak. Sanki tanımadığı biri&#160;hakkında konuşuyormuş gibi sesinde hiçbir&#160;duygu belirtisi yoktu. &quot;Bana bir kötülüğü&#160;olmadı.&quot;</span></p>
<p><span style="font-weight:bold;">Hepsi bu, ne bir ayrıntı, ne başka bir söz ama bizim inatçı keçi peşini bırakmadı.</span></p>
<p><span style="font-weight:bold;">&quot;Peki müstakbel kayınpederin seni sever miydi?&quot; Yanıt vermesini beklemeden başıyla&#160;Ömer'in elini işaret etti. &quot;Dikkatimi çekti,&#160;sende de, Efsun Hanım'da da alyans yok...&quot;</span></p>
<p><span style="font-weight:bold;">Genç çift aynı anda sağ ellerinin parmaklarına baktılar.</span></p>
<p><span style="font-weight:bold;">Sözlerinin yarattığı etkiden memnun kalan yardımcım taşı gediğine koydu.</span></p>
<p><span style="font-weight:bold;">&quot;Yoksa rahmetli evlenmenize sıcak bakmıyor muydu?&quot;</span></p>
<p><span style="font-weight:bold;">&quot;Ne münasebet! Babam bizim evlenmemizi çok istiyordu.&quot; Kaşları çatılmış, gözlerinde&#160;öfke yalımları gezinmeye başlamıştı. &quot;Hem&#160;bunun babamın öldürülmesiyle ne ilgisi var?&quot;</span></p>
<p><span style="font-weight:bold;">Evet, anlayışlı polis Nevzat'ın sahneye çıkma anı gelmişti.</span></p>
<p><span style="font-weight:bold;">&quot;Sakin olun lütfen Efsun Hanım. Biz sadece babanızın katillerini bulmaya&#160;çalışıyoruz. Yoksa ne sizin, ne de Ömer&#160;kardeşimizin yaşamına karışmak gibi bir&#160;niyetimiz var.&quot;</span></p>
<p><span style="font-weight:bold;">Hayır, sözlerim yeterli olmadı, çatılmış kaşlar düzelmedi.</span></p>
<p><span style="font-weight:bold;">&quot;O zaman babamın iş yaşamını araştırmanız gerek. Çünkü ailesinden kimse ona zarar&#160;vermez.&quot;</span></p>
<p><span style="font-weight:bold;">Galiba sonunda bir yerlere varıyorduk.</span></p>
<p><span style="font-weight:bold;">&quot;Iş yaşamını da konuşacağız Efsun Hanım. Ama önce öğrenmek istediğim bir konu daha&#160;var. Babanızın ikinci eşi genç biri mi?&quot;</span></p>
<p><span style="font-weight:bold;">&quot;Genç biri,&quot; dedi manidar bir tavırla. &quot;Merak ettiğiniz buysa söyleyeyim, babamdan&#160;yirmi yaş daha genç. Benden sadece iki yaş&#160;büyük, sağlıklı, güzel bir hanım...&quot;</span></p>
<p><span style="font-weight:bold;">Güya sesine alaycı bir hava vermeye çalışıyordu ama içindeki derin kederi,&#160;patlamaya hazır öfkeyi gizleyemiyordu artık.</span></p>
<p><span style="font-weight:bold;">&quot;Haberi var mı?&quot;</span></p>
<p><span style="font-weight:bold;">&quot;Sabah telefon edip söyledim.&quot;</span></p>
<p><span style="font-weight:bold;">&quot;Neden telefon ettiniz, burada yaşamıyor mu?&quot;</span></p>
<p><span style="font-weight:bold;">Hemen giderdi merakımı.</span></p>
<p><span style="font-weight:bold;">&quot;Geçen hafta memleketine gitmişti,</span></p>
<p><span style="font-weight:bold;">Rize'ye...&quot;</span></p>
<p><span style="font-weight:bold;">&quot;Nasıl karşıladı?&quot;</span></p>
<p><span style="font-weight:bold;">&quot;Nasıl karşılasın, yıkıldı zavallıcık.&quot;</span></p>
<p><span style="font-weight:bold;">Zavallıcık derken samimiydi, üvey annesi için üzülüyordu. Babasından esirgediği acıma&#160;duygusunu, hayatlarına girerek&#160;mutluluklarını altüst eden bir kadından -ne&#160;kadını, kendi yaşında bir kızdan-esirgemiyordu. Bu Efsun sandığımdan daha&#160;olgun bir kızdı galiba.</span></p>
<p><span style="font-weight:bold;">&quot;Dönüyor mu İstanbul'a?&quot;</span></p>
<p><span style="font-weight:bold;">Usulca başını salladı.</span></p>
<p><span style="font-weight:bold;">&quot;Dönüyor, bu akşam yola çıkacak. Vefalı insandır Nazlı. Öyle şaşkın şaşkın bakmayın&#160;Nevzat Bey. Onun bir suçu yok. Yoksul, kimi&#160;kimsesi olmayan bir kızcağız. Yetişkin,&#160;kudret sahibi bir adam ona gönül vermiş. Ne&#160;yapsın?&quot;</span></p>
<p><span style="font-weight:bold;">&quot;Babanız gerçekten de âşık mıydı Nazlı Hanım'a?&quot;</span></p>
<p><span style="font-weight:bold;">&quot;Bilmiyorum,&quot; dedi omuz silkerek. &quot;Kim bilebilir... Babam biliyor muydu, ondan da&#160;emin değilim. Bildiğim, babamın eline para&#160;geçince başka bir adama dönüştüğü...&quot;</span></p>
<p><span style="font-weight:bold;">Leyla Barkm'ın, eski kocası Necdet Denizel hakkında söylediklerini hatırladım.&#160;&quot;Tek kuruş beklemeden, kızgın güneşin&#160;altında, yüzü gözü toz içinde, geçmişin&#160;izini bulmaya çalışan o genç arkeolog gitti,&#160;yerine, düşündüğü, dokunduğu, ilgilendiği&#160;her şeyi paraya çevirmeye çalışan bir&#160;işadamı geldi,&quot; demişti. İki maktulün de&#160;ortak yanı paranın onları değiştirmiş&#160;olmasıydı. Aslında günümüzde hiç de sıradışı&#160;bir durum değildi bu, aksine, insanların&#160;büyük çoğunluğunda rastlanan bir haldi ama&#160;bu benzerliğin bir gün arayla, aynı biçimde&#160;öldürülen ve üzerlerine sikke bırakılan iki&#160;kurban arasında görülmesi, cinayetin&#160;çözülmesini kolaylaştıracak önemli bir ipucu&#160;olabilirdi.</span></p>
<p><span style="font-weight:bold;">&quot;Yani iş yaşamının babanızı değiştirdiğini söylüyorsunuz...&quot;</span></p>
<p><span style="font-weight:bold;">Sözlerimin sonunu bile beklemeden titrek bir sesle şöyle dedi:</span></p>
<p><span style="font-weight:bold;">&quot;İş yaşamı değil, para Nevzat Bey, para... Üstad Necip Fazıl şöyle der:</span></p>
<p><span style="font-weight:bold;">'İnsanın kazandığı paradan değil, paranın kazandığı insandan korkulur.' &quot; Koyu mavi&#160;gözleri cesurca yüzümde gezindi. &quot;Evet, ne&#160;yazık ki babam son zamanlarda paranın&#160;kazandığı bir insan olmuştu. Kanunsuz bir&#160;işle mi uğraşıyordu, derseniz, fazla bir şey&#160;söyleyemem. Çünkü bilmiyorum ama son üç&#160;yıldır babam çok değişti. Demin de&#160;söylediğim gibi, o kanaatkar, inançlı adamın&#160;yerini, dünya nimetlerine gönül indiren,&#160;nefsinin kölesi olmuş biri aldı. Bu nedenle&#160;iş yaşamını araştırmanızı tavsiye ettim&#160;size.&quot;</span></p>
<p><span style="font-weight:bold;">&quot;Anladım,&quot; diyerek minnetle baktım genç kıza. &quot;Bu bilgi bizim için çok önemli. Acaba&#160;konuşmamız için bize verebileceğiniz isimler&#160;var mı? Babanızla iş yapan insanlardan&#160;diyorum...&quot;</span></p>
<p><span style="font-weight:bold;">Kısa bir kararsızlık anından sonra dudaklarında tuhaf bir gülümseme belirdi.</span></p>
<p><span style="font-weight:bold;">&quot;Necdet Denizel diyeceğim ama sanırım artık onunla konuşamazsınız. Sabah&#160;televizyon haberlerinde dinledim. O da&#160;öldürülmüş.&quot;</span></p>
<p><span style="font-weight:bold;">Tam tahmin ettiğim gibi, galiba resim yavaş yavaş ortaya çıkıyordu. İlk&#160;maktulümüzün Mukadder Kınacı'yla ilişkisi&#160;hakkında konuşmak istiyordum ama Efsun merak&#160;dolu gözlerini yüzüme dikerek sordu.</span></p>
<p><span style="font-weight:bold;">&quot;Katil aynı kişi mi?&quot;</span></p>
<p><span style="font-weight:bold;">&quot;Henüz katilin kim olduğunu bilmiyoruz ama bize yardım ederseniz, onu daha kolay&#160;yakalarız.&quot;</span></p>
<p><span style="font-weight:bold;">&quot;Tabii, yakalanmasını istiyorsanız,&quot; diyerek yeniden lafa girdi Ali. &quot;Deminden&#160;beri bakıyorum da, sanki babanızın ölümünü&#160;ilahi adaletmiş gibi karşılıyorsunuz. Bu&#160;durumda katilin yakalanması küçük bir&#160;ayrıntıdan ibaret sizin için..&quot;</span></p>
<p><span style="font-weight:bold;">Kararlı bir tavırla başını salladı Efsun.</span></p>
<p><span style="font-weight:bold;">&quot;Yanılıyorsunuz Ali Bey... Allah'ın takdiri demek, sadece şu an olanı&#160;kabullenmek değildir, bundan sonra tecelli&#160;edecekleri de kabullenmektir. O bitmeyen bir&#160;döngüdür. O döngüye her kim katılıyorsa,&#160;kuşku yok ki yüce Allah onlar için de&#160;takdirini kullanacaktır. Yani katilin&#160;yakalanması ve cezalandırılması da Hak&#160;Teala'nm takdiridir.&quot; Gözlerini bana dikti.&#160;&quot;Lütfen yanlış anlamayın Nevzat Bey. Elbette&#160;babamın katilinin bulunmasını isterim. Bu&#160;konuda elimden gelen her türlü yardımı&#160;yapmaya da hazırım.&quot;</span></p>
<p><span style="font-weight:bold;">&quot;Teşekkür ederim,&quot; diyerek konuyu ilk kurbana getirdim. &quot;Babanızın Necdet Denizel&#160;ile ilişkisi neydi, biliyor muydunuz?&quot;</span></p>
<p><span style="font-weight:bold;">&quot;Aynı heyette yer alıyorlardı. İkisi de Sultanahmet bölgesinde yapılacak inşaatlara&#160;karar veren bilirkişiler arasındaydı.&quot;</span></p>
<p><span style="font-weight:bold;">Aklıma gelen ilk isim Âdem Yezdan oldu. Necdet, bu adam için çalışıyordu, onun&#160;tarihi bölgede binalarını kolayca dikebilmesi için. Mukadder şehir&#160;planlamacısıydı, üstelik belediyede&#160;yetkiliydi, yani o da yapılacak binalarla&#160;ilgiliydi. iki maktulün arasında başka bir&#160;ortak nokta bulmak umuduyla henüz&#160;tanışmadığımız işadamının adını mırıldandım</span></p>
<p><span style="font-weight:bold;">&quot;Âdem Yezdan.&quot;</span></p>
<p><span style="font-weight:bold;">Genç kızın yüzünde beliren tiksintiyi gördüğümde doğru yolda olduğumu anladım.</span></p>
<p><span style="font-weight:bold;">&quot;Evet, Âdem Yezdan... Babanız onunla da iş yapıyordu, değil mi?&quot;</span></p>
<p><span style="font-weight:bold;">Yine ceketinin yakasını düzeltmeye girişti, hayır kaçak oynayacaktı.</span></p>
<p><span style="font-weight:bold;">&quot;O kadarını bilmiyorum...&quot;</span></p>
<p><span style="font-weight:bold;">Oysa biliyordu, hem de daha fazlasını, ama söylemeyecekti.</span></p>
<p><span style="font-weight:bold;">&quot;Âdem Yezdan adını duymuşluğum vardır. Fakat aralarındaki ilişki nedir, ondan&#160;haberim yok.&quot;</span></p>
<p><span style="font-weight:bold;">&quot;Âdem Yezdan'ı hiç gördünüz mü?&quot;</span></p>
<p><span style="font-weight:bold;">&quot;Görmedim... Ben okulumla ilgiliyim, babamın işlerine hiç karışmadım. Ofisine&#160;yılda bir kez ya giderim, ya gitmem.&quot;</span></p>
<p><span style="font-weight:bold;">&quot;Ne okuyorsunuz?&quot;</span></p>
<p><span style="font-weight:bold;">&quot;İlahiyat Fakültesi'ni bitirdim.&quot;</span></p>
<p><span style="font-weight:bold;">Aramızdaki ince uzun sehpanın üzerinde duran kitapları göstererek mırıldandı. &quot;Şu&#160;anda master yapıyorum...&quot; Bakışlarım&#160;kitaplara kaydı: &quot;Tefsir-i Kebir, Te'vilat /&#160;Muhyiddin İbn Arabi, Letaifül İşaret Fi Tef&#160;simi Kuran / Kuşeyri, Tefsirul Kura- nul&#160;Azim / Sehl Bin Abdullah Et Tusteri&quot;&#160;yazılarını güçlükle okuyabildim.</span></p>
<p><span style="font-weight:bold;">&quot;Gördüğünüz kitaplar Kur'an'm tefsiri hakkındadır... Ben Kur'an'm tefsiri ve&#160;tevili üzerine çalışıyorum. Yani Allah'ın&#160;kitabının görünenin ötesindeki anlamları...</span></p>
<p><span style="font-weight:bold;">O anlamları kavramadan mukaddes kitabımızı anlamak mümkün değil- dir. Kur'an'ı doğru&#160;olarak anlayamayanlar ise hiçbir zaman&#160;Allah'ı doğru olarak kavrayamazlar. &quot;</span></p>
<p><span style="font-weight:bold;">Tümüyle yabancısı olduğum bir konuydu...</span></p>
<p><span style="font-weight:bold;">&quot;Hımm,&quot; diye durumu kurtarmaya çalışırken, Ali bütün açık sözlülüğüyle&#160;düşündüklerini dile getirdi.</span></p>
<p><span style="font-weight:bold;">&quot;Valla Efsun Hanım, söyledikleriniz benim için hiçbir anlam taşımıyor.&quot;</span></p>
<p><span style="font-weight:bold;">Sanki karşısında cansız bir nesne varmış gibi bomboş gözlerle baktı Efsun... Yanıt&#160;vermeyecek sandım ama yardımcımın sözleri&#160;ruhunu ateşlemişti.</span></p>
<p><span style="font-weight:bold;">&quot;Furkan Suresi'nde şöyle buyrulur,&quot; dedi öfkesini bastıran saygılı bir sesle.</span></p>
<p><span style="font-weight:bold;">&quot;'Rahman'm o kullan ki, onlar yeryüzünde vakar ve tevazu ile yürürler, cahiller&#160;kendilerine hoşa gitmeyecek laflar&#160;ettiğinde, onlara hadi selametle, derler.'&#160;Ben de size öyle söylüyorum Ali Komiser,&#160;selametle gidin. Söylediklerimi anlamanız&#160;gibi bir beklentim yok zaten.&quot;</span></p>
<p><span style="font-weight:bold;">Bayılırdı Ali böyle polemiklere, hemen yapıştırdı lafı.</span></p>
<p><span style="font-weight:bold;">&quot;O zaman bütün bu ayrıntıları niye anlatıyorsunuz?&quot;</span></p>
<p><span style="font-weight:bold;">Genç kızın sinirden çenesi titremeye başlamıştı, hırsla ağzını açtı ama bizimki&#160;konuşmasına izin vermedi.</span></p>
<p><span style="font-weight:bold;">&quot;Yok küçükhanım, hiç öyle bakmayın, beni korkutamazsınız. Kur'an sizin için ne kadar&#160;değerliyse, benim için de o kadar değerli.&#160;Söyleyeceklerim, okuduğunuz kitaplarda&#160;yazmaz ama gerçek olduğundan emin&#160;olabilirsiniz. Her kim ki kendini Tann'mn&#160;yerine koyar da can alırsa, o zaman&#160;karşısında bizi bulur. Her kim ki, ister&#160;haklı, ister haksız olsun birini öldürürse,&#160;karşısında bizi bulur.&quot; îşaretparmağıyla&#160;Efsun'u ve yanında dikilen Ömer'i gösterdi.&#160;&quot;Siz buna, Takdiri İlahi, derseniz doğrudur,&#160;kader, derseniz o da doğrudur. Fakat bu&#160;cinayetlerin hesabının ahirete kalacağını&#160;düşünüyorsanız, işte bu yanlıştır. Hesap bu&#160;dünyada görülecektir. Allah'ın sopası yoktur&#160;ama bizim gibi adamlan vardır. Yani&#160;diyeceğim şu ki, bize söylediğiniz her yalan&#160;Allah'a söylenmiş bir yalandır. Bizden&#160;sakladığınız her bilgi, Allah'tan saklanmış&#160;demektir. Bu yüzden, hem bu dünyada, hem&#160;ahirette başınızın belaya girmemesi için&#160;bizimle işbirliği yapmanız, bize yakın&#160;durmanız sizin haynnızadır.<sup>M&#160;</sup>&quot;Cinayetlerini birer mesaj haline&#160;getirebilecek kadar da zeki.&quot;</span></p>
<p><span style="font-weight:bold;">Efsun ile Ömer'in bize ne kadar yakın duracaklarından, ne dereceye kadar yardım&#160;edeceklerinden emin olamasak da, Ali'nin&#160;heyecanlı söylevinden sonra fazla kalamadık&#160;kitaplarla dolu o geniş odada. Ama&#160;ayrılmadan önce Melek Hanım'ı görmek&#160;istedik. Hayret, hiç karşı çıkmadı Efsun.</span></p>
<p><span style="font-weight:bold;">Dar koridoru geçip, ellerini odanın tavamna doğru açmış, mırıl mırıl dualar okuyan en az&#160;yirmi kişilik kadın kalabalığının arasında,&#160;yatağında oturan Melek Hanım, ne kızı kadar&#160;metin görünüyordu, ne de terk edilen bir&#160;kadın kadar öfkeli. Bizi fark edince,&#160;geçirdiği felç nedeniyle sağa doğru çekilen&#160;yüzünü siyah tülbendini çekiştirerek&#160;saklamaya çalıştı ama mavi gözlerinden&#160;süzülen yaşlan gizleyemedi. Onu terk eden,&#160;belki de bu hale gelmesinin baş sorumlusu&#160;olan eski kocasının ölümüne mi ağlıyordu,&#160;yoksa kendi kötü kaderine mi?</span></p>
<p><span style="font-weight:bold;">Ölüm de tıpkı evlilik gibi, doğum gibi yaşamımızı tümüyle değiştiren, hayatın&#160;anlamını bir kez daha düşünmeye Çağıran&#160;olaylardan biridir. Hele bu ölüm, cinayet&#160;sonucunda gerçekleşmişse insanın kendisine&#160;şunu sorması kaçınılmazdır: Neden? Katilin&#160;kurbanı hangi sebeple öldürdüğü değildir&#160;sadece merak edilen? Bir insanın başka bir&#160;insanı öldürmesi, öldürebilmesidir daha çok.</span></p>
<p><span style="font-weight:bold;">Merak orada da kalmaz, mutlaka katilin</span></p>
<p><span style="font-weight:bold;">karakterine, iyi biri mi, yoksa canavar</span></p>
<p><span style="font-weight:bold;">ruhlu bir psikopat mı olduğuna kadar uzanır.</span></p>
<p><span style="font-weight:bold;">Katil ister iyi biri olsun, isterse kötü,</span></p>
<p><span style="font-weight:bold;">fark etmez, sorgulama insanın analizine</span></p>
<p><span style="font-weight:bold;">kadar varır. İnsanı iyi bir varlık olarak</span></p>
<p><span style="font-weight:bold;">kabul edenler, genellikle cinayet karşısında</span></p>
<p><span style="font-weight:bold;">şaşkınlığa düşerler, 'İnsani<sup>A</sup> bitmiş,'</span></p>
<p><span style="font-weight:bold;">gibilerden cümlelerle yazıklanır dururlar.</span></p>
<p>•</p>
<p><span style="font-weight:bold;">insanı kötü bir varlık olarak görenler içinse durum daha basittir olanları hiç&#160;yadırgamazlar. Onlar için yapılacak tek&#160;eylem vardır: Katili ve suçluları acımasızca&#160;cezalandırmak. Katil, lerden daha acımasız,&#160;daha gaddar, daha vahşi olunursa suçun&#160;azalacağını sanırlar. Farkında olmadan,&#160;çözüm için katillerin uyguladığı yöntemleri&#160;önerirler. Benim gibi insanı, merhametle&#160;acımasızlığın, şefkatle şiddetin,&#160;yaratıcılıkla yıkıcılığın karışımı olarak&#160;görenler içinse cinayet, şaşırtıcı bir durum&#160;olmasa da, iyiyle kötü arasındaki bu savaşta&#160;hep iyiliğin galip geleceğini umduğumuzdan,&#160;hayal kırıklığı yaratan bir durumdur.</span></p>
<p><span style="font-weight:bold;">İşte bu yüzden, Mukadder Kmacı'nın evinden ayrılırken çaresizliğe, umutsuzluğa&#160;benzer bir duygu kaplamıştı içimi. Ama&#160;arabayı çalıştıran Ali benim gibi&#160;düşünmüyordu. Eve girerken ruhunu kaplayan&#160;öfke, büyük muammayı çözmüş bir polisin umut&#160;dolu heyecanına dönüşmüştü. Şüpheliler&#160;arasında baş sıraya koyduğu eski solcu, yeni&#160;çevreci Namık Karaman'la sevgilisi Leyla&#160;Barkın'm yerini, şimdi El-Kaide ya da</span></p>
<p><span style="font-weight:bold;">Hizbullahçı olduklarından zerrece kuşku duymadığı Efsun ile Ömer almıştı. Yol&#160;boyunca aradığımız katillerin bu gençler&#160;olduğunu anlatıp durdu. Haklı da olabilirdi.&#160;Bu gençlerin en azından Mukadder Kmacı'yı&#160;öldürmek için geçerli bir nedenleri vardı&#160;ama Necdet Denizel'i neden ortadan kaldırmak&#160;istesinlerdi? Üstelik bütün o sikkelere,&#160;cesetlerin bedenlerini birer ok haline&#160;getirerek tarihi mekânlara bırakmalarına ne&#160;gerek vardı? Ali de benim gibi bu sorulara&#160;doyurucu yanıtlar veremiyordu. O yüzden&#160;tartışmayı daha fazla uzatmak yerine,&#160;pardöşümün içine gömülüp gözlerimi&#160;dinlendirmeyi tercih ettim... İçim geçmiş...</span></p>
<p><span style="font-weight:bold;">&quot;Başkomiserim... Başkomiserim,&quot; diyen Ali'nin sesiyle gözlerimi açtığımda&#160;emniyetin dar sokağının önüne gelmiştik.&#160;Bizim sokakta trafik yine hercümerçti.</span></p>
<p><span style="font-weight:bold;">Ali'yi bu cendereye sokmanın anlamı yoktu. Hem çocuğun acelesi de vardı, çalışma saati&#160;bitmeden belediyeye yetişmeliydi. Mukadder&#160;Kmacı'nın mesai arkadaşlarıyla görüşmesi&#160;gerekiyordu. Bakalım, kızının söylediği&#160;gibi, gerçekten de dün sabah erkenden işine&#160;gitmiş miydi? Gittiyse işten ne zaman&#160;ayrılmıştı? O gün ziyaretine gelen birileri&#160;olmuş muydu? Ama en az bunlar kadar önemli&#160;başka bir bilgiye daha ulaşması gerekiyordu,&#160;jvtukadder Kınacı ile Necdet Denizel'in&#160;birlikte katıldığı bilirkişi heyetinde başka&#160;kimler vardı?</span></p>
<p><span style="font-weight:bold;">Ben de Zeynep'ten gelişmeleri aldıktan sonra Leyla parkm'la buluşacaktım. Ama önce&#160;kadını aramalı, randevu almalıydım. Sokağın&#160;başında indim Ali'nin arabasından. Emniyetin&#160;bahçesine girerken çevirdim numarasını. Uzun&#160;süre açmadı Leyla Hanım, vazgeçmek üzereydim&#160;ki, otoriter sesi duyuldu telefonun öteki&#160;ucundan.</span></p>
<p><span style="font-weight:bold;">&quot;Alo, alo buyurun?&quot;</span></p>
<p><span style="font-weight:bold;">&quot;Merhaba Leyla Hanım... Ben Başkomiser Nevzat... Müsait miydiniz?&quot;</span></p>
<p><span style="font-weight:bold;">Kısa bir sessizliğin ardından yanıtladı.</span></p>
<p><span style="font-weight:bold;">&quot;Merhaba Nevzat Bey.&quot; Sesi yabancılıktan kurtulmuştu. &quot;Buyurun.&quot;</span></p>
<p><span style="font-weight:bold;">&quot;Rica ederim... Mesaiden sonra görüşürüz demiştik ya...&quot;</span></p>
<p><span style="font-weight:bold;">&quot;Evet, tabii... işim erken bitecek gibi görünüyor... iki saat sonra buluşalım mı?&quot;</span></p>
<p><span style="font-weight:bold;">&quot;Nerede?&quot;</span></p>
<p><span style="font-weight:bold;">&quot;Sultanahmet'te... Dikilitaş'a ne dersiniz? Dikilitaş'm önünde...&quot;</span></p>
<p><span style="font-weight:bold;">&quot;Tamam.&quot;</span></p>
<p><span style="font-weight:bold;">&quot;Konstantin'in sikkesini de getiriyorsunuz, değil mi?&quot;</span></p>
<p><span style="font-weight:bold;">&quot;Getiriyorum. Görüşmek üzere.&quot;</span></p>
<p><span style="font-weight:bold;">Fazla zaman yoktu, hızlı adımlarla emniyet binasına yöneldim.</span></p>
<p><span style="font-weight:bold;">Yine bilgisayarın başındaydı Zeynep. Geceden beri birkaç saatlik uykuyla&#160;durmasına rağmen, harıl harıl çalışmayı&#160;sürdürüyordu. Onu izlerken, hamarat ve zeki&#160;bir elemana sahip olan bir amirin gururundan&#160;ziyade, bir babanın kızına duyduğu şefkati&#160;hissettim. Oysa Zeynep'i hiç kızımın yerine&#160;koymamıştım. Sadece bir kez rüyamda Aysun'u&#160;Zeynep olarak görmüştüm. Evet, konuştuğum&#160;benim kızımdı, sesi, mimikleri, -tepkileri&#160;Aysun'unki gibiydi ama yüzü Zeynep'in&#160;yüzüydü. Aklımın uygun görmediğini&#160;bilinçaltım doğru bulmuştu demek.</span></p>
<p><span style="font-weight:bold;">&quot;Aa, merhaba Başkomiserim.<sup>M</sup> Sonunda beni görmüştü. &quot;Ne zaman geldiniz?&quot;</span></p>
<p><span style="font-weight:bold;">&quot;Yeni girdim içeri. Nasılsın bakalım?&quot;</span></p>
<p><span style="font-weight:bold;">Uykusuzluktan kızarmış gözlerini kırpıştırarak baktı.</span></p>
<p><span style="font-weight:bold;">&quot;Fena değil.&quot; Eliyle bilgisayarın ekranını gösterdi. &quot;Leyla Barkın'ın parmak&#160;izini tarıyordum.&quot;</span></p>
<p><span style="font-weight:bold;">Yanlış anlamıştı, ben onun halini sormuştum, o soruşturmayı anlatmaya&#160;başlamıştı.</span></p>
<p><span style="font-weight:bold;">&quot;İyi de, yorgun görünüyorsun,&quot; dedim ne demek istediğimi anlaması için. &quot;Biraz&#160;dinlenseydin...&quot;</span></p>
<p><span style="font-weight:bold;">Minnettar bir gülümseme süsledi bitkin yüzünü.</span></p>
<p><span style="font-weight:bold;">&quot;Sağ olun Başkomiserim, aslında o kadar kötü değilim.&quot;</span></p>
<p><span style="font-weight:bold;">Geçiştirmeye çabalıyordu.</span></p>
<p><span style="font-weight:bold;">&quot;Yemek yedin mi bari?&quot;</span></p>
<p><span style="font-weight:bold;">Sanki amiri değil de öz babasıymışım gibi biraz şımararak endişemi gidermeye çalıştı.</span></p>
<p><span style="font-weight:bold;">&quot;Yedim, yedim, az önce kocaman bir pideyi mideme indirdim.&quot;</span></p>
<p><span style="font-weight:bold;">Böyle davranması hoşuma gidiyordu ama ona inanmamıştım. Gözlerimdeki endişenin&#160;sürdüğünü fark edince, çökmüş omuzlarım&#160;dikleştirerek güçlü bir sesle söylendi.</span></p>
<p><span style="font-weight:bold;">&quot;Gerçekten iyiyim Başkomiserim. Şu parmak izi meselesini halledince daha iyi&#160;olacağım.&quot;</span></p>
<p><span style="font-weight:bold;">&quot;iyi ol... Çünkü sana her zaman ihtiyacım var. Sadece bu davada değil, her zaman...&#160;Neyse, şu Âdem Yezdan... Müteahhit olan&#160;adam. Araştırabildin mi?&quot;</span></p>
<p><span style="font-weight:bold;">Mahcup bir esinti geçti yüzünden.</span></p>
<p><span style="font-weight:bold;">&quot;Ne yazık ki hayır Başkomiserim... Vakit olmadı.&quot; Eliyle bilgisayarın yanında duran&#160;raporları gösterdi. &quot;Necdet Denizel'le&#160;Mukkader Kmacı'nın otopsi raporları geldi,&#160;onları inceledim.&quot;</span></p>
<p><span style="font-weight:bold;">Güzel haberdi ama yine de uyarmadan edemedim.</span></p>
<p><span style="font-weight:bold;">&quot;Âdem Yezdan da önemli, onu atlamayalım Zeynep, olur mu?&quot;</span></p>
<p><span style="font-weight:bold;">Yanaklarmdaki kızıllık iyice koyulaştı.</span></p>
<p><span style="font-weight:bold;">&quot;Emredersiniz...&quot;</span></p>
<p><span style="font-weight:bold;">Ayakta dikilmeyi sürdürerek ilgiyle sordum.</span></p>
<p><span style="font-weight:bold;">&quot;Peki şu otopsi raporları... İşimize yarar bir şey var mı?&quot;</span></p>
<p><span style="font-weight:bold;">Raporları eline aldı.</span></p>
<p><span style="font-weight:bold;">&quot;İki maktulün de ölüm nedeni aynı.&quot; Sayfanın üzerin- dekileri okudu, &quot;ikisi de&#160;arteria karotisin kesilmesi sonucu oluşan&#160;hipovolemik şok sonucu yaşamlarını&#160;kaybetmişler.&quot; Başını kaldırdı. &quot;Yani, hızlı&#160;ve aşırı kan kaybı sonucu ölmüşler. İşin&#160;ilginç tarafı, bu işi yapan kişi bir&#160;uzmanmış. Oldukça düzgün kesikler açmış.&#160;Üstelik boyunlanndaki yaraların yereri&#160;neredeyse milimi milimine aynı.&quot;</span></p>
<p><span style="font-weight:bold;">&quot;Peki ölüm saatleri belirlendi mi?&quot;</span></p>
<p><span style="font-weight:bold;">&quot;Biliyorsunuz, ölüm saatini kesin olarak söyleyemiyoruz. <sup>A</sup>ncak her iki cesette de&#160;ölüm lekeleri tam olarak oluşmuş. (51üm&#160;lekelerinin oluşması için en az 15 saat&#160;gerekir. Bu durumda her ikisi de&#160;bulduğumuzdan en az 15 saat önce öldürülmüş&#160;olmalı. Necdet Denizel salı günü, sabahın&#160;5'inde bulunmuştu. 15 saat geriye gidersek,&#160;pazartesi günü öğleden sonra saat 14'ten&#160;önce öldürüldüğünü söyleyebiliriz. Mukadder&#160;Kınacı'yı ise çarşamba günü gece l'de&#160;bulmuştuk. 15 saat geriye gidersek onun da&#160;salı günü, saat 10'dan önce öldürüldüğünü&#160;söyleyebiliriz. Tabii, yaklaşık olarak.&quot;</span></p>
<p><span style="font-weight:bold;">Zeynep, kurbanların ölüm zamanlarını anlatırken, aklım başka bir konuya&#160;takılmıştı: Gerek Necdet Denizel, gerekse&#160;Mukadder Kınacı yaşlı değillerdi, üstelik&#160;güçlü kuvvetli adamlardı.</span></p>
<p><span style="font-weight:bold;">&quot;Kurbanlar, katillere karşı koymamışlar mı?&quot;</span></p>
<p><span style="font-weight:bold;">Otopsi raporuna bir kez daha göz attı.</span></p>
<p><span style="font-weight:bold;">&quot;Hayır, katille kurbanlar arasında boğuşma olduğunu gösteren hiçbir belirti&#160;yok. Sadece Necdet Denizel'in sol batınında&#160;iri metal para büyüklüğünde lekeler var.&#160;Sanki biri iri bir sopayla sertçe&#160;dürtüklemiş onu. Ama lekeler yeni değil,&#160;epey önce olmuş.&quot;</span></p>
<p><span style="font-weight:bold;">&quot;Lekelerin zamanı konusunda kesin bir şey söyleyemiyorlar mı?&quot;</span></p>
<p><span style="font-weight:bold;">&quot;Söyleyemiyorlar ama en az bir hafta önce olmalı. Öyle iki günlük darp izi olsaydı&#160;belli olurdu. Kesin olan şu ki, kurbanlar&#160;katillere karşı direnmemişler ya da&#160;direnememişler.&quot;</span></p>
<p><span style="font-weight:bold;">&quot;O halde katiller kurbanları uyuşturarak kaçırmış olma- lüar...&quot;</span></p>
<p><span style="font-weight:bold;">&quot;Ben de öyle düşünüyorum Başkomiserim. Eğer kurbanlar kendi ayaklarıyla ölüme&#160;gitmedilerse uyuşturularak kaçırılmışlardır.&#160;Sanırım ölüm anında da uyuşturulmuş&#160;haldeydiler. Kurbanlar öldüklerini fark&#160;etmemişlerdir bile.&quot;</span></p>
<p><span style="font-weight:bold;">İşte bu ilginçti. Katil ya da katiller bir gün arayla iki insanı boğazlamaktan&#160;çekinmeyecek kadar zalim ama onlara acı&#160;Çektirmeyi istemeyecek kadar da&#160;merhametliydiler.</span></p>
<p><span style="font-weight:bold;">&quot;Kurbanların ölürken uyuşturulmuş olduklarından emin misin?&quot;</span></p>
<p><span style="font-weight:bold;">Koyu renk gözleri kararsızca süzüldü.</span></p>
<p><span style="font-weight:bold;">&quot;Emin değilim ama az önce de söylediğim gibi, kurbanların kötü muamele ya da işkence&#160;gördüklerine dair bir kanıt yok. Yine de&#160;emin olmak için adli tıpçılardan cesetlerde&#160;pro- pofol aramalarını istedim.&quot;</span></p>
<p><span style="font-weight:bold;">&quot;Pro... ne?&quot;</span></p>
<p><span style="font-weight:bold;">&quot;Propofol,&quot; diye yineledi anlayışla. &quot;Genel anestezide kullanılan temel madde.</span></p>
<p><span style="font-weight:bold;">Ama piyasada Diprivan olarak biliniyor. Bu madde ameliyatlarda kullanılıyor. Vücuda&#160;damar yoluyla verildikten sonra genel kan&#160;dolaşımıyla karaciğere geliyor ve&#160;detoksifikasyon ve eliminasyon işlemine&#160;burada tabi tutuluyor. Propofol, karaciğerde&#160;metabolize edilince...&quot;</span></p>
<p><span style="font-weight:bold;">Artık takip edemiyordum.</span></p>
<p><span style="font-weight:bold;">&quot;Tamam tamam Zeynepcim, anladığım kadarıyla eğer cesetlerde bu maddelerden&#160;bulunursa, öldürülmeden önce kurbanlara&#160;genel anestezi yapıldığını öğrenmiş&#160;olacağız, öyle mi?&quot;</span></p>
<p><span style="font-weight:bold;">&quot;Aynen öyle Başkomiserim.&quot; Gözlerindeki yorgunluk silinir gibi oldu. &quot;Eğer öyleyse&#160;zanlılar arasında bir doktor aramamız&#160;gerekecek.&quot;</span></p>
<p><span style="font-weight:bold;">İkimizin de aklına aynı isim gelmişti kuşkusuz, ama açıkça söylemeden önce, &quot;Ve&#160;görece insancıl biri...&quot; diye geliştirdim&#160;varsayımını. &quot;Öldürmekten hoşlanmayan ama&#160;yine de cinayet işleyen biri...&quot;</span></p>
<p><span style="font-weight:bold;">&quot;Haklısınız, başka çaresi kalmadığı için öldüren biri... İşlediği cinayetlerle&#160;kamuoyunun dikkatini haklı davalarına&#160;çekmeye çalışan idealist biri...&quot;</span></p>
<p><span style="font-weight:bold;">Emin olmak için zanlının profilini tanımlamayı sürdürdüm.</span></p>
<p><span style="font-weight:bold;">&quot;Üstelik insan öldürebilecek kadar cesur, cinayetlerini birer mesaj haline&#160;getirebilecek kadar da zeki ve soğukkanlı.&quot;</span></p>
<p><span style="font-weight:bold;">Zanlıya destek verecek kişilere geçti Zeynep.</span></p>
<p><span style="font-weight:bold;">&quot;Aynı zamanda cinayetlerinde ona yardım edecek yandaşların bulunduğu bir&#160;organizasyona ya da bir derneğe sahip.&quot;</span></p>
<p><span style="font-weight:bold;">Artık zanlının adını söyleyebilirdik.</span></p>
<p><span style="font-weight:bold;">&quot;Namık Karaman,&quot; diye mırıldandım. &quot;Namık Karaman demek istiyorsun, değil mi?&quot;</span></p>
<p><span style="font-weight:bold;">Usulca başını salladı Zeynep.</span></p>
<p><span style="font-weight:bold;">&quot;Ve belki de bütün o tarihi ritüelleri hazırlamasında ona yardım eden sevgilisi&#160;Leyla Barkın.&quot;</span></p>
<p><span style="font-weight:bold;">&quot;Cinayet soruşturmaları da tarih bilimi gibidir.&quot;</span></p>
<p><span style="font-weight:bold;">Leyla Barkın henüz ortalıkta yoktu ama akşamın soğuk griliği usulca çökmeye&#160;başlamıştı Sultanahmet Meydanı'nm üzerine.&#160;Turist grupları ağır ağır ortalıktan&#160;çekilirken, çoğu kestane ve çınardan oluşan&#160;görkemli ağaçların sürekli konukları&#160;sığırcıklar, sürüler halinde dallara konup&#160;kalkıyor, uzun uykularına dalmadan önce&#160;günün son ışıklarının tadını çıkarmaya&#160;çalışıyorlardı. İçinde Byzas ile&#160;Konstantin'in madeni paralarının bulunduğu&#160;deri çantamın sapını sıkıca kavrayıp çoğu&#160;orta yaşın üzerindeki İngilizlerden oluşan&#160;en az yirmi kişilik son turist kafilesinin&#160;arasından geçerek ulaştım Dikilitaş'a.&#160;Çocukluğumdan beri defalarca ziyaret etmiş&#160;olmama rağmen, üzerindeki hiyeroglifleri her&#160;defasında yeniden görüyormuşum duygusuna&#160;kapıldığım bu pembe granitten yontulmuş&#160;taşın önünde durup sert gövdesine büyük bir&#160;ustalıkla kazınmış dünyanın en eski&#160;dillerinden birinin tuhaf şekillerini&#160;incelemeye koyuldum. Kartallar, aslanlar,&#160;gözler, güneşler, dalgalı nehirler, uçsuz&#160;bucaksız çöller, bilmediğim bir dilin&#160;bilmediğim simgeleri...</span></p>
<p><span style="font-weight:bold;">&quot;Muhteşem değil mi?&quot;</span></p>
<p><span style="font-weight:bold;">Başımı çevirince, arkamda dikilen Leyla Barkm'nm ela gözleriyle karşılaştım. Hayır,&#160;bana bakmıyordu, o da hayranlıkla&#160;Dikilitaş'ın üzerindeki simgeleri süzüyordu.&#160;Dalgın dalgın sürdürdü sözlerini.</span></p>
<p><span style="font-weight:bold;">&quot;Kim der ki üç bin beş yüz yıllık diye? Sanki yepyeni... Bienale hazırlanan günümüz&#160;sanatçılarından birinin yapıtı gibi.&quot;</span></p>
<p><span style="font-weight:bold;">O kadarını bilmiyordum ama olağanüstü bir eser olduğu kesindi. Yeniden Dikilitaş'a&#160;bakarak sordum.</span></p>
<p><span style="font-weight:bold;">&quot;Konstantin mi diktirmiş bunu?&quot;</span></p>
<p><span style="font-weight:bold;">&quot;Hayır, I. Thedosius... Ama haklı olduğunuz bir yan var. Taşı ilk fark eden&#160;Konstantin olmuş. O zamanlar bu obelisk,&#160;Mısır'da, Annu kentinde dikiliymiş.&quot;</span></p>
<p><span style="font-weight:bold;">Karşısında öğrencisi varmış gibi ders verir bir edayla konuşuyordu. Hiç alınmadan&#160;sordum.</span></p>
<p><span style="font-weight:bold;">&quot;Niye orada dikiliymiş?&quot;</span></p>
<p><span style="font-weight:bold;">Cahilliğimi hoşgörüyle karşıladığını belirten kalender bir anlam canlandı&#160;yüzünde.</span></p>
<p><span style="font-weight:bold;">&quot;Çünkü bu taş Roma imparatorlarının başarıları için değil, Firavun III.</span></p>
<p><span style="font-weight:bold;">Tutmosis'in zaferleri için yontulmuş.&quot;</span></p>
<p><span style="font-weight:bold;">Anıtın kuzeybatı cephesine yöneldi. &quot;Bakın, burada yazıyor işte.&quot; Deminden beri anlamını&#160;çözmeye çalıştığım metni kolayca okudu.</span></p>
<p><span style="font-weight:bold;">&quot;18. sülaleden Yukarı ve Aşağı Mısır'ın sahibi III. Tutmo- sis, Tanrı Amon'a&#160;kurbanını sunduktan sonra Horus'un&#160;yardımıyla bütün denizleri ve nehirleri&#160;hükmü altına alarak hükümdarlığının otuzuncu&#160;yılı bayramında, bu sütunu zamanın&#160;getireceği bütün bayramlar adına yaptırdı ve&#160;dikti.&quot;</span></p>
<p><span style="font-weight:bold;">Karanlıkla birlikte koyulaşan gözleri, yorgun yüzümde durdu.</span></p>
<p><span style="font-weight:bold;">&quot;Romalılar Mısır'ı fethettikten sonra birçok imparator bu taşı görmesine rağmen&#160;pek umursamamış. Ta ki büyük Konstantin'e&#160;kadar. Roma imparatorluğu'nun başkentini&#160;Roma'dan Byzantion'a, yani yıllar sonra&#160;kendi adıyla anılacak bu kente taşıyan&#160;Konstantin, yeni şehrini güzelleştirmek için&#160;dünyanın her yanındaki görkemli anıtları,&#160;heykelleri, sanat yapıtlarını buraya&#160;toplamak istemiş. Amacı Byzantion'u&#160;yeryüzünün en güzel kenti yapmakmış. Bu&#160;amaçla Mısırlılara da tatlı sert bir mektup&#160;yazarak şöyle demiş:</span></p>
<p><span style="font-weight:bold;">'Gemileriniz Karadeniz'e çıkarken sizleri cömertçe karşılayan ve beslenmesine yardımcı&#160;olduğunuz bu şehrin güzelleşmesine katkıda&#160;bulunmanız için bu yekpare taşı yollamanız&#160;yerinde olur.'&quot;</span></p>
<p><span style="font-weight:bold;">&quot;Mısırlılar da yollamışlar mı?&quot; diye merakla sordum.</span></p>
<p><span style="font-weight:bold;">&quot;Orası belli değil. Dikilitaş'ın ne zaman bu şehre geldiği bilinmiyor. Bilinen, taşm&#160;buraya geldikten sonra da uzunca bir dönem&#160;Kadırga Limanı'nda kaldığı. Dikilitaş'ın bu&#160;kaidenin üzerine oturtulması için I.&#160;Teodosius'un başa geçmesi gerekmiş.&#160;Teodosius, kazandığı zaferlerin şerefine&#160;Dikilitaş'ı hipodroma getirmek istemiş.</span></p>
<p><span style="font-weight:bold;">Fakat bu sanıldığı kadar kolay olmamış, imparatorun Kadırga Limanı'ndan hipodroma&#160;kadar özel bir yol yaptırması gerekmiş.</span></p>
<p><span style="font-weight:bold;">Ancak üç gün süren zorlu bir taşıma sürecinin ardından taş buraya kadar&#160;getirilebilmiş.&quot; Eliyle alttaki kaideyi&#160;gösterdi. &quot;Taşı bunun üzerine oturtmak ise&#160;kimilerine göre 30, kimilerine göre 32 gün&#160;sürmüş. Bakın şuradaki Grekçe yazı şöyle&#160;diyor:</span></p>
<p><span style="font-weight:bold;">'Hep yerde duran bu taşı dikme cesaretini İmparator Te- odosius gösterdi ve ona&#160;Proclus yardım etti. Taş bu şekilde otuz iki&#160;günde yerine dikildi.'</span></p>
<p><span style="font-weight:bold;">Şuradaki Latince yazı ise doğrudan taşın ağzından yazılmış.</span></p>
<p><span style="font-weight:bold;">'Önceleri direnmiştim fakat yüce efendimizin emirlerine itaat ederek, yenilen&#160;tiranlar üzerinde zafer çelengini taşımam&#160;gerekti. Her şey Teodosius ve onun her zaman&#160;yaşayacak olan sülalesine boyun eğiyor. Ben&#160;de boyun eğdim ve Reis Proclus'un idaresi&#160;altında, üç tane on günde bu meydanda&#160;yükselmek zorunda kaldım.&quot;'</span></p>
<p><span style="font-weight:bold;">Gülümseyerek kaidenin üzerindeki insan kabartmalarını gösterdim.</span></p>
<p><span style="font-weight:bold;">&quot;Bunlar kim?&quot;</span></p>
<p><span style="font-weight:bold;">&quot;Teodosius ile ailesi... Kaidenin şu yüzünde de taşın dikilişinin öyküsü&#160;kabartmalarla anlatılıyor.&quot;</span></p>
<p><span style="font-weight:bold;">Bir süre daha kabartmaları izledim. Evet ilginçti ama beni ilgilendiren Teodosius&#160;değil, başka bir imparatordu.</span></p>
<p><span style="font-weight:bold;">&quot;Bu meydanı yaptıran da Konstantin miydi?&quot;</span></p>
<p><span style="font-weight:bold;">&quot;Hipodromu mu demek istiyorsunuz?&quot; diye düzeltti beni. &quot;Evet, burada bir hipodrom&#160;vardı. Ama hipodromu yaptıran Konstantin&#160;değil, ondan yıllarca önce yaşayan Septimus&#160;Severus'tu. Konstantin, Byzantion'u başkent&#160;yapmaya karar verince hipodromu da&#160;genişletti.&quot; Eliyle kendi çevresinde bir&#160;daire çizdi. &quot;Burayı at yarışlarının&#160;yapıldığı, gladyatörlerin ölümüne&#160;dövüştükleri, ayaklanmaların yaşandığı bir&#160;arena olarak düşünün. Etrafı mermer ve&#160;taştan oturma sıralarıyla çevrilmiş kocaman&#160;bir arena. Tam ortasında imparatorluğun&#160;değişik vilayetlerinden getirtilen, bu&#160;Dikilitaş, şuradaki Yılanlı Sütun ve az&#160;ilerdeki Örmeli Sütun gibi anıtsal&#160;yapıtlar... Gözünüzün önüne getirebiliyor&#160;musunuz Nevzat Bey?&quot; Sanki yapamayacağımdan&#160;korkuyormuş gibi beni cesaretlendirdi. &quot;Zor&#160;değil, sadece hayal edin.&quot;</span></p>
<p><span style="font-weight:bold;">Zor olmadığını biliyordum, dün gece rüyamda az kalsın bu arenada öldürülüyordum,&#160;diyecektim, vazgeçtim.</span></p>
<p><span style="font-weight:bold;">&quot;Muhteşem bir yapı olmalı,&quot; diye destekledim sözlerini. &quot;Kaç kişilikmiş?&quot;</span></p>
<p><span style="font-weight:bold;">&quot;Yüz bin kişiyi alabildiğini söylüyorlar. Birbirleriyle kıyasıya yarışan arabalar bu&#160;arenayı tam yedi kez dönerlermiş.&quot; Eliyle en&#160;sondaki sütunu gösterdi. &quot;Örmeli Sütun,&#160;yarışçılara nereden döneceklerini gösteren&#160;işaretçi görevini görürmüş.&quot;</span></p>
<p><span style="font-weight:bold;">Yaz güneşinin altında, derileri pırıl pırıl yanan kahverengi, siyah, beyaz atların&#160;çektiği, süslü yarış arabalarının bütün&#160;hızlarıyla meydanı döndükleri canlandı&#160;gözlerimin önünde. Arabaları çeken atlar&#160;kadar gergin, ter içinde kalmış sürücülerin&#160;haykırışları yankılandı kulaklarımda. Ama&#160;Leyla'nın sesi bastırdı hepsini.</span></p>
<p><span style="font-weight:bold;">&quot;Yedinci turu birincilikle bitiren yarışçılara imparator hediyeler sunarmış,&#160;onlar halkın kahramanları olurmuş.&quot;</span></p>
<p><span style="font-weight:bold;">&quot;Neden yedi kez?&quot;</span></p>
<p><span style="font-weight:bold;">&quot;Romalılar yedinin kutsal ve uğurlu bir sayı olduğuna inanırlardı. Muhtemelen&#160;tyonyalı Pisagor'un mirası. Yedi kritik&#160;olayların sayısıdır. Gizemi ve gücü temsil&#160;eder. Yedi gün, yedi ay, yedi yıl... Bu&#160;nedenle olsa gerek, Konstantin başkentini&#160;Roma'da olduğu gibi yedi tepe üzerine kurdu.&#160;Sarayındaki büyük salonunun adını 'Yedi&#160;Kandil' koymuştu, imparatoru korumakla&#160;görevli 'Yedi Muhafız Alayı' vardı.&#160;Bildiğiniz gibi, Müslümanlıkta da yedi&#160;sayısı önemlidir. Kuran'da Mülk suresinde&#160;göğün yedi katlı olduğundan söz edilir. Haç&#160;sırasında Kabe'nin etrafında yedi kez&#160;dönülür. Aslına bakarsanız, bütün kültürler&#160;birbirlerinin devamıdır Nevzat Bey. Hiçbiri&#160;ötekinden bağımsız değildir. Şu Sultanahmet&#160;Camii'nin mi- narelerindeki inceliğe bakın.&quot;</span></p>
<p><span style="font-weight:bold;">Gümrah kestane ağaçlarının arkasında, ışıkları yeni yeni yanmaya başlayan görkemli&#160;camiye baktım. Bu tarihi ibadethanenin altı&#160;minaresi, an be an çöken gecenin altında,&#160;kainatın büyük sırrına erişeceklermiş gibi&#160;birbirleriyle yarışırcasına uzanıyorlardı&#160;gökyüzünün derinliklerine doğru.</span></p>
<p><span style="font-weight:bold;">&quot;Mimarı Sedefkâr Mehmet Ağa. Ustası Mimar Sinan'dan öğrendiklerine kendi hünerini de&#160;katarak bu olağanüstü eseri yaratmış. Bir de&#160;karşısındaki Ayasofya'ya bakın. İki muhteşem&#160;mabet, iki görkemli tapınak. Eğer Ayasofya&#160;olmasaydı, Sultanahmet Camii de olmazdı.</span></p>
<p><span style="font-weight:bold;">Yani Hıristiyanlık olmasa</span></p>
<p><span style="font-weight:bold;">Müslümanlık, Yahudilik olmasa Hıristiyanlık olmazdı. Şöyle de diyebiliriz: Eğer Sümerler&#160;olmasaydı Hititler, Hititler olmasaydı antik&#160;Yunan, antik Yunan olmasaydı Roma&#160;İmparatorluğu, Roma İmparatorluğu olmasaydı&#160;Osmanlı İmparatorluğu olmazdı, insanlığın&#160;büyük uygarlığını oluşturan değişik&#160;evrelerdir bunlar. Birini çekip alırsanız,&#160;anlamsız bir boşluk doğar, tarihi&#160;tamamlayamazsınız.&quot;</span></p>
<p><span style="font-weight:bold;">Konu giderek uzmanlık alanımın dışına çıkıyordu. Böyle giderse bütün kontrolü&#160;Leyla Barkın'ın eline verip sessiz bir&#160;dinleyici olmayı kabul etmek zorunda&#160;kalacaktım. Tarihi severdim ama karmaşık bir&#160;soruşturmanın ortasında olmadığım&#160;zamanlarda.</span></p>
<p><span style="font-weight:bold;">&quot;Tıpkı cinayet davaları gibi,&quot; diyerek konuyu soruşturmamıza getirmek istedim.&#160;&quot;Evet, cinayet soruşturmaları da tarih&#160;bilimi gibidir. Her olay, her ayrıntı, her&#160;bilgi birbiriyle ilintilidir. Eğer siz&#160;bunlar arasındaki bütünlüğü kopanrsanız,&#160;cinayeti kimin işlediğini asla bulamazsınız.&#160;Tıpkı sizin tarihe baktığınız gibi, biz de&#160;soruşturmaya bir bütün olarak bakarız.&quot;</span></p>
<p><span style="font-weight:bold;">Küçük bir kahkaha attı.</span></p>
<p><span style="font-weight:bold;">&quot;Ömür adamsınız Nevzat Bey. Yani artık cinayet meselesine gelelim mi demek&#160;istiyorsunuz?&quot;</span></p>
<p><span style="font-weight:bold;">&quot;Aslına bakarsanız, bütün bu anlattıklarınız da soruşturmayla ilgili.&#160;Bildiğiniz gibi katil, bu kentin en eski&#160;simgelerini kullanarak adeta bize tarih&#160;dersi vermek istiyor.&quot;</span></p>
<p><span style="font-weight:bold;">Birden ciddileşti Leyla.</span></p>
<p><span style="font-weight:bold;">&quot;Yani katilin de bir tarihçi olabileceğini mi söylüyorsunuz?&quot;</span></p>
<p><span style="font-weight:bold;">Sesi de yüzü gibi gergindi. Kendisini suçladığımı mı düşünüyordu?</span></p>
<p><span style="font-weight:bold;">&quot;Sizin meslektaşlarınızdan biri mi? Yok canım, hiç sanmıyorum. Bence katil, tarihi&#160;kullanarak bize mesaj vermek isteyen biri.&quot;&#160;Hatırlamaya çalışarak duraksadım. &quot;Siz de&#160;böyle söylemiştiniz, değil mi?&quot;</span></p>
<p><span style="font-weight:bold;">Yanlış bir şey söylediğini düşünerek paniğe kapıldı.</span></p>
<p><span style="font-weight:bold;">&quot;Nasıl... Ne söylemiştim?&quot;</span></p>
<p><span style="font-weight:bold;">&quot;Durun durun, telaşlanmayın lütfen, yanlış bir şey söyle- mediniz.&quot;</span></p>
<p><span style="font-weight:bold;">Onu yatıştırmaya çalışıyormuş gibi görünmeme rağmen, aslında içine düştüğü&#160;kararsızlıktan son derece memnundum.</span></p>
<p><span style="font-weight:bold;">&quot;Telaşa kapıldığım filan yok,&quot; dedi toparlanarak. &quot;Ne söylediğimi merak ettim&#160;sadece.&quot;</span></p>
<p><span style="font-weight:bold;">&quot;Hatırlasanıza, emniyette, benim odamda, birkaç saat önce... Dur bakayım, tam olarak&#160;şöyle demiştiniz:&#160;&#160;&#160;&#160;'Galiba katil bir mesaj</span></p>
<p><span style="font-weight:bold;">vermek istiyor.' Ben de, 'Kesinlikle haklısınız, katil ya da katiller bir mesaj&#160;vermek istiyor,' diye desteklemiştim sizi.</span></p>
<p><span style="font-weight:bold;">Sakinleşir gibi oldu.</span></p>
<p><span style="font-weight:bold;">&quot;Evet evet, hatırladım. Şimdi de öyle olduğunu sanıyorum. Düşünsenize Nevzat Bey,&#160;iki kişiyi öldürüyorsunuz. İlk cesedi bu&#160;kentin kurulduğu bölgeye bırakıyorsunuz,&#160;üstelik zavallının avucuna Kral Byzas'ın&#160;sikkesini koyuyorsunuz. İkinci kurbanı bu&#160;kenti Roma'nm başkenti yapan Konstantin'in&#160;sütununun dibine bırakıyorsunuz, onun&#160;avucuna da Konstantin'in sikkesini&#160;koyuyorsunuz. Adamların mesaj vermek&#160;istedikleri çok açık değil mi?&quot;</span></p>
<p><span style="font-weight:bold;">&quot;Aynen öyle... Ama vermek istedikleri mesaj ne?&quot;</span></p>
<p><span style="font-weight:bold;">Yanıtlaması için bir süre bekledim,</span></p>
<p><span style="font-weight:bold;">Leyla'dan ses çıkmayınca kendi tahminimi açıklamak zorunda kaldım.</span></p>
<p><span style="font-weight:bold;">&quot;Acaba bu kente zarar veren insanlar ölümü hak ediyor mu demek istiyorlar? Yanlış&#160;anlamayın ama gerek sizin&#160;söylediklerinizden, gerekse hakkında&#160;yaptığımız araştırmalardan çıkan sonuç, eski&#160;kocanızın, yani Necdet Denizel'in bir&#160;anlamda bu kentin tarihine ihanet ettiği...&quot;&#160;Onu üzecek sözler söylemiş gibi çekingen bir&#160;tavırla Leyla'ya baktım. &quot;İhanet etti,&#160;derken insafsızca davranmıyorum, değil mi?&quot;</span></p>
<p><span style="font-weight:bold;">&quot;Hayır,&quot; dedi kararlılıkla başını sallayarak. &quot;Necdet gerçekten de bu şehre,&#160;daha doğrusu kendi ideallerine ihanet etti.&quot;&#160;Sustu. Sonra merakla bana döndü. &quot;Şu ikinci</span></p>
<p><span style="font-weight:bold;">kurban. Yani Mukadder Kınacı... Onu da araştırdınız mı?&quot;</span></p>
<p><span style="font-weight:bold;">&quot;Araştırdık, öğleden sonra kızıyla görüştüm. Efsun Ha- mm'la. O da babasının&#160;şaibeli işlere bulaştığını itiraf etti. Daha&#160;da ilginci, Necdet'le Mukadder'in&#160;birbirlerini tanıdıklarını söyledi.&quot;</span></p>
<p><span style="font-weight:bold;">Ne şaşırdı, ne de tuhafına gitti.</span></p>
<p><span style="font-weight:bold;">&quot;Bunu biliyor muydunuz?&quot; diye üsteledim.</span></p>
<p><span style="font-weight:bold;">&quot;Bilmiyordum ama birbirlerini tanıyor olabilirler. Biri şehir planlamacısı, öteki&#160;sanat tarihçisi. Aynı bilirkişi heyetinde&#160;yer almış olmaları büyük olasılık.&quot;</span></p>
<p><span style="font-weight:bold;">&quot;Ve her ikisi de Âdem Yezdan'ı tanıyormuş.&quot;</span></p>
<p><span style="font-weight:bold;">Bizim için oldukça önemli olan bu bilgi bile heyecanlandırmadı onu.</span></p>
<p><span style="font-weight:bold;">&quot;Bunu da mı kızı söyledi?&quot;</span></p>
<p><span style="font-weight:bold;">Aslında tam bir zanlı gibi davranıyordu Leyla; duygularını, düşüncelerini&#160;gizleyerek, kimlerle konuştuğumu, neler&#160;bildiğimi öğrenmeye uğraşıyordu.</span></p>
<p><span style="font-weight:bold;">&quot;Evet,&quot; dedim rahatlaması, kendisinden ve sevgilisinden kuşkulandığımızı düşünmemesi&#160;için. &quot;Evet, Efsun söyledi.&quot;</span></p>
<p><span style="font-weight:bold;">&quot;O da mı Âdem Yezdan'ın suçlu olduğunu düşünüyor?&quot; &quot;</span></p>
<p><span style="font-weight:bold;">Sevince benzer bir tını hissettim sesinde, soruşturmanın bu yöne kaymasından&#160;son derece memnun gibiydi.</span></p>
<p><span style="font-weight:bold;">&quot;O kadarını söylemedi. Adamı tanımıyormuş. Sahi siz ne kadar tanıyorsunuz&#160;bu Âdem Yezdan'ı? Biraz anlattınız gerçi ama&#160;ayrıntılar lazım. Yani gerçekten yasadışı</span></p>
<p><span style="font-weight:bold;">işlere bulaştı mı? Yoksa mevzuatın boşluğundan yararlanmaya çalışan uyanık bir&#160;işadamı mı sadece?&quot;</span></p>
<p><span style="font-weight:bold;">Yanıtlamak yerine arkamızda, kırmızı ışıkla aydınlatılan taş duvarında &quot;Türk&#160;İslam Eserleri Müzesi&quot; yazan tarihi binayı&#160;gösterdi.</span></p>
<p><span style="font-weight:bold;">&quot;İsterseniz İbrahim Paşa Sarayı'na girelim... Orada daha rahat konuşuruz.&quot;</span></p>
<p><span style="font-weight:bold;">&quot;Orası müze değil mi?&quot;</span></p>
<p><span style="font-weight:bold;">Yine o kendinden emin, bilmiş ifade belirdi yüzünde.</span></p>
<p><span style="font-weight:bold;">&quot;Şimdi müze ama 400 küsur yıl önce,</span></p>
<p><span style="font-weight:bold;">Kanuni Sultan Süleyman'ın çocukluk arkadaşı ve veziri İbrahim Paşa'nm sarayı olarak&#160;yapılmıştı.&quot;</span></p>
<p><span style="font-weight:bold;">Başka soru sormamı bile beklemeden müzeye doğru yürüdü. Bir an annemi hatırlayıp&#160;çocukluk günlerime dönmüş gibi hissettim&#160;kendimi. Ne yalan söyleyeyim, rahatsız&#160;olmuştum, ne ben küçük bir çocuktum artık,&#160;ne de bu kadın annem. Öte yandan, Leyla bu&#160;konunun uzmanıydı, onunla görüşme&#160;nedenlerimden biri de buydu zaten. Üstelik&#160;zanlılardan biriydi. Her ne kadar&#160;hoşlanmasam da onun söyleyeceklerini&#160;dinlemek, beni nereye yönlendirmek&#160;istediğini anlamak, gizlemeye çalıştıklarını&#160;öğrenmek zorundaydım. Bu yüzden, tıpkı&#160;annemin peşinden müze müze dolaştığım&#160;çocukluk günlerimde olduğu gibi, çaresiz&#160;sürüklendim ardı sıra Leyla Barkm'm.</span></p>
<p><span style="font-weight:bold;">&quot;İktidar kanla beslenen bir organizmadır.</span></p>
<p><span style="font-weight:bold;">Türk İslam Eserleri Müzesi'nde iyi tanıyorlardı Leyla Barkın'ı. Bu yüzden,&#160;müzenin ziyaret saatinin geçmiş olmasına&#160;rağmen içeri girmemize izin verdiler.&#160;Kapıdaki görevliden güveniikçiye kadar&#160;karşılaştığımız herkes saygıyla selamladı&#160;bizi. Dik merdivenleri tırmanarak büyükçe&#160;bir bahçeye ulaştık. Hayranlıkla taş binayı&#160;süzdü Leyla.</span></p>
<p><span style="font-weight:bold;">&quot;Güzel, değil mi?&quot; Fikrimi söylememi bile beklemeden heyecanla sürdürdü: &quot;Padişahlar&#160;için yapılmış olanların dışında, İstanbul'da&#160;sağlam kalan tek saray.&quot; Önemli bir sır&#160;verecekmiş gibi gözlerini kısmıştı. &quot;Biliyor&#160;musunuz, İbrahim Paşa aynı zamanda&#160;Kanuni'nin eniştesiydi. Ama ne padişahla&#160;yakın arkadaşlığı, ne de kız kardeşinin&#160;kocası olması kurtarabildi onu. Kanuni'nin&#160;büyük aşkı Hürrem Sultan'm kışkırtması&#160;sonucu, İbrahim Paşa bizzat padişahın&#160;emriyle boğdurularak öldürüldü.&quot;</span></p>
<p><span style="font-weight:bold;">En yakın arkadaşı tarafından idama yollanan İbrahim Paşa'nin nasıl bir düş&#160;kırıklığı yaşadığını hayal etmeye çalıştım.&#160;Acaba öldürülürken de, her şeye rağmen&#160;padişaha bağlılığını korumuş muydu? Yoksa&#160;ömrünün boşa geçtiğini düşünerek büyük bir&#160;mutsuzluk içinde mi can vermişti?</span></p>
<p><span style="font-weight:bold;">&quot;Buradan Nevzat Bey.&quot; Pek de yüksek olmayan, genişçe merdivenleri gösteriyordu&#160;Leyla. &quot;Buradan çıkacağız.&quot;</span></p>
<p><span style="font-weight:bold;">Çıktık, merdivenleri aşarak terasa ulaştık. Teras olduğu gibi Sultanahmet&#160;Meydanı'na bakıyordu. Sarayın ön</span></p>
<p><span style="font-weight:bold;">bahçesindeki uzun boylu çam ağacıyla akasyanın gümrah dallarının arasından&#160;Dikilitaş görünüyordu. Başımı sağa çevirince&#160;Yılanlı Sütun'la Örme Sütun çarptı gözüme.&#160;Roma jmparatorluğu'ndan günümüze miras kalan&#160;bu üç anıt, zamanın kutsal bekçileri gibi,&#160;akşamın bu saatlerinde giderek ıssızlaşan&#160;tarihi meydanı bekliyorlardı sessizce.</span></p>
<p><span style="font-weight:bold;">Kafeteryada oturacak yer bakınırken gençten bir adam telaşla yaklaştı yanımıza.</span></p>
<p><span style="font-weight:bold;">&quot;Merhaba Leyla Hanım, hoş geldiniz.&quot;</span></p>
<p><span style="font-weight:bold;">&quot;Merhaba Raşit... Hoş bulduk...&quot;</span></p>
<p><span style="font-weight:bold;">Leyla'nın gözleri boş masaları dolaştı. &quot;Kimse kalmamış, kapatmış mıydm yoksa?&quot;</span></p>
<p><span style="font-weight:bold;">&quot;Hayır hayır, buyurun lütfen...&quot;</span></p>
<p><span style="font-weight:bold;">Elimdeki çantayı gösterdiği masanın üzerine koydum, Leyla meydanı yandan gören&#160;iskemlelerden birine oturdu, ben de&#160;karşısındakine geçtim. Raşit kibarca sordu:</span></p>
<p><span style="font-weight:bold;">&quot;Ne içersiniz?&quot;</span></p>
<p><span style="font-weight:bold;">İkimizin de isteği aynıydı.</span></p>
<p><span style="font-weight:bold;">&quot;Çay.&quot;</span></p>
<p><span style="font-weight:bold;">Ezilip büzüldü adamcağız.</span></p>
<p><span style="font-weight:bold;">&quot;Şey, Leyla Hanım çayımız taze değil,</span></p>
<p><span style="font-weight:bold;">Türk kahvesi yapsam.&quot;</span></p>
<p><span style="font-weight:bold;">Leyla ile birbirimize baktık. Bize uyardı.</span></p>
<p><span style="font-weight:bold;">&quot;Tamam, iyi olur.&quot;</span></p>
<p><span style="font-weight:bold;">&quot;Leyla Hanım orta içer,&quot; dedi mahcubiyetinden kurtulan Raşit. &quot;Siz nasıl&#160;alırdınız kahvenizi?&quot;</span></p>
<p><span style="font-weight:bold;">&quot;Az şekerli...</span></p>
<p><span style="font-weight:bold;">Raşit, ocağının başına dönerken, artık karanlığın iyice çöktüğü meydanı süzmeye&#160;başladı Leyla.</span></p>
<p><span style="font-weight:bold;">&quot;Burasını çok severim.&quot; Hayranlığın çocuksulaştırdığı gözlerini bana çevirdi:</span></p>
<p><span style="font-weight:bold;">&quot;Bu meydan, şehrin yaklaşık iki bin yıl boyunca yaşadıklarının tanığıdır. Onlarca&#160;kral, onlarca imparator, onlarca padişah...&#160;Dünya ölçüsünde kazanılmış zaferler...&#160;Yağmalamalar, çılgın eğlenceler, zafer&#160;şenlikleri... İmparatorluğu, saltanatı&#160;sarsan ayaklanmalar, salgın hastalıklar,&#160;depremler, kuraklıklar, yani bu şehrin&#160;başına ne gelmişse hepsini görmüştür bu&#160;meydan.&quot; Saygıyla tamamladı sözlerini. &quot;Ama&#160;bakın, nasıl da engin gönüllü bir sükûnet&#160;içinde. Sanki tarihin her döneminde yaptığı&#160;gibi bugün de yaşananları taşlarının,&#160;demirlerinin, ahşaplarının katı belleğine&#160;sessizce kaydediyor.&quot;</span></p>
<p><span style="font-weight:bold;">Mesleğine âşık biri olmalıydı Leyla, tıpkı tarih tutkunu annem gibi. Sevdiğiniz&#160;işi yapmak güzeldir, iyi bilirim bu duyguyu,&#160;çünkü ben de istediğim işi yaparak hayatını&#160;kazanan o azınlıktan biriyim. Ama bu durumu&#160;abartırsanız, yani hayatınızı tümüyle&#160;mesleğinizden ibaret sayarsanız, mutlu&#160;olmanız mümkün değildir. İşinizi ne kadar&#160;severseniz sevin, hayatın öteki alanlarından&#160;asla çekilmemeniz gerekir. Annem bunu&#160;başarmıştı, tarihe duyduğu büyük ilgiye&#160;rağmen ne ailesinden vazgeçmişti, ne de&#160;öteki uğraşılardan. Tekfur Sarayı hakkındaki&#160;bir makaleyi nasıl heyecanla okuyorsa,&#160;penceremizdeki sardunyayı da aynı tutkuyla&#160;sular, babamın pek sevdiği enginar dolmasını&#160;aynı keyifle yapardı. Bu yaşam ustalığını&#160;benim gösterebildiğim pek söylenemez,&#160;mesleğim hayatımı tümüyle ele geçirdi,</span></p>
<p><span style="font-weight:bold;">Güzide ile Aysun'un ölümünü düşünürsek, mahvetti büe diyebiliriz. Güzide'yle olduğu&#160;gibi Evgenia'yla tartışmalarımızın çoğu da&#160;bu yüzdendi zaten. Leyla Barkın'a gelince,&#160;mesleği için neleri göze alabileceğini henüz&#160;tam anlayamadığımdan, karar vermek zordu.&#160;Belki de onu zanlı listesinden çıkaracak ya&#160;da katil olduğuna karar vermemi sağlayacak&#160;olan da mesleğine duyduğu bu tutkunun&#160;derinliği, bu derinliğin onu cinayetlere&#160;kadar sürükleyip sürükleyemeyeceğiydi.</span></p>
<p><span style="font-weight:bold;">&quot;Ama,&quot; dedim suskunluğumuzu bozarak, &quot;bu meydanın kıymetini bildiğimiz pek&#160;söylenemez.&quot;</span></p>
<p><span style="font-weight:bold;">Anında alevlendi güzel gözleri.</span></p>
<p><span style="font-weight:bold;">&quot;Kıymet bilmemek lafı hafif kaçıyor Nevzat Bey. Yaptığımızın adı tarih katliamı,&#160;düpedüz barbarlık...&quot; Sesi öfkeyle titremeye&#160;başlamıştı. Bakışlarını Sultanahmet Camii'ne&#160;dikti yeniden. &quot;Caminin arkasında Palatium&#160;Magnum denilen büyük imparatorluk sarayı&#160;vardı. Hiç vicdan azabı duymadan, üzerine&#160;beş yıldızlı bir otel yaptılar. Ne hükümet&#160;engelledi onları, ne belediye. Daha kötüsü,&#160;bu katliamı sürdürecekler.&quot; Kıvılcımlanan&#160;gözlerini yüzüme dikti. &quot;Bu ülkenin sahibi&#160;yok Nevzat Bey... O yüzden, Âdem Yezdan gibi&#160;paraya tapan işadamları kentimizin,&#160;tarihimizin canına okuyor... Onun&#160;gibileri...&quot;</span></p>
<p><span style="font-weight:bold;">Tam yeriydi, fırsatı kaçırmamak için lafını kestim.</span></p>
<p><span style="font-weight:bold;">&quot;Sahi, şu Âdem Yezdan nasıl bir adam?&quot;</span></p>
<p><span style="font-weight:bold;">Artık temkinliliği tümüyle bırakmıştı, duygularını gizlemeden, nefretle söylendi.</span></p>
<p><span style="font-weight:bold;">&quot;Korkunç biri. Aklınıza gelebilecek her kötülüğü yapabilecek bir adam.&quot;</span></p>
<p><span style="font-weight:bold;">Nasıl yani diye sormama fırsat bile vermedi.</span></p>
<p><span style="font-weight:bold;">&quot;Gözü dönmüş, piyasanın en büyüğü olmak istiyor. Sadece Türkiye'de değil, Avrupa'da,&#160;Amerika'da, bütün dünyada. Ama bu o kadar&#160;kolay değil, karşısında güçlü gruplar var.&#160;Âdem Yezdan, bu gruplarla mücadele ediyor,&#160;daha doğrusu, etmeye çalışıyor.&quot;</span></p>
<p><span style="font-weight:bold;">Gözlerimdeki soru dolu ifadeyi fark etmişti.</span></p>
<p><span style="font-weight:bold;">&quot;Çalışıyor,&quot; dedim, çünkü Âdem Yezdan'ın, yılların deneyimine sahip bu şirketlerle&#160;rekabet etmesi oldukça güç. Hele yasal&#160;mevzuatın izin verdiği sınırlar içinde&#160;kalırsa, bu mücadeleyi kazanması mümkün&#160;değil. Bu yüzden sık sık kanun dışı yollara&#160;başvuruyor.&quot;</span></p>
<p><span style="font-weight:bold;">&quot;Ne gibi kanun dışı yollar?&quot;</span></p>
<p><span style="font-weight:bold;">&quot;Aklınıza ne gelirse. Mesela bunlar üç yıl önce Bizans sarnıcı kalıntılarının&#160;üzerine büyük bir iş merkezi yapacaklardı.&#160;Bir kaza oldu, üç işçiyle halktan iki kişi&#160;öldü. Biz de dernek olarak bu davada&#160;&quot;müşteki ve müdahil olmak istedik. Ama&#160;mahkeme reddetti. Çünkü Âdem Yezdan&#160;mahkemeyi de etki altına almıştı. Bilirkişi&#160;heyetiyle, hatta savcıyla, hâkimle bağlantı&#160;kurmuştu. Sonuçta olayın kaza olduğuna&#160;kanaat getiren mahkeme beraat karan verdi.&#160;Biz olayın peşini bırakmadık tabii. İdari&#160;mahkemeye başvurduk. Sonuçta yürütmeyi&#160;durdurma karan çıkarttık. Âdem Yezdan üç&#160;yıldır yürütmeyi durdurma karannı kaldırmaya&#160;uğraşıyor. Çünkü her gün binlerce dolar&#160;kaybediyor. Bu yüzden de her türlü zorbalığa&#160;başvurmaktan çekinmiyor.&quot;</span></p>
<p><span style="font-weight:bold;">&quot;Nasıl yani, sizi tehdit mi ettiler?&quot;</span></p>
<p><span style="font-weight:bold;">&quot;Tabii, derneğimize sayısız tehdit geldi,&quot; dedi kanıksamış bir tavırla.</span></p>
<p><span style="font-weight:bold;">&quot;İmzasız mektuplar, elektronik postalar, telefonlar.&quot;</span></p>
<p><span style="font-weight:bold;">&quot;Ama fiziki bir saldınyla karşüaşmadınız, yani Âdem Yezdan'ın adamlan sizleri darp&#160;etmeye kalkışmadı, değil mi?&quot;</span></p>
<p><span style="font-weight:bold;">&quot;Dernek üyelerine bir şeddin olmadı. Ama İSD'nin kapısına tehdit yazılan yazıldı.&#160;Minibüsümüzün tekerlekleri patlatıldı,&#160;camlan kırıldı.&quot;</span></p>
<p><span style="font-weight:bold;">Yakalanan kimse oldu mu, demeye hazırlanıyordum ki, &quot;Evet, kahveleriniz&#160;hazır...&quot; diyen Raşit belirdi tepemizde.&#160;Elindeki gümüş işlemeli tepsinin üzerindeki&#160;fincanlardan mis gibi bir koku yayılıyordu&#160;etrafa. &quot;Orta Leyla Hanım'indi, az şekerli&#160;de sizin.&quot;</span></p>
<p><span style="font-weight:bold;">Tabaklarında çifte kavrulmuş birer lokum olan fincanları saygıyla masaya koydu.&#160;Sularımızı da bıraktıktan sonra&#160;kahvelerimizden birer yudum almamızı</span></p>
<p><span style="font-weight:bold;">bekledi. Takdirlerimizi duymak istiyordu. Gerçekten de enfes olmuştu; köpüğü, şekeri,&#160;kıvamı, hepsi yerli yerindeydi.</span></p>
<p><span style="font-weight:bold;">&quot;Güzel olmuş, elinize sağlık.&quot;</span></p>
<p><span style="font-weight:bold;">&quot;Her zamanki gibi nefis,&quot; diye beni destekledi Leyla. &quot;Teşekkür ederiz Raşit.&quot;</span></p>
<p><span style="font-weight:bold;">Yüzünde mutlu bir gülümsemeyle ayrıldı Raşit. Kahvemden ikinci yudumu aldıktan&#160;sonra dile getirdim aklımda kalan soruyu:</span></p>
<p><span style="font-weight:bold;">&quot;ÎSD'ye saldırılardan bahsettiniz. Yakalanan oldu mu?&quot;</span></p>
<p><span style="font-weight:bold;">&quot;Ne yazık ki hayır. Bu işleri yapanlar gerçek birer profesyoneldi. Ne bir tanık, ne&#160;de bir iz bırakmışlardı. Tıpkı Necdet ile&#160;Mukadder'i öldüren katiller gibi.&quot;</span></p>
<p><span style="font-weight:bold;">Leyla Barkın beni yönlendirmeye mi çalışıyordu, yoksa gerçekleri mi&#160;anlatıyordu? Belki her ikisini de. Âdem&#160;Yezdan'ın adamları, bu söylediklerini&#160;gerçekten de yapmış olabilirdi ama bu&#160;onların katil olduğu anlamına gelmezdi. Oysa&#160;Leyla'nın bu olayları kullanarak Âdem&#160;Yezdan'ı cinayet zanlısı gibi göstermek&#160;istediği açıktı. Konuyu değiştirmek için&#160;iskemlenin üzerindeki deri çantamı açıp&#160;ikinci kurbanın avucunda bulduğumuz&#160;Konstantin sikkesini alarak Leyla'ya&#160;uzattım.</span></p>
<p><span style="font-weight:bold;">&quot;İşte istediğiniz madeni para.&quot;</span></p>
<p><span style="font-weight:bold;">Hevesle aldı tarihi parayı, ışığa tutarak, beğeniyle mırıldandı.</span></p>
<p><span style="font-weight:bold;">&quot;Konstantin'in sikkesi.</span></p>
<p><span style="font-weight:bold;">&quot;Evet.&quot; Elimi yeniden çantama daldırıp öteki madeni parayı da çıkardım. &quot;Bu da&#160;Byzantion için bastırılmış sikke.&quot;</span></p>
<p><span style="font-weight:bold;">Onu da alıp incelemeye başladı.</span></p>
<p><span style="font-weight:bold;">&quot;Tam anlattığınız gibi. Ön yüzde Hekate var, arkada, Byzantion yazısının altında&#160;hilal ve yıldız.&quot;</span></p>
<p><span style="font-weight:bold;">Yeniden Konstantin'in sikkesine döndü.</span></p>
<p><span style="font-weight:bold;">Bir süre sikkeye baktıktan sonra önemli bir meseleyi hatırlamış gibi başını kaldırdı.</span></p>
<p><span style="font-weight:bold;">&quot;Ceset nereye bakıyordu?&quot;</span></p>
<p><span style="font-weight:bold;">Neden sorduğunu anlamamıştım ama yanıtlamakta bir sakınca görmedim.</span></p>
<p><span style="font-weight:bold;">&quot;Çemberlitaş'a, daha doğrusu sütunun tepesine.&quot;</span></p>
<p><span style="font-weight:bold;">&quot;Bir zamanlar Apollon görünümlü Konstantin heykelinin bulunduğu yere...&quot;&#160;Fısıldar gibi konuşuyordu. &quot;Belki de katil,&#160;İstanbul'a Konstantin'in bulunduğu yerden&#160;bakın demek istiyor.&quot;</span></p>
<p><span style="font-weight:bold;">&quot;Konstantin'in bulunduğu yerden bakın ne demek?&quot;</span></p>
<p><span style="font-weight:bold;">&quot;Sevgiyle, saygıyla, korumacı bir anlayışla bakın demek.. İstanbul'a emeği&#160;geçmiş onlarca kral, imparator ve padişah&#160;vardır ama bunların içinde iki hükümdar çok&#160;önemlidir: Büyük Konstantin ile Fatih Sultan&#160;Mehmed. Daha önce de konuştuğumuz gibi,</span></p>
<p><span style="font-weight:bold;">Byzas bu kenti kuran hükümdardı ama burayı gerçek anlamda dünyanın en önemli şehri&#160;haline getiren ilk kişi Roma İmparatoru&#160;Konstantin'dir. Yaklaşık bin küsur yıl sonra&#160;aynı misyonu Osmanlı İmparatorluğu'nun en&#160;önemli padişahlarından biri, Fatih Sultan</span></p>
<p><span style="font-weight:bold;">Mehmed üstlenecektir. Ama 330 yılında Konstantin burayı başkent yapmasaydı, bu&#160;şehrin yazgısı bambaşka olurdu.&quot;</span></p>
<p><span style="font-weight:bold;">&quot;Peki Konstantin neden burayı başkent olarak seçti?&quot;</span></p>
<p><span style="font-weight:bold;">&quot;Kral Byzas'la aynı nedenden... Byzantion hem güzel, hem de savunması kolay bir&#160;şehirdi. Fakat asıl neden ekonomikti. Evet,&#160;ticaretten söz ediyorum. Doğu, Konstantin&#160;döneminde ticaret açısından son derece cazip&#160;bir yerdi. İmparatorluğun başkenti de kısa&#160;sürede bu ticaretin merkezi oldu. Ama&#160;başkent için Konstantin'in aklına ilk gelen&#160;yer Bzantion değil, Troya'ydı. Çanakkale&#160;yakınlarındaki antik kent. Homeros'un&#160;llyada'smda bahsettiği, güzel Helen'i&#160;Yunanlı kralın elinden kaçıran Paris'in&#160;şehri. Ancak, yeni Troya'nın yapımı sürerken&#160;Konstantin bir gece rüyasında Tanrı'yı&#160;gördü. Ve Tanrı ona başka bir şehir&#160;bulmasını söyledi. Yapımına başlanmış&#160;olmasına rağmen Konstantin Troya'dan&#160;vazgeçip Byzantion'a gözlerini dikti.&#160;Söylenceyi bir yana bırakacak olursak, işin&#160;aslı Troya'nın imparatorluğun başkenti için&#160;Byzantion kadar elverişli olmamasıydı. Bunu&#160;fark eden Konstantin, imparatorluğun adeta&#160;kalbinde yer alan Byzantion'u kendine&#160;başkent seçti. 324 yılından Byzantion'un&#160;başkent ilan edildiği 330 yılma kadar geçen&#160;sürede tam bir yapım seferberliği ilan&#160;edildi. İmparatorluğun en güzel anıtlarını,&#160;en görkemli hâzinelerini, ülkenin bütün&#160;zenginliğini yeni şehrinde topladı.</span></p>
<p><span style="font-weight:bold;">Yeryüzünün en yetenekli mimarlarını, heykeltıraşlarını, taş ustalarını,&#160;mozaikçilerini getirtti. Şehrin sınırlarını&#160;genişleterek yeni surlar yaptırdı.&quot;</span></p>
<p><span style="font-weight:bold;">İstanbul'da doğmuş, bu şehirde büyümüş biri olarak, anlattıkları ilgimi çekmeye&#160;başlamıştı. Bir an cinayeti, soruşturmayı,&#160;kuşkularımı unutup merakla sordum.</span></p>
<p><span style="font-weight:bold;">&quot;Bugünkü surları da Konstantin mi yaptırmış?&quot;</span></p>
<p><span style="font-weight:bold;">&quot;Hayır, günümüze ulaşan surlar farklı imparatorlar döneminde yapılmış. Konstantin,&#160;Byzantion'un surlarını biraz daha büyütmüştü&#160;sadece. Byzantion'un büyüklüğü Eminönü'nden&#160;Cankurtaran'a uzanan bir yayın kapsadığı&#160;alan kadardı. Konstantin bu yayı,&#160;günümüzdeki Kadir Has Üniversitesi'nin biraz&#160;daha gerisindeki Ayakapı'dan Cerrahpaşa&#160;Hastanesi'nin batısından geçecek şekilde&#160;Esekapı'ya kadar genişletti. İlginç de bir&#160;hikâyesi vardır. Konstantin yeni kurduğu&#160;şehrin sınırlarını belirlemek için elinde&#160;mızrak, arkasında imparatorluk&#160;görevlileriyle yürümekteymiş. Yürürken de&#160;görünmeyen biriyle konuşur gibi&#160;mırıldanıyormuş. Ama kimse cesaret edip, ne&#160;oluyor, kiminle konuşuyorsunuz imparatorum&#160;diye soramıyormuş. Bir süre sonra, o günün&#160;koşullarında kurulabilecek bir şehrin&#160;sınırlarını aştıklarını düşünen&#160;görevlilerden biri saygıyla Konstantin'in&#160;yanına yaklaşmış, özürler dileyerek, kiminle&#160;konuştuğunu, böyle nereye gittiklerini&#160;sormuş. Konstantin ciddi bir tavırla</span></p>
<p><span style="font-weight:bold;">yanıtlamış: &#160;&#160;&#160;'Şehrimin sınırlarını</span></p>
<p><span style="font-weight:bold;">belirleyecek olan melekle konuşuyorum.</span></p>
<p><span style="font-weight:bold;">Nerede duracağımı o söyleyecek.'</span></p>
<p><span style="font-weight:bold;">Konstantin mistik olaylara fazlasıyla meraklı bir imparatordu. Ama bazı mistik&#160;olaylar da gerçekten onun yaşamında önemli&#160;rol oynamıştı. Henüz tek başına imparator&#160;olmamışken, iktidarı paylaştığı üç kişiden&#160;biri olan Maxentius'la hesaplaşmak için&#160;askerleriyle Roma'ya yürüdüğü zaman, gökte&#160;bir ışık gördü. Haç şeklinde bir ışık. Bunu&#160;Tanrı'nın bir işareti sayarak, ordusundaki&#160;askerlere kalkanlarının üzerine bu&#160;Hıristiyan simgesini çizmelerini emretti.&#160;Pagan inancında olan askerler bu emirden&#160;rahatsız oldular ama imparatordan&#160;korktukları için söyleneni de yapmaktan geri&#160;durmadılar. Çünkü imparatorun sözleri&#160;kanundu. Ve Konstantin'in şansı yaver gitti,&#160;iktidarı paylaştığı Maxentius'u Milvian&#160;Köprüsü'nde feci şekilde yendi. Maxentius&#160;Tiber'in sularında can verirken Konstantin'e&#160;Roma'nın yolu açıldı. Kazanılan zaferi,&#160;Hıristiyan Tannsı'nm kendisine verdiği bir&#160;armağan olarak kabul eden Konstantin, bu&#160;yeni dine sempati duymaya başladı ve&#160;binlerce yıllık Paganlığm sonunu getirecek&#160;kararlarla, imparatorluğun dinini&#160;değiştirdi. Bunlar kolay işler değil Nevzat&#160;Bey, Konstantin gerçekten de büyük bir&#160;imparatordu.&quot;</span></p>
<p><span style="font-weight:bold;">&quot;Ona saygı duyuyorsunuz.&quot;</span></p>
<p><span style="font-weight:bold;">Yanıtlamadan önce biraz düşündü.</span></p>
<p><span style="font-weight:bold;">&quot;Bir anlamda ama Konstantin'in zalim bir adam olduğunu da biliyorum. Öz oğlu&#160;Crispus'u idam ettirmekten çekinmedi.&#160;Ardından da kendi karısı Fausta'yı banyoda&#160;kaynar suyla haşlayarak öldürdü. İktidar&#160;kanla beslenen bir organizmadır. Kendisini&#160;yöneten insanları güç kadar kötülükle de&#160;ödüllendirir. İster Romalı olsun, ister&#160;Osmanlı, birkaç istisna dışında eline kan&#160;bulaşmamış hükümdar yok gibidir.&quot;</span></p>
<p><span style="font-weight:bold;">Ama şu anda eli kanlı hükümdarların değil, cinayetlerine kattıkları tarihsel&#160;figürlerle aklımızı allak bullak eden zeki&#160;katillerin peşindeydik. Ve öğrenmemiz&#160;gereken ilk şey, ikinci kurbanlarını&#160;Konstantin'in bu şehri başkent yapması&#160;onuruna diktirdiği Çemberlitaş'a bırakan bu&#160;canilerin, bundan sonra öldürecekleri&#160;zavallıyı nerede sergileyecekleriydi.</span></p>
<p><span style="font-weight:bold;">&quot;Sizce katiller yeniden cinayet işleyecek olsalar, cesedi bırakmak için hangi&#160;imparatorun ya da padişahın simgesi olan&#160;anıtı seçerlerdi?&quot;</span></p>
<p><span style="font-weight:bold;">Hiç duraksamadan, kesin bir tavırla söylendi:</span></p>
<p><span style="font-weight:bold;">&quot;Fatih Sultan Mehmed... Konstantin kadar büyük olan bir tek hükümdar var, o da&#160;Fatih'tir. Ama cesedi nereye bırakacaklarına&#160;gelince, işte orası karışık... Çünkü Fatih'i&#160;simgeleyen iki anıtsal yapıt var. Fatih&#160;Camii ve benim işyerim, Topkapı Sarayı...&quot;</span></p>
<p><span style="font-weight:bold;">Fatih Cami'nde önlem almıştık ama Topkapı Sarayı'nı hiç düşünmemiştik. Topkapı</span></p>
<p><span style="font-weight:bold;">Sarayı'nı yaptıran bizzat Fatih Sultan Mehmed'di. Leyla'nın masum olabileceği geldi&#160;aklıma. Bilgilerini hiç sakınmadan büyük bir&#160;açıklıkla bizimle paylaşan bu kadm, katil ya&#160;da katillerin işbirlikçisi olabilir miydi?&#160;Kuşkuyla süzdüm onu. O kadar içten&#160;görünüyordu ki, yanılmış olabileceğimizi&#160;düşündüm. Eğer katiller üçüncü kurbanı Fatih&#160;Camii ya da Topkapı Sarayı'nın civarına&#160;bırakırlarsa, ondan kuşkulanmakla hata&#160;ettiğimize kesinlikle inanacaktım. Yine de&#160;acele etmemekte yarar vardı. Kötülüğün&#160;toprağında özgürce dal budak salan bir&#160;zekânın neler yapabileceğini kestirmek&#160;imkânsızdı.</span></p>
<p><span style="font-weight:bold;">&quot;Maktullerin boynundaki o yaralar neşterle açılamaz.&quot;</span></p>
<p><span style="font-weight:bold;">Evgenia'ya söz vermeme rağmen Demirlere vaktinde yetişmem zor görünüyordu. Eğer&#160;Sultanahmet'ten doğruca Balat'a inseydim&#160;sorun kalmayacak, sekiz buçuktan önce&#160;arkadaşlarımın yanında olacaktım ama&#160;emniyete uğramak zorundaydım. Evgenia'dan&#160;iyi bir azar yemeyi göze alıp telefonumu&#160;kapatarak bastım gaza. Akşam trafiğine&#160;rağmen şansım yaver gitti, saat sekiz gibi&#160;Ali ve Zeynep'le odamda toplanmış, son&#160;bulguları gözden geçiriyorduk. Bizim köftehorun keyfi yerindeydi, belediyede&#160;Mukadder'in mesai arkadaşı, yakın dostu&#160;Niyazi Bey'i bulmuştu.</span></p>
<p><span style="font-weight:bold;">&quot;Galiba sadece dostu değil, aynı zamanda tarikat arkada- şıymış. Adam söylemese de,&#160;anladığım kadarıyla bunlar daha ılımlı bir&#160;tarikattan. Ama kızının gönül verdiği adam,&#160;yani Ömer, El Kaide gibi radikal bir gruba&#160;üyeymiş.<sup>M</sup></span></p>
<p><span style="font-weight:bold;">Ömer'i gördüğü andan itibaren bu tahminini tekrarlayıp durduğu için pek&#160;umursamadım fakat Zeynep'in yüzünde derin&#160;bir endişe belirdi.</span></p>
<p><span style="font-weight:bold;">&quot;El Kaide mi?&quot;</span></p>
<p><span style="font-weight:bold;">&quot;Olabilir. El Kaide'nin esnek bir örgütlenmesi var. Aynı davaya inanan&#160;birileri İstanbul'da bir örgüt kurup El&#160;kaide adına eylemler yapabiliyor. Ömer'in&#160;üye olduğu grup da pekâlâ öyle bir örgüt&#160;olabilir.&quot;</span></p>
<p><span style="font-weight:bold;">Varsayımını gerçekmiş gibi sunmasına daha fazla izin veremezdim.</span></p>
<p><span style="font-weight:bold;">&quot;Öyle olduğunu gösteren hiçbir kanıt yok. &quot;</span></p>
<p><span style="font-weight:bold;">&quot;Niyazi Bey'in anlattıkları var,&quot; diye inatla direndi. &quot;Adam hem Mukadder'i, hem de&#160;Ömer'i tanıyor. Ömer için,&#160;&#160;&#160;&#160;'Onlar Deccal'in</span></p>
<p><span style="font-weight:bold;">çocukları. Onlar İslam dinine zarar veren cahiller,' diyor. Zaten Mukadder de onun&#160;gibi düşündüğü için kızının Ömer'le&#160;nişanlanmasına karşı çıkmış.&quot;</span></p>
<p><span style="font-weight:bold;">&quot;Oysa Efsun evlenmelerini en çok babasının istediğini söylemişti.&quot;</span></p>
<p><span style="font-weight:bold;">&quot;Yalan söylemiş Başkomiserim. Bize verdiği ifade de gerçek dışı. Söylediği gibi&#160;babası dün, yani sah sabah işe filan&#160;gitmemiş. &quot;</span></p>
<p><span style="font-weight:bold;">Bu önemliydi işte.</span></p>
<p><span style="font-weight:bold;">&quot;Niyazi mi söyledi?&quot;</span></p>
<p><span style="font-weight:bold;">&quot;Evet, Mukadder'i en son iki gün önce, yani pazartesi günü mesai bitiminde görmüş.&#160;Zavallı adam başına geleceklerden habersiz,&#160;Niyazi'ye iyi akşamlar dileyip evine gitmiş.&#160;Ertesi gün de ne işe gelmiş, ne de telefon&#160;etmiş. Anlaşılan eve geldiğinde öldürdüler&#160;adamcağızı.&quot;</span></p>
<p><span style="font-weight:bold;">Kendi senaryosuna o kadar inanmıştı ki, düşündüklerini gerçekmiş gibi anlatıyordu&#160;ama Zeynep durdurdu onu.</span></p>
<p><span style="font-weight:bold;">&quot;Ölüm saatine göre bu mümkün değil Ali.&quot;</span></p>
<p><span style="font-weight:bold;">&quot;Nasıl mümkün değil?&quot;</span></p>
<p><span style="font-weight:bold;">Yorgunluktan sinirleri iyice yıpranmış olan Zeynep, &quot;Şöyle mümkün değil,&quot; diyerek&#160;gergin bir sesle açıklamaya girişti. &quot;Otopsi&#160;raporuna göre, Mukadder Kmacı'nın ölüm&#160;zamanı salı günü saat 10 suları. Cesedi&#160;bulduğumuzda henüz şişmeye başlamamış&#160;olması, damarların belirginleşmemesi de ölüm&#160;saatinin üzerinden 24 saat geçmediğini&#160;gösteriyordu. Yani pazartesi günü işten eve&#160;geldiğinde öldürülmemiş.&quot;</span></p>
<p><span style="font-weight:bold;">Ölüm saati konusunda yanılmış olması yıldırmadı bizimkini.</span></p>
<p><span style="font-weight:bold;">&quot;Tamam, demek ki ertesi sabah öldürdüler Mukadder'i.&quot;</span></p>
<p><span style="font-weight:bold;">Bu kadar ısrar etmesi, benim de canımı sıkmaya başlamıştı.</span></p>
<p><span style="font-weight:bold;">&quot;Dur, dur bir dakika Ali... Nasıl emin olabiliyorsun bu kadar?&quot;</span></p>
<p><span style="font-weight:bold;">&quot;Çünkü Mukadder, kızının bu Ömer denilen oğlanla evlenmesine karşıymış. Hatta bir ara&#160;Efsun'un evden çıkmasına izin bile vermemiş.&#160;Ama sen misin bunu yapan? O süklüm püklüm&#160;duran oğlan var ya, üç arkadaşını da yanma&#160;alarak Mukadder'i ölümle tehdit etmiş.&quot;</span></p>
<p><span style="font-weight:bold;">Hayır, galiba bu sefer önyargılardan fazlası vardı Ali'nin elinde ama ustaca&#160;düzenlenmiş bu iki cinayeti öfkeli bir damat&#160;adayının işlediğine inanmamız için bâlâ&#160;yeterli delil su- namıyordu bize.</span></p>
<p><span style="font-weight:bold;">&quot;Niyazi Bey'in verdiği ilginç bir bilgi daha var,&quot; diye şansını denemeyi sürdürdü.&#160;&quot;Adam söylediğinde pek önemseme- miştim ama&#160;az önce otopsi raporundaki bügileri okuyunca&#160;şoka uğradım...&quot;</span></p>
<p><span style="font-weight:bold;">Alev alev yanan gözlerini yüzümüze dikti, sanki tahmin etmemizi istiyormuşçasına&#160;beklemeye başladı. Ama benim bekleyecek&#160;halim yoktu, masamın karşısındaki duvar&#160;saatinde saniyeler birbiri ardına&#160;devriliyor, saat hızla s&gt;kiz buçuğa&#160;yaklaşıyordu.</span></p>
<p><span style="font-weight:bold;">&quot;Hadi Ali, müneccimlik yaptırma bize akşam akşam.&quot;</span></p>
<p><span style="font-weight:bold;">&quot;Tamam Başkomiserim,&quot; diyerek t oparlandı, tam bildiklerini anlatacak&#160;derken, yeni bir soru sormakla yetindi . &quot;Bu&#160;Ömer denen oğlan ne eğitimi görüyormuş, b&#160;iliyor musunuz?&quot;</span></p>
<p><span style="font-weight:bold;">Zeynep'te jeton benden önce düştü.</span></p>
<p><span style="font-weight:bold;">&quot;Tıp mı?&quot;</span></p>
<p><span style="font-weight:bold;">Kendinden emin bir tavırla onayladı Ali.</span></p>
<p><span style="font-weight:bold;">&quot;Tıp... Cerrahpaşa Tıp Fakültesi son sınıfında okuyor...&quot; İkimizin de o kadar&#160;heyecanlanmadığını görünce gerginleşti.&#160;&quot;Otopsi raporunda, iki maktulün de&#160;boğazlarının aynı yerden kesildiği yazıyor&#160;ya. Yaralar düzgün, üstelik kesiklerin&#160;boylan da neredeyse milimi milimine aynı&#160;diyor.&quot;</span></p>
<p><span style="font-weight:bold;">&quot;Evet...&quot;</span></p>
<p><span style="font-weight:bold;">&quot;Yani bu bir uzman işi...&quot;</span></p>
<p><span style="font-weight:bold;">&quot;Haklısın,&quot; dedi lafın nereye gideceğinden habersiz olan Zeynep.</span></p>
<p><span style="font-weight:bold;">&quot;Özellikle de anestezi konusunda uzman biri olmalı. Çünkü kurbanlann anesteziyle&#160;uyuşturulduktan sonra katledildiklerini&#160;düşünüyoruz. Bu yüzden de Cerrah Namık&#160;Karaman, katil profiline daha fazla uyuyor.&quot;</span></p>
<p><span style="font-weight:bold;">Bakışlan bulutlandı Ali'nin ama inadı inattı.</span></p>
<p><span style="font-weight:bold;">&quot;Tamam, Namık da olabilir ama bana kalırsa Ömer daha çok uyuyor katil&#160;profiline. Cinayet işlemek için daha iyi&#160;nedenleri var. Hem bildiğim kadanyla, tıp&#160;öğrencileri anestezi dersi de alıyorlar,&#160;kadavralar üzerinde çalışıyorlar. İnsan&#160;bedeni nasıl kesilir, neşter nasıl&#160;kullanılır, hepsini öğreniyorlar.&quot;</span></p>
<p><span style="font-weight:bold;">Yorgunluktan pestili çıkmış olan Zeynep sıkıntıyla açıkladı.</span></p>
<p><span style="font-weight:bold;">&quot;Maktullerin boynundaki o yaralar neşterle açılamaz Alicim. Katil,&#160;kurbanlarını adeta boğazlamış. Boyunda o&#160;kesikleri yapabilmek için daha güçlü bir&#160;alet kullanılması gerekir. Katilin bütün&#160;eliyle kavrayabileceği bir kesici. Daha&#160;iyisi, keskin bir bıçak...&quot;</span></p>
<p><span style="font-weight:bold;">Ali kolayca teslim olmadı tabii.</span></p>
<p><span style="font-weight:bold;">&quot;Neyse işte, nasıl bir kesici kullanırsa kullansın, sonuçta bu işi yapan cerrahlıktan&#160;anlayan biri olmalı... Yani tıp eğitimi&#160;almış biri...&quot;</span></p>
<p><span style="font-weight:bold;">Bu tartışma daha çok su götürürdü, konuyu değiştirmek için Zeynep'e döndüm.</span></p>
<p><span style="font-weight:bold;">&quot;Şu Âdem Yezdan'ı araştırabildin mi?&quot;</span></p>
<p><span style="font-weight:bold;">&quot;Araştırdım,&quot; dedi önündeki dosyanın kapağını açarak. &quot;İlginç bir adam. Hakkarili&#160;köklü bir aşiretin oğlu. Üçü kız, sekizi&#160;erkek, 11 kardeşin en büyüğü. Doğal olarak&#160;da aşiret reisi. Aşiretin tam dokuz köyü&#160;var. Son seçimlerde bir milletvekili bile&#160;çıkarmışlar. Âdem Yezdan'ın ölen babasından&#160;önce aşiret bazı pis işlere bulaşmış...&quot;</span></p>
<p><span style="font-weight:bold;">Başlarda Âdem Yezdan'ı önemsemeyen Ali, Hakkari, aşiret, pis işler lafını duyunca&#160;Ömer meselesini bir yana koyup kulak&#160;kesilmişti.</span></p>
<p><span style="font-weight:bold;">&quot;Teröre filan mı bulaşmış bunlar?&quot;</span></p>
<p><span style="font-weight:bold;">Manidar bir gülümseme yayıldı Zeynep'in dudaklarına.</span></p>
<p><span style="font-weight:bold;">&quot;Nereden baktığımıza bağlı. Yezdan aşiretinin elinde hep silah varmış. Fakat&#160;hep devletin yanında yer almışlar. Yüzlerce&#160;korucu vermişler devlete. Yirmi üç aşiret&#160;üyesi çatışmalarda ölmüş, birçoğu&#160;yaralanmış. Pis iş dediğim, hayvan&#160;kaçakçılığı filan. Kayıt yok ama uyuşturucu&#160;işi de yapmış olabilirler. Çünkü aile birden&#160;zenginleşmiş. Halbuki toprak pek verimli&#160;değilmiş oralarda. Sınır bölgesi, bir yanda&#160;İran, bir yanda Irak... Belki oradaki yerel&#160;güvenlik güçleri de göz yummuştur bunlara.</span></p>
<p><span style="font-weight:bold;">Neyse, babaları ölünce aşiretin başına Âdem geçmiş. Âdem, üniversite okumuş. Belli ki&#160;akıllı bir adam. Maliye Bakanlığı kara&#160;parayı aklama operasyonu yapmıştı ya... Hani&#160;kayıtdışındaki sermayenin yasallaştırılması&#160;için ilan edilen büyük af. Âdem Yezdan da&#160;işte o aftan yararlanarak paralarını yasal&#160;işlere yatırmaya başlamış. Daha çok da&#160;turizm işine. Dersaadet adında bir şirket&#160;kurmuş.&quot; Bilgiç bir ifadeyle bana baktı.&#160;&quot;Belki biliyorsunuzdur Başkomiserim,&#160;İstanbul'un eski isimlerinden biridir&#160;Dersaadet.&quot;</span></p>
<p><span style="font-weight:bold;">&quot;OsmanlIların kullandığı isimlerden biri.&quot; Aynı bilgiç anlamı bu kez ben&#160;yerleştirdim yüzüme. &quot;Peki, sen Dersaadet'in&#160;anlamını biliyor musun?&quot;</span></p>
<p><span style="font-weight:bold;">&quot;Mutluluk kapısıymış... Doğru mu?&quot;</span></p>
<p><span style="font-weight:bold;">&quot;Aferin, dersini iyi çalışmışsın...</span></p>
<p><span style="font-weight:bold;">Neyse, biz soruşturmaya dönelim. Az önce anlattıklarında Âdem Yezdan'ı suçlayacak&#160;hiçbir kanıt yok. Yine de bu adamı göz&#160;önünde tutalım. Hatta yarın gidip bir&#160;konuşalım.&quot;</span></p>
<p><span style="font-weight:bold;">&quot;Ne yazık ki adam Moskova'daymış.</span></p>
<p><span style="font-weight:bold;">Perşembe gecesi dö- necekmiş.&quot;</span></p>
<p><span style="font-weight:bold;">&quot;O zaman bekleyeceğiz, dönünce konuşuruz.&quot;</span></p>
<p><span style="font-weight:bold;">&quot;Bence şu Ömer'in peşini bırakmayalım,&quot; diye yine başa sardı Ali. &quot;İnanmıyorsunuz&#160;ama o oğlan bir şeyler saklıyor.&quot;</span></p>
<p><span style="font-weight:bold;">&quot;Olabilir, bir şey saklıyor da olabilir, bizzat katilin kendisi de olabilir. Ama Ömer&#160;kadar Namık da şüpheli. Sonra şu Âdem</span></p>
<p><span style="font-weight:bold;">Yezdan... Pekâlâ o da katil olabilir. Mesele şu ki, elimizde ne güçlü kanıtlar, ne de&#160;ikna edici tanıklar var. Elbette ipin ucunu&#160;bırakmayacağız. Zanlıların hepsinden kuş ku&#160;duyacağız, hepsini araştıracağız.&quot;&#160;Yardımcımın görüşlerini hesaba almamış gibi&#160;görünmek istemiyordum. &quot;Tabii, Ömer'le&#160;Efsun'u daha sıkı araştıracağız. Ali haklı,&#160;Niyazi'nin söylediklerinden sonra onların&#160;katil olma ihtimalleri epeyce artmış&#160;durumda. Şu radikal Islami örgüt meselesini&#160;de bir etüt edelim...&quot;</span></p>
<p><span style="font-weight:bold;">&quot;Terörle Mücadele'ye soralım o zaman,&quot; diye kıpırdandı bizim tez canlı. &quot;Eminim&#160;Ömer'in dosyası vardır onlarda.&quot;</span></p>
<p><span style="font-weight:bold;">&quot;Tamam, soralım... Ya, bilirkişi heyetindeki insanların listesi... Onların&#160;kim olduğunu öğrenebildik mi Ali?&quot;</span></p>
<p><span style="font-weight:bold;">Görevini yerine getirememenin ezikliği gölgeledi genç yüzü.</span></p>
<p><span style="font-weight:bold;">&quot;Öğreneceğiz Başkomiserim, hemen çıkaramadılar listeleri. Bilgisayarda bir&#160;sorun varmış. Niyazi Bey bir eleman&#160;görevlendirdi. Sadece bu işle uğraşıyor.&#160;Yarın öğleye kadar Necdet Denizelle Mukadder&#160;Kmacı'nın katıldıkları bilirkişi&#160;heyetlerinde yer alan insanların bütün&#160;listesi elimizde olacak.&quot;</span></p>
<p><span style="font-weight:bold;">Bu iyi haberdi işte, failleri saptayamamıştık ama kurban olacak kişileri&#160;belirleyebilirsek katillere yaklaşabilirdik.</span></p>
<p><span style="font-weight:bold;">&quot;Güzel ama şimdi acilen yapmamız gereken bir iş var. Topkapı Sarayı'nm civarına sivil&#160;ekipler yerleştirmek.&quot;</span></p>
<p><span style="font-weight:bold;">Neden bahsettiğimi anlamamışlardı.</span></p>
<p><span style="font-weight:bold;">&quot;Fatih'in yaptırdığı en büyük eserlerden biri de Topkapı Sarayı değil mi çocuklar?&#160;Eğer katiller, yeni cinayetleriyle II.&#160;Mehmed'e ya da onun payitahtına gönderme&#160;yapacaklarsa, yeni kurbanlarını Fatih Camii&#160;kadar, Topkapı Müzesi civarına bırakma&#160;ihtimalleri de var.&quot; t</span></p>
<p><span style="font-weight:bold;">Zeynep'in aklına yatmamıştı bu.</span></p>
<p><span style="font-weight:bold;">&quot;Ya kurbanların parmaklarının gösterdiği yön? Her kurban bize bir anıtı işaret ediyor&#160;gibiydi.&quot; Suçlar gibi baktı yüzüme. &quot;Öyle&#160;değil mi Başkomiserim? Hatta bunu siz&#160;keşfettiniz. Mukadder Kmacı'nın cesedi&#160;Topkapı Sarayı'nı değil, Fatih Cami'nin&#160;yönünü gösteriyordu.&quot;</span></p>
<p><span style="font-weight:bold;">Haklıydı ama dün geceden beri aklımı kurcalayan ayrıntıyı o fark edememişti.</span></p>
<p><span style="font-weight:bold;">&quot;Aslında Mukadder Kmacı'nın elleri Fatih Camii'ni göstermiyordu Zeynep. Yeniden&#160;düşün, Çemberiitaş'ı işaret ediyordu. Yani&#160;Beyazıt, Aksaray yönünü... Emin değilim.&#160;Bugün Leyla Hamm'la konuşurken ona bu kent&#160;için önemli olan üçüncü hükümdarı sordum.</span></p>
<p><span style="font-weight:bold;">Hiç duraksamadan, Fatih Sul tan Mehmed, dedi... Bilmiyorum. Belki de şu cesetlerin&#160;ok biçiminde konulmasında yanılıyorum. Belki&#160;de katiller sadece kurbanlarının ellerini&#160;bağlamak istediler, iki kurbanın bu kenti&#160;kuran iki hükümdarla ilişkilendirilmesi daha&#160;kesin bir bilgi. Dolayısıyla, üçüncü&#160;cinayetleriyle Fatih Sultan Mehmed'e&#160;gönderme yapmak isteyebilirler.&quot;</span></p>
<p><span style="font-weight:bold;">&quot;Tamam o zaman,&quot; diyerek ayaklandı Ali. &quot;Yeni ekipleri saray civarına yollayayım&#160;Başkomiserim. Ben de başlarında dururum.&quot;</span></p>
<p><span style="font-weight:bold;">&quot;Hayır Ali.&quot;</span></p>
<p><span style="font-weight:bold;">Hayal kırıklığına uğramış gibi kalakaldı doğrulduğu yerde. Kesin bir tavırla&#160;işaretparmağımı salladım.</span></p>
<p><span style="font-weight:bold;">&quot;Hayır, sen başlarında durmayacaksın. Ekipleri yolla, git kontrol et. Hatta Fatih&#160;Camii'ne de, Topkapı Sarayı'na da uğra ama&#160;sonra evine gideceksin. Evine gidip&#160;dinleneceksin.&quot; Bakışlarımı Zeynep'e&#160;çevirdim. &quot;Sen de öyle... Bu akşam ikiniz de&#160;erkenden gidip uyuyacaksınız. Bizi nelerin&#160;beklediğini bilmiyoruz. Hâlâ karşımızdaki&#160;katillerin kim olduğunu anlamış değiliz.</span></p>
<p><span style="font-weight:bold;">Bana dinlenmiş olarak lazımsınız...&quot;</span></p>
<p><span style="font-weight:bold;">Zeynep memnun olmuş görünüyordu ama Ali'nin gözlerinde asi bir ışıltı tatlı&#160;tatlı parıldıyordu. Adamımı iyi tanıdığım&#160;için, &quot;Bu emrim kesindir,&quot; diye uyarmak&#160;zorunda kaldım. &quot;Yok öyle oldu, böyle oldu,&#160;ekipteki arkadaşlar çağırdılar, gitmek&#160;zorunda kaldım lafını duymak istemiyorum.</span></p>
<p><span style="font-weight:bold;">Eve gideceksin ve mışıl mışıl uyuyacaksın. Tamam mı? An laşıldı mı?&quot;</span></p>
<p><span style="font-weight:bold;">Gözlerindeki apaş ifade kayboldu.</span></p>
<p><span style="font-weight:bold;">&quot;Anlaşıldı Başkomiserim,&quot; dedi resmi bir sesle. &quot;Ekipleri denetledikten sonra doğruca&#160;eve gidip dinleneceğim.&quot;</span></p>
<p><span style="font-weight:bold;">&quot;Güzel... Yarın zor bir gün olacak... Belki ondan sonraki gün de... Gücümüzü&#160;hoyratça harcamanın anlamı yok.&quot;</span></p>
<p><span style="font-weight:bold;">'Yine bir sızı var içimde, akşam oldu diye.&quot;</span></p>
<p><span style="font-weight:bold;">Zeynep'le Ali'yi dinlenmeleri konusunda sıkı sıkıya uyarmıştım ama iş kendime&#160;gelince, yorgunluğu filan umursamadan&#160;doğruca Demir'in evine çevirmiştim bizim&#160;emektarın burnunu. Oysa Mukadder'in çirkin&#160;apartmanından emniyete dönerken yarım saat&#160;kadar kestirmeme rağmen en az Zeynep'le Ali&#160;kadar yorgundum. İyi de, ne yapabilirdim ki,&#160;şu anda hayatımdaki en önemli üç kişi masayı&#160;kurmuş, onlara katılmamı bekliyordu.&#160;Yorgunluğumu gidermek için Evgenia'nın bana&#160;şifa gibi gelen ışıltılı bakışlarına,&#160;çocukluk arkadaşlarım Yekta ile Demir'in&#160;sohbetine ve rakının mucizevi&#160;dinlendiriciliğine güvenerek bastım gaza.&#160;Fakat ne kadar hızlı gidersem gideyim, geç&#160;kalmaktan kurtulamadım, Demir'in baba&#160;yadigârı &quot;Balat Sarayı&quot;nın önüne geldiğimde&#160;saat dokuzu bulmuştu. Arabadan inerken cep&#160;telefonumu açtım. Hayret, Evgenia hiç&#160;aramamıştı. Yoksa o da benim gibi geç mi&#160;kalmıştı? Kafa yormanın âlemi yoktu, nasıl&#160;olsa az sonra anlayacaktım. Bahçe kapısından&#160;içeri adım atar atmaz, hüzzam bir şarkının&#160;sözleri çalındı kulağıma. &quot;Yine bir sızı var&#160;içimde, akşam oldu diye / Gözüm acıyor,&#160;ağlarım hâlâ bilmem niye...&quot; Hayır, Müzeyyen&#160;Abla söylemiyordu, Zeki Müren'in sesiydi&#160;gecenin karanlığını ağır ağır dalgalandıran.&#160;Masayı eski kameriyeye kurmuşlardı, kestane&#160;ağaçlarının altına. Aramızda en az on&#160;metrelik bir mesafe olmasına rağmen, dik&#160;mayıs rüzgârı rakının kokusu bana kadar&#160;getiriyordu. Evgenia'nın sırtı dönüktü,&#160;hafifçe eğilmiş, yüzünü yandan görebildiğim&#160;Yekta'yla konuşuyordu. Demir&#160;karşılarındaydı, suskundu ama gözlerinde&#160;öyle hoş bir ifade vardı ki, sanki bu büyük&#160;bahçede, tepeden sarkan ampullerle&#160;aydınlatılmış bu kameriyenin altında, ilk&#160;kez değil de defalarca oturmuşlar, defalarca&#160;konuşmuşlar, defalarca içmişler gibi yakın&#160;duruyorlardı birbirlerine. Evgenia'nm yüzünü&#160;göremiyordum belki de bu nedenle o tuhaf&#160;sanrıya kapıldım, onu bir anlığına Handan&#160;sandım. Hiç ölmemiş gibi, hep olduğu gibi,&#160;hep aramızdaymış gibi... Ama biraz daha&#160;genç... Biraz mı, epeyce genç... En az bizim&#160;lisedeki halimiz kadar genç. Neşeli, umutlu&#160;ve cesur... Hayat, henüz örseleyememiş&#160;duygularını. Hayat, henüz masumiyete değer&#160;veriyor o sıralar. Hayat, bozmaktan korktuğu&#160;için dokunmaya çekiniyor hayallerimize...</span></p>
<p><span style="font-weight:bold;">Ben de gecenin büyüsünü bozmamak için kaldım olduğum yerde, öylece durup, Handan'a&#160;dönüşen Evgenia'yı, Evgenia'ya dönüşen&#160;Handan'ı ve bir anda ikisi birden olan&#160;Güzide'yi izledim bir süre. İkisi beni&#160;bırakıp gitmiş olsa da, bu üç kadında&#160;aslında hep aynı kadını sevdiğimi düşündüm.&#160;Hangi kadını? İlk çocukluk arkadaşım, o&#160;çelimsiz liseli kızı mı, en güçlü dayanağım,&#160;can yoldaşım, cefakâr karımı mı, yoksa&#160;yaşamın her şeye rağmen güzel olduğunu bana&#160;yeniden öğreten gün- görmüş Evgenia'yı mı?&#160;Belki hepsini birden, belki hepsini ayrı&#160;ayrı ama üçünde de hep aynı kadını...</span></p>
<p><span style="font-weight:bold;">Başladığı gibi kederle bitti şarkı. &quot;Gözüm acıyor, ağlarım hâlâ bilmem niye..&#160;Şarkı bitti ama ben öylece kalakaldım&#160;olduğum yerde. İlk fark eden Demir oldu.</span></p>
<p><span style="font-weight:bold;">&quot;Nevzat, ne duruyorsun oğlum orada?&quot;</span></p>
<p><span style="font-weight:bold;">Onun uyarısı üzerine Evgenia'yla Yekta da dönüp baktılar. Kederimi içime atıp mutlu&#160;görünme zamanıydı; ben de gülümsemelerimin&#160;en az yıpranmışını dudaklarıma yerleştirerek&#160;yaklaştım yanlarına.</span></p>
<p><span style="font-weight:bold;">&quot;Sizi seyrediyordum...&quot; Sanki kıskanmışım gibi sürdürdüm sözlerimi. &quot;Valla&#160;helal olsun, bana hiç gerek yokmuş.</span></p>
<p><span style="font-weight:bold;">Kaynaşıvermişsiniz hemen...&quot;</span></p>
<p><span style="font-weight:bold;">&quot;Şuna bakın?&quot; dedi Evgenia iri gözlerini yüzüme dikerek. &quot;Bir de sitem ediyor...</span></p>
<p><span style="font-weight:bold;">Kaçta geliyordun sen?&quot;</span></p>
<p><span style="font-weight:bold;">Bu gece siyahlar giymişti: siyah taşlı küpeler, siyah bir bluz, siyah etek</span></p>
<p><span style="font-weight:bold;">&quot;Tamam tamam, geciktim,&quot; diyerek teslim oldum. &quot;Söyleyecek bir şeyim de yok. Elimde&#160;değil, görev işte, ne yapayım.&quot;</span></p>
<p><span style="font-weight:bold;">Hemen yumuşadı altın kalpli Evgenia'm...</span></p>
<p><span style="font-weight:bold;">&quot;Takma kafanı Nevzat... O kadar da değil. Zaten çok da geç kalmadın.&quot;</span></p>
<p><span style="font-weight:bold;">&quot;Öyle canım,&quot; diye destekledi Yekta. &quot;Biz de yeni oturmuştuk zaten.&quot;</span></p>
<p><span style="font-weight:bold;">Sözlerimin işe yaramasından duyduğum memnuniyetle eğilip Evgenia'nm sağ yanağına&#160;küçük bir öpücük kondurdum. Teninden&#160;yükselen lavanta kokusu başımı döndürdü.&#160;Adeta kendiliğinden döküldü laflar&#160;ağzımdan... &quot;Yine mis gibi kokuyorsun...&quot;</span></p>
<p><span style="font-weight:bold;">Bu laflar ağzımdan çıkar çıkmaz, kederli yüzlerinde donup kalmış bir gülümsemeyle&#160;bizi izleyen arkadaşlarımı görünce pişman&#160;oldum. Handan<sup>1</sup>ın görüntüsü yine sızar gibi&#160;oldu bir yerlerden. Hemen toparlandım. Önce&#160;Yekta'ya, sonra da Demir'e sarıldım. &quot;Ee siz&#160;nasılsınız bakalım bu akşam?&quot;</span></p>
<p><span style="font-weight:bold;">&quot;iyiyiz,&quot; dedi Yekta ikisi adına da konuşarak. &quot;Evgenia'yla sen geldin ya, daha&#160;iyi olduk.&quot;</span></p>
<p><span style="font-weight:bold;">Yok, benim gibi numara yapmıyordu, içtendi sözleri. Sahiden sevinmişlerdi&#160;geldiğimize. Ama konuksever Evgenia bu&#160;durumu üç gün sonraki daveti hatırlatmak&#160;için kullanmaktan geri durmadı.</span></p>
<p><span style="font-weight:bold;">&quot;Cumartesi akşamı da ben bekliyorum...</span></p>
<p><span style="font-weight:bold;">Bak mazeret filan yok, herkes geliyor.&quot;</span></p>
<p><span style="font-weight:bold;">Kimse itiraz etmedi. Benimse bakışlarım masanın üzerindeki yiyeceklere kaymıştı;&#160;rokası bol salatayı, tabaklardaki beyaz&#160;peynirle kavunu ve yarılanmış rakı&#160;kadehlerini göstererek, alınmış gibi&#160;söylendim.</span></p>
<p><span style="font-weight:bold;">&quot;Oh afiyet olsun. Biz gelmeden başlamışsınız içmeye...&quot;</span></p>
<p><span style="font-weight:bold;">Masadaki boş iskemlenin önünde, beni bekleyen boş rakı bardağına uzandı Demir.</span></p>
<p><span style="font-weight:bold;">&quot;Sana hazırlık Nevzatcım. içimizde en sıkı içici sensin, erken başlarsak ancak&#160;yetişiriz diye düşündük.&quot;</span></p>
<p><span style="font-weight:bold;">&quot;Öyle olsun bakalım,&quot; dedim Demir bardağımı rakıyla doldururken ama iskemleye&#160;oturmadım. &quot;Ben ellerimi yıkayayım da</span></p>
<p><span style="font-weight:bold;">geleyim... Ha yahu, Bahtiyar nasıl bu arada?'</span></p>
<p><span style="font-weight:bold;">Herkesten önce benim tezcanlı sevgilim yanıtladı sorumu.</span></p>
<p><span style="font-weight:bold;">&quot;iyi iyi, çok iyi... Demir, akşam merak etme, dediğinde inanmamıştım. Şimdi kendi&#160;gözlerimle görünce...&quot;</span></p>
<p><span style="font-weight:bold;">Bahtiyar'm iyi olmasına sevinmiştim ama Evgenia'nm artık sizli bizli konuşmaları&#160;bırakıp Demir demesine daha fazla sevindim.</span></p>
<p><span style="font-weight:bold;">&quot;İçerde mi, bir de ben göreyim şu keratayı,&quot; diyerek eve doğru yürüdüm.</span></p>
<p><span style="font-weight:bold;">Arkamdan seslendi Demir.</span></p>
<p><span style="font-weight:bold;">&quot;Akşamki odada değil, salona aldım. Haa sana zahmet, içerdeki CD çalan da kapat&#160;artık... Biraz sohbet edelim...&quot;</span></p>
<p><span style="font-weight:bold;">Daha kapıdan içeri adımımı atar atmaz tanımıştı beni Bahtiyar. İnlemeyle havlama&#160;arası dostça bir ses çıkardı. Işıklan&#160;yakınca gördüm onu; geniş pencerenin önünde,&#160;yan yana sıralanan tel örgülü boş kafeslerin&#160;sonundaki ahşap köpek kulübesinde yatıyordu.&#160;Başını kaldırdı, doğrulmak istedi ama&#160;beceremedi. Yanına yaklaşıp tüylerini&#160;okşadım.</span></p>
<p><span style="font-weight:bold;">&quot;Merhaba Bahtiyar... N'aber, nasılsın oğlum? &quot;</span></p>
<p><span style="font-weight:bold;">Açık kahverengi gözleri minnetle bakıyordu yüzüme.</span></p>
<p><span style="font-weight:bold;">&quot;iyisin iyisin,&quot; dedim san tüylerini usulca kaşıyarak. &quot;Bu vartayı da atlattın&#160;köftehor.&quot;</span></p>
<p><span style="font-weight:bold;">Sanki onaylamak ister gibi havlamayı denedi ama yine başaramadı.</span></p>
<p><span style="font-weight:bold;">&quot;Tamam oğlum, tamam, yorma kendini. Hadi sen biraz daha dinlen bakalım. Ne kadar çok&#160;uyursan, o kadar çabuk kalkarsın ayağa.&quot;</span></p>
<p><span style="font-weight:bold;">Sözlerimi anlamışçasına sakinleşti, kocaman başını usulca ayaklarının üzerine&#160;uzatarak uyku vaziyeti aldı ama ışığı&#160;kapatıp çıkıncaya kadar sadakatle beni&#160;izlemeyi sürdürdü.</span></p>
<p><span style="font-weight:bold;">Lavaboda yüzümü yıkarken gülümsediğimi hissettim. Yorgun yüzümde taptaze bir ışık.&#160;Mutluydum galiba... Belki de bu mutluluğu&#160;yitirmemek için aceleyle salondaki CD çaları&#160;kapatıp döndüm bahçeye. Dışarı adımımı atar&#160;atmaz, mangalda pişen balıkların kokusu&#160;çarptı bu kez burnuma. Rakının anasonunu&#160;bile bastırmıştı mübarek. İlk pişen&#160;balıkları servis etmeye başlamıştı Demir.</span></p>
<p><span style="font-weight:bold;">Ama tuhaf, dün akşam söylediği gibi levrek değil, üçer adet küçük sarı balık koyuyordu&#160;tabaklara... Önce emin olamadım...</span></p>
<p><span style="font-weight:bold;">&quot;Tekir mi onlar?&quot;</span></p>
<p><span style="font-weight:bold;">Sanki hakaret etmişim gibi irkildi Demir.</span></p>
<p><span style="font-weight:bold;">&quot;Ne tekiri be, barbun barbun... Tekneye gelmediğin için artık balıkların şeklini&#160;şemalini de unutmuşsun...&quot;</span></p>
<p><span style="font-weight:bold;">Merakla iskemleye oturup balıklara yakından baktım; burunları hemen dikleşip&#160;ağızları göz hizasına kadar uzanıyor, göz&#160;çukuru altında üç adet pul bulunuyordu. Uzun&#160;zamandır denize çıkmasam da bu özelliklerin&#160;tekirde olmadığını biliyordum.</span></p>
<p><span style="font-weight:bold;">&quot;Sahiden barbunmuş yav... Nereden buldunuz bunları?</span></p>
<p><span style="font-weight:bold;">Pişkin pişkin sırıttı Yekta.</span></p>
<p><span style="font-weight:bold;">&quot;Balıkçıdan...&quot;</span></p>
<p><span style="font-weight:bold;">&quot;Hani balığa çıkmıştınız dün...</span></p>
<p><span style="font-weight:bold;">&quot;Çıktıuk, çıktık da, Kınalıada açıklarında ne gezer barbun? Beş tane levrek&#160;çektik ki, derya kuzusu mübarek. Barbunları&#160;balıkçı Şeriften aldım bu öğlen. İzmir'den&#160;yeni gelmiş. Yemin billah etti taze diye.&quot;</span></p>
<p><span style="font-weight:bold;">&quot;Tazeye de benziyor,&quot; dedi Evgenia çatalıyla tabağındaki balıklara dokunarak.&#160;&quot;Hadi afiyet olsun...&quot;</span></p>
<p><span style="font-weight:bold;">Mevsimi olmamasına rağmen lezzetliydi barbunlar. Ağzındaki lokmayı yuttuktan sonra&#160;hevesle kadehini kaldırdı Yekta.</span></p>
<p><span style="font-weight:bold;">&quot;Haydi bakalım, hoş geldiniz...&quot;</span></p>
<p><span style="font-weight:bold;">&quot;Dostluğa,&quot; diye dokundurdu kadehini bizimkilere Demir. Masadaki tek kadına&#160;dönerek tamamladı sözlerini. &quot;Aramıza yeni&#160;katılan dostlara.&quot;</span></p>
<p><span style="font-weight:bold;">Mutluluktan ışıl ışıl yanıyordu Evgenia'nın gözleri.</span></p>
<p><span style="font-weight:bold;">&quot;Size...&quot; Gıptayla bakıyordu yüzümüze. &quot;Hiçbir zaman eskimeyecek arkadaşlıklara.&quot;</span></p>
</body>
</html>