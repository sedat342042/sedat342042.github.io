<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Güya sıra bendeydi, güya ben de birkaç lakırdı edecektim ama bir şey engel oldu&#160;bana, dilim düğümlendi, konuşamadım.&#160;İstemediğimden değil, bu masadaki üç erkeğin&#160;geçmişlerinde yatan o acı olayı&#160;hatırladığımdan. Tıpkı az önce benim&#160;yaptığım gibi, bir hayaletin kestane&#160;ağaçlarının karanlığına sığınıp dudaklarında&#160;yarım kalmış bir gülümsemeyle bizi&#160;izlediğini hissettiğimden. Evet, şu anda bir&#160;kadın daha vardı aramızda. Görünmese de,&#160;gülmese de, konuşmasa da, biz ondan</span></p>
<p><span style="font-weight:bold;">bahsetmesek de üçümüz de biliyorduk ki, o hep aramızdaydı: Handan. Belki de dün gece&#160;Evgenia'nın yaptığı gibi, &quot;Handan'a,&quot; diye&#160;kaldırmalıydım kadehimi: &quot;Bize bu dostluğu&#160;armağan eden o kıza.&quot; Ama gecemiz berbat&#160;olurdu. Ne neşemiz kalırdı, ne sohbetimiz. O&#160;yüzden sustum. Eğer yardımıma Evgenia&#160;yetişmeseydi, ellerinde kadehleri, gözlerinde anlamlı sözcükler duyma umuduyla daha&#160;bekleyecekti arkadaşlarım.</span></p>
<p><span style="font-weight:bold;">&quot;Ve bizi buluşturan Bahtiyar'a...&quot; dedi benim yerime Evgenia. Neler hissettiğimi tam&#160;olarak bilmese de, bir şeylerin ters&#160;gittiğini anlamış olmalıydı. Belki de&#160;karımla kızımı düşündüğümü sanıyordu. Ne&#160;sanırsa sansın, beni zor durumdan kurtardığı&#160;için ona binlerce kez teşekkür ederek,&#160;aklımı anılardan, gözlerimi Handan'ın&#160;hayalinden kurtarıp kadehimi</span></p>
<p><span style="font-weight:bold;">arkadaşlarımmkilere dokundurdum ve güçlü bir sesle onların sözlerini yineledim.</span></p>
<p><span style="font-weight:bold;">&quot;Bahtiyar'a... Bahtiyar'ın sağlığına...&quot;</span></p>
<p><span style="font-weight:bold;">Rakılar yudumlanıp kadehler masaya konulduktan sonra, belki de yine suskun&#160;kalmaktan korktuğum için, &quot;Yahu Demir ne göz&#160;varmış oğlum sende!&quot; diye takıldım ev&#160;sahibimize. &quot;Nasıl fark ettin beni o&#160;karanlıkta?&quot;</span></p>
<p><span style="font-weight:bold;">&quot;Atmaca gözü, atmaca,&quot; diye söylendi Yekta. &quot;Bırak senin gibi kocaman bir&#160;adamı...&quot; Eliyle üstümüzdeki ağaçların&#160;dallarını gösterdi. &quot;Uyumakta olan kuşların&#160;karaltısına bakıp, 'bu kumru, şu serçe, bu&#160;saka, bu güvercin,' diye hepsini tek tek&#160;sayıyor.&quot;</span></p>
<p><span style="font-weight:bold;">Atmaca deyince çocukluk günleri depreşti belleğimde.</span></p>
<p><span style="font-weight:bold;">&quot;Sahi Demir, senin bir atmacan vardı, değil mi?</span></p>
<p><span style="font-weight:bold;">Derinden bir iç geçirdi.</span></p>
<p><span style="font-weight:bold;">&quot;Güzel bir kuştu,&quot; diye mırıldandı. &quot;Çok güzel bir kuş. Bahçemize düşmüştü... Sağ&#160;kanadı kırıktı...&quot;</span></p>
<p><span style="font-weight:bold;">Sanki yaralı kuşu avucunda tutuyormuş, sanki yaralı kuşun kalp atışlarını&#160;duyuyormuş gibi etkilenmişti Evgenia.</span></p>
<p><span style="font-weight:bold;">&quot;Başka yırtıcıların işi mi?&quot;</span></p>
<p><span style="font-weight:bold;">Birden ciddileşti Demir.</span></p>
<p><span style="font-weight:bold;">&quot;Evet, başka yırtıcıların işi. Yırtıcıların en korkuncunun, insanın işi.&#160;Havalı bir tüfekten çıkan saçmayla&#160;kırılmıştı kanadı.&quot;</span></p>
<p><span style="font-weight:bold;">&quot;Tuhaf bir isimi vardı,&quot; diyerek hatırlamaya çalıştım. &quot;Hazan mıydı?&quot;</span></p>
<p><span style="font-weight:bold;">&quot;Hüzün...&quot;</span></p>
<p><span style="font-weight:bold;">Hayretler içinde kalmıştı Evgenia.</span></p>
<p><span style="font-weight:bold;">&quot;Hüzün mü? Yırtıcı bir kuşa Hüzün ismini mi verdiniz?&quot;</span></p>
<p><span style="font-weight:bold;">&quot;Ben değil, annem,&quot; diye dalgın dalgın söylendi Demir. &quot;Annem koydu Hüzün ismini&#160;atmacaya.&quot;</span></p>
<p><span style="font-weight:bold;">&quot;Niye?&quot;</span></p>
<p><span style="font-weight:bold;">&quot;Annem atmacayı ilk gördüğünde, 'Bu hayvanın gözlerinde bir gariplik var... Çok&#160;hüzünlü bakıyor,' dedi. Ben öyle hüzün müzün&#160;göremiyordum. 'Yok annecim, bildiğin atmaca&#160;gibi bakıyor işte... Belki biraz canı&#160;yanıyor ama gözlerinde keder değil, vahşilik&#160;var,' dediysem de dinletemedim. 'Yok&#160;evladım, sen göremiyorsun, bu hayvanın&#160;kanadı değil, ruhu kanıyor. Gel bunun ismini&#160;Hüzün koyalım,' diye tutturdu. Benim&#160;aklımdaki isim Kartaca'ydı. Ama isimden daha&#160;önemlisi, atmacayı evde tutabilmekti. Babam&#160;hayvanlardan pek hoşlanmazdı. Hastalık&#160;bulaşır bu kuştan, atalım gitsin, demesinden&#160;korkuyordum. Annem, kuşun adını Hüzün&#160;koyalım deyince evde bir yandaş bulduğumu&#160;anlayarak hemen kabul ettim önerisini. İyi&#160;ki etmişim, babam akşam atmacayı görür&#160;görmez, tahmin ettiğim gibi mırın kırın etti&#160;ama onca yıldır evli olmalarına rağmen hâlâ&#160;deli gibi sevdiği karısının, 'Yapma&#160;Bünyamincim, günah. Nasıl atalım sokağa bu&#160;yaralı kuşu? Bir Tanrı misafiri işte,'&#160;deyince anında yelkenleri suya indirerek&#160;Hüzün'ü kabul etti.&quot;</span></p>
<p><span style="font-weight:bold;">Evgenia yemeyi içmeyi kesmiş, ilgiyle arkadaşımı dinliyordu.</span></p>
<p><span style="font-weight:bold;">&quot;Peki iyileşti mi Hüzün?&quot;</span></p>
<p><span style="font-weight:bold;">&quot;İyileşemedi,&quot; dedi Demir bakışlarını kaçırarak. &quot;Bir ay yaşadıktan sonra öldü.&#160;'Ben söylemiştim,' dedi annem. 'O kuş&#160;öleceğini biliyordu. O yüzden öyle kederle&#160;bakıyordu.' Bana sorarsanız, annem atmacanın&#160;gözlerinde kendi yazgısını görmüştü.&#160;Yaklaşmakta olan hastalığını. Altı ay&#160;geçmeden Alzheimer oldu. Atmacaya gelince,&#160;özgürlüğüne düşkün bir kuştu, ona iyi baksak&#160;bile bu evde kapalı kalamazdı. Özgür&#160;olmadığı bir dünyada yaşamak istemedi...&quot;</span></p>
<p><span style="font-weight:bold;">Sanki bütün bu olayları arkadaşının ailesiyle birebir yaşamış gibi, &quot;Bu olaydan&#160;sonra veteriner olmaya karar verdi Demir,&quot;&#160;diye derinleştirdi sohbeti Yekta. &quot;Hüzün'ü&#160;yaşatama- dığı için...&quot;</span></p>
<p><span style="font-weight:bold;">Yüzüne bir kızıllık yayıldı Demir'in, utanıyor muydu ne? Yine de ayrıntıları&#160;anlatmaktan geri durmadı.</span></p>
<p><span style="font-weight:bold;">&quot;Haklısın, başlarda Hüzün'ü kurtaramadığım için veteriner olmak&#160;istemiştim. Ama sonra fark ettim ki,&#160;hayvanları gerçekten de çok seviyorum.&#160;Hepsini, her türünü. En acımasızı bile&#160;insandan daha zararsız. İnsandan daha içten,&#160;daha</span></p>
<p><span style="font-weight:bold;">masum ve daha az yıkıcı. Onlara yakın olmak her zaman mutlu etmiştir beni. Veterinerliği&#160;bu yüzden seçtim.&quot;</span></p>
<p><span style="font-weight:bold;">Demir'in ailesiyle yaşadığı tartışmalar geldi aklıma.</span></p>
<p><span style="font-weight:bold;">&quot;Ama Bünyamin Amca onun gibi düşünmüyordu,&quot; diyerek Evgenia'ya döndüm.&#160;&quot;Bünyamin Amca, oğlunun veteriner değil,&#160;avukat olmasını istiyordu, ölene kadar da&#160;Demir'in avukat olacağını zannetti&#160;adamcağız...&quot;</span></p>
<p><span style="font-weight:bold;">Suçlu suçlu güldü Demir.</span></p>
<p><span style="font-weight:bold;">&quot;Babam rahmetli, bir türlü anlamadı, yahu benim gibi konuşmayı sevmeyen bir adamdan&#160;avukat olur mu? Onun dileğini yerine&#160;getirsem, sevmediğim bir okulda okuyacak,&#160;istemediğim bir mesleği yapmak zorunda&#160;kalacaktım.&quot; iğneleyen bakışlarını bana</span></p>
<p><span style="font-weight:bold;">çevirdi. &quot;Sanki sen ailenin istediği mesleği mi seçtin?&quot;</span></p>
<p><span style="font-weight:bold;">Konu benden açıldı ya, Evgenia durur mu?</span></p>
<p><span style="font-weight:bold;">&quot;Sahi Nevzat, seninkiler ne dedi polis olmana?&quot;</span></p>
<p><span style="font-weight:bold;">O zamanlar önemli bir sorun haline gelen bu olayı, şimdi ben de Demir gibi&#160;gülümseyerek hatırlıyordum.</span></p>
<p><span style="font-weight:bold;">&quot;Önceleri sinirlendiler. Biraz solculuk vardı babamda. Solculuk dediysem, işte&#160;Atatürkçü filan. Polisi hiç sevmezdi. 'Polis&#160;devletin maşasıdır,' derdi. 'Bari asker&#160;olsaydın da Kuleli'ye ya da Heybeli'deki&#160;okullardan birine gitseydin. Nerden çıktı bu&#160;polislik şimdi?' diye sokranırdı. Aslında&#160;ondan çıkmıştı. Babam edebiyat öğretmeniydi.&#160;Yekta gibi şiir de yazardı ama roman okumaya&#160;da bayılırdı. Onun kitaplığından okuduğum&#160;ilk roman Agatha Christie'nin Roger Ackroyd&#160;Cinayeti'ydi. Kitabın son sayfalarına kadar&#160;katili bulamamıştım. Sonra dönüp bir daha&#160;okudum, bir daha okudum. Ardından polisiye&#160;roman merakı gelişti bende. Yerli, yabancı&#160;ne kadar polisiye roman varsa yalayıp&#160;yuttum, işte o merakın sonunda polisliğe&#160;yöneldik. Ama babama söylemedim bunu.&#160;Sevmediği bir mesleği onun sayesinde&#160;seçtiğimi bilmesini istemedim.&quot;</span></p>
<p><span style="font-weight:bold;">&quot;Aramızda en şanslısı Yekta’ydı,&quot; diyerek sözü şairimize getirdi Demir. &quot;Rauf Amca hiç&#160;karışmadı ona. Mimarlık istedi, mimarlık&#160;okudu. Üstelik fakülteyi bitirdikten sonra&#160;bir gün bile mimarlık yapmadı.&quot;</span></p>
<p><span style="font-weight:bold;">&quot;Çarpıtıyor Evgenia, mimarlığı severim aslında. Hâlâ kü- tüphanemdeki kitapların&#160;çoğu mimarlıkla ilgilidir. Özellikle de&#160;İstanbul mimarisiyle. Olay şu ki, ben&#160;öğretim üyesi olarak üniversitede kalmak&#160;istiyordum ama fakültenin başına çöreklenen&#160;akademisyen takımı izin vermedi. Ne yapayım,&#160;ben de kendimi şiire verdim. Ama babam&#160;hiçbir zaman onaylamadı şair olmamı. Bir tek&#160;şiirimi bile okumadı.&quot;</span></p>
<p><span style="font-weight:bold;">&quot;Belki sen görmemişsindir,&quot; diye teskin etmeye kalktım. &quot;Ne biliyorsun, belki senden&#160;gizli okumuştur.&quot;</span></p>
<p><span style="font-weight:bold;">&quot;Yok Nevzat, biliyorum, okumadı. Okusaydı anlardım. Okusaydı, iyi kötü bir şeyler&#160;söylerdi. En azından başkalarına&#160;şairliğimden bahsederdi. Hiç yapmadı. Sanki&#160;hiç şiir yazmıyormuşum gibi davrandı. Hiç&#160;anlamadı neden şiir yazdığımı. Zaten&#160;edebiyatla, sanatla da uzaktan yakından&#160;ilgisi yoktu.&quot;</span></p>
<p><span style="font-weight:bold;">Babasını tanımasam inanacaktım sözlerine.</span></p>
<p><span style="font-weight:bold;">&quot;Haksızlık ediyorsun... Çok güzel şarkı söylerdi Rauf Amca.&quot;</span></p>
<p><span style="font-weight:bold;">&quot;Nevzat doğru söylüyor,&quot; diye destekledi Demir. &quot;Hele rahmetli bir de kafayı çekti&#160;mi, Münir Nurettin gibi asılırdı gazele.&#160;Valla bütün Balat susar, onu dinlerdi.&quot;</span></p>
<p><span style="font-weight:bold;">Gözleri nemlenir gibi oldu Yekta'nm. Galiba şimdi gerçek anlamda hatırlamaya&#160;başlamıştı babasını.</span></p>
<p><span style="font-weight:bold;">&quot;Öyle,&quot; diye itiraf etti sonunda. &quot;Şiir sevmezdi ama Yahya Kemal'in şiirlerinden&#160;bestelenmiş şarkıları güzel okurdu.&quot;</span></p>
<p><span style="font-weight:bold;">Rauf Amca'nın içli sesi çalınır gibi oldu uzaklardan kulağıma.</span></p>
<p><span style="font-weight:bold;">&quot;Evet yahu,&quot; diye atüdım. &quot;Bir keresinde, sizin evde şeyi söylemişti. Hani şu güzel&#160;şarkı var ya... Nihavent makamında...&#160;Kandilli yüzerken uykularda... Sonrası&#160;nasıldı?&quot;</span></p>
<p><span style="font-weight:bold;">Yekta, şarkının güftesini mırıldanmaya koyuldu.</span></p>
<p><span style="font-weight:bold;">&quot;Kandilli yüzerken uykularda / Mehtâbı sürükledik sularda. / Bir yoldu parıldayan,&#160;gümüşten, / Gittik... Bahis açmadık&#160;dönüşten. / Hülya tepeler, hayâl ağaçlar...&#160;Durgun suda dinlenen yamaçlar... / Mevsim&#160;sonu öyle bir zaman ki / Gaa- ip bir&#160;mûsikiydi sanki. / Gitmiş kaybolmuşuz&#160;uzakta, Rü'yâ sona ermeden şafakta...&quot;</span></p>
<p><span style="font-weight:bold;">&quot;Hadi o zaman,&quot; dedi Evgenia kadehini bir kez daha kaldırarak. &quot;Yekta'nm babası Rauf&#160;Amca'ya içelim.&quot;</span></p>
<p><span style="font-weight:bold;">&quot;Rauf Amca'ya...&quot;</span></p>
<p><span style="font-weight:bold;">&quot;Nur içinde yatsın...&quot; diye mırıldandım ben de.</span></p>
<p><span style="font-weight:bold;">&quot;Durun, durun,&quot; dedi Yekta elini kaldırarak. &quot;Sadece benimkine değil,&#160;hepimizin babasına...&quot;</span></p>
<p><span style="font-weight:bold;">&quot;Babalarımıza...&quot; diye çınladı karanlık bahçede seslerimiz. &quot;O güzel insanlara...&quot;</span></p>
<p><span style="font-weight:bold;">Bir kez daha dokundu camlar birbirine, bir kez daha yudumlandı rakılar, bir kez&#160;daha masaya kondu kadehler.</span></p>
<p><span style="font-weight:bold;">içtenlikle bakıyordu Yekta...</span></p>
<p><span style="font-weight:bold;">&quot;Teşekkür ederim Nevzat...&quot;</span></p>
<p><span style="font-weight:bold;">&quot;Niye?&quot;</span></p>
<p><span style="font-weight:bold;">&quot;Babamı hatırlattığın için...&quot; Mavi gözleri nemlenmiş miydi, bana mı öyle geldi,&#160;emin olamadım. &quot;Daha doğrusu, babamın&#160;hakkını teslim ettiğin için. Benim gibi&#160;vefasız evlatlar aptalca davranabiliyor&#160;bazen.&quot;</span></p>
<p><span style="font-weight:bold;">&quot;Bir sen mi oğlum, hepimiz öyle yapıyoruz.&quot;</span></p>
<p><span style="font-weight:bold;">&quot;Yok,&quot; dedi başını sallayarak. &quot;Sen öyle davranmazsın. Hiç itiraz etme Nevzat, sen&#160;göründüğün gibi değilsin. Tamam, güçlüsün,&#160;soğukkanlısın ama aslında duygusal bir&#160;adamsın.&quot; Konuşmalarımızı ilgiyle dinleyen&#160;Evgenia'ya döndü. &quot;Bunların içinde en&#160;duygusalının ben olduğumu zannederler ama&#160;değil. En duygusalımız Nevzat'tır aslında.&quot;</span></p>
<p><span style="font-weight:bold;">Hiç yadırgamadı bu saptamayı Evgenia.</span></p>
<p><span style="font-weight:bold;">&quot;Farkındayım.&quot; Uzanıp elime dokundu. &quot;Bir de kendisi farkında olsa.&quot;</span></p>
<p><span style="font-weight:bold;">Ne işler açıyordu bu şair başıma.</span></p>
<p><span style="font-weight:bold;">&quot;Yekta tamam,&quot; diye uyardım. &quot;Karakter analizlerini geçelim artık.&quot;</span></p>
<p><span style="font-weight:bold;">Tınmadı bile, galiba hafiften kafayı bulmaya başlamıştı.</span></p>
<p><span style="font-weight:bold;">&quot;Gençken,&quot; dedi Evgenia'ya anlatmayı sürdürerek. &quot;Nevzat için bir dörtlük&#160;yazmıştım.&quot;</span></p>
<p><span style="font-weight:bold;">Ne dörtlüğü? Neden bahsettiğini bile bilmiyordum. Ama Evgenia merakla yanıp&#160;tutuşmaya başlamıştı bile.</span></p>
<p><span style="font-weight:bold;">&quot;Öyle mi? Okusana...&quot;</span></p>
<p><span style="font-weight:bold;">Hoş, Evgenia okuma dese de okuyacaktı Yekta. Yüzüne bakar bakmaz anlayabilirdiniz&#160;bunu. Bense karmaşık duygular içindeydim;</span></p>
<p><span style="font-weight:bold;">bir yandan arkadaşımın yazdıklarını merak ediyordum, öte yandan tuhaf bir mahcubiyet&#160;duyuyordum. Ama ne düşündüğümü önemsemeyen&#160;şairimiz, dörtlüğü okumaya başlamıştı bile.</span></p>
<p><span style="font-weight:bold;">&quot;Nakış nakış öfkeyle dokulu, / hırçın ama kırık dökük; / bakmayın ana avrat&#160;küfrettiğine / o gözyaşları içinde bir&#160;çocuk.&quot;</span></p>
<p><span style="font-weight:bold;">Doğruyu söylemek gerekirse hoşuma gitmişti ama belli etmedim.</span></p>
<p><span style="font-weight:bold;">&quot;Ne zaman yazdın lan bunu?&quot;</span></p>
<p><span style="font-weight:bold;">&quot;Lisede oğlum, üçüncü sınıftayken...</span></p>
<p><span style="font-weight:bold;">&quot;Hiç haberim yoktu.&quot;</span></p>
<p><span style="font-weight:bold;">&quot;Okumadım ki olsun...&quot;</span></p>
<p><span style="font-weight:bold;">&quot;Ama çok güzel sözler,&quot; diye hayran hayran mırıldandı Evgenia. &quot;Demek gözyaşları&#160;içinde bir çocuk. En fazla da bu benzetmeyi&#160;sevdim.&quot; Elini elimden çekti, yalancıktan&#160;azarlar gibi yaptı. &quot;Senin o kadar küfürbaz&#160;olduğunu bilmiyordum Nevzat...&quot;</span></p>
<p><span style="font-weight:bold;">&quot;Ooo, gençken ağzı bozuktu bunun. Çok da kavgacıydı.&quot;</span></p>
<p><span style="font-weight:bold;">Anlaşılan bu gece, yerin dibine sokacaktı beni bu Yekta.</span></p>
<p><span style="font-weight:bold;">&quot;Yalan söyleme be, en kavgacımız Demir' di. &quot;</span></p>
<p><span style="font-weight:bold;">&quot;Yok lan,&quot; dedi iriyarı veterinerimiz. &quot;Kavgayı sen çıkarırdın ama içinizde en&#160;kalıplısı ben olduğumdan kabak hep benim&#160;başıma patlardı. Okulda disipline hep ben&#160;giderdim.&quot;</span></p>
<p><span style="font-weight:bold;">Küçük bir kahkaha kopardı Evgenia.</span></p>
<p><span style="font-weight:bold;">&quot;Şahane çocuklarmışsınız, &quot; dedi yeniden kadehine uzanırken. &quot;Hadi size içelim.&quot;</span></p>
<p><span style="font-weight:bold;">&quot;Bize içelim,&quot; diye yineledi Yekta. Dili hafiften peltekleş- mişti. &quot;Çocukluğumuza...&#160;Geride kalan gençliğimize... Kırılan&#160;umutlarımıza... Sararan anılarımıza...&quot;</span></p>
<p><span style="font-weight:bold;">İçtik, sanırım artık daha çok kendimiz olmuştuk. Yaşananlardan bahsetmesek bile o&#160;yapay kibarlığımız kırılmış, duygularımız&#160;özgürce gezinmeye başlamıştı ortalıkta.&#160;Duyguların ağırlığı o kadar yoğundu ki,&#160;kimse cesaret edip söze başlayamadı bir&#160;süre. Görev yine Evgenia'ya düştü.</span></p>
<p><span style="font-weight:bold;">&quot;Evet Yekta,&quot; dedi rakının mahmurlaştırdığı gözlerini şairimize&#160;dikerek. &quot;Artık vakit tamam.&quot;</span></p>
<p><span style="font-weight:bold;">Neden bahsedildiğini anlamıştı bizimki ama her zaman yaptığı gibi ağırdan almaya&#160;kalktı. Beyefendinin keyfi gelirse, dinliyor&#160;musun, dinlemiyor musun bakmaz, başlardı&#160;şiir okumaya ama kazara sen, Yektacım bir&#160;şiir okur musun, de, bak bakalım ne&#160;oluyordu. Kaprisin envai türlüsünü yapar,&#160;Uzatır da uzatırdı.</span></p>
<p><span style="font-weight:bold;">&quot;Öyle mi?&quot; diye ipe un sermeye koyuldu işte. &quot;Neyin vak- tiymiş o?&quot;</span></p>
<p><span style="font-weight:bold;">L</span></p>
<p><span style="font-weight:bold;">&quot;Neyin vakti olacak oğlum?&quot; diye azarladım. &quot;Şiir vakti, Şiir.&quot;</span></p>
<p><span style="font-weight:bold;">&quot;Okuduk ya...&quot;</span></p>
<p><span style="font-weight:bold;">&quot;Sadece bir dörtlük mü?&quot;</span></p>
<p><span style="font-weight:bold;">&quot;Canım şiirin uzunu kısası mı olurmuş?&quot; diye bir de ukalalık yapmaya kalkınca Demir&#160;bile dayanamadı.</span></p>
<p><span style="font-weight:bold;">&quot;Uzattın ama Yekta... Söz verdin, oku artık şu şiiri yav.&quot;</span></p>
<p><span style="font-weight:bold;">Demir'e de aldırmazdı ya, sanırım Evgenia'ya ayıp olmasın diye kabul etti.</span></p>
<p><span style="font-weight:bold;">&quot;Tamam tamam. . . Ama sevmezseniz kabahat benim de- ğil...&quot;</span></p>
<p><span style="font-weight:bold;">Masadaki herkes, &quot;Yektaa!&quot; diye seslenince...</span></p>
<p><span style="font-weight:bold;">&quot;Peki... Peki,&quot; diyerek teslim oldu. &quot;Şiirin ismi 'Yokluğunda Üşümek,'&quot; Boğazını&#160;temizleyerek okumaya koyuldu. &quot;Sen yoktun. /&#160;Terkedilmiş bir İstanbul vardı. / Yaslanmış&#160;gökyüzünün umarsızlığına, / Eylül&#160;rüzgârlarıyla sararan / Bayram&#160;kartpostallarına benzeyen. / Sen yoktun /</span></p>
<p><span style="font-weight:bold;">Bir çocuk ağlardı istasyonlarda, / Geceyarıları uykumu bölerdi hıçkırıkları, /&#160;Trenler geçerdi gözbebeklerimden, /&#160;Kirlenirdi bembeyaz umutlarım. / Sen yoktun&#160;/ Tüm dünyayı değiştirebilirdim, / Oysa&#160;aynalarda eskiyor yüzüm. / Ne yana bak- sam&#160;karşımda bir anı, / Meğer İstanbul ne çok&#160;benziyormuş sana...&quot;</span></p>
<p><span style="font-weight:bold;">Yekta okumayı sürdürürken Evgenia'nın meraklı gözleri yüzümde geziniyordu.&#160;Gençliğimizde, geçmişimizde acı bir şeyler&#160;olduğunu sezinlemişti. Ama cesaret edip&#160;soramıyor, sanki benim anlatmamı bekliyordu.&#160;Bunu yapamazdım, gözlerimi kapatıp kendimi&#160;şiirin sözlerine bıraktım.</span></p>
<p><span style="font-weight:bold;">&quot;Sen yoktun, / Omuzlarımda paramparça bir yürek, / Göğüs kafesimde karmakarışık bir&#160;kafa, / Kıvranarak olayların burgacında, /&#160;Gezinirim sensizlikle, deliliğin&#160;sınırlarında. / Sen yoktun, / Kanayan bir&#160;İstanbul vardı, / Yeryüzü ıssızlığında.&quot;</span></p>
<p><span style="font-weight:bold;">&quot;Çook güzel,&quot; diye mırıldandı içtenlikle Evgenia... &quot;Çok güzel... Hangi şanslı kadına&#160;yazdın bu şiiri?&quot;</span></p>
<p><span style="font-weight:bold;">Büyük bir coşku nasıl aniden söner, neşeyle süren bir sohbet nasıl apansız&#160;kedere dönüşür, masum bir soru bütün bir&#160;geceyi nasıl değiştirir, işte onu yaşıyorduk&#160;şimdi. Yanıt vermedi Yekta. Vermedi değil,&#160;veremedi. Demir kaçmayı seçti.</span></p>
<p><span style="font-weight:bold;">&quot;Ben levrekleri atayım mangala,&quot; diyerek uzaklaştı masadan. &quot;Yoksa ateş geçecek.&quot;</span></p>
<p><span style="font-weight:bold;">Benim kaçacak yerim yoktu, Yekta'nm da öyle. Evgenia şaşırmıştı, sorusuna yanıt&#160;alamadığı için bana bakıyordu. Kaş göz&#160;işaretiyle durumu kurtarmaya hazırlanıyordum&#160;ki, gerek kalmadı. Önüne eğdiği başını&#160;kaldıran Yekta, cesaretle yanıtladı&#160;Evgenia'nm sorusunu:</span></p>
<p><span style="font-weight:bold;">&quot;Handan'a yazdım o şiiri. Hayatımdaki tek kadına.&quot;</span></p>
<p><span style="font-weight:bold;">&quot;Handan'a sen de âşıktın, değil mi?&quot;</span></p>
<p><span style="font-weight:bold;">&quot;Handan kim?&quot; diye sordu Evgenia. Artık Demir'in bahçesinde değil, benim emektarın&#160;içindeydik. Yekta'ya değil, bana soruyordu.&#160;Bütün cesaretine rağmen, havadaki&#160;duygusallık onu çekimser kılmış, çıldırasıya&#160;merak ettiği Handan adındaki o kadını&#160;arkadaşıma soramamıştı. Zaten o dakikadan&#160;sonra da gecenin tadı kaçmış, ne yenen&#160;balıkların, ne içilen rakının keyfi&#160;kalmıştı. Gerek benim, gerekse Demir'in&#160;sohbeti yeniden canlandırma çabalarımız&#160;yeterli olmamış, hepimizi usulca ele geçiren&#160;o ağır, o hüzünlü hava, geceye damgasını&#160;vurmuştu. O yüzden arabaya biner binmez,&#160;gözlerini yüzüme dikerek sormuştu Evgenia.&#160;&quot;Handan kim?&quot;</span></p>
<p><span style="font-weight:bold;">&quot;Bir arkadaş,&quot; dedim kontak anahtarını çevirirken. &quot;Üçümüzün ortak arkadaşı.&quot;</span></p>
<p><span style="font-weight:bold;">Benim emektar, Demir'in evinin önünden Balat'ın aşina olduğum tenhalaşmış&#160;sokaklarına doğru salınarak yürümeye&#160;başladı. Yanıtım yeterli olmamıştı.</span></p>
<p><span style="font-weight:bold;">&quot;Bir arkadaş,&quot; diye fısıldadı anlamlı bir sesle. &quot;Nevzat, neden bana arkadaşlarından&#160;bahsetmiyorsun?&quot;</span></p>
<p><span style="font-weight:bold;">Bozulmuştu ama yaramazlıklarını hoşgörüyle karşıladığı çocuğuna, yine benden&#160;neler saklıyorsun bakalım, der gibi sevecen&#160;bakıyordu.</span></p>
<p><span style="font-weight:bold;">&quot;Bilmem,&quot; diye geçiştirdim. &quot;Laf oraya gelmedi herhalde.&quot;</span></p>
<p><span style="font-weight:bold;">&quot;Keşke gelseymiş...&quot; Şimdi sitem vardı sesinde. Hoşgörü kaybolmuştu. &quot;Olanları&#160;bilseydim, Handan'ı sormazdım. Yekta da öyle&#160;üzülmezdi. Şahane başlayan bu gece de berbat&#160;bir şekilde sona ermezdi.&quot;</span></p>
<p><span style="font-weight:bold;">Haklıydı, ne diyeceğimi bilemediğimden bakışlarımı yola çevirdim. Özür dilemem&#160;gerekiyordu ama, &quot;Aslında sıradışı bir&#160;hikâyeleri var...&quot; diyerek anlatmayı seçtim.</span></p>
<p><span style="font-weight:bold;">Sözlerim o kadar ilgisini çekmişti ki, bana duyduğu kızgınlığı unutarak sordu.</span></p>
<p><span style="font-weight:bold;">&quot;Hikâyeleri, dedin, yani Yekta'yla Handan'ın mı?&quot;</span></p>
<p><span style="font-weight:bold;">Ne bilsin Evgeniacım, Handan'ı sadece Yekta'nın sevdiği kadın sanıyordu.</span></p>
<p><span style="font-weight:bold;">&quot;Yekta'nın, Handan'ın ve Demir'in...&quot;</span></p>
<p><span style="font-weight:bold;">Yeşil gözleri merakla panldadı.</span></p>
<p><span style="font-weight:bold;">&quot;İkisi de mi Handan'a âşıktı?&quot;</span></p>
<p><span style="font-weight:bold;">&quot;Evet,&quot; dedim geçmiş anıların duygusallığı üzerime çökerken. &quot;İkisi de&#160;Handan'a âşıktı.&quot;</span></p>
<p><span style="font-weight:bold;">Sözlerimi sürdüremedim, gözlerimi yola dikerek sustum ama Evgenia bırakmadı yakamı.</span></p>
<p><span style="font-weight:bold;">&quot;Ya sen?&quot;</span></p>
<p><span style="font-weight:bold;">Şaşırmıştım, böyle bir soruyu beklemiyordum.</span></p>
<p><span style="font-weight:bold;">&quot;Ne demek ben?&quot; diye döndüm.</span></p>
<p><span style="font-weight:bold;">Bakışlarını bir an büe kaçırmadı gözlerimden.</span></p>
<p><span style="font-weight:bold;">&quot;Ne demek istediğimi biliyorsun.&quot;</span></p>
<p><span style="font-weight:bold;">&quot;Nereden bileyim canım, ne demek istediğini?&quot;</span></p>
<p><span style="font-weight:bold;">&quot;Handan'a sen de âşıktın, değil mi?&quot;</span></p>
<p><span style="font-weight:bold;">Hayır, suçlamıyordu, sadece öğrenmek istiyordu. Geçmişteki yaşamımı, aşklarımı,&#160;geçmişteki Nevzat'ı. Handan'ı da bu yüzden&#160;merak ediyordu. Sorusunun yanıtını beklerken&#160;yüzünde öyle tatlı bir ifade oluşmuştu ki,&#160;bir an evet diye- sim geldi. Evet, ben de&#160;âşıktım Handan'a. Ama gerçekten âşık olmuş&#160;muydum? Yekta'yla Demir gibi delicesine&#160;sevmiş miydim onu? Bu soruya evet demek, o&#160;kadar kolay değildi. Yeniden Balat'ın delik&#160;deşik yollarına çevirdim bakışlarımı.&#160;Çocukluğumuzda koşturduğumuz kaldırımlar iki&#160;yandan usulca akıp gidiyordu, anılardan&#160;sızan görüntüler, sesler, sokak lambalarının&#160;solgun ışığında parçalanıp dağılıyordu. Ne&#160;kadar fazla anı vardı bu sokaklarda&#160;yaşanmış. Bütün o anılar yumağının içinde,&#160;akıldan çıkmayacak olanlar, kuşkusuz&#160;Handan'la yaşadıklarımızda Sahi nasıl&#160;biriydi Handan? Kara gözlü, düz saçlı, zayıf&#160;bir kız... Evet, ne gençliği, ne orta&#160;yaşlılığı, sadece çocukluğu canlanıyordu&#160;kafamda. Belki de onu Demir'le Yekta'dan&#160;daha önce tanımış olduğum için. Kapı&#160;komşumuzdu. Faruk Amca'yla Nadide Teyze'nin&#160;kızı.</span></p>
<p><span style="font-weight:bold;">O kadar eskiydi ki tanışıklığımız, onu ilk ne zaman gördüğümü bile hatırlamıyorum.&#160;Annem, babam, komşularımız Dimitri Amca,&#160;karısı Sula Teyze, Mesut Amca, Nida Teyze,&#160;oğullan thsan Abi, Primo Amca, Raşel Teyze,&#160;kızları Ester gibi Handan da hep vardı. Bir&#160;kardeş gibi diyemeyeceğim ama bir arkadaş&#160;olarak hep hayatımdaydı. İlkokula birlikte&#160;yazılmıştık, ilk gün okula birlikte&#160;gitmiştik. İlkokulla sınırlı kalmamıştı&#160;arkadaşlığımız, ortaokulda da birlikte&#160;okumuştuk. Sonra Demir'le Yekta girdi&#160;hayatımıza. Ortaokul ikideydik, onların&#160;sınıfı dağıtılmış, bu ikisi de bizim sınıfa&#160;gelmişlerdi. Önce benimle arkadaş oldular,&#160;sonra Handan'la. Ama onu ne zaman sevmeye&#160;başladılar, ilk kim âşık oldu,&#160;hatırlamıyorum. Ben Handan'a âşık mıydım?&#160;Artık onu da bilmiyorum.</span></p>
<p><span style="font-weight:bold;">&quot;Niye sustun Başkomiserim?&quot; diyen Evgenia'nm cilveli sesi sıyırdı anılardan&#160;beni. &quot;Çok mu zor bir soru sorduk?&quot;</span></p>
<p><span style="font-weight:bold;">&quot;Zor değil ama hatırlamıyorum.&quot;</span></p>
<p><span style="font-weight:bold;">Gözlerini bir an bile üzerimden ayırmadan ısrarla sürdürdü.</span></p>
<p><span style="font-weight:bold;">&quot;Neyi hatırlamıyorsun?&quot;</span></p>
<p><span style="font-weight:bold;">Onu atlatmaya çalıştığımı sanıyordu.</span></p>
<p><span style="font-weight:bold;">&quot;Handan'a hissettiklerimi,&quot; diye mırıldandım içtenlikle. &quot;İnan ki&#160;hatırlayamıyorum. Bu arkadaşlık mıydı, yoksa&#160;ona gerçekten de âşık mıydım? Bilmiyorum ya&#160;da unutmuşum.&quot; Arabanın direksiyonunu sola&#160;kınp Haliç'e saparken sürdürdüm sözlerimi.&#160;&quot;Evet, Handan'la çok yakındık. Çocukluktan&#160;ergenliğe birlikte geçtik, anılar o kadar&#160;uzak, o kadar bulanık ki, belki onu öpmüş&#160;bile olabilirim.&quot;</span></p>
<p><span style="font-weight:bold;">Küçük bir kahkaha koyuverdi.</span></p>
<p><span style="font-weight:bold;">&quot;Valla hatırlayamıyorum, inanmıyorsun ama sahiden hatırlayamıyorum.&quot;</span></p>
<p><span style="font-weight:bold;">Hâlâ gülüyordu ama kesinlikle ikna olmamıştı, güvensiz gözlerle süzüyordu beni.</span></p>
<p><span style="font-weight:bold;">&quot;Hem âşık olsaydım söylerdim,&quot; dedim nedense kendimi savunma gereği duyarak.&#160;&quot;Aradan bunca zaman geçmiş. Olan olmuş,&#160;giden gitmiş, niye söylemeyeyim ki?&quot;</span></p>
<p><span style="font-weight:bold;">İnanmaya mı başlamıştı, yoksa bana mı öyle geliyordu, kestirmek zordu ama&#160;yüzündeki manidar ifade ağır ağır silindi.</span></p>
<p><span style="font-weight:bold;">&quot;Peki ya ötekiler?&quot;</span></p>
<p><span style="font-weight:bold;">&quot;Demir'le Yekta mı?&quot;</span></p>
<p><span style="font-weight:bold;">Usulca başını salladı.</span></p>
<p><span style="font-weight:bold;">&quot;Söyledim ya, onlar fena halde âşıktı Handan'a. Yine de tuhaftır, o yıllarda ikisi&#160;de dile getirmediler ne hissettiklerini.&quot;</span></p>
<p><span style="font-weight:bold;">&quot;Nasıl yani?&quot; diye söylendi oturduğu koltukta kıpırdanarak. &quot;Kıza sevdiklerini&#160;söylemediler mi?&quot;</span></p>
<p><span style="font-weight:bold;">&quot;Dördümüz birlikteyken kimse çıkıp, 'Handan, ben sana âşığım,' diyemedi. Belki&#160;Yekta şiirlerinde serzenişte bulunmuş&#160;olabilir. Eğer yaptıysa bile üstü kapalı&#160;yapmış olmalı, çünkü ne Demir, ne de ben&#160;fark ettik...&quot;</span></p>
<p><span style="font-weight:bold;">Bakışlarımı ıssız yoldan Evgenia'ya çevirdim.</span></p>
<p><span style="font-weight:bold;">&quot;Şimdi sen sorunca düşünüyorum da, galiba işin güzelliği de oradaydı. Arkadaşlık&#160;aşktan önde geliyordu. Sanırım bizi mutlu&#160;eden, dördümüzün birlikteliğiydi. Hadi&#160;kendimi saymıyorum ama Demir ya da Yekta,&#160;Handan'a, seni seviyorum, deseydi,&#160;dostluğumuz bozulabilirdi. Galiba Handan da&#160;bunun farkındaydı; o yüzden ne Demir'e, ne&#160;de Yekta'ya özel bir ilgi gösteriyordu.&quot;</span></p>
<p><span style="font-weight:bold;">&quot;Ya sana?&quot;</span></p>
<p><span style="font-weight:bold;">Yeşil gözler yine çapkın çapkın parıldamaya başlamıştı. Hiç üstüme&#160;alınmadım.</span></p>
<p><span style="font-weight:bold;">&quot;Bana da ilgi göstermiyordu. Belki üçümüzün de ilgisini kaybetmek istemiyordu.</span></p>
<p><span style="font-weight:bold;">&quot;Üçünüzün de. Yani sen de ilgi gösterdiğini kabul ediyorsun...&quot;</span></p>
<p><span style="font-weight:bold;">&quot;Tabii ediyorum, evden birlikte çıkıyoruz, sınıfta birlikteyiz, eve birlikte&#160;dönüyoruz. Nasıl ilgi göstermeyeyim?&quot;</span></p>
<p><span style="font-weight:bold;">Yeniden o manidar gülümsemesini takınmıştı.</span></p>
<p><span style="font-weight:bold;">&quot;Peki Nevzat,&quot; dedi eğlenceli bir sesle. &quot;Doğru söyle, hiç kıskanmadın mı Handan'ı?&#160;Yani sadece seninle gezen bir kızı, iki&#160;çocukla daha paylaşmaya başlıyorsun. Ben&#160;olsam kıskanırdım.&quot;</span></p>
<p><span style="font-weight:bold;">Hayır demeye hazırlanıyordum ki, belleğim bana ihanet etti. Okul günlerinden bir anı&#160;beliriverdi gözlerimin önünde. Önce kendime&#160;saklasam diye geçirdim içimden ama sonra&#160;Evgenia'nın bunu bilmeye hakkı var dedim.&#160;Üstelik ortalıkta yanlış bir şey de yoktu.</span></p>
<p><span style="font-weight:bold;">&quot;Galiba ben de kıskandım,&quot; dedim ardı ardına uyanan anıları kafamda düzene koymaya&#160;çalışırken. &quot;Bir gün okula geç kalmıştım,&#160;bahçeye girdiğimde Handan'la Demir'in&#160;kapının girişinde gülüşerek bir şeyler&#160;konuştuğunu gördüm. Evet, işte o anda içimde&#160;nefrete, öfkeye benzer bir duygunun&#160;kabardığım hissettim. Ne ben vardım, ne de&#160;Yekta, sadece ikisi. Üstelik bizsiz oldukça&#160;mutluydular. Sanki ihanete uğramışım gibi&#160;bir duyguya kapılmıştım. Ama beni fark eden&#160;Handan'la Demir'in tavırları o kadar sıcak,&#160;o kadar içtendi ki, böyle kötü duygular&#160;taşıdığım için utandım.&quot;</span></p>
<p><span style="font-weight:bold;">Hiç sesini çıkarmadan beni dinleyen Evgenia'nm manalı bakışlarını yine üzerimde&#160;hissedince dönüp baktım.</span></p>
<p><span style="font-weight:bold;">&quot;Ne?&quot; dedim anlamaya çalışarak. &quot;Bir şey mi demek istiyorsun Evgenia?&quot;</span></p>
<p><span style="font-weight:bold;">Yumuşacık sokuldu koluma.</span></p>
<p><span style="font-weight:bold;">&quot;Dur, hemen parlama. Galiba olanları anladım.&quot;</span></p>
<p><span style="font-weight:bold;">&quot;Nasıl anladın?&quot;</span></p>
<p><span style="font-weight:bold;">&quot;Şimdi sen böyle soğuk bir adamsın ya...&quot;</span></p>
<p><span style="font-weight:bold;">&quot;Teşekkür ederim,&quot; dedim şakacıktan kolumu çekmeye çalışırken. &quot;Bir soğuk&#160;olmadığımız kalmıştı, o da tamamlandı.&quot;</span></p>
<p><span style="font-weight:bold;">Hafifçe vurdu çekmeye çalıştığım koluma.</span></p>
<p><span style="font-weight:bold;">&quot;Dinlesene Nevzat! Soğuk değil de, hani gençlerin kullandığı şu İngilizce laf var&#160;ya, hani kuul diyorlar. Yani Türkçesi, sen&#160;burnundan kıl aldırmayan bir adamsın ya.&quot;</span></p>
<p><span style="font-weight:bold;">&quot;Kimseye eyvallah demeyiz öyle kolay kolay,&quot; dedim yalancıktan kasılarak. &quot;Tabii,&#160;sevdiklerimiz hariç.&quot;</span></p>
<p><span style="font-weight:bold;">&quot;Biraz ciddi olur musun Nevzat...&quot;</span></p>
<p><span style="font-weight:bold;">&quot;Tamam tamam, dinliyorum.&quot;</span></p>
<p><span style="font-weight:bold;">&quot;Handan, yani önce senin arkadaşın olan o kız, ortaokulda size katılan Demir'le&#160;Yekta'ya da ilgi gösterince geri çekildin.&#160;Yok deme, seni iyi tanıyorum. Evet, çekildin&#160;ama bunu yaparken de zarif bir şekilde&#160;davrandın. Kimseye fark ettirmedin. Yani&#160;Handan'ın ilgisini kendinde toplamak için&#160;oyunbozanlık yapmadın. Belki o kıza karşı&#160;taşıdığın duyguları değiştirdin. Artık onu&#160;bir arkadaş gibi görmeye zorladın kendini.&#160;Aslında böyle bir durumda rekabet kızışır.</span></p>
<p><span style="font-weight:bold;">Üç erkek de kızın ilgisini çekmek için birbirileriyle yarışırlar. Bence sen bu&#160;yarışı küçümsedin, daha başından kendi&#160;gönlünle koptun rekabetten. Ya da söylediğin&#160;gibi arkadaşlık, aşktan daha önemliydi senin&#160;için. Çünkü Demir'le Yekta'yı da en az&#160;Handan kadar sevdin. Hiçbirini kaybetmek&#160;istemedin.&quot;</span></p>
<p><span style="font-weight:bold;">Evgenia konuşurken bizim emektar Haliç'e ulaşmış, denizle yan yana akan cadde boyunca&#160;ilerlemeye başlamıştı.</span></p>
<p><span style="font-weight:bold;">Sol tarafımızda uzanan suların karanlık yüzeyinde arada bir ışıklar çakıp sönüyor,&#160;balığa erken çıkan bir teknenin motorundan&#160;yayılan münasebetsiz gürültü, gecenin koyu&#160;sessizliğini bozuyordu.</span></p>
<p><span style="font-weight:bold;">&quot;Güzel bir çözümleme,&quot; dedim göz ucuyla sevdiğim kadına bakarak. &quot;Analiz de&#160;diyebiliriz.&quot;</span></p>
<p><span style="font-weight:bold;">&quot;Dalga geçme Nevzat,&quot; dedi omzuma bir kez daha vurarak. &quot;Ben ciddi bir şeyden söz&#160;ediyorum burada.&quot;</span></p>
<p><span style="font-weight:bold;">&quot;Ben de ciddi bir şeyden söz ediyorum.&quot; Başımı çevirip gülümsedim. &quot;Sahi söylüyorum&#160;Evgenia. Şahane bir çözümleme. Ama sen&#160;geçmişe bugünden bakıyorsun. Yani şu an&#160;tanıdığın Nevzat'tan yola çıkarak, genç&#160;Nevzat'ın davranışını açıklamaya&#160;çalışıyorsun.&quot; Yeniden yola dönünce&#160;kavşaktaki trafik lambasında kırmızı ışığın&#160;yandığını gördüm. Frene basarak konuşmamı&#160;sürdürdüm. &quot;Halbuki genç Nevzat, benden&#160;oldukça farklıydı. Tamam, belki bazı&#160;yanlarımız, hani atalarımızın huy dediği&#160;şeyler hiç değişmedi. Fakat genç Nevzat,&#160;kesinlikle benden daha umutluydu, daha&#160;idealistti, cesurdu. İnsanlara daha fazla&#160;güveniyordu, dünyayı daha güzel bir yer&#160;sanıyordu. Evet, bu niteliklerini düşününce&#160;sana rahatlıkla hak verebilirim. Genç&#160;Nevzat, Handan'dan, yani iki arkadaşının&#160;büyük sevgiyle bağlandığı bir kızdan kolayca&#160;vazgeçebilirdi, öte yandan, genç Nevzat&#160;benden daha hırslıydı, öne çıkmayı, kendini&#160;göstermeyi severdi. Olaya bu açıdan&#160;bakarsak, genç Nevzat'ın arkadaşlarının&#160;katıldığı bir yarıştan, rekabetten geri&#160;durması düşünülemez.”</span></p>
<p><span style="font-weight:bold;">Trafik lambasında sarı ışık yanarken, ilgiyle beni dinleyen sevgilimin sağ koluma&#160;yapışmış elini usulca okşadım.</span></p>
<p><span style="font-weight:bold;">”Yani Evgeniacım, söylediklerin doğru olabileceği gibi yanlış da olabilir.”</span></p>
<p><span style="font-weight:bold;">Yeniden gaza basarken meselenin özüne dair kendi görüşümü açıkladım. &quot;Belki de Handan'ı&#160;gerçekten de bir arkadaş gibi sevdim. İlk&#160;başlarda, hani onun kız, benim erkek&#160;olduğumu anladığım an var ya, işte o zaman&#160;belki olgunlaşmamış bir cinsel duygu büyümüş&#160;olabilir içimde ama sanırım hepsi bu. Niye&#160;böyle söylüyorum, çünkü kimse ilk aşkını&#160;unutamaz. Bak Demir'le Yekta'ya, onlar&#160;Handan'ı asla unutmadılar. Hadi Yekta'yı&#160;anlamak kolay, çünkü Handan'la evlendi.&#160;Ama...”</span></p>
<p><span style="font-weight:bold;">&quot;Ne!” diye sözümü kesti Evgenia. &quot;Yekta, Handan'la evlendi mi? Ee hani kimse aşkını&#160;açıklayamadı demiştin?”</span></p>
<p><span style="font-weight:bold;">&quot;Açıklayamamıştı. Ta ki liseyi bitirinceye kadar. Okul bitince yollarımız&#160;ayrıldı. Demir, babasının da zoruyla</span></p>
<p><span style="font-weight:bold;">Almanya'ya okumaya gitti. Babası avukat olmasını istiyordu ama Demir veterinerlik&#160;okumayı seçti. Bana gelince, annem babam hiç&#160;istemese de polisliğe yöneldim. Yekta'yla&#160;Handan mahallede kalmıştı. Yekta mimarlık&#160;okudu, söylediği gibi, seviyordu da bu&#160;mesleği ama okuldaki öğretim üyeleriyle&#160;anlaşamadı. Belki de edebiyat sevgisi daha&#160;ağır bastı. Şiir yazıp dergilere göndermeyi,&#160;adı sanı duyulmamış yayınev- 1erinden&#160;kitaplar yayınlamayı mimarlığa tercih etti.&#160;Handan ise evine çekilmiş, adeta kısmetini&#160;bekler olmuştu. Böylece bizim yokluğumuzda,&#160;daha doğrusu Demir'in yokluğunda ikisi&#160;yakınlaşmaya başlamışlardı. Bu yakınlaşmanın&#160;sonunda, Yekta daha fazla bekleyememiş,&#160;Handan'a evlenme teklif etmişti.&quot;</span></p>
<p><span style="font-weight:bold;">&quot;Handan da kabul etti, öyle mi?&quot;</span></p>
<p><span style="font-weight:bold;">&quot;Ne yapsın? Fazla seçeneği yoktu. Mahallede sadece Yekta kalmıştı.&quot;</span></p>
<p><span style="font-weight:bold;">&quot;Peki seviyor muydu Yekta'yı? İçinizde en çok sevdiği o muydu?&quot;</span></p>
<p><span style="font-weight:bold;">Yanıtlamadan önce biraz düşündüm.</span></p>
<p><span style="font-weight:bold;">&quot;Emin değilim ama galiba Handan, Demir'le daha fazla ilgileniyordu. Eğer ona üçümüzden&#160;hangisini seçeceğini so- rabilseydik,&#160;sanırım Demir derdi.&quot;</span></p>
<p><span style="font-weight:bold;">&quot;Nevzat demezdi yani...&quot;</span></p>
<p><span style="font-weight:bold;">Kesin bir tavırla başımı salladım.</span></p>
<p><span style="font-weight:bold;">&quot;Demezdi... Yani bence demezdi.&quot;</span></p>
<p><span style="font-weight:bold;">Düş kırıklığına uğramış gibi söylendi.</span></p>
<p><span style="font-weight:bold;">&quot;Ama Demir Almanya'ya gitmiş. Eğitimi için Handan'ı terk etmiş ...&quot;</span></p>
<p><span style="font-weight:bold;">&quot;Orası biraz karışık. Belki de Demir, Balat'tan kaçmak amacıyla, babasının onu&#160;Almanya'ya yollamasına razı oldu. Yekta'yla&#160;bana ihanet etmemek için. Hiç konuşmamış&#160;olsak da, dördümüz arasındaki bu gizli&#160;anlaşmanın gereğini yerine getirmek için.&quot;</span></p>
<p><span style="font-weight:bold;">Bunları anlatırken Yekta'ya kızdığımı hissettim. Gençlik yıllarında, o hayhuy&#160;içinde bu durumu doğru değerlendirememiş ya&#160;da üzerinde yeterince düşünmemiş olmalıydım.</span></p>
<p><span style="font-weight:bold;">&quot;Yani Yekta aslında hepinize ihanet etti?&quot;</span></p>
<p><span style="font-weight:bold;">Ben de öyle düşünmeme rağmen, Yekta'nın yaşadığı acılardan sonra, üstelik onu Demir&#160;bile atfetmişken, şu ihanet kelimesini öyle&#160;kolayca kullanamayacağımı hissediyordum.</span></p>
<p><span style="font-weight:bold;">&quot;Bakış açısına göre değişir,&quot; dedim Evgenia'yı göz ucuyla süzerek. &quot;Belki de&#160;Handan'ın hayatını kurtarmıştır. Güzel kızdı&#160;Handan, gel gör ki ailesi yoksuldu. Biraz da&#160;cahil. Eğer Handan, Yekta'yla evlenmeşeydi,&#160;kısa sürede zengin biriyle baş göz ederlerdi&#160;onu. Ama Demir'in açısından bakarsak, hoş&#160;değildi Yekta'nın yaptığı.&quot;</span></p>
<p><span style="font-weight:bold;">&quot;Ne dedi peki Demir?&quot;</span></p>
<p><span style="font-weight:bold;">&quot;Ne desin? Hiçbir şey söylemedi. Zaten Almanya'da üçüncü senesiydi o sıralar.</span></p>
<p><span style="font-weight:bold;">Bunlar evleneceklerini bir mektupla bildirmişler Demir'e. Yetmezmiş gibi, düğün&#160;davetiyesini de eklemişler. Demir ne yanıt&#160;verdi, ne de düğüne geldi.&quot;</span></p>
<p><span style="font-weight:bold;">&quot;Ya sen? Sen gittin mi düğüne?&quot;</span></p>
<p><span style="font-weight:bold;">Evgenia'nın manalı bakışları yine üzerimdeydi, bakışlarımı yoldan ayırmadım.</span></p>
<p><span style="font-weight:bold;">Göz göze gelmek istemiyordum. Çünkü davetiye yollamalarına rağmen ben de düğüne&#160;gitmemiştim. Nedenini bilmiyorum, demek ki o&#160;zamanlar bu evliliği onaylamamışım.</span></p>
<p><span style="font-weight:bold;">&quot;Hayır,&quot; dedim arabamın burnunu Unkapanı Köprüsü'ne çevirirken. &quot;Polislikte ilk&#160;yıllarımdı, İstanbul dışındaydım, izin&#160;vermediler, gelemedim.”</span></p>
<p><span style="font-weight:bold;">Nedense sustu Evgenia, hoşuma gitti bu tavrı, sanki saklayacak bir sırrım varmış&#160;gibi kendimi rahatlamış hissettim. Başımı&#160;çevirip, köprünün altından akan Haliç'in&#160;gölgeli sularına baktım. Kıyıdan yansıyan&#160;ışıklarla ara ara renklenerek, sessizce&#160;Sarayburnu'nun eteklerine doğru uzanıyordu.&#160;Sarayburnu'na bakarken Kral Byzas'ı&#160;hatırladım. Acaba İstanbul'da yaşayan Rumlar&#160;bu kenti kuran kralı biliyorlar mıydı?&#160;Doğruyu söylemek gerekirse biraz da eski&#160;anıların ağırlığından kurtulmak amacıyla&#160;konuyu değiştirmek istedim. Ama Evgenia izin&#160;vermedi.</span></p>
<p><span style="font-weight:bold;">&quot;Peki sonra Demir, Yekta'yı nasıl affetti?&quot;</span></p>
<p><span style="font-weight:bold;">Benden hemen yanıt alamayınca yeni bir tahminde bulundu.</span></p>
<p><span style="font-weight:bold;">&quot;Yoksa Handan başka bir adamla mı gitti?&quot;</span></p>
<p><span style="font-weight:bold;">Üzüntüyle mırıldandım.</span></p>
<p><span style="font-weight:bold;">&quot;Hayır... Başka biriyle gitmedi... Handan öldü...&quot;</span></p>
<p><span style="font-weight:bold;">&quot;öldü mü?&quot; Sesindeki neşe tümüyle kaybolmuştu. &quot;Ne diyorsun Nevzat?&quot;</span></p>
<p><span style="font-weight:bold;">&quot;Talihsiz bir kazada... Üç yıl önce... Küçük oğlu Umut'la birlikte...&quot;</span></p>
<p><span style="font-weight:bold;">&quot;Yazık,&quot; diye söylendi keder yüklü bir sesle. &quot;Çok yazık... Yekta ne yaptı?&quot;</span></p>
<p><span style="font-weight:bold;">&quot;Kafayı yedi. Aylarca sakinleştirici ilaçlar aldı. Hepimiz kendini öldüreceğinden&#160;korkuyorduk, işte, Demir o günlerde çıkıp&#160;geldi. Neredeyse on beş yıldır konuşmadığı&#160;arkadaşının elinden tuttu, yarasını sardı,&#160;toparladı. Aslında ben de Yekta'ya destek&#160;olmaya çalıştım, üstelik onun gibi karımı,&#160;çocuğumu kaybetmiştim, yani ortak noktamız&#160;daha fazlaydı ama nedense Demir daha etkili&#160;oldu.&quot;</span></p>
<p><span style="font-weight:bold;">&quot;Sen bir şey yapamazdın,&quot; diye mırıldandı Evgenia. &quot;Onları Handan bir araya&#160;getirmişti. Varlığıyla iki arkadaşı ayıran&#160;Handan, ölümüyle onları yeniden buluşturdu.&quot;</span></p>
<p><span style="font-weight:bold;">Mantıklı konuşuyordu, yine de sesi iyice duygusallaşmıştı.</span></p>
<p><span style="font-weight:bold;">&quot;Haklısın, galiba öyle oldu. O günden sonra da eskisinden daha sıkı arkadaş&#160;oldular. Zaman zaman ben de katılırım onlara&#160;ama ikisi hep bir aradadır. Galiba, dediğin&#160;gibi, Handan'ın sevgisi ayakta tutuyor&#160;onları.&quot;</span></p>
<p><span style="font-weight:bold;">&quot;Ya Demir'in ailesi... Karısı, çocukları?&quot;</span></p>
<p><span style="font-weight:bold;">&quot;Yok, Demir hiç evlenmedi. Belki de içimizde Handan'ı en çok seven kişi oydu.&#160;Bilemiyorum, iyi bir veteriner oldu. Çok iyi&#160;para kazandı. Eminim başka kadınları sevmeyi&#160;denemiştir ama galiba hiçbiri Handan'ın&#160;yerini tutamadı. Hiçbir zaman mutlu olmadı.&quot;</span></p>
<p><span style="font-weight:bold;">&quot;Yüzüne de yansıyor zaten.</span></p>
<p><span style="font-weight:bold;">&quot;Bakma öyle soğuk durduğuna, aslında iyi insandır. Eskiden de herkesle kolay ilişki&#160;kuramazdı. Handan işin tuzu biberi oldu.&#160;Şimdi neredeyse her gün Yekta'yla&#160;birlikteler. Gerçi bazen Demir, Yekta'ya&#160;sahip çıkarken eski bir arkadaşa mı yardım&#160;ediyor, yoksa sevdiği kadının anısına mı&#160;yakın durmaya çalışıyor diye düşündüğüm de&#160;olmuyor değil...&quot;</span></p>
<p><span style="font-weight:bold;">&quot;Bunun bir önemi yok ki,&quot; dedi anlayışlı Evgenia'm. &quot;Sen söyledin, bu aşk aslında&#160;dört kişilikmiş. Ama şimdi üç kişilik&#160;kalmış...&quot;</span></p>
<p><span style="font-weight:bold;">Yine iğneliyor muydu?</span></p>
<p><span style="font-weight:bold;">&quot;Üçüncü kim?&quot; Gerginleşmeye başlamıştım. &quot;Evgenia artık anla, benim bu aşkla bir&#160;ilgim yok.&quot;</span></p>
<p><span style="font-weight:bold;">&quot;Sen değilsin Nevzatcım, üçüncü kişi Handan. Ölmüş olması hiçbir şeyi&#160;değiştirmiyor. Aksine, şimdi iki erkek için&#160;de ulaşılmaz olduğundan daha çekici. Sen bu&#160;yüzden Yekta'yı teselli edemedin. Çünkü&#160;ikisinin yarası ortak. Onlar hâlâ aynı&#160;kadını seviyorlar.&quot;</span></p>
<p><span style="font-weight:bold;">Tuhaf şey, bir an kendimi dışlanmış gibi hissettim. Aynı acıyı, aynı kederi ben neden&#160;duymuyordum? Yekta'yla Demir neden beni&#160;aralarına almamışlardı ki? Belki de bu işte&#160;hiç kabahatleri yoktu. Belki de Evgenia&#160;haklıydı; yıllar önce gururuma yenilip&#160;onlarla yollarımı ayırarak, bunu ben&#160;istemiştim. Sonra da hayat başka türlü&#160;akmıştı zaten. O halde neden kendimi&#160;dışlanmış gibi hissediyordum ki? Ne bileyim,&#160;insanoğlu tuhaf bir varlık işte.</span></p>
<p><span style="font-weight:bold;">Evgenia şefkatle bakmayı sürdürüyordu yüzüme.</span></p>
<p><span style="font-weight:bold;">&quot;Sen güçlüydün Nevzat... Atladın geçtin bu tuhaf aşkın üzerinden...&quot;</span></p>
<p><span style="font-weight:bold;">&quot;Hani duygusal olduğumu söylüyordunuz?&quot;</span></p>
<p><span style="font-weight:bold;">&quot;Doğru, duygusalsın ama bu seni zayıf kılmıyor. Tersine, bence daha güçlü&#160;yapıyor...&quot;</span></p>
<p><span style="font-weight:bold;">Bu kadar çok benden bahsedilmesi canımı sıkmaya başlamıştı. Hem çocukluk günleri&#160;bahsinden uzaklaşmak, hem de gerçekten merak&#160;ettiğim için bu kenti kuran adamı sordum.</span></p>
<p><span style="font-weight:bold;">&quot;Evgenia, Byzas'ı biliyor musun?&quot;</span></p>
<p><span style="font-weight:bold;">Nereden çıktı şimdi bu soru dercesine şöyle bir baktı.</span></p>
<p><span style="font-weight:bold;">&quot;Şu kraldan mı bahsediyorsun? Hani körler ülkesinin karşısındaki yeri arayan adam.&quot;</span></p>
<p><span style="font-weight:bold;">&quot;Biliyorsun demek.&quot;</span></p>
<p><span style="font-weight:bold;">Şaşkınlığımı yadırgamış gibiydi.</span></p>
<p><span style="font-weight:bold;">&quot;Nasıl bilmem Nevzat? Bu şehrin tarihi bu kralla başlar. Fakat bizim Rumlardan daha&#160;fazla Yunanlılar sahip çıkar ona.&quot;</span></p>
<p><span style="font-weight:bold;">Bu da ilginçti işte.</span></p>
<p><span style="font-weight:bold;">&quot;Nedenmiş o?&quot;</span></p>
<p><span style="font-weight:bold;">En doğal haliyle açıkladı.</span></p>
<p><span style="font-weight:bold;">&quot;Çünkü Byzas Yunanlıydı, oysa biz Romalıyız.&quot;</span></p>
<p><span style="font-weight:bold;">Konstantinopolis'i Koruyan Taştan Zırh II. Teodosius'un Surları&#160;m</span></p>
<p><span style="font-weight:bold;">Tanrı, İmparator'a bakıyordu. Onur anıydı, kudret günü, övgü zamanı. Güzel&#160;giysiler içindeydi imparator; alnında&#160;kırmızı yakutlarla süslü altından tacı.&#160;Çıplaktı Tanrı, alnında dikenli tellerden&#160;tacı. Vakur bir bakışı vardı imparator'un;&#160;şanslı doğmanın, başarmanın verdiği gurur,&#160;kazananların gururu. Hüzün vardı Tanrı'nın&#160;bakışlarında; ezilenler için duyduğu keder,&#160;kaybedenlerin üzüntüsü. Bir eli kılıcındaydı&#160;İmparator'un, bir eli atının dizginlerinde,&#160;yüzünde çocuksu bir sevinç. Bir eli çarmıhın&#160;sağ yanına çivilenmişti Tanrı'nın, öteki eli&#160;sol yanına. Yüzünde derin bir hayal&#160;kırıklığı.</span></p>
<p><span style="font-weight:bold;">Tanrı, İmparator Teodosius'a bakıyordu. Ama umurunda değildi Teodosius'un,&#160;çarmıhtaki Tanrı. İmparator, gözlerini&#160;çarmıhın arkasındaki surlara dikmişti.</span></p>
<p><span style="font-weight:bold;">Devasa duvarları bir kilit gibi birbirine bağlayan Altın Kapı'ya. Altın Kapı'nın&#160;üzerinde, tanrıçaların arasında dikilen&#160;dedesinin heykeline. Adını aldığı dedesi&#160;Büyük Teodosius'a bakıyordu İmparator. Biraz&#160;buruktu yüreği. Dedesi Galya'dan Mısır'a&#160;bütün birRoma'ya hükmetmişti, o sadece Doğu&#160;Roma'yı yönetiyordu. Dedesi zorlu savaşların&#160;sonunda büyük zaferler kazanmıştı, onun&#160;böyle zaferleri yoktu. Ama öyle bir iş&#160;yapmıştı ki, tarih onu da unutmayacaktı.</span></p>
<p><span style="font-weight:bold;">Tanrı, Teodosius'a bakıyordu. Hep yardımcı olmuştu ona. Hep korumuş, şarapla&#160;tatlanan ekmek gibi mutlulukla kutsamış- tı&#160;yaşamını. Tahta çıktığında yedi yaşındaydı&#160;Teodosius. Tanrı, sadakatten bir duvar&#160;örmüştü çevresine. Ablası Pulheria'yı&#160;koruyucu atamıştı ona. Düşmanlarının başına&#160;türlü işler sararak belayı uzak tutmuştu&#160;ondan. Bereket yüklü bir bulut gibi&#160;gölgesini hiç çekmemişti üzerinden. Ona akıl&#160;vermişti, ülkesini iyi idare etsin diye. Ona&#160;güç vermişti ülkesini korusun diye. Ona zevk&#160;vermişti ülkesini güzelleştirsin diye.</span></p>
<p><span style="font-weight:bold;">Tanrı, İmparator'a bakıyordu. Ama Teodosius'un gözleri, adını ölümsüzler&#160;arasına yazdıracak surlara takılıydı hâlâ.&#160;Oysa en az ablası Pulheria kadar&#160;Hıristiyan'dı, en az onun kadar bağlıydı&#160;çarmıhtaki Tanrı'ya. Ama bakışlarına söz&#160;geçire- miyordu işte. Her defasında Tanrı'ya&#160;değil de surlara kayıyordu gururlu gözleri.&#160;Biliyordu ki, ne Kral Byzas'ın, ne de büyük&#160;Konstantin'in surları bu kadar görkemli&#160;olabilmişti, bu kadar uzun, bu kadar&#160;aşılmaz. Biliyordu ki, bu surlar ona birçok&#160;imparatora bahşedilmeyen saygıyı&#160;kazandıracaktı. Biliyordu ki, tarih birçok&#160;imparatordan esirgediği şanı, bu surları&#160;yaptırdığı için onun ayaklarının dibine&#160;serecehti.</span></p>
<p><span style="font-weight:bold;">İmparator, Tanrı'yı unutmuş gibiydi. Aklı kulelerdeydi, mazgallarda, hendeklerde.</span></p>
<p><span style="font-weight:bold;">Aklı, paha biçilmez bir mücevher gibi Konstantinopolis'in boynuna taktığı bu&#160;taştan gerdanlıktaydı. Bu gerdanlıktaki&#160;taşlar, altın taçlardaki elmaslardan daha&#160;değerliydi, daha göz alıcıydı, daha&#160;muhteşem, daha görkemli. Bir denizden&#160;ötekine uzanıyordu. Hem de birbirini&#160;kıskanan dağlar gibi iki sıra halinde.&#160;Aralarında su dolu hendekler... Dış surları&#160;aşan düşman bu hendeklerde boğulacaktı.&#160;Boğıdmayanların bedenleri iç surların sert&#160;taşlarına takılıp kalacaktı. Yüz on kulesi&#160;vardı, on dört kapısı, sayısız burcu...&#160;Kulelerde, kapılarda, burçlarda yüzlerce eli&#160;silahlı askerleri.</span></p>
<p><span style="font-weight:bold;">Kibrine yenilmişti İmparator, kendi gücünün görkemine, başarısının parıltısına.&#160;O, Flavius Teodosius'tu. Bu aşılmaz&#160;duvarları tamamlayarak barbarlara&#160;Konstantinopolis'i yasak etmişti. Artık&#160;hiçbir zaman giremeyeceklerdi imparatorluğun&#160;gözbebeği olan bu şehre. Ne Hurüar, ne&#160;Persler, ne Avarlar, ne de Araplar... Artık&#160;barış sonsuzdu. Teodosius'un adı bu ak&#160;taşlarla yazılmıştı, bu dişi kentin narin&#160;bedenine...</span></p>
<p><span style="font-weight:bold;">Tanrı, imparator'a bakıyordu. Farkında bile değildi Teodosius bu bakışın.&#160;Gerçekleşen hayalleriyle sarhoş olmuştu.&#160;Kibri tanrısallık sanıyordu, hırsı mutluluk,&#160;başarıyı ölümsüzlük. Ölümsüz olma isteğinin&#160;o tuhaf duygusuna kaptırmıştı kendini.&#160;Erguvan rengi, şık harmanisine sarınmış,&#160;atalarına layık olmuş bir imparatorun&#160;gururuyla bakıyordu, atalarının şanına şan&#160;katacak Altın Kapı'ya.</span></p>
<p><span style="font-weight:bold;">&quot;Tanrı'yı görmüş gibi bakıyor.&quot;</span></p>
<p><span style="font-weight:bold;">Altın Kapı'nın önünde yatıyordu ceset, tnsana huzur veren yıldızlarla dolu&#160;gökyüzünün altında. Bu gece biraz daha&#160;büyümüş olan yanmayın gümüşten ışıklarıyla&#160;aydınlanarak. İstanbul surlarıyla Yedikule&#160;Mezarlığı'nın arasındaki boş arazide. Evet,&#160;yine vakitsiz gelen bir telefon. Evet, yine&#160;bir cinayet. Evet, yine bir geceyansı, yine&#160;tarihi bir mekân, yine cesedin avuçlarında&#160;bir sikke.</span></p>
<p><span style="font-weight:bold;">Evgenia'yı evine bırakıp, kollarında sızmaktan korktuğum için tüm ısrarlarına&#160;rağmen yanında kalmayarak fakirhaneme&#160;dönmüştüm ki, çalmaya başladı telefonum.&#160;Arayan Zeynep'ti. Bir ceset daha&#160;bırakıldığını söylüyordu. Evet, aynı&#160;katillerin işiydi. Ama beklediğimiz gibi&#160;Fatih Camii'nin ya da Topkapı Sarayı'nın&#160;önüne değil, Altın Kapı'nın girişine&#160;bırakılmıştı. Daha önce Altın Kapı'nın adını&#160;bile duymamıştım. Benim için burası&#160;Yedikule'ydi. Yedikule Zindanları...</span></p>
<p><span style="font-weight:bold;">Yedikule Hisarı... Yedikule Müzesi... Adına ne dersek diyelim, kanlı bir tarihe tanıklık&#160;etmiş görkemli kuleler demeti. Altın Kapı bu&#160;kuleye açılan bir geçitmiş, daha doğrusu,&#160;kentin kapısı. Üç girişli bir tür zafer&#160;takı. Yedikule'den çok daha es- kiymiş kapı.&#160;Roma zamanında yapılmış. Zafer kazanan&#160;imparatorlar bu kapıdan girerlermiş kente.&#160;Şehrin en görkemli, en güzel, en şaşaalı&#160;kapısıymış. Altın adı da buradan geliyor&#160;olsa gerek. Zeynep anlattı telefonda, ben&#160;cesedin Fatih Sultan Mehmed'le ilgili bir&#160;mekâna bırakılmamasmm hayal kırıklığını&#160;yaşarken. Cesedin avucunda bulduğu sikkeden&#160;de bahsetti. &quot;Teodosius&quot; yazıyormuş&#160;anlayabildiği kadarıyla.</span></p>
<p><span style="font-weight:bold;">Teodosius! Yani bir Roma İmparatoru daha. Kötü haberdi, biz Fatih Sultan Mehmed'e&#160;geldiğimizi sanırken, demek hâlâ Roma&#160;döneminden çıkamamıştık. Şu Teodosius'tan&#160;Fatih'e kadar kim bilir kaç hükümdar&#160;yaşamıştı bu kentte? Eğer katiller her&#160;hükümdar için bir kişiyi öldürmeyi&#160;planlıyorlarsa, küçük çaplı bir katliam bizi&#160;bekliyor demekti. Buna nasıl engel&#160;olacaktık?</span></p>
<p><span style="font-weight:bold;">Altın Kapı'nın önünde yatan, kel kafalı, tombul, kısa boylu adama bakarken aynı soru&#160;kemirip duruyordu beynimi: &quot;Buna nasıl engel&#160;olacaktık?&quot; Kül rengi takım elbisesinin&#160;içinde, düğmeleri göğsüne kadar açık, siyah&#160;bir gömlek giymiş adamı ilgilendirmiyordu bu&#160;soru. Sanki katilleri ona ölüm değil, büyük&#160;bir mutluluk armağan etmişler gibi huzurla&#160;bakıyordu gökyüzündeki solgun aya. Ben de&#160;baktım an be an büyüyerek dolunay olmaya&#160;hazylanan gümüş parçasına. Yine tam&#160;üzerimizdeydi, sanki olanı biteni görmüş de,&#160;bizim ne yapacağımızı merak edermişçesine&#160;öylece dikiliyordu tepemizde.</span></p>
<p><span style="font-weight:bold;">&quot;Tanrı'yı görmüş gibi bakıyor, değil mi?&quot;</span></p>
<p><span style="font-weight:bold;">Şefik'ti konuşan ama umurunda değildi gökyüzündeki görkemli tanığımız. Cesetten&#160;bahsediyordu. Olay yerine geldiğimi fark&#160;edince incelemeyi bırakıp yanıma gelmiş, o&#160;da benim gibi kurbanın gözlerindeki tatlı&#160;huzura takılmıştı.</span></p>
<p><span style="font-weight:bold;">&quot;Belki de görmüştür,&quot; diye şaka yollu mırıldandı Zeynep. &quot;Ama bana kalırsa&#160;denetimsiz kas hareketi.&quot;</span></p>
<p><span style="font-weight:bold;">Cesedin yüzündeki ifadenin ne anlattığı tartışüabilirdi ama öteki iki kurbanla aynı&#160;biçimde öldürüldüğü açıktı; gırtlağı boydan&#160;boya kesilmişti. Aynı biçimde yatırılmıştı&#160;yere, bir ok gibi; ayakları açılmış,&#160;avuçları birbirine yapıştırılarak bilekleri&#160;başının üzerinde bağlanmıştı. Yeniden&#160;Mukadder Kmacı'nın cesedini gözümün önüne&#160;getirmeye çalıştım. Evet, katiller bizi&#160;şaşırtmaya çalışmamışlardı, okun yönü tam da&#160;burayı gösteriyordu. Ama anlayamamıştık&#160;işte. Peki bu kez nereyi işaret ediyordu&#160;katiller? Kurbanın bir okun ucuna&#160;benzetilmeye çalışılmış ellerine baktım, tam&#160;olarak Altın Kapı'yı gösteriyordu. Altın&#160;Kapı dediysem sakın aklınıza parıltılar&#160;içinde, görkemli bir geçit gelmesin. Bir&#160;zamanlar şehrin en önemli girişi olduğu için&#160;Altın Kapı denilen bu yer- bugün ihtişamını&#160;çoktan yitirmiş, toprak, taş ve mermerden&#160;oluşan bir harabeydi.</span></p>
<p><span style="font-weight:bold;">&quot;Cesedi kim bulmuş?&quot;</span></p>
<p><span style="font-weight:bold;">&quot;Müze bekçileri. Daha doğrusu, onların köpeği Bulut.&quot; Aralanmış demir kapının&#160;gerisindeki geniş alam gösterdi. &quot;Oradalar,&#160;isterseniz çağırayım.&quot;</span></p>
<p><span style="font-weight:bold;">&quot;Gerek yok, biz gideriz yanlarına.&quot; Ama cesedin başından ayrılmadan önce öğrenmem&#160;gereken başka bir mesele vardı. &quot;Kurbanın&#160;kimliği belli oldu mu?&quot;</span></p>
<p><span style="font-weight:bold;">&quot;Şadan Duruca... Gazeteciymiş...&quot;</span></p>
<p><span style="font-weight:bold;">&quot;Gazeteci mi?&quot; Afalladım. &quot;Gazeteci de nereden çıktı şimdi?&quot;</span></p>
<p><span style="font-weight:bold;">Zeynep çaresizce bakarken, sanki ona sormuşum gibi Şefik yanıtladı.</span></p>
<p><span style="font-weight:bold;">&quot;Bilmiyorum Başkomiserim.&quot; Parmaklarının arasında tuttuğu basın kartını bana uzattı.&#160;&quot;Bakın, burada yazıyor işte.&quot;</span></p>
<p><span style="font-weight:bold;">Doğruydu, adam gazeteciydi, üstelik en saygın gazetelerden birinde çalışıyordu. Bu,&#160;durumu iyice karmaşık hale getiriyordu.&#160;Necdet Denizel'le Mukadder Kmacı'nın aynı&#160;bilirkişi heyetinde yer almasının önemli bir&#160;ipucu olabileceğini düşünmüştük. Böylece, en&#160;azından kurban adaylarını saptayıp&#160;katillerden önce davranma şansını&#160;yakalayabilirdik. Ama üçüncü kurban bir&#160;gazeteci çıkınca artık SIT alanlarıyla&#160;ilgili bilirkişi heyetinde yer alanları&#160;araştırmamızın pek bir anlamı kalmamıştı.</span></p>
<p><span style="font-weight:bold;">&quot;Gazeteciler,&quot; diye yerdeki maktulü gösterdi Zeynep. &quot;SIT alanıyla ilgili&#160;bilirkişi heyetlerinde yer almazlar, değil&#160;mi Başkomiserim?&quot;</span></p>
<p><span style="font-weight:bold;">&quot;Sanmıyorum.&quot; Gecenin nemli serinliğini dışarıda tutmak için pardösümün düğmelerini&#160;ilikledim. &quot;Ama bilirkişi olmasa bile Şadan&#160;Duruca'nın SIT alanlarıyla ilgisi olduğundan&#160;eminim. Özellikle de Necdet'le Mukadder'in&#160;bilirkişi olarak rapor hazırlamakla yükümlü&#160;olduğu Sultanahmet sem- tiyle...&quot;</span></p>
<p><span style="font-weight:bold;">&quot;Bir ilgisi olması lazım. Yoksa adamı niye öldürsünler?&quot;</span></p>
<p><span style="font-weight:bold;">Yine Şefik'ti işimize burnunu sokan.</span></p>
<p><span style="font-weight:bold;">Tuhaf giysiler içindeki adamları, eski bir uygarlığı tanımaya çalışan uzaylılar &amp;ibi&#160;yüzlerce yıllık surların önünde işe yarar&#160;bulgular ararın, o karşımıza dikilmiş,&#160;bizimle çene çalıyordu. Olay yerindeki&#160;bulguları saptayıp bize sunmak yetmiyordu&#160;anlaşılan. Karar alma anında, hiç değilse&#160;soruşturmanın fikir yürütme aşamasında da&#160;bulunmak istiyordu. Biraz da samimiyetimize&#160;güvenerek, her fırsatta görüş bildirmeyi&#160;kendine vazife sayıyordu. Ama bizim sağlamcı&#160;Zeynep umursamadı onun hassasiyetini.</span></p>
<p><span style="font-weight:bold;">&quot;Olabilir...&quot; dedi düşünceli bir tavırla. &quot;Araştırmak lazım. Eğer öyleyse buluruz.&quot;</span></p>
<p><span style="font-weight:bold;">Buluruz, deyince fark ettim, bizim deli bozuk yoktu ortalıkta.</span></p>
<p><span style="font-weight:bold;">&quot;Ali nerede?&quot;</span></p>
<p><span style="font-weight:bold;">Gizlemeye çalıştığı bir telaşla bakışlarım kaçırdı Zeynep.</span></p>
<p><span style="font-weight:bold;">&quot;Gelmek üzeredir Başkomiserim, yolda.&quot;</span></p>
<p><span style="font-weight:bold;">Yok, benden habersiz bir iş çeviriyordu bunlar. Şefik'in yanında tartışmak&#160;istemedim.</span></p>
<p><span style="font-weight:bold;">&quot;İyi.&quot; Müze bekçilerinin bulunduğu yöne baktım. &quot;Hadi gidip şu adamlarla konuşalım.&quot;</span></p>
<p><span style="font-weight:bold;">Terk edilen bir çocuk gibi mahzunlaştı Şefik. Aklı bizde kalmıştı ama çaresiz,&#160;işinin başına dönecekti. Çünkü onun bul&#160;guları olmadan bu soruşturmayı yürütmemiz&#160;imkânsızdı.</span></p>
<p><span style="font-weight:bold;">Olay Yeri inceleme'nin bu işgüzar komiserini geride bırakıp, son bin yıldır&#160;kim bilir kaç imparatorun geçtiği yolda&#160;yürürken, &quot;Akşam evlere gittiniz, değil mi?&quot;&#160;diye açıkça sordum Zeynep'e.</span></p>
<p><span style="font-weight:bold;">Hazırlıksız yakalanmıştı.</span></p>
<p><span style="font-weight:bold;">&quot;Evlere,&quot; diye yineledi. &quot;Evet, evlere gittik.&quot;</span></p>
<p><span style="font-weight:bold;">Sesi titremeye başlamıştı. Yalan söylemeyi de hiç beceremezdi. Biraz&#160;sıkıştırsam, olanı biteni anlatacaktı ama&#160;sonra Ali'yle birbirlerine girerlerdi. Bu&#160;yüzden üstelemedim. Bıyık altından gülerek,&#160;&quot;iyi uyudun mu bari?&quot; demekle yetindim.</span></p>
<p><span style="font-weight:bold;">&quot;Uyudum Başkomiserim... Telefonum çalmaya başlayıp gözlerimi açtığımda, kendimi iyice&#160;dinlenmiş hissediyordum.&quot;</span></p>
<p><span style="font-weight:bold;">&quot;Umarım Ali de dinlenmiştir.&quot;</span></p>
<p><span style="font-weight:bold;">Hiç sesini çıkarmadı, suçlu bir çocuk gibi adımlarıma ayak uydurmaya çalıştı&#160;sadece.</span></p>
<p><span style="font-weight:bold;">Aralık kapıdan süzülüp yaşlı bir kemerin altından geçerek, aşılmaz surlarla kaplı&#160;genişçe bir alana ulaştık. Meydana çıkar&#160;çıkmaz gözlerim kamaştı. Her taraf ışık&#160;içindeydi. Yazları burada konser&#160;düzenlediklerini biliyordum. Elektriği&#160;bizimkiler açtırmış olmalıydı. Işıklara&#160;rağmen, burada düzenlenen konserleri&#160;gözlerimin önünde canlandıramadım.&#160;Yedikule'nin bendeki algısı farklıydı. İlk&#160;lise yıllarında duymuştum buranın adını.&#160;Osmanlı İmparatorluğu döneminde yabancı&#160;elçilerin, önemli kişilerin atıldığı bir&#160;zindan, sadrazamların idam edildiği uğursuz&#160;bir kale. Ama nedense beni en çok etkileyen&#160;olay, Genç Osman'ın öldürülmesiydi. isyan&#160;eden Yeniçeriler, padişahları Genç Osman'ı&#160;bu kulede önce boğmuş, sonra da başını&#160;kesmişlerdi. Bütün bunlardan dolayı,</span></p>
<p><span style="font-weight:bold;">Yedikule adı hiç iyi duygular uyandırmazdı bende.</span></p>
<p><span style="font-weight:bold;">&quot;işte oradalar Başkomiserim.&quot;</span></p>
<p><span style="font-weight:bold;">Güney surlarına çıkan merdivenleri gösteriyordu Zeynep. Merdivenin geniş taşına&#160;oturmuştu adamlar, sigara içerek kendi&#160;aralarında konuşuyorlardı. Hemen ayaklarının&#160;dibinde, beyaz tüylü, iri yarı bir çoban&#160;köpeği, dili dışarıda, derin derin soluyarak&#160;onları izliyordu. Önce köpek fark etti&#160;geldiğimizi, yattığı yerden doğrularak bize&#160;doğru düşmanca havladı. Adamlar da&#160;doğruldular. Biri ötekinden en az yarım&#160;metre daha uzundu, daha topluca. Kısa boylu,&#160;cılız olanı sigarasını yere atıp&#160;ayakkabısının burnuyla izmariti ezdikten&#160;sonra, &quot;Bulut sus!&quot; diye bağırdı. &quot;Sus&#160;oğlum, onlar yabancı değil.&quot;</span></p>
<p><span style="font-weight:bold;">Bulut, sahibinin bir dediğini iki etmedi. Ama adam köpeğine güvenmiyor olmalı ki,&#160;buyurgan bir sesle yeniden uyardı:</span></p>
<p><span style="font-weight:bold;">&quot;Otur... Otur bakayım.&quot;</span></p>
<p><span style="font-weight:bold;">Sahibinin güvensizliğine alınmış gibi mahzunlaştı Bulut.</span></p>
<p><span style="font-weight:bold;">&quot;Bulut ne diyorum?”</span></p>
<p><span style="font-weight:bold;">Ne yapsın şimdi Bulut. Çaresiz uzandı yere ama meraklı gözlerini bir türlü bizden&#160;koparamıyordu.</span></p>
<p><span style="font-weight:bold;">&quot;Merhaba,&quot; diyerek yaklaştım. &quot;Ben Başkomiser Nevzat.&quot;</span></p>
<p><span style="font-weight:bold;">&quot;Merhaba. Ben müze bekçisi Pehlivan...</span></p>
<p><span style="font-weight:bold;">Gülmemek için zor tutum kendimi; adam o kadar sıska, o kadar çelimsizdi ki...</span></p>
<p><span style="font-weight:bold;">Sanırım kendisi de ufak tefek olan bir babanın iri yarı bir oğul sahibi olma&#160;özlemini dile getiriyordu bu isim. Asıl&#160;Pehlivan ismini hak eden uzun boylu adam bir&#160;adım geride kalmış, sigarasını tüttürmeyi&#160;sürdürüyordu. Onu pek umursamadan, yere&#160;uzanmış olan köpeğe seslendim:</span></p>
<p><span style="font-weight:bold;">&quot;Merhaba Bulut... Nasılsın bakalım?&quot;</span></p>
<p><span style="font-weight:bold;">Kuşkulu gözlerle bakıyordu hâlâ ama kaba bir hayvan değildi, gönülsüzce de olsa&#160;kuyruğunu sallayarak aldı selamımı.</span></p>
<p><span style="font-weight:bold;">&quot;Kangal mı?&quot;</span></p>
<p><span style="font-weight:bold;">&quot;Yok Başkomiserim,&quot; dedi bizim çelimsiz Pehlivan. Sesinde sıcak bir tını vardı.&#160;&quot;Akbaş... Akbaş Çoban Köpeği. Kangal'dan&#160;daha iyidir.&quot;</span></p>
<p><span style="font-weight:bold;">Bizim Bahtiyar'm neredeyse iki katı olan köpeği beğeniyle süzdüm.</span></p>
<p><span style="font-weight:bold;">&quot;Güzel hayvanmış...&quot;</span></p>
<p><span style="font-weight:bold;">&quot;Öyledir, çok da dost canlısıdır ama bu akşam gergin biraz...&quot;</span></p>
<p><span style="font-weight:bold;">Evet, konuya girmiştik işte.</span></p>
<p><span style="font-weight:bold;">&quot;Cesedi siz bulmuşsunuz, öyle mi?&quot;</span></p>
<p><span style="font-weight:bold;">&quot;Biz bulduk,&quot; dedi Pehlivan toparlanarak. &quot;İki saat önce... Daha doğrusu, Bulut buldu.&#160;Havlamasa neler olup bittiğini&#160;anlamayacaktık.&quot; Gurura benzer bir ifadeyle,&#160;yerde yatan hayvana baktı. &quot;Boş yere</span></p>
<p><span style="font-weight:bold;">havlamaz Bulut. O böyle huysuzla- nmca bizim Ramiz bir terslik olduğunu anlamış.<sup>M</sup></span></p>
<p><span style="font-weight:bold;">&quot;Zaten tetikteydik,&quot; diye bir adım öne çıktı Ramiz. Pehlivan'dan en az on yaş daha&#160;gençti. Çekingen biri sanmıştım ama değildi.&#160;&quot;Bulut havlar havlamaz, anladım&#160;şerefsizlerin geldiğini...&quot;</span></p>
<p><span style="font-weight:bold;">&quot;Şerefsizler kim?&quot;</span></p>
<p><span style="font-weight:bold;">Tükürür gibi nefretle fısıldadı.</span></p>
<p><span style="font-weight:bold;">&quot;Define avcıları... Bir ay önce kanalizasyon borusu döşe- nirken, tarihi&#160;eserler çıktı hisarın yanından. İki de küp&#160;bulundu. Küplerin içinde çil çil altınlar...&#160;Eskiden hazine saklar- larmış buraya.&quot;</span></p>
<p><span style="font-weight:bold;">&quot;Osmanlı zamanında,&quot; diye düzeltti arkadaşını Pehlivan. Belirgin bir küçümseme&#160;ile bakıyordu Ramiz'e. &quot;Osmanlı zamanında&#160;devlet hâzinesini saklamışlar kulelerin&#160;birine. O da çok sürmemiş zaten, sonra yine&#160;saraya taşımışlar. Ama millet cahil, altın&#160;çıktığını duyar duymaz, kazmasını kapan&#160;dayan dı hisarın temeline. Durumu fark&#160;edince tertibat aldık tabii. Sonunda beş&#160;kişi yakalanıp hapse gönderildi. Fakat hapis&#160;filan korkutmadı gözlerini. O yüzden bir&#160;aydır, her gece böyle tetikte bekliyoruz. Bu&#160;gece de hazırlıklıydık, lâkin bir ara içim&#160;geçmiş, uyumuşum. Ramiz uyandırdı beni...&quot;</span></p>
<p><span style="font-weight:bold;">Ramiz, adını duyar duymaz havada kaptı lafı.</span></p>
<p><span style="font-weight:bold;">&quot;Uyandırdım Pehlivan Abi'yi... Bulut havlamaya başlayınca bir sakatlık olduğunu&#160;anladım, iyi ki de uyandırmışım- Pehlivan&#160;Abi anında çaktı vaziyeti. 'Bulut'u çöz,'&#160;deyince de bıraktım hayvanı. Fişek gibi&#160;fırladı Bulut, ben de peşinden-Fakat eli kazmalı hazine avtıları yerine, o&#160;zavallının cesedini bulduk işte.&quot;</span></p>
<p><span style="font-weight:bold;">&quot;Etrafta kimseyi görmediniz mi?&quot;</span></p>
<p><span style="font-weight:bold;">Heyecandan sorumu anlamamış olacak ki, hevesle kurbanı nasıl bulduklarını anlatmayı&#160;sürdürdü.</span></p>
<p><span style="font-weight:bold;">&quot;Cesedi öyle yerde yatar görünce insan bir tuhaf oluyor. Allah rahmet eylesin,&#160;gözlerini de aha öyle açanış. Tüylerim diken&#160;diken oldu valla. Nasıl derler, bir korku&#160;kapladı içimi...&quot;</span></p>
<p><span style="font-weight:bold;">Konuşurken ciğerlerine çektiği sigara dumanları ağır ağır süzülüyordu&#160;dudaklarından. Ramiz büyük bir samimiyetle,&#160;adeta o anı yeniden yaşar gibi anlatıyordu&#160;ama sözleri Pehlivan'ın canını sıktı.&#160;Arkadaşı konuştukça asılan suratından&#160;anlaşılıyordu bu. Korktuklarını patronları&#160;öğrenirse işlerinden olacaklarını düşünüyor&#160;olmalıydı. Sonunda dayanama dı, eliyle&#160;Ramiz'in parmaklarının arasındaki sigaraya&#160;vurdu.</span></p>
<p><span style="font-weight:bold;">&quot;At şu mereti,&quot; diye söylendi gergin bir sesle. &quot;Başkomise- rimin karşısında sigara&#160;içmeye utanmıyor musun?&quot;</span></p>
<p><span style="font-weight:bold;">İri bedenine hiç yakışmayan bir tavırla, utanç içinde başı nı eğdi Ramiz. Yere düşen&#160;izmaritin üzerine basan Pehlivan, yüzünde&#160;muzaffer bir edayla bana döndü. &quot;Kusuruna&#160;bakmayın. Gençtir, cahildir. Malkara'dan&#160;yeni geldi daha. Yoksa saygısızlık yapmaz.&quot;</span></p>
<p><span style="font-weight:bold;">Önemli değil, dememe bile fırsat vermedi.</span></p>
<p><span style="font-weight:bold;">&quot;Korkma meselesine gelince...&quot; diyerek durumu kurtarmaya çalıştı. &quot;Korkan filan&#160;olmadı. Ölüden zarar gelmez insana. Kötülük&#160;canlıdan gelir. Hırsızlardan, uğursuzlardan,&#160;define avcılarından. Cesedi görünce biraz&#160;şaşırdık tabii. Çünkü biz define avcılarını&#160;beklerken mevtayla karşılaştık. Hazırlıklı&#160;değiliz. Yani o yüzden Ramiz biraz&#160;etkilendi. Fakat ben cesaretlendirince...&quot;</span></p>
<p><span style="font-weight:bold;">Pehlivan'nm gevelemesi bıkkınlık vermeye başlamıştı.</span></p>
<p><span style="font-weight:bold;">&quot;Yani kimseyi göremediniz mi?&quot;</span></p>
<p><span style="font-weight:bold;">Göremedik, demelerini bekliyordum ama Ramisi &quot;Bir mi nibüs...&quot; dedi çekingen bir&#160;sesle. &quot;Beyaz bir minibüs vardı.&quot;</span></p>
<p><span style="font-weight:bold;">&quot;Nerede?&quot;</span></p>
<p><span style="font-weight:bold;">Eliyle az önce geldiğimiz Altın Kapı yönünü gösterdi.</span></p>
<p><span style="font-weight:bold;">&quot;Orada bir hendek uzanır. Kapının hemen önünde. Musa Dayı'nın bostanı vardır orada.&#160;Bostandan sonra da Yediku le Mezarlığı&#160;başlar, o mezarlığın arasından umumi yol&#160;geçer, işte minibüs o yolun üzerindeydi.&quot;</span></p>
<p><span style="font-weight:bold;">Önemli bir bulgu olabilirdi, emin olmak istedim.</span></p>
<p><span style="font-weight:bold;">&quot;Belki minibüs sadece oradan geçiyordu. Sen söyledin, yolmuş ...&quot;</span></p>
<p><span style="font-weight:bold;">tnatla arkasında durdu iddiasının.</span></p>
<p><span style="font-weight:bold;">&quot;Umumi yol da Başkomiserim, araba orada duruyordu. Biz ölünün başına gelince arabayı&#160;çalıştırdılar. Neden derseniz, Bulut beyaz&#160;minibüse bakıp bakıp havladı.&quot;</span></p>
<p><span style="font-weight:bold;">&quot;Doğru söylüyor,&quot; diye destekledi arkadaşını Pehlivan. &quot;Çok bariz duyduk.</span></p>
<p><span style="font-weight:bold;">Geceleri sessiz olur burası. Biz merhumun başına gelince bastılar marşa. Hatta ilkinde&#160;çalışmadı, iki üç defa denedi şoför.&quot;</span></p>
<p><span style="font-weight:bold;">Heyecanlandım, sonunda bir ipucu yakalamış mıydık ne?</span></p>
<p><span style="font-weight:bold;">&quot;Peki minibüsün plakasını alabildiniz mi? &quot;</span></p>
<p><span style="font-weight:bold;">Suratlarında bir bozgun havası esti.</span></p>
<p><span style="font-weight:bold;">&quot;Karanlıktı,&quot; diyebildi sonunda Pehlivan. &quot;O kadarını göremedik...&quot;</span></p>
<p><span style="font-weight:bold;">Yok, bu adamlardan bir şey çıkmayacaktı ama umudunu yitirmedi Zeynep.</span></p>
<p><span style="font-weight:bold;">&quot;Minibüs nasıldı? Renginin beyaz olduğunu söylediniz, başka... Mesela markası neydi?&quot;</span></p>
<p><span style="font-weight:bold;">&quot;Minibüs değil, et taşıma aracı...&quot;</span></p>
<p><span style="font-weight:bold;">Ne Ramiz, ne de Pehlivan'dı konuşan ama tanıdık bir sesti. Bulut da oturduğu yerden&#160;hırlamaya başlamıştı zaten. Başımı çevirince&#160;Ali'nin haylaz bakışlarıyla karşılaştım.&#160;Evet, işte gelmişti bizim serkeş, gelir&#160;gelmez de anlayıp dinlemeden balıklama&#160;dalmıştı konuşmanın içine.</span></p>
<p><span style="font-weight:bold;">&quot;Bulut, ne dedim ben sana,&quot; diye bağırdı Pehlivan. &quot;Otur çabuk.&quot;</span></p>
<p><span style="font-weight:bold;">Bu akşam ağız tadıyla kimseye hırlayamayacağını anlayan zavallı köpek&#160;yeniden uzandı yere. Ali ise ne Bulut'un&#160;düşmanca hırlamasına, ne de benim yadırgayan&#160;bakışlarıma aldırmadan sürdürdü&#160;müdahalesini...</span></p>
<p><span style="font-weight:bold;">&quot;Daha doğrusu, kamyonet. Et taşıdığından arkasında soğutma tesisi olan bir kamyonet.</span></p>
<p><span style="font-weight:bold;">O kısım beyaz olduğu için arkadaşlar minibüs sanmış olmalılar...&quot;</span></p>
<p><span style="font-weight:bold;">Müze bekçilerinin kafalarını daha fazla karıştırmaması için, &quot;Tamam Ali, tamam,&quot;&#160;diye susturdum onu. &quot;Hem sen daha yeni&#160;geldin. Neden bahsettiğimizin bile farkında&#160;değilsin.&quot;</span></p>
<p><span style="font-weight:bold;">Neşeyle gülümsedi hergele.</span></p>
<p><span style="font-weight:bold;">&quot;Buraya yeni geldim de Başkomiserim, katillerin kullandığı aracı saatler&#160;öncesinden tespit etmiştim.&quot;</span></p>
<p><span style="font-weight:bold;">Genç yüzünü süsleyen cesur gülümsemeden de anlaşılacağı üzere, kendince birtakım&#160;önemli bilgilere ulaşmış, bazı sonuçlara&#160;varmış olmalıydı. Ama şu anda öğrenmem&#160;gereken, Ali'nin varsayımlarını&#160;destekleyecek bulgular değil, bu iki&#160;görevlinin neler gördüğüydü.</span></p>
<p><span style="font-weight:bold;">Usulca başımı salladım.</span></p>
<p><span style="font-weight:bold;">&quot;Tespit ettiklerini sonra konuşuruz Ali,&quot; diyerek yeniden görevlilere döndüm. &quot;Evet,&#160;başka ne söyleyebilirsiniz şu beyaz minibüs&#160;hakkında?&quot;</span></p>
<p><span style="font-weight:bold;">&quot;Valla Başkomiserim, biraz kafam karıştı benim.&quot; Çekingen gözlerle yardımcıma baktı&#160;Ramiz. &quot;Şimdi bu arkadaş kamyonet deyince...&#160;Arkasında soğutma tertibatı filan... Yani&#160;minibüs de biraz büyük görünmüştü gözüme...&quot;&#160;Durak- şadı. Gözleri bön bön bakıyordu. İşin&#160;içinden çıkamayınca Pehlivan'a sığındı. &quot;Sen&#160;ne diyorsun Abi?&quot;</span></p>
<p><span style="font-weight:bold;">Pehlivan da tereddüt ediyordu.</span></p>
<p><span style="font-weight:bold;">&quot;Ne diyeyim?&quot; Boynunu hafifçe sağa yıktı. &quot;Açık konuşmak gerekirse aracı iyi&#160;göremedik. Araya mezar taşları, ağaçların&#160;gövdeleri giriyordu, şimdi ne desek yalan&#160;olur. Ramiz doğru söylüyor. Minibüs için&#160;biraz büyük gibiydi gördüğümüz araç.<sup>M&#160;</sup>Başıyla Ali'yi gösterdi. &quot;Belki de&#160;kamyonetti. Belki de bu arkadaş haklıdır.&quot;&#160;&quot;Cinayetlerin arkasında dini bir neden&#160;olabilir miydi?&quot;</span></p>
<p><span style="font-weight:bold;">Ali'nin haklı olup olmadığı belli değildi ama ilginç bilgilere ulaştığı kesindi. Müze&#160;bekçilerini köpekleri Bulut'la surlara çıkan&#160;merdivenin dibinde bırakıp, yeniden Altın&#160;Kapı'ya ilerlerken anlattı.</span></p>
<p><span style="font-weight:bold;">&quot;Minibüs değildi, kesinlikle kamyonetti, daha doğrusu, et taşıma aracı. Gözlerimle&#160;gördüm Başkomiserim. iki saat kadar önce,&#160;Ömerlerin Eğrikapı'daki evlerinin önüne park&#160;ettiler. İçinden de Ömer'le abisi indi.&quot;</span></p>
<p><span style="font-weight:bold;">Bu kadarı fazlaydı, ben ona eve gidip uyumasını söylemiştim, o, gece takibine&#160;çıkmıştı.</span></p>
<p><span style="font-weight:bold;">&quot;Bir dakika, bir dakika! Sen şimdi Ömer'i izlediğini mi söylüyorsun? Hem de tek&#160;başına.&quot;</span></p>
<p><span style="font-weight:bold;">Sanki hatalı davranmamış gibi, bırakın hatalı davranmayı, sanki büyük bir iş&#160;başarmış gibi gururla yanıtladı sorumu.</span></p>
<p><span style="font-weight:bold;">&quot;Evet, bütün gece evlerinin önündeydim ama ancak gece- yarısı...&quot;</span></p>
<p><span style="font-weight:bold;">&quot;Ben size ne söylemiştim Ali?&quot; diye kestim konuşmasını. &quot;Akşamüzeri emniyetten&#160;ayrılmadan önce.&quot;</span></p>
<p><span style="font-weight:bold;">Gözleri iri iri açıldı: Neden yüzüm asılmıştı ki şimdi, neden sesim yüksek&#160;çıkıyordu? Bütün gece boyunca sokaklarda&#160;zanlıları izleyen, cinayetlerin failini&#160;bulmak üzere çırpınıp duran bir polise böyle&#160;mi davranılırdı? Üçümüz de yürümeyi&#160;bırakmış, bir zamanlar imparatorların&#160;altından geçtiği anıtın on metre kadar&#160;gerisinde duruyorduk.</span></p>
<p><span style="font-weight:bold;">&quot;Ne söylemiştiniz Başkomiserim?&quot;</span></p>
<p><span style="font-weight:bold;">Sesinde hayal kırıklığından çok şaşkınlık vardı.</span></p>
<p><span style="font-weight:bold;">&quot;Eve gidip dinlenmenizi söylemiştim.&quot; Aramızda duran Zeynep'e döndüm, &quot;öyle değil&#160;mi?&quot;</span></p>
<p><span style="font-weight:bold;">Suskun kaldı Zeynep ama haklılığından kuşku duymayan Ali, &quot;Tamam da Başkomiserim,&#160;gelişmeler oldu,&quot; diye gevelemeye kalktı.</span></p>
<p><span style="font-weight:bold;">&quot;Hangi gelişmeler? Bu soruşturmanın başındaki amir benim. Gelişmelerden filan&#160;haberim yok. Oysa gece boyunca cep telefonum&#160;açıktı. Kimse beni arayıp, şu olaylar oldu,&#160;şim di şunları yapıyoruz, demedi.&quot; Öfkeyle&#160;süzdüm ikisini. &quot;Yoksa aradınız da ben mi&#160;fark etmedim?&quot;</span></p>
<p><span style="font-weight:bold;">Zeynep bakışlarını yere dikti.</span></p>
<p><span style="font-weight:bold;">&quot;Dinlerseniz, arz edeceğim Başkomiserim,&quot; diye yeni bir başlangıç yapmayı denedi Ali.</span></p>
<p><span style="font-weight:bold;">&quot;Dinleyeceğim, dinleyeceğim Ali ama bu yaptığın disiplinsizliği...&quot; Yeniden&#160;Zeynep'e baktım. &quot;Yaptığınız disiplinsizliği&#160;telafi etmeyecek. Ömer'in evine gittim,&#160;diyorsun. Ya orada başına bir iş gelseydi?&quot;</span></p>
<p><span style="font-weight:bold;">O boş vermiş tavır, o uçarı gülümseme gelip yerleşiverdi yüzüne.</span></p>
<p><span style="font-weight:bold;">&quot;Bana bir şey olmaz Başkomiserim.&quot;</span></p>
<p><span style="font-weight:bold;">&quot;Bok olmaz!&quot; diye bağırdım. Sesim gecenin içinde, tarihi surlara çarpıp geri geldi. Az&#160;önce yanlarından ayrıldığımız Trakyalı iki&#160;müze bekçisi merakla bize baktılar, yere&#160;uzanmış olan Bulut bile ayaklarının üzerinde&#160;doğruldu. Hiçbirine aldırmadan yineledim.&#160;&quot;Bok olmaz! Adamların katil olduğunu&#160;söyleyen sensin. Eğer dediğin gibiyse,&#160;karşımızda üç kişiyi kıtır kıtır doğrayan&#160;insanlar var demektir. Sana nasıl bir şey&#160;olmaz? Sen insanüstü bir varlık mısın? Yoksa&#160;kurşun geçirmeyen muska filan mı taşıyorsun&#160;koynunda? Ölüme karşı büyü mü yaptırdın?&#160;Söylesene Ali, sana nasıl bir şey olmaz?&quot;</span></p>
<p><span style="font-weight:bold;">Sustu. Yanlış yaptığını hâlâ kabul etmiyordu ama en azından kendini savunmayı&#160;bırakmıştı, başından beri kusurlu&#160;olduklarını bilen Zeynep'ten çıt çıkmıyordu.</span></p>
<p><span style="font-weight:bold;">&quot;Ya sen Zeynep, nasıl uydun bu delibozuğun aklına? Hadi beni adam yerine&#160;koymuyorsunuz, onu anladık. Ya Ali'ye bir&#160;şey olsaydı, hiç mi vicdan azabı&#160;çekmeyecektin?&quot; Kıpkırmızı oldu genç kızın&#160;yüzü. &quot;Yoksa sen de mi Ali'nin yanındaydın?&#160;Birlikte mi gittiniz Ömer'in evinin önüne?&quot;</span></p>
<p><span style="font-weight:bold;">&quot;Şey... Gitmek istedim ama...&quot;</span></p>
<p><span style="font-weight:bold;">&quot;Demek istedin ama Ali izin vermedi, öyle değil mi? Niye? Çünkü tehlikeli...&quot;&#160;Yardımcıma çevirdim öfkeli bakışlarımı.</span></p>
<p><span style="font-weight:bold;">&quot;Peki sen nasıl tek başına gidiyorsun?</span></p>
<p><span style="font-weight:bold;">Aferin valla çocuklar... Güzel iş çevirmişsiniz arkamdan. Ben de orada burada,&#160;şöyle ekibim var, böyle ekibim var diye&#160;övünüp duruyorum.&quot;</span></p>
<p><span style="font-weight:bold;">Şimdi ikisi de susmuştu. Gecenin sessizliği çöktü geniş meydana. İlk konuşan&#160;yine Ali oldu.</span></p>
<p><span style="font-weight:bold;">&quot;Özür dileriz Başkomiserim. Haklısınız, haber vermeliydik ama olaylar o kadar ani&#160;gelişti ki.&quot; Güveni kırılmış, coşkusu&#160;kaybolmuştu. &quot;Üstelik siz de yorgun&#160;görünüyordunuz. Rahatsız etmek istemedik.&quot;</span></p>
<p><span style="font-weight:bold;">&quot;Tabii, bırakalım ihtiyar adam uyusun...&quot;</span></p>
<p><span style="font-weight:bold;">&quot;Yok, estağfurullah Başkomiserim, ne ihtiyarı...&quot; Gülümsemeye çalıştı. &quot;Bir&#160;sonuca ulaşmadan kafanızı karıştırmayalım&#160;dedik...&quot;</span></p>
<p><span style="font-weight:bold;">&quot;Ah Ali, ah!&quot; Çaresizlik içinde ellerimi yana açtım. &quot;Anlamıyorsun. O sonuç senin&#160;ölümün olabilirdi.&quot; İşaretpar- mağımı&#160;yüzlerine doğru salladım. &quot;Bakın, sizi&#160;uyarıyorum. Bundan sonra ne yaparsanız&#160;haberim olacak. Benden izinsiz nefes bile&#160;almayacaksınız... Tamam mı? Anladınız mı?&quot;</span></p>
<p><span style="font-weight:bold;">&quot;Anladık Başkomiserim,&quot; dedi ikisi de aynı anda. Bakışla- rımdaki öfkenin&#160;kaybolmadığını gören Ali, &quot;Bir daha&#160;olmayacak,&quot; diye mırıldandı. İçtendi,&#160;davranışına kızmaktan çok onun için&#160;kaygılandığımı biliyordu. Aslında her ikisi&#160;de doğruydu. Bir yandan soruşturmanın benim&#160;denetimim dışına çıkması sinirimi bozuyor,&#160;öte yandan bu başıbozuğun kendini öldürtecek&#160;olmasından endişe ediyordum.</span></p>
<p><span style="font-weight:bold;">&quot;Olmasın...&quot; diye söylendim. &quot;Bir daha olmasın.&quot; Bakışlarım yeniden, bizi izleyen&#160;müze bekçileriyle köpeklerine takılınca,&#160;nemli havayı ciğerlerime çekerek yürüdüm.&#160;&quot;Hadi gidelim...&quot;</span></p>
<p><span style="font-weight:bold;">Ali'yle Zeynep sessizce izlediler beni. Birkaç adım attıktan sonra yüzlerine&#160;bakmadan sordum.</span></p>
<p><span style="font-weight:bold;">&quot;Evet, şimdi anlatın bakalım. Bu akşam neler oldu?&quot;</span></p>
<p><span style="font-weight:bold;">Yanıt bizim serseriden değil, Zeynep'ten geldi.</span></p>
<p><span style="font-weight:bold;">&quot;Aslında olanların sorumlusu benim.&quot; Sesinde pişmanlık okunuyordu. Sevdiği adamı&#160;mı korumaya çalışıyordu? Yoksa vicdanını&#160;rahatlatmak için gerçeği mi söylüyordu?</span></p>
<p><span style="font-weight:bold;">&quot;Evet, her şeyi ben başlattım,&quot; diye yineledi daha yüksek bir sesle. Az önceki&#160;utangaçlığından tümüyle kurtulmuş gibiydi.&#160;&quot;Bilgisayarları kapatıp çıkacaktık. Hatta&#160;Ali ceketini giymiş, beni eve bırakmak için&#160;bekliyordu. Şeytan mı dürttü, nedir? 'Ali,&#160;şu Ömer'in siciline bir bakalım mı?' dedim.</span></p>
<p><span style="font-weight:bold;">O da, 'İyi, hadi bakalım,' dedi. Baktık. İki yıl önce evrakta sahtecilikten bir yıl iki&#160;ay kadar hapiste kalmış. Evrakta nasıl bir&#160;sahtecilik yaptığını merak ettik.&#160;Bulduklarımız çok ilginçti. Sahte pasaportla&#160;Afganistan'a gitmiş. Afganistan'daki Taliban&#160;birliklerinin yanında ABD'ye karşı savaşmak&#160;için. Bu bilgiye ulaşınca heyecanlandık&#160;tabii... Ali, Terörle Mücadele'de görev&#160;yapan bir arkadaşını aradı.&quot;</span></p>
<p><span style="font-weight:bold;">&quot;Sezai... Sezai Korutan,&quot; diye mırıldandı Ali. &quot;Terörle Mücadele'de komiser. Akademide&#160;aynı sınıftaydık. Acayip zeki çocuktur&#160;Başkomiserim. Oğlanda bir bellek var, bir&#160;yıl önce ne konuştuysanız, aynısını sayıp&#160;döker anında. Ömer'i sordum... Ömer Ekinli,&#160;der demez hatırladı bizim zanlıyı. Buluşup&#160;konuşalım, dedim. Şanslıydık, boş&#160;zamanıymış, kabul etti. 'Atla gel. Belki&#160;lazım olur, buradaki belgelere de bakarız,'&#160;dedi. Kaçırılmaz fırsattı, atlayıp gittik.&quot;</span></p>
<p><span style="font-weight:bold;">&quot;Aslında,&quot; diye araya girdi Zeynep. &quot;Ali, benim gelmemi istemiyordu. 'Yorgun&#160;görünüyorsun, biraz uyu. Ben de Sezai'yle&#160;konuştuktan sonra eve gideceğim zaten,' diye&#160;ısrar etti. Ama bu işin altından bir şeyler&#160;çıkacağını sezmiştim, ısrarlarına aldırmadan&#160;takıldım peşine...&quot;</span></p>
<p><span style="font-weight:bold;">&quot;Yok Başkomiserim...&quot; diye itiraz etti bizim serkeş. &quot;Zeynep, benim yanlışımı&#160;üstlenmek istiyor. Olanların tek sorumlusu&#160;benim.&quot;</span></p>
<p><span style="font-weight:bold;">Yürümeyi bırakıp onlara döndüm. Hayır, artık çekinmiyor lardı; ikisi de gözlerini&#160;yüzüme dikmiş, inceldiği yerden kopsun&#160;dercesine cesurca bakıyorlardı. Kendimi&#160;tutmasam gülecektim. Ey aşk, sen nelere&#160;kadirsin diye içimden geçirerek, &quot;Tamam&#160;tamam, anladık,&quot; diye son verdim bu&#160;fedakârlık gösterisine. &quot;İkiniz de aynı&#160;derecede sorumsuzsunuz. Evet, şimdi&#160;soruşturmaya dönelim. Terörle Mücadele&#160;Şubesi'ne gittiniz.&quot;</span></p>
<p><span style="font-weight:bold;">&quot;Sezai bizi çok iyi karşıladı.&quot;</span></p>
<p><span style="font-weight:bold;">Rahatlamış bir sesle konuşuyordu Ali. &quot;Zaten can çocuktur. Çaylarımızı bitirmeden, Ömer&#160;Ekinli'nin dosyası önümüze gelmişti bile.&#160;Merakla sayfaları çevirdik. Bu Ömer, sekiz&#160;ay kadar Afganistan'da kalmış, Türkiye'ye&#160;dönerken yakalanmış. İfadesinde Afganistan'a&#160;cihada katılmak için gittiğini,&#160;Amerikalılarla savaşmak istediğini ama&#160;oradaki direnişçilerin kendisine güvenmediği&#160;için dağlara çıkamadığını söylüyordu. Ülkeye&#160;de bu yüzden geri dönmüş.&quot;</span></p>
<p><span style="font-weight:bold;">&quot;Amerikalılar ilgilenmemiş mi bu konuyla?&quot; diye sordum. Çünkü terörle&#160;mücadelede işbirliği protokolümüz, bizden&#160;çok Amerikalılara fırsatlar tanıyordu.</span></p>
<p><span style="font-weight:bold;">&quot;İlgilenmezler mi Başkomiserim?&quot; Ali yeniden heyecanlanmaya başlamıştı. &quot;Ben de&#160;oraya gelmek istiyordum zaten. Ömer&#160;Ekinli'nin gözaltına alındığını duyan ABD&#160;Kon- solosluğu'ndaki terörle mücadele&#160;görevlileri, yani bildiğiniz CLA ajanları&#160;anında bizimkilerle irtibata geçmişler.</span></p>
<p><span style="font-weight:bold;">Hatta bizimkiler zorluk çıkarmış da, araya üst düzey yetkilileri koyarak Ömer&#160;Ekinli'nin sorgu videosunu izlemişler. Çünkü&#160;Ömer'in Afganistan'da bulunduğu aylarda bir&#160;Amerikalı binbaşı kaçırılmış. Adamın&#160;cesedini aylar sonra bulmuşlar. Binbaşı da&#160;gırtlağı kesilerek öldürülmüş.&quot; Manidar bir&#160;ifadeyle yüzüme baktı. Sesine gizem yüklü&#160;bir ton yerleştirerek vurguladı. &quot;Tıpkı&#160;bizim kurbanlar gibi. Sadece bu değil&#160;Başkomiserim. ABD istihbaratına göre infazı&#160;gerçekleştiren, yani binbaşının gırtlağını&#160;kesenler Türkiye'den giden radikal İslamcı&#160;bir gruba mensuplarmış.&quot;</span></p>
<p><span style="font-weight:bold;">Durum sandığımdan daha ilginç bir hal alıyordu. Ömer Ekinli konusunda yanılmış&#160;mıydım? Bütün bu cinayetlerin arkasında dini&#160;bir neden olabilir miydi? Ya da bir tarikat&#160;meselesi...</span></p>
<p><span style="font-weight:bold;">&quot;Ömer de onlardan biri miymiş?&quot;</span></p>
<p><span style="font-weight:bold;">&quot;Amerikalılar öyle olduğuna inanıyorlarmış. Hatta Ömer'in kendilerine&#160;verilmesini bile talep edecek olmuşlar. Ama&#160;bizimkiler ellerinde yeterince delil&#160;olmadığı için bu talebi geri çevirmiş. Zaten&#160;Ömer de terör suçundan değil, resmi evrakta&#160;sahtecilikten yargılanmış. Toplam 20 ay ceza&#160;almış, hâkim indiriminin ardından 1 yıl 2 ay&#160;yatıp çıkmış.&quot;</span></p>
<p><span style="font-weight:bold;">&quot;Sezai'nin kanaati ne? Ömer'in söylediklerine inanıyor mu?&quot;</span></p>
<p><span style="font-weight:bold;">Kesin bir tavırla başını salladı yardımcım.</span></p>
<p><span style="font-weight:bold;">&quot;İnanmıyor Başkomiserim... Ömer'in yalan söylediğini düşünüyor. Zaten o yüzden&#160;soruşturmayı iyice derinleştir- dik. Ömer'in&#160;ailesini inceledik. İyi ki de incelemişiz,&#160;böylece ulaştık müze bekçilerinin tarif&#160;ettiği şu et taşıma aracına. Meğerse o aracı&#160;daha önce görmüşüz.&quot;</span></p>
<p><span style="font-weight:bold;">Müze bekçilerinin aklını allak bullak ettiği yetmezmiş gibi, şimdi de benim kafamı&#160;karıştırmaya çalışıyordu.</span></p>
<p><span style="font-weight:bold;">&quot;Görmüş müyüz? Yani ben de mi gördüm?&quot;</span></p>
<p><span style="font-weight:bold;">&quot;Siz de...&quot;</span></p>
<p><span style="font-weight:bold;">&quot;Nerede gördüm?&quot;</span></p>
<p><span style="font-weight:bold;">Benim için belirsiz olan, onun için son derece açıktı.</span></p>
<p><span style="font-weight:bold;">&quot;Halis Kasap'm önünde...&quot;</span></p>
<p><span style="font-weight:bold;">Neden bahsettiği konusunda en ufak bir fikrim bile yoktu.</span></p>
<p><span style="font-weight:bold;">&quot;Halis Kasap da kim?&quot;</span></p>
<p><span style="font-weight:bold;">&quot;Ömerlerin kasap dükkânı... Hatırlasanıza Başkomiserim, Mukadder Kmacı'nın evinin&#160;altındaki dükkân... Hani önüne park&#160;edecektik de, beyaz karoserli bir et taşıma&#160;aracı bizden önce davranıp...&quot;</span></p>
<p><span style="font-weight:bold;">Doğru söylüyordu. Beyaz karoserli et taşıma aracının başı sarıklı, ayağı&#160;şalvarlı, gençten şoförünü hatırladım...</span></p>
<p><span style="font-weight:bold;">&quot;Orası Ömerlerin dükkânı mıymış?&quot;</span></p>
<p><span style="font-weight:bold;">İnsanı sinir eden, o kendinden emin gülümsemeyi takındı.</span></p>
<p><span style="font-weight:bold;">&quot;Sadece o dükkân değil Başkomiserim, Üsküdar'da, Beykoz'da, Eyüp'te, Avcılar'da&#160;ve Sultangazi'de beş dükkânları daha var.&#160;ErzincanlIymış bunlar... Yani babaları&#160;Abdullah Efendi Erzincan'dan gelmiş. Ömer'le&#160;dört abisi burada doğmuş. Allah, daha&#160;doğrusu bağlı bulunduğu tarikat, yürü ya&#160;Abdullah deyince, ErzincanlI kasap beş&#160;oğlunu da yanına alarak yürümüş. Beş dükkân&#160;böyle açılmış— Her oğluna bir dükkân vermeyi&#160;düşünüyor olmalı ErzincanlI Abdullah.&quot;</span></p>
<p><span style="font-weight:bold;">Aklım babasına değil, oğluna takılmıştı.</span></p>
<p><span style="font-weight:bold;">&quot;Yani Ömer de kasaplık mı yapıyormuş?&quot;</span></p>
<p><span style="font-weight:bold;">&quot;Evet ama okuldan artakalan zamanlarda. Çocukların en küçüğüymüş Ömer, en zekisi.</span></p>
<p><span style="font-weight:bold;">Bir tek o üniversiteye gidebilmiş. Lise yıllarından beri de tatillerde babasının&#160;yanında çalışırmış. Mukadder Kmacı'nın&#160;evinin altındaki dükkânda. Efsun'la da öyle&#160;tanışmışlar zaten. Tabii, ikisi de radikal&#160;İslamcı olunca...&quot;</span></p>
<p><span style="font-weight:bold;">Ömer'in ince uzun bedeni geldi gözlerimin önüne, bakışlarındaki meydan okuyan ifade...&#160;Zeynep'in söylediklerini hatırladım.</span></p>
<p><span style="font-weight:bold;">&quot;Katil, kurbanlarını adeta boğazlamış. Boyunda o kesikleri yapabilmek için daha&#160;güçlü bir kesici kullanılması gerekir.&#160;Katilin bütün eliyle kavrayabileceği bir&#160;kesici. Daha iyisi, keskin bir bıçak...&quot;</span></p>
<p><span style="font-weight:bold;">Bütün bu bilgilere bir de kuşkulu Afganistan seyahatini ekleyince, Ömer&#160;aradığımız suçlu profiline uyan bir zanlı&#160;olup çıkıyordu. Hem tıpla ilgiliydi, hem de&#160;kasap... Üstelik aynı bu olaydaki&#160;kurbanların öldürüldüğü tarzda bir infaza&#160;karıştığından kuşkulanılıyordu. Fakat sorun&#160;şuydu ki, Ömer'in bu cinayetleri işlemesi&#160;için ortalıkta hâlâ geçerli bir neden yoktu.&#160;Evet, kayınpederi olacak adamla aralarında&#160;sorun vardı, üstelik Efsun da babasından hiç&#160;hoşlanmıyordu ama sadece bu nedenle Mukadder&#160;Kmacı'yı öldürmeleri pek mantıklı değildi.&#160;Hadi Efsun'un babasına duyduğu nefret o&#160;kadar güçlü ki, Ömer sevdiği kızın&#160;isteklerine boyun eğerek bu cinayeti işledi&#160;diyelim. Ya öteki iki kurban? Arkeolog&#160;Necdet Denizel'le, Gazeteci Şadan Duruca.&#160;Onları neden öldürsündü? Üstelik o&#160;törenlere, kurbanları tarihi yerlere&#160;bırakmalara, sikkelere ne gerek vardı?</span></p>
<p><span style="font-weight:bold;">Ali'nin kafasında bu soruların hiçbiri yoktu tabii, katili bulduğundan emin olarak&#160;kararlılıkla sürdürüyordu sözlerini.</span></p>
<p><span style="font-weight:bold;">&quot;Hepsinden önemlisi de Başkomiserim, ailenin Tekirdağ'da entegre et tesisleri&#160;olması. Yani adamlar sadece kendileri&#160;kasaplık yapmıyorlar, aynı zamanda&#160;meslektaşlarına et dağıtıyorlarmış... Et&#160;taşıma aracı da o işe yarıyormuş zaten.&#160;Kesilmiş dana ya da kuzu etlerini bozulmadan&#160;kendi dükkânlarına ve öteki kasaplara&#160;ulaştırıyorlarmış. Ama o kamyonette sadece&#160;kesilmiş hayvanların bedenlerini değil, aynı&#160;zamanda kurbanlarının cesetlerini de&#160;taşıyorlar... Hem de dün gece Çemberiitaş'ta&#160;karşılaştığımız o iki berduşun söylediği&#160;yöntemle. Yani iki tekerlekli bir el&#160;arabasıyla...&quot;</span></p>
<p><span style="font-weight:bold;">işte bu önemliydi.</span></p>
<p><span style="font-weight:bold;">&quot;Bunu nereden biliyorsun?&quot;</span></p>
<p><span style="font-weight:bold;">&quot;Gözlerimle gördüm.&quot; Sesinde isyana benzer bir tını sezdim. Hayır,&#160;yanılmıyordum. Deminden beri işte bunları&#160;anlatmak için çabalıyorum diyen bir ifade&#160;vardı yüzünde. &quot;Evet, gözlerimle gördüm.</span></p>
<p><span style="font-weight:bold;">Ömer'in Eğrikapı'daki evinin önünde...</span></p>
<p><span style="font-weight:bold;">Sezai'den ayrılmadan önce ev adreslerini almıştım. Zeynep'i bıraktıktan sonra doğru&#160;Ömerlerin Eğrikapı'daki apartmanına gittim.&#160;Arabamı sakin bir yere çekip beklemeye&#160;başladım. Bir ara sızmışım. Çarpan bir&#160;kapının sesine uyandım. Baktım ki sabah&#160;karşılaştığımız et taşıma aracı. Dikkat&#160;kesildim. İçinden Ömer'le, bugün gördüğümüz&#160;başı sarıklı, ayağı şalvarlı adam indi.&#160;Herhalde ahilerinden biri. Aracın arka&#160;kapısını açtılar, içinden el arabasını&#160;çıkarıp evlerine götürdüler. Hem de iki saat&#160;kadar önce...”</span></p>
<p><span style="font-weight:bold;">Pehlivan'la Ramiz de cesedi iki saat kadar önce bulmuşlardı. Yedikule'den&#160;Eğrikapı'ya gitmek gecenin bu sakin&#160;trafiğinde ancak on, on beş dakika kadar&#160;sürerdi. Yani eğer müze bekçilerinin gördüğü&#160;araçla Ali'nin izlediği araç aynıysa, zaman&#160;da tutuyor demekti. Buna kasap bıçağını&#160;maharetle kullanmayı, yani bir adamın&#160;gırtlağını ustalıkla kesebilmek yeteneğini,&#160;bir et taşıma kamyonetine sahip olmayı ve&#160;bir el arabası bulundurmayı da eklersek,</span></p>
<p><span style="font-weight:bold;">Ömer zanlılar listesinin ilk sırasında yer almayı hak ediyordu. Bütün bulgulara rağmen,&#160;Ömer'in cinayetleri işlemek için hâlâ&#160;geçerli bir nedeni olmadığını düşündüğümden&#160;karar vermekte zorlanıyordum. Ama elimizde&#160;bu kadar bulgu varken, harekete geçmemek&#160;vahim bir hata olurdu. Hem de Zeynep'le&#160;Ali'ninkinden daha vahim bir hata.&#160;&quot;İstanbul'u işgal eden yüz binlerce iğrenç&#160;apartman.”</span></p>
<p><span style="font-weight:bold;">Daha vahim bir hata yapmamak için Ali'nin önerisine uyarak, gecenin bir yarısı Ömer&#160;Ekinli'nin Eğrikapı'daki evinin önüne&#160;gittik. Elimizde ne savcılıktan alınmış&#160;yazılı bir belge vardı, ne de Ömer'in evini&#160;aramak gibi bir niyetimiz. Sadece,&#160;yardımcımın kurbanların taşındığını iddia&#160;ettiği beyaz kamyoneti görmek istiyordum.</span></p>
<p><span style="font-weight:bold;">Eğrikapı'nın ardındaki yoksul mahalle geceye teslim olmuştu. İn cin top oynuyordu&#160;sokakta. Çoğunluğu derme çatma binalardan&#160;oluşan hanelerin pencereleri karanlık,&#160;binalar suskundu. Çocukken oynamaya gelirdik&#160;bu mahalleye. O zamanlar çingene mahallesi&#160;diye anılırdı. Daha az ev vardı, daha az&#160;dükkân, daha az insan. Tekfur Sarayı<sup>1</sup>nın&#160;hazin görüntüsü, korkunç Anemas Zindanları,&#160;mermer havuzlu, gizemli Ayia Zoni Ayazması&#160;ve hepsini çevreleyen surlar. Ve surların&#160;dibinde Hazreti Muhammed'i görmüş&#160;sahabelerin mezarları. Bütün bu heyecan&#160;verici mekânlara bir de annemden dinlediğim&#160;meşhur Kaşıkçı Elması'nın mahalle çöplüğünde&#160;bulunduğu rivayeti eklenince, çocuk&#160;zihnimizde hayali serüvenler yaşamamıza&#160;yetecek büyülü bir semte dönüşmüştü&#160;Eğrikapı. Demir, Yekta ve ben... Kimi zaman&#160;Handan da katılırdı bize. Hiç unutmam, bir&#160;keresinde Demir, Anemas Zindanları'nın soğuk&#160;dehlizlerinde kaybolmuştu. Oysa defalarca&#160;uyarmıştık oraya girme diye. Ama bir tür&#160;cesaret gösterisine girişmişti dik kafalı&#160;arkadaşımız. Sanırım benimle yarışıyordu.&#160;Fizik olarak ikimizden de zayıf olan Yekta,&#160;kendini bilir, bu tür konularda asla öne&#160;çıkmazdı. Kavga, cesaret, güç gösterisi...</span></p>
<p><span style="font-weight:bold;">Bu konular Demir'le benim ilgi alanıma giriyordu. Ve itiraf etmeliyim ki genellikle&#160;Demir olurdu bu rekabetin kazananı... Çünkü&#160;benden daha gözü karaydı, daha iri ve daha&#160;sakin. Anemas Zindanları'nda kaybolduğu gün&#160;de hepimizi korkudan öldürmüştü. Hiç&#160;unutmam, İvaz Efendi Camii'nin&#160;bahçesindeydik. Girersin, giremezsin&#160;tartışmasının ardından Demir, caminin&#160;bahçesinden zindanlara inen merdivenlerde&#160;gözden yitmişti. Ne yalan söyleyeyim,</span></p>
<p><span style="font-weight:bold;">Demir'in derinlere ineceğine inanmamıştım, zindanın ağzında biraz oturup geri&#160;döneceğini sanmıştım. Gelmemişti. Yarım&#160;saat, bir saat, bir buçuk saat yoktu, Demir&#160;ortalıkta yoktu. Handan ağlamaya başlamıştı,&#160;Yekta paniklemişti, ben ise gözümü karartıp&#160;zindana dalmayı düşünüyordum ki, cesur&#160;arkadaşımız hiçbir şey olmamış gibi&#160;görünmüştü karanlığın içinden. Yüzünde zafer&#160;kazanmış bir komutanın gururu vardı, elinde&#160;de paslı bir metal...</span></p>
<p><span style="font-weight:bold;">&quot;Bizans imparatorunun kılıcını buldum,&quot; demişti gülümseyerek. &quot;Toprağın dibinden&#160;çıkardım oğlum...&quot;</span></p>
<p><span style="font-weight:bold;">Elbette Bizans imparatorunun kılıcı değildi bulduğu ama ben dahil hepimizin&#160;takdirini kazanmıştı cesaretiyle...</span></p>
<p><span style="font-weight:bold;">Ağır ağır ilerleyen arabamızın içinden bu tanıdık mahalleye bakarken zihnimde usulca&#160;uyanmaya başlayan anılar demeti, &quot;İşte şu&#160;Başkomiserim,&quot; diyen Ali'nin sesiyle&#160;bozuldu. &quot;Ömer Ekinli'nin evi şu yüksek&#160;bina...&quot;</span></p>
<p><span style="font-weight:bold;">Tarihi surlarla iç içe geçmiş, derme çatma evlerin arasında kaba bir kalıntı, bir&#160;garabet gibi dikiliyordu yardımcımın&#160;gösterdiği beş katlı bina. Nedense Mukadder&#160;Kınacı'nın Çarşamba'daki apartmanını&#160;hatırladım. İkisi de aynı zevksiz&#160;müteahhidin elinden çıkmış gibiydi. Sadece&#160;ikisi mi? Ne yazık ki İstanbul'u işgal eden&#160;yüz binlerce iğrenç apartman, aynı&#160;güzellikten yoksun mantık, aynı nobran&#160;anlayışla inşa edilmişti. Ama şu anda çirkin&#160;binaların değil, bir et taşıma kamyonetinin&#160;peşindeydik. Binanın önünden geçerken&#160;kamyoneti göremeyince, &quot;Ee araç nerede?&quot;&#160;diye sordum.</span></p>
<p><span style="font-weight:bold;">Ali de afallamıştı. Birkaç saat önce gördüğü kamyonetin bir anda ortadan yok&#160;olmasına anlam veremiyor, şaşkınlıkla etrafa&#160;bakmıyordu.</span></p>
<p><span style="font-weight:bold;">&quot;Buradaydı Başkomiserim.&quot; Eliyle binanın kapısının önünü gösterdi. &quot;İşte tam&#160;şuradaydı.&quot; Kuşkulu gözleri yüzümde durdu.&#160;&quot;Belki de onları izlediğimi fark ettiler...&quot;&#160;Sesinde derin bir pişmanlık belirmişti.&#160;&quot;Allah kahretsin... Evet fark ettiler...&#160;Keşke buradan hiç ayrılmasaydım...&quot; Kendini&#160;yemeyi sürdürecekti ki...</span></p>
<p><span style="font-weight:bold;">&quot;Şu değil mi aradığımız kamyonet?&quot; diyen Zeynep, çirkin binanın sağ tarafındaki boş&#160;arsayı gösteriyordu.</span></p>
<p><span style="font-weight:bold;">&quot;Evet işte o.&quot; Derin bir soluk aldı Ali. &quot;Demek arsaya çekmişler arabayı.&quot;</span></p>
<p><span style="font-weight:bold;">Biz de aracımızı boş arsanın yirmi metre kadar gerisine park ettik. Et taşıma aracı&#160;sokak lambasından yayılan ışıklarla&#160;aydınlanıyordu ama inceleme yapmak için bu&#160;yeterli değildi. El fenerlerimizi alıp indik&#160;arabadan. Sessiz, hızlı adımlarla yaklaştık&#160;et taşıma aracının bulunduğu arsaya.&#160;Karşılıklı kurulmuş derme çatma iki kale,&#160;mahalleli çocukların boş arsayı top sahası&#160;olarak kullandıklarını gösteriyordu. Çok&#160;sürmez, uyanık müteahhitler, yandaki çirkin&#160;apartman gibi bir lenduha daha dikerlerdi&#160;buraya. Et taşıma aracına yaklaşınca birden&#160;üç sokak köpeği belirdi arsada. Açtılar, kan&#160;kokusu onları çekmiş olmalıydı, belki de&#160;kamyonetin sahipleri onlara kemik veriyordu&#160;da zavallı hayvanlar bu geceki&#160;istihkaklarını almak için bekliyorlardı.&#160;İçlerinde en iri olanı dişlerini göstererek&#160;hırladı, öteki ikisi kararsız, hatta kaçmaya&#160;meyilliydi. Ali atacak taş aranırken, ben&#160;hayvanın üzerine yürüdüm. Sakin ama otoriter&#160;bir sesle azarladım.</span></p>
<p><span style="font-weight:bold;">&quot;Terbiyesiz, ne yapıyorsun?&quot;</span></p>
<p><span style="font-weight:bold;">Arkadaki iki köpek, kuyruklarını kıstırarak uzaklaştılar, iri olanı geri adım&#160;atmadı ama hırlamasını azalttı.</span></p>
<p><span style="font-weight:bold;">&quot;Bak hâlâ dikiliyor karşımda,&quot; diyerek kararlı adımlarla üstüne yürümeyi sürdürdüm.&#160;Bizi korkutamayacağmı anlayınca, sönük bir&#160;sesle iki kere havladıktan sonra&#160;arkadaşlarına katılarak soldaki kaleye doğru&#160;çekildi. Hayır, boş arsayı, daha doğrusu, et&#160;taşıma aracını asla tümüyle terk&#160;etmeyeceklerdi. Kamyonete yaklaşınca&#160;tanıdım, evet bugün Çarşamba'da gördüğümüz&#160;araçtı. Aracın sürücü bölmesinde işe yarar&#160;bir şeyler bulmayı umarak cama yaklaşırken,&#160;Ali ile Zeynep arka tarafa geçtiler. Sokak&#160;lambasından yansıyan ışık ters açıdan&#160;geldiği için, ellerimi gözlerime siper edip&#160;şoför mahallini görmeye çalışıyordum. Önce&#160;dikiz aynasından sarkan yazılı künyeyi&#160;gördüm. Arapça, &quot;Bismillahirrahmanirrahim,&quot;&#160;yazıyordu, sonra ön camın tepesindeki yazıyı&#160;fark ettim. Ters yönde olduğum için</span></p>
<p><span style="font-weight:bold;">anlayamadım ama başımı uzatıp aracın önünden</span></p>
<p><span style="font-weight:bold;">bakınca okudum: &quot;Kanımız Aksa da Zafer </span><span style="font-weight:bold;text-decoration:underline;">*</span></p>
<p><span style="font-weight:bold;">İslam'ın...&quot; Ali'nin sözlerini doğrulayan ama Ömer'i zanlı yapmaya yetmeyecek bir&#160;slogan. Yeniden şoför mahallini incelemeye&#160;çalıştım. Koltuğun üzerine seccade benzeri,&#160;makina işlemesi bir halı örtülmüştü,&#160;elimdeki feneri aracın göğsüne tuttum, CD&#160;çaların yerinde derin bir boşluk duruyordu,&#160;hırsızların çalmasından korktukları için&#160;evlerine götürmüş olmalıydılar. Fenerimi&#160;karşıdaki kapının içine çevirdim. Kapının&#160;cebinde bir kâğıt görünüyordu. Hayır, kâğıt&#160;değil, bir broşürün kapağıydı bu.&#160;Cinayetlerle hiçbir ilgisi olmayan kâğıtlar&#160;olmalıydı. Koltuğun dibinde bırakılmış bir&#160;poşet dikkatimi çekti. Fenerimi aracın&#160;zeminine yönelttim. Beyaz bir poşetti ama&#160;yer yer kan lekeleri göze çarpıyordu.&#160;Gözlerimi kısarak poşetin içinde neler&#160;olduğunu seçmeye çalıştım. Tahta parçasına&#160;benziyordu. Hayır, tahta parçası değil, bu&#160;bir bıçak sapıydı. İrice bir bıçağın sapı.&#160;Kasaplıkla uğraşan insanların temel&#160;malzemelerinden biri olmasına rağmen bu&#160;kanlı poşetin içindeki bıçağı görmek nedense&#160;beni heyecanlandırmıştı. Daha iyi görebilmek&#160;için öteki kapıya geçmek üzereydim ki,&#160;&quot;Allahsızlar!&quot; diye bağıran bir sesle&#160;olduğum yerde kalakaldım. Başımı çevirince&#160;düşmanın üzerine atılan yeniçeri misali&#160;elindeki koca satırı havada savuran bir&#160;kişinin Ali'ye doğru koştuğunu gördüm. Aynı&#160;hiddetle onu takip eden üç adam daha vardı&#160;arkasında. Sırtı onlara dönük olan&#160;yardımcıma, &quot;Dikkat et,&quot; dememe kalmadan&#160;herif elindeki satırı savurdu. Bereket, Ali&#160;fark etmişti, hiç paniğe kapılmadan çevik&#160;bir hareketle yana çekildi. Adamın savurduğu&#160;satır, gecenin boşluğunu ikiye bölerken Ali&#160;neşeyle mırıldandı.</span></p>
<p><span style="font-weight:bold;">&quot;Tutturamadm birader.&quot; Ardından zarif bir hareketle sağ ayağının üzerinde yaylanarak,&#160;&quot;Bak işte böyle vurulur,&quot; diye herifin&#160;suratının ortasına sağlam bir yumruk&#160;indirdi. Satır- cı sendeledi ama düşmedi,&#160;toparlanmak üzereydi ki, bizimki, &quot;Sen de&#160;pek inatçıymışsın arkadaş,&quot; diyerek sağlı&#160;sollu iki yumruk daha çaktı herifin ablak&#160;suratına. Adam daha fazla ayakta duramadı,&#160;sağ yanına yıkılıverdi. Arkasından gelen üç&#160;kişi bir an apışıp kaldıktan sonra&#160;kendilerini toparlayıp çullandılar&#160;bizimkinin üzerine. Ali'ye yardıma gitmek&#160;isterken, sağ kürek kemiğimin üstünde bir&#160;acı hissettim. El fenerim düştü, arabanın&#160;kapısına doğru yıkıldım. Ani bir tepkiyle&#160;döndüm.</span></p>
<p><span style="font-weight:bold;">Hiç tanımadığım bir adam, iki eliyle kavradığı sopayı kaldırmış, kafama indirmeye&#160;hazırlanıyordu. Tam zamanında yakaladım&#160;ellerini ama oldukça güçlüydü. Aramızda&#160;çetin bir mücadele başladı. Eğer gecenin&#160;sessizliğini bölen o üç el silah sesi&#160;olmasaydı, muhtemelen bu mücadeleyi&#160;kaybederdim, adam da o kalın sopayı kafamda&#160;kırardı. Silah sesini duyunca rakibimin&#160;dikkati dağıldı, başını kaldırıp aracın&#160;arkasına baktı, ben de bu anı&#160;değerlendirerek sopayı çekip aldım elinden.&#160;Ve şaşkınlığını fırsat bilip hızla vurdum&#160;dizlerine.</span></p>
<p><span style="font-weight:bold;">&quot;Ah!&quot; diyerek çöktü yere. Yeterli değildi, bu kez, tıpkı onun bana yaptığı&#160;gibi var gücümle sırtına indirdim sopayı.&#160;Daha derin bir, &quot;Ah!&quot; çıktı ağzından ve&#160;kapaklandı yere. Silahımı çıkarıp ensesine&#160;dayadım.</span></p>
<p><span style="font-weight:bold;">&quot;Yanlış bir hareket yapma... Yoksa...&quot;</span></p>
<p><span style="font-weight:bold;">Öyle bir emir vermememe rağmen ellerini korkuyla ileri uzattı.</span></p>
<p><span style="font-weight:bold;">&quot;Tamam. . . Tamam. . . &quot;</span></p>
<p><span style="font-weight:bold;">Yeniden taşıtın arkasına bakınca, silahını az önce Ali'yi pataklayan üç adama&#160;çevirmiş Zeynep'i gördüm. Ateş eden de o&#160;olmalıydı.</span></p>
<p><span style="font-weight:bold;">&quot;Polise mukavemet ha...&quot; diye söyleniyordu. &quot;Görürsünüz şimdi.&quot;</span></p>
<p><span style="font-weight:bold;">Adamların üçünün de elleri havadaydı, üçünün de yüzünde aynı şaşkın ifade,&#160;üzerlerinde aynı renk çizgili pijamalar...&#160;Sıcak yataklarından öylece fırlamış&#160;olmalılardı sokağa. Aralarında tanıdık bir&#160;yüz hemen belli ediyordu kendini: Ömer.&#160;Ömer'le ağabeylerini boş verip Ali'ye&#160;bakındım. Bizimki kamyonetin arka&#160;tekerleğinin yanına düşmüştü, az önce elinde&#160;palayla Ali'ye saldıran adam bir metre kadar&#160;sağında kıvranmaktaydı. Kaygıyla seslendim&#160;yardımcıma.</span></p>
<p><span style="font-weight:bold;">&quot;Ali... Ali, evladım iyi misin?&quot;</span></p>
<p><span style="font-weight:bold;">Usulca kıpırdadı yattığı yerde, dizlerinin üzerinde doğruldu, patlamış&#160;dudaklarından çenesine yayılan kanı eliyle&#160;silerken yanıtladı.</span></p>
<p><span style="font-weight:bold;">&quot;İyiyim Başkomiserim, iyiyim. Merak etmeyin kötüye bir şey olmaz...&quot;</span></p>
<p><span style="font-weight:bold;">&quot;O'nun yolunda cihad edin ki, kurtuluşa eresiniz.&quot;</span></p>
<p><span style="font-weight:bold;">Karşımda oturuyordu Ömer, karanlık masanın aydınlık ucunda, yüz voltluk&#160;lambanın tam altında. Ali arkasındaydı,&#160;gösteriye hazırlanan bir kuklacı gibi, az&#160;sonra hareket ettireceği oyuncağın bütün&#160;davranışlarını kontrol edebilecek bir&#160;konumda, ayakta dikiliyordu. Yüzüm Ömer'e&#160;dönüktü, tek kelime etmeden ona bakıyordum.&#160;Belli etmemeye çalışsam da, birkaç saat önce&#160;sırtıma inen sopanın yeri fena halde&#160;sızlıyordu. Ama soruşturmayı yarıda&#160;bıraktıracak kadar kötü değildi. Genç&#160;zanlımızın sinirlerini bozacak şekilde,&#160;seyrek bir sakalla kaplı ince uzun yüzünü&#160;izlemeyi sürdürdüm. Saniyeler ilerledikçe&#160;Ömer'in yüzündeki şaşkınlık gerginliğe&#160;bırakıyordu yerini. Güya o da bana bakıyordu&#160;ama arkasında duran sert polisten her an bir&#160;darbe gelecekmiş gibi tedirginlikle&#160;kıpırdanıyordu gözleri. Oysa diliyle&#160;altdudağındaki taze yara yerini yoklamakla&#160;meşgul olan Ali, son derece sakin&#160;görünüyordu. Öyle olduğundan değil, sorgu&#160;odasına girmeden önce öyle olması için sıkı&#160;sıkıya uyardığımdan. Bu dekorsuz,&#160;penceresiz, karanlık odadaki sinir bozucu</span></p>
<p><span style="font-weight:bold;">sessizliğe daha fazla dayanamadı genç zanlımız.</span></p>
<p><span style="font-weight:bold;">&quot;Mukadder Kınacı'yı ben öldürmedim.</span></p>
<p><span style="font-weight:bold;">Sesi cılızdı, belli belirsiz duyuluyordu. Ali sağ kulağını Ömer'in ağzına yaklaştırdı.</span></p>
<p><span style="font-weight:bold;">&quot;Ne? Bir şey mi dedin?&quot;</span></p>
<p><span style="font-weight:bold;">Cesaretini toplayıp daha yüksek sesle yineledi Ömer.</span></p>
<p><span style="font-weight:bold;">&quot;Mukadder Kınacı'yı ben öldürmedim.&quot;</span></p>
<p><span style="font-weight:bold;">Ali iki eliyle omuzlarından yakaladı onu. Bütün bedeni ür- küyle sarsıldı genç adamın.</span></p>
<p><span style="font-weight:bold;">&quot;Korkma,&quot; dedi bizim yedi bela, delikanlının cılız omuzlarını daha sıkı&#160;kavrayarak. &quot;Korkacak bir şey yok...&quot;</span></p>
<p><span style="font-weight:bold;">Nefes alamıyormuş gibi yutkundu Ömer.</span></p>
<p><span style="font-weight:bold;">&quot;Korkmuyorum... Ben... Ben Cenab ı Hak'tan başka kimseden korkmam.&quot; Sesi şimdi&#160;daha cesur çıkıyordu. &quot;Sadece yanıldığınızı&#160;söylüyorum. Mukadder Kınacı'yı ben&#160;öldürmedim.&quot;</span></p>
<p><span style="font-weight:bold;">&quot;Mukadder Kınacı,&quot; diye manidar bir tavırla yineledi Ali. Hafifçe eğilerek&#160;zanlının yüzüne baktı. &quot;Demek Mukadder&#160;Kınacı ha. insan kayınpederinden böyle mi&#160;bahseder? Yaşasaydı, ona baba diyecektin.&#160;Mukadder Baba. Ama şimdi yabancıdan bahseder&#160;gibisin. Mukadder Kınacı'ymış...&quot;</span></p>
<p><span style="font-weight:bold;">&quot;Yani Mukadder Amca...&quot; Yüzüne vuran parlak ışığın etkisini azaltmak için&#160;gözlerini açıp kapadı. &quot;Mukadder Amca'yı ben&#160;öldürmedim.&quot;</span></p>
<p><span style="font-weight:bold;">Omuzlarını bırakıp aniden başından yakaladı delikanlıyı Ali. İki eliyle tuttuğu&#160;başı usulca kendine doğru çevirdi.</span></p>
<p><span style="font-weight:bold;">&quot;Sen öldürdün, diyen oldu mu?&quot;</span></p>
<p><span style="font-weight:bold;">Alıklaşan zanlımız ne diyeceğini bilemedi. Bizimki sanki anlamak istiyormuş&#160;gibi meraklı bakışlarını Ömer'in yüzünde&#160;gezdirirken yineledi.</span></p>
<p><span style="font-weight:bold;">&quot;Mukadder Amca'yı sen öldürdün, diyen oldu mu?&quot;</span></p>
<p><span style="font-weight:bold;">&quot;Yok olmadı ama beni böyle apar topar...&quot;</span></p>
<p><span style="font-weight:bold;">Neşeyle böldü delikanlının konuşmasını bizim deli bozuk.</span></p>
<p><span style="font-weight:bold;">&quot;Sizi niye içeri aldık...&quot; Nazik bir hareketle avının başını bırakarak sürdürdü&#160;sözlerini. &quot;Polise mukavemetten... Görevini&#160;yapmakta olan devlet memurlarını&#160;yaralamaktan...&quot;</span></p>
<p><span style="font-weight:bold;">&quot;Ama polis olduğunuzu bilmiyorduk.&quot;</span></p>
<p><span style="font-weight:bold;">Başını kurtardığı halde hâlâ Ali'ye bakıyordu. &quot;Hırsız zannettik. Daha iki hafta&#160;önce çalınmıştı arabamız. İçindeki 280 kilo&#160;etle beraber... Polis olduğunuzu&#160;bilseydik...&quot;</span></p>
<p><span style="font-weight:bold;">&quot;Kaçıp giderdiniz,&quot; diye tamamladı Ali. &quot;Ne et taşıma aracını bulurduk, ne de sizi.&quot;</span></p>
<p><span style="font-weight:bold;">&quot;Niye kaçıp gidelim? Biz suçlu değiliz ki... Söyledim, Mukadder Amca'yı ben&#160;öldürmedim...&quot;</span></p>
<p><span style="font-weight:bold;">Konuşmaya müdahale etme zamanı gelmişti.</span></p>
<p><span style="font-weight:bold;">&quot;Ya Ted Nelson'ı?&quot; dedim tok bir sesle. Ömer başını bana çevirmeden önce darbe yemiş&#160;gibi sarsıldı. Çok sürmedi, hemen&#160;toparlandı, uykusuzluktan kızarmaya başlayan&#160;gözlerini kaygıyla yüzüme dikti.</span></p>
<p><span style="font-weight:bold;">&quot;Ne? Ne dediniz?</span></p>
<p><span style="font-weight:bold;">Hiç kıpırdamadan, yüzümdeki tek bir mimiği bile değiştirmeden mırıldandım.</span></p>
<p><span style="font-weight:bold;">&quot;Ne dediğimi duydun.&quot;</span></p>
<p><span style="font-weight:bold;">&quot;Duyamadım...&quot;</span></p>
<p><span style="font-weight:bold;">Sakin bir tavırla önümdeki dosyanın kapağını açtım. Ali'yle Zeynep'in Terörle&#160;Mücadele Şubesi’nden aldıkları dosyaydı bu.&#160;Ömer'le ilgili bütün bilgiler içindeydi.&#160;Dosyadaki raporu heyecansız bir sesle&#160;okumaya koyuldum.</span></p>
<p><span style="font-weight:bold;">&quot;Ted Nelson. Amerikan ordusunda binbaşı, iki yıl kadar önce Afganistan'da Taliban&#160;tarafından kaçırılmış. Bir ay kadar tutuklu&#160;kaldıktan sonra gırtlağı kesilerek&#160;öldürülmüş.&quot; Başımı rapordan kaldırıp&#160;Ömer'in kirece kesmiş yüzüne baktım. &quot;Bu&#160;gece sizin et taşıma aracınızda bulduğumuz&#160;türden bir bıçakla... Bu işi bilen, usta&#160;biri tarafından kesilmiş gırtlağı...&quot;</span></p>
<p><span style="font-weight:bold;">Ardı ardına üç kez yutkundu.</span></p>
<p><span style="font-weight:bold;">&quot;Bunun benimle ne ilgisi var?&quot;</span></p>
<p><span style="font-weight:bold;">Samimi bir tavırla uyardım.</span></p>
<p><span style="font-weight:bold;">&quot;Yapma Ömer, oyun oynayacak halde değilsin. Şu anda böyle bir lüksün yok.&quot;</span></p>
<p><span style="font-weight:bold;">Korkmasına, hem de delice korkmasına rağmen direnmeyi sürdürdü.</span></p>
<p><span style="font-weight:bold;">&quot;Ne lüksü, ne oyunu? Neden bahsettiğinizi anlamıyorum. &quot;</span></p>
<p><span style="font-weight:bold;">Sesimi yükseltmedim, tonunu bile değiştirmedim.</span></p>
<p><span style="font-weight:bold;">&quot;Sen de Afganistan'daymışsın...&quot;</span></p>
<p><span style="font-weight:bold;">Hemen karşı çıkmadı, artık kabul edecek diye düşünüyordum ki, &quot;Yok, yalan,&quot; dedi&#160;inatlaşmayı sürdürerek. &quot;Ben Afganistan'a&#160;hiç gitmedim.&quot;</span></p>
<p><span style="font-weight:bold;">Önümde duran dosyayı işaret ettim.</span></p>
<p><span style="font-weight:bold;">&quot;Ama iki yıl önce verdiğin ifadede öyle demiyorsun...&quot;</span></p>
<p><span style="font-weight:bold;">Bir an ne söyleyeceğini bilemedi.</span></p>
<p><span style="font-weight:bold;">&quot;O ifade benim değil,&quot; diyebildi sonunda. &quot;Bana zorla kabul ettirdiler... Kendileri&#160;yazmışlardı, işkenceyle imzalattılar...&quot;</span></p>
<p><span style="font-weight:bold;">Elinin tersiyle sertçe vurdu Ömer'in kafasına Ali.</span></p>
<p><span style="font-weight:bold;">&quot;Doğru konuş, bize işkenceci mi diyorsun?&quot;</span></p>
<p><span style="font-weight:bold;">Başı öne doğru savruldu.</span></p>
<p><span style="font-weight:bold;">&quot;Ah! Yok, size değil... O ifadeyi imzalatanlara...&quot;</span></p>
<p><span style="font-weight:bold;">Belki de söylediği gibi olmuştu... Belki değil, muhtemelen öyle olmuştu. El Kaide'nin&#160;kanlı eylemlerinden sonra, teşkilat daha&#160;sert davranıyordu radikal İslamcı&#160;militanlara. Yine de Ömer savcılıkta&#160;ifadesini reddebilirdi ama yapmamıştı. Kesin&#160;olarak bizden bir şeyler saklıyordu.</span></p>
<p><span style="font-weight:bold;">&quot;Sen bilirsin Ömer...&quot; dedim önümdeki dosyanın kapağını kapatarak. &quot;O zaman bizim&#160;işimiz burada bitiyor.&quot; Rol arkadaşıma&#160;döndüm. &quot;Sen haklıymışsın Alicim,&#160;yapacağımız bir şey yok. Ne zaman geliyor&#160;Amerikalılar?&quot;</span></p>
</body>
</html>