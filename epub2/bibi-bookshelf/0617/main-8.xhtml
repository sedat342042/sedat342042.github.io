<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Adımlarıma ayak uyduran yardımcımın merakı derinle- şiyordu.</span></p>
<p><span style="font-weight:bold;">&quot;Anneniz tarihçi miydi Başkomiserim?&quot;</span></p>
<p><span style="font-weight:bold;">&quot;Sayılır, aslında öğretmendi. Tarih öğretmeni. Biliyorsun, babam da edebiyat&#160;öğretmeniydi. Okulda tanışmışlar zaten.&#160;Neyse, annem tarih öğretmeniydi ama&#160;gözlerimi kaparım vazifemi yaparım türünden&#160;değil, idealist bir öğretmendi. Mesleğiyle&#160;çok ilgiliydi. Kitaplar, dergiler,&#160;konferanslar, öğrencilerine tarihi sevdirmek&#160;için elinden geleni yapardı. Tabii beni de&#160;boş bırakmazdı. Daha küçük yaşımdan itibaren&#160;İstanbul'da ne kadar müze varsa gezdirmişti.&#160;Buraya da defalarca geldik. Dolmabahçe</span></p>
<p><span style="font-weight:bold;">Sarayı, Beylerbeyi Sarayı, Ayasofya, Yerebatan Sarnıcı, Tekfur Sarayı, Yedikule&#160;Zindanı, Kariye Müzesi ...&quot;</span></p>
<p><span style="font-weight:bold;">Daha sürdürecektim ki Ali'nin yüzü buruştu.</span></p>
<p><span style="font-weight:bold;">&quot;Hiç sıkılmadınız mı Başkomiserim?&quot;</span></p>
<p><span style="font-weight:bold;">&quot;Sıkılmam mı? Her gezi bir işkence gibiydi. Ama rahmetli anneme anlatamıyordum&#160;bir türlü. Tam bir cumhuriyet kadınıydı&#160;annem. Beni de, yani tek oğlunu da çok iyi&#160;yetiştirmek istiyordu. Bizim evde yapılması&#160;şart olan üç şey vardı: Kitap okumak,&#160;tiyatroya gitmek ve müze gezmek. Kitap&#160;okumayı seviyordum, tahmin edeceğin gibi,&#160;polisiye olanları. Tiyatro da fena değildi,&#160;özellikle komedilerden hoşlanıyordum ama&#160;müzelerden hiç hazzetmiyordum. Hele içeri&#160;ilk girdiğinde burnuna ağır bir koku çarpar&#160;ya, içim kalkıyordu, kusacak gibi&#160;oluyordum.&quot;</span></p>
<p><span style="font-weight:bold;">Sözümü bitirmemi beklemeden atıldı:</span></p>
<p><span style="font-weight:bold;">&quot;Ama sonra sevmişsiniz galiba... Yoksa bu bilgilerini öğrenmezdiniz.&quot;</span></p>
<p><span style="font-weight:bold;">&quot;Haklısın,&quot; dedim derinden bir iç geçirerek. &quot;Sonra sevdim ama çok sonra.&#160;Sevgili annemi müze gezilerinden&#160;alıkoyduktan sonra.&quot;</span></p>
<p><span style="font-weight:bold;">Anlamak isteyen gözleri ilgiyle yüzümde dolaşıyordu.</span></p>
<p><span style="font-weight:bold;">&quot;Evet Alicim, kötü bir olay geldi başımıza. Sekiz yaşında filan olmalıyım.&#160;Dolmabahçe Müzesi'ni geziyoruz. Amerikalı&#160;bir heyet gelmiş, ortalık mahşer yeri gibi,&#160;buradan daha kalabalık, iğne atsan yere&#160;düşmez. O kalabalıkta ben annemi&#160;kaybetmeyeyim mi? İnsanlarla birlikte&#160;savrulup gitmiştim. Çevreme bakmayı akıl&#160;ettiğimde annem yoktu. Bendeki korkuyu,&#160;paniği artık sen düşün. Küçücük çocuğum,&#160;ağlamaya başladım, öyle kalabalık ki duyan&#160;yok. Her yanım büyüklerle sarılmış, nefes&#160;alamıyorum, sonra bayılmışım zaten. Kendime&#160;geldiğimde, sarayın bahçesinde birileri bana&#160;su içirmeye çalışıyorlardı. Zavallı&#160;anneciğim, elimi tutmuş, kaygıyla yüzüme&#160;bakıyordu. Rengi atmış, tir tir titriyordu.&#160;İşte o günden sonra annem bir daha müzeye&#160;götürmedi beni. Öldükten sonra günlüğünü&#160;buldum. Hayal kırıklığı içinde şöyle&#160;yazmıştı.</span></p>
<p><span style="font-weight:bold;">'Nevzat'ın bilgüi, aydın bir insan olmasını istiyorum. Çünkü bu yoksul ülkenin&#160;bilgili, kültürlü insanlara ihtiyacı var.</span></p>
<p><span style="font-weight:bold;">Ama galiba olmayacak, ne yazık ki oğlumuz biraz hercai bir çocuk. Deli dolu, ne&#160;bilimle ilgilenmek istiyor, ne de sanatla.&#160;Teşvik etmeye çalıştım, olmadı. İnatlaşırsak&#160;daha da kötü olacak. Ne yapalım, demek ki&#160;insanın her istediği olmuyormuş. Nevzat&#160;bizim oğlumuz olmasına rağmen, ne benim gibi&#160;tarihe, ne babası gibi edebiyata ilgi&#160;duyuyor. Hayalimiz bu değildi ama belki de&#160;hatalı olan biziz. Yanlış olan bizim böyle&#160;bir beklenti içinde olmamız. Nevzat, bize&#160;benzemek zorunda değil, o tamamen farklı bir&#160;insan, bağımsız bir kişilik. Ve şu da bir&#160;gerçek: Amacınız ne kadar yüce olursa olsun,&#160;kendi öz çocuğunuza bile zorla hiçbir şey&#160;yaptıramazsınız.'</span></p>
<p><span style="font-weight:bold;">Bu satırları okuduğumda mesleğe yeni atılmış bir polistim. Gözünü budaktan&#160;sakınmayan, yeryüzündeki bütün kötülüklerle&#160;tek başıma mücadele edebileceğini sanan genç&#160;bir adam.&quot; Ali'ye baktım. &quot;Yani senin&#160;gibi...&quot;</span></p>
<p><span style="font-weight:bold;">Yardımcım şaşkınlıkla mırıldandı.</span></p>
<p><span style="font-weight:bold;">&quot;Benim gibi mi?&quot;</span></p>
<p><span style="font-weight:bold;">Yıllar sonra kendi gençliğiyle karşılaşan bir adamın seve- cenliğiyle&#160;onayladım.</span></p>
<p><span style="font-weight:bold;">&quot;Aynen senin gibi, önce vurup sonra soran. Anlayıp dinlemeden olayın ortasına&#160;dalan. Destek ekibini beklemeden suçluların&#160;üzerine atlayan. En karmaşık cinayetleri&#160;bile bir anda çözebileceğini sanan. Bu&#160;yüzden sık sık sopa yiyen, kafası gözü&#160;kırılan. Vücudundan yara bere eksik&#160;olmayan.&quot;</span></p>
<p><span style="font-weight:bold;">Yardımcım gülmeye başladı.</span></p>
<p><span style="font-weight:bold;">&quot;Gülme Ali, gülme oğlum, bunlar marifet değil. Ben şanslıydım, kötü bir yerimden&#160;kurşun yemeden akıllandım ama senin başına&#160;ne geleceği meçhul.&quot;</span></p>
<p><span style="font-weight:bold;">O yıkılmaz güveniyle mırıldandı.</span></p>
<p><span style="font-weight:bold;">&quot;Merak etmeyin, Allah'ın izniyle bana bir şey olmaz.&quot;</span></p>
<p><span style="font-weight:bold;">&quot;işi Allah'a havale edeceğine kafayı değiştirsen...&quot;</span></p>
<p><span style="font-weight:bold;">&quot;Neyse Başkomiserim,&quot; diyerek kesti sözümü hayta. &quot;Sizden konuşuyorduk, çok&#160;merak ettim, sonra ne oldu?&quot;</span></p>
<p><span style="font-weight:bold;">&quot;Ne olacak, annemi kaybettikten sonra düşünmeye başladım. Beynimde akıl denen&#160;meretten birazcık kalmış olmalı ki,&#160;günlüğünde okuduğum sözler beni etkiledi.</span></p>
<p><span style="font-weight:bold;">Bir tür vicdan azabıydı duyduğum. Her neyse işte... O günlüğü okuduktan sonra bu kez tek&#160;başıma gittim müzelere. Önceleri annemin&#160;anısına bu gezileri yapıyordum. Annem gibi&#160;heykellerin, ikonlann, çinilerin, ahşap&#160;işlemelerin, el yazması kitapların, usta&#160;nakkaşların elinden çıkma hat işlerinin,&#160;resimlerin, minyatürlerin, ebruların&#160;karşısında dikilip dakikalarca onlara&#160;bakıyordum. Hiçbir şey anlamasam da&#160;bakıyordum. Ama sonra öğrenmeye başladım;&#160;derinlemesine değil, yüzeysel, amatörce.&#160;Tuhaf şey Ali, böyle olacağını hiç&#160;düşünmezdim fakat öğrenmek hoşuma gitti.&#160;Müzelerin o nefret ettiğim kokusunu bile&#160;sevdim. Ardından kitaplar alıp okudum, annem&#160;gibi tarih dergilerine abone oldum,&#160;rehberler eşliğinde gezilere katıldım,&#160;birkaç kez konferans dinlemeye bile gittim.&#160;Şimdi eskisi kadar sık yapamıyorum ama&#160;emekli olunca daha çok vakit ayıracağım.&quot;</span></p>
<p><span style="font-weight:bold;">Ali'nin esmer yüzüne hüzne benzer bir gölge düştü.</span></p>
<p><span style="font-weight:bold;">&quot;Keşke anneniz bunları bilseydi. Kim bilir ne kadar sevinirdi?&quot;</span></p>
<p><span style="font-weight:bold;">&quot;Sevinirdi herhalde, neyse işte, her şeyi tamir edemiyorsun. Ama sana tavsiyem, bir&#160;kereliğine de olsa bir müzeye git. Hatta&#160;Arkeoloji Müzesi'nden başla. Hemen Gülhane</span></p>
<p><span style="font-weight:bold;">Parkı'nın üstünde. Kendini tarihin içinde bir yolculuğa çıkmış gibi hissedersin.&quot;</span></p>
<p><span style="font-weight:bold;">Gözlerine aydınlık bir ifade yayılmaya başlamıştı, umutla sordum:</span></p>
<p><span style="font-weight:bold;">&quot;Gittin mi yoksa?&quot;</span></p>
<p><span style="font-weight:bold;">Anında kayboldu o ifade.</span></p>
<p><span style="font-weight:bold;">&quot;Gidemedik Başkomiserim, nasıl gidelim? Biliyorsunuz işte, her gün başka bir olay,&#160;her gün başka bir cinayet.&quot;</span></p>
<p><span style="font-weight:bold;">Onu daha fazla mahcup etmenin anlamı yoktu.</span></p>
<p><span style="font-weight:bold;">&quot;Biliyorum ama bir gün mutlaka git. Seveceksin. Zaten Arkeoloji Müzesi'ni&#160;gezmeden, Topkapı Sarayı'na gelmenin de bir&#160;anlamı yok.&quot; Duraksadım. &quot;Tabii, daha iyisi,&#160;önce</span></p>
<p><span style="font-weight:bold;">Ayasofya'ya git. Hepsi birbirinin devamı gibi. Bak, mutlaka gez buraları.&quot;</span></p>
<p><span style="font-weight:bold;">&quot;Emredersiniz Başkomiserim,&quot; diye mırıldandı. &quot;Gideriz o zaman.&quot;</span></p>
<p><span style="font-weight:bold;">&quot;Benim için gitme oğlum. Emretmiyorum, gezmenin emri mi olur? Sadece öneriyorum.&#160;Sonra bana teşekkür edeceksin.&quot;</span></p>
<p><span style="font-weight:bold;">Yok, Ali'nin müze gezmek gibi bir niyeti yoktu.</span></p>
<p><span style="font-weight:bold;">&quot;Bu üçüncü kapı oluyor değil mi Başkomiserim?&quot; diye değiştirdi konuyu Bab-üs&#160;Sade'ye bakarak. &quot;Yani iki kapıdan geçtik,&#160;değil mi?&quot;</span></p>
<p><span style="font-weight:bold;">Madem öyle istiyordu, bana da isteğine saygı duymak düşerdi. Bildiğim kadarıyla&#160;sarayın kapılarını sıralamaya koyuldum.</span></p>
<p><span style="font-weight:bold;">&quot;Evet Alicim, iki kapıdan geçtik. Bu üçüncüsü... îlki 'Bab-ı Hümayun'du. Sur-u</span></p>
<p><span style="font-weight:bold;">Sultani'nin üzerindeki kapı. O kapı Acem usulüne göre yapılmış, yani ıran tarzı,&#160;İkincisi az önce geçtiğimiz 'Bab-üs Selam',&#160;o da Frenk usulüne göre yapılmış, yani&#160;Avrupa tarzı, önümüzdeki ise 'Bab-üs Saade.&#160;Bu kapı da Türk tarzına göre yapılmış. Yani&#160;bu üç kapı bize, sarayın, dönemin belli&#160;başlı üç uygarlığının, Acem, Avrupa ve Türk&#160;mimari kültürünün birleşmesinden oluştuğunu&#160;söylüyor. Ama aynı zamanda Osmanlı&#160;İmparatorluğu'nun, bünyesinde bütün&#160;kültürleri kapsayan büyük bir dünya devleti&#160;olduğunu da anlatıyor. Gördüğün her oda, her&#160;salon, her bahçe, her ağaç, her çeşme bir&#160;anlam taşır. Dini anlamlar, politik&#160;anlamlar, sosyal anlamlar. Bu binaların her&#160;köşesi çoğu acılarla dolu yüzlerce anıyı&#160;saklar, korkunç olaylardan oluşan yüzlerce&#160;hikâye anlatır.&quot;</span></p>
<p><span style="font-weight:bold;">İlgiyle dinliyordu, gözlerindeki yapay ifade kaybolmuş, saygıya, kedere benzer bir&#160;ciddiyet gelip oturmuştu yüzüne. &quot;Hadi&#160;yürüyelim,&quot; demesem, bir zamanlar&#160;padişahların tahta çıkma törenlerinin&#160;yapıldığı, dini bayramların kutlandığı, Türk&#160;kağanlarının savaş otağlarından esinlenerek&#160;yapılmış Bab'üs Saade'nin önünde öylece&#160;kalacaktı.</span></p>
<p><span style="font-weight:bold;">Dikkatini Bab'üs Saade'den alamasa da bana ayak uydurmakta gecikmeyen yardımcımla&#160;birlikte yeniden kalabalığa karıştık.&#160;Törenlerde sultanın mücevher kakmalı altın&#160;bir tahtın üzerinde oturduğu, karşılıklı&#160;sıralanmış beyaz ve yeşil renkli altı mermer&#160;sütunun üstünde yükselen genişçe bir&#160;sundurmanın altından geçerek, &quot;Saadet&#160;Kapısı&quot;ından içeri girdik. Padişahların&#160;yaşadığı dönemde, şu anki insan&#160;patırtısının, gürültüsünün aksine, kesin bir&#160;sessizliğin hüküm sürdüğü OsmanlI'nın mahrem&#160;mekânlarına adım atmıştık artık. Ali&#160;hayranlıkla, karşımızda yer alan Arz&#160;Odası'na bakıyordu. Sultanın yabancı&#160;elçileri kabul ettiği, savaşa gidecek&#160;komutanlara emirler verdiği, saray erkânıyla&#160;görüştüğü mekândı burası. Ama şu anda&#160;yardımcıma Arz Odası'nı tanıtacak halim&#160;yoktu. Çözülmesi gereken bir cinayet davası&#160;bizi bekliyordu, üstelik zanlılardan biri,&#160;OsmanlI'ya yaklaşık dört yüz yıl hizmet&#160;etmiş bu eski sarayı yöneten üç müdürden&#160;biri olabilirdi.</span></p>
<p><span style="font-weight:bold;">&quot;Öldürmek hakkı sadece Tanrı'ya aittir.&quot;</span></p>
<p><span style="font-weight:bold;">Leyla Barkın'ın odası bir zamanlar Osmanlı padişahlarına yemek pişirmek,&#160;sofrasını kurmak işine memur edilmiş&#160;Kilercibaşı sorumluluğundaki mutfak&#160;çalışanlarına ayrılan, Kilerli&#160;Koğuşu'ndaydı. Odasının kapısında bizi&#160;bekliyordu Leyla. Enderun avlusuna bakan&#160;penceresinden geldiğimizi görmüş olmalıydı.&#160;Aramızda topu topu birkaç metre bulunmasına&#160;aldırmayan yardımcım, &quot;Hayret, yüzünde güler&#160;açıyor,&quot; diye söylendi. &quot;Kıvama&#160;getirmişsiniz kadını Başkomiserim.&quot;</span></p>
<p><span style="font-weight:bold;">Bir yandan müze müdiresine gülümserken, bir yandan da her an bir münasebetsizlik&#160;yapmasından korktuğum Ali'ye fısıldadım.</span></p>
<p><span style="font-weight:bold;">&quot;Biraz daha yüksek sesle konuş da yaptığımız her şey boşa gitsin.&quot;</span></p>
<p><span style="font-weight:bold;">Hemen hizaya girdi serseri.</span></p>
<p><span style="font-weight:bold;">&quot;Affedersiniz Başkomiserim.&quot;</span></p>
<p><span style="font-weight:bold;">Yaklaşınca dostça uzattım elimi belki de dört cinayetin zanlılarından biri olan&#160;kadına.</span></p>
<p><span style="font-weight:bold;">&quot;Merhaba Leyla Hanım.&quot;</span></p>
<p><span style="font-weight:bold;">Bir erkek gibi sertçe sıktı elimi.</span></p>
<p><span style="font-weight:bold;">&quot;Hoş geldiniz Nevzat Bey...&quot; Sonra aynı güvenli bakışlar, aynı kararlı tavırla&#160;yardımcıma yöneldi. &quot;Merhaba Ali Komiser...&#160;Nasılsınız?&quot;</span></p>
<p><span style="font-weight:bold;">Onu sevimli bir oğlan çocuğuna dönüştüren haylaz gülümsemesini takındı Ali.</span></p>
<p><span style="font-weight:bold;">&quot;Teşekkür ederim... Sizi gördüm, daha iyi oldum.&quot;</span></p>
<p><span style="font-weight:bold;">Bu sözleri nasıl yorumlayacağını bilemeyen Leyla'nın ela gözlerinde çekinceli&#160;bir anlam belirince açıklama gereğini&#160;hissetti.</span></p>
<p><span style="font-weight:bold;">&quot;Yani şu katilleri yakalamak için işimize yarayacak bir şeyler söyleyeceğinizi&#160;umuyoruz.&quot;</span></p>
<p><span style="font-weight:bold;">Yüzündeki ışıltı kayboldu kadının.</span></p>
<p><span style="font-weight:bold;">&quot;Keşke Ali Komiserim.&quot; Umutsuzca çıkmıştı sesi. &quot;Nevzat Bey'le yaptığımız bütün&#160;tahminler boşa çıktı. Katiller ne&#160;düşündüğümüzü biliyorlarmış gibi her&#160;defasında yanılttılar bizi...&quot;</span></p>
<p><span style="font-weight:bold;">Tam da aklımızdan geçenleri dile getiriyordu ama kendisini zanlı listesinin&#160;dışında tutarak.</span></p>
<p><span style="font-weight:bold;">&quot;Leyla Hanım...&quot; Elindeki kalınca dosyayla, kır saçlı, ince yüzlü, uzun boylu&#160;bir adam girmişti aramıza. Hani yıllarca&#160;devlet memurluğu yapmış, mesleği üzerine&#160;sinen insanlar vardır ya, işte onlardan&#160;biri. &quot;Hatlarla ilgili konuşacaktık... Hani&#160;sergiye gidecek olanlar... Kültür Müdürlüğü&#160;acele ediyor da.&quot;</span></p>
<p><span style="font-weight:bold;">Anında kestirip attı Leyla.</span></p>
<p><span style="font-weight:bold;">&quot;Sonra konuşuruz Edip Bey... Kültür müdürü biraz daha bekleyebilir... İşim&#160;bitince size uğrarım.&quot;</span></p>
<p><span style="font-weight:bold;">Edip Bey hayal kırıklığına uğradığını gizlemeye gerek duymadan, &quot;Eh peki, siz&#160;bilirsiniz,&quot; diyerek küçük adımlarla&#160;uzaklaştı yanımızdan. Müdiresi ters ters&#160;baktı adamın arkasından.</span></p>
<p><span style="font-weight:bold;">&quot;Müze miyiz, maliye arşivi miyiz belli değil.&quot; İlgiyle kendisini izlediğimizi fark&#160;edince, &quot;Bu kadar işin gücün arasında bir de&#160;bu tür adamlarla uğraşıyoruz,&quot; diye dert&#160;yandı. &quot;Nerede lüzumsuz bir iş varsa bulup&#160;getirirler karşıma... Neyse, hadi burada&#160;durmayalım...&quot; Arkasındaki kapıyı araladı.&#160;&quot;Buyurun, odama geçelim.&quot;</span></p>
<p><span style="font-weight:bold;">Son derece sade bir odası vardı. Kapının sağ tarafında, duvara bitişik metal&#160;raflardan yapılma küçük bir kitaplık,&#160;karşıda genişçe, ahşap bir masa, üstünde bir&#160;bilgisayar, sol yanda sayfaları açık,&#160;büyükçe bir kitap, köşeye doğru itilmiş bir&#160;kahve fincanı, kalemlikler, küçük bir not&#160;defteri. Bilgisayarın sağında mavi renkli&#160;bir vazo, içinde geçen gün Ali'nin Zeynep'e&#160;getirdiği lila rengi sümbüllerden. Bunları&#160;Namık mı getirmişti acaba? Sorsam mı?&#160;İlişkilerinin nasıl gittiğini anlamak&#160;açısından iyi olurdu. Belki Necdet'in evinde&#160;neden kaldığını da öğrenirdik ama&#160;sorularımız onu kızdırabilirdi. Bizim&#160;ilişkimizden size ne diye tersleyebilirdi.&#160;Vazgeçtim, bakışlarımı duvarda asılı olan&#160;devasa gravüre kaydırdım. Ressam, Orta&#160;Kapı'dan, yani Bab'üs Selam'dan bakarak ikin&#160;ci avluyu çizmişti; az önce yürüyerek&#160;geçtiğimiz meydanda tören alayları&#160;görülüyordu. Yüzleri seçilemeyen&#160;yeniçeriler, saray görevlileri,&#160;giysilerinden yabancı devlet adamları olduğu&#160;anlaşılan kişiler önemli bir olaya&#160;hazırlanıyorlardı.</span></p>
<p><span style="font-weight:bold;">&quot;Yabancı elçileri kabul töreni,&quot; diye açıkladı gravüre baktığımı fark eden Leyla,&#160;îşaretparmağını sarayın arkasında, denizin&#160;ötesindeki tepelerin üzerine koydu. &quot;Bakın,&#160;buralar Beyoğlu sırtları, ne kadar tenha&#160;değil mi? Günümüzdeki bi- çimsiz, düzensiz,&#160;üst üste yığılmış gibi duran o iğrenç bina&#160;yoğunluğu yok.&quot; Pencereden vuran ışıkla&#160;yeşile dönüşen ela gözleri hülyalandı.&#160;&quot;İstanbul'un o döneminde yaşamak isterdim.&#160;Oysa sadece gravürlerde görebiliyoruz o&#160;günleri.&quot; Hâlâ ayakta dikildiğimizi fark&#160;edince mütevazı masasının önündeki iki&#160;iskemleyi gösterdi. &quot;Otursanıza, lütfen&#160;oturun.&quot;</span></p>
<p><span style="font-weight:bold;">iskemleye yerleşirken sordum:</span></p>
<p><span style="font-weight:bold;">&quot;Fatih yaptırmış değil mi bu sarayı?&quot;</span></p>
<p><span style="font-weight:bold;">&quot;Evet,&quot; dedi koltuğun ardındaki iskemleye otururken. &quot;Sarayın yapımına karar veren&#160;Fatih'ti. Karar veren diyorum çünkü o&#160;dönemdeki adıyla Saray ı Cedide-i Amire olan&#160;bu yapımın inşası, tıpkı Palatium Magnum&#160;denilen büyük Bizans sarayı gibi yıllarca&#160;sürmüş. Her gelen hükümdar, dönemin&#160;ihtiyaçlarına göre yapılar eklemiş.</span></p>
<p><span style="font-weight:bold;">Fatih'ten sonra gelen, II. Beyazıd, Yavuz Selim, Kanuni, II. Selim ve III. Murad&#160;döneminde de yapım işleri devam etmiş, bu&#160;padişahlar imparatorluk merkezini her geçen&#160;gün biraz daha büyütmüş.&quot;</span></p>
<p><span style="font-weight:bold;">Âdem Yezdan'ın şirketinde gördüğümüz maketteki Büyük Bizans Sarayı'nı hatırladım.&#160;Sultanahmet'ten denize doğru iniyordu.</span></p>
<p><span style="font-weight:bold;">&quot;Fatih Sultan Mehmed, saray yaptırmak için neden burayı seçmiş? Daha güvenli&#160;olduğu için mi?&quot;</span></p>
<p><span style="font-weight:bold;">&quot;Belki o da var. Ama asıl önemlisi, bu bölge o zamanlar akropolismiş...&quot;</span></p>
<p><span style="font-weight:bold;">Ali'nin de, benim de şu akropolis denilen şey hakkında hiçbir fikrimiz olmadığını&#160;halimizden, tavrımızdan çıkarmış olacak ki,&#160;&quot;Bir tür dini, askeri merkez...&quot; diye&#160;açıkladı jıiç yüksünmeden. &quot;Yunanlılar böyle&#160;merkezi tepeleri seçerek, kentin en önemli&#160;kurumlarını buralara yerleştirirlerdi.&#160;Atina'ya gittiyseniz görmüşünüzdür. En eski&#160;akropollerden biri oradadır. Byzantion&#160;döneminde işte bu bölge akropol- müş.&#160;Romalılar kenti ele geçirince, tapınak&#160;bölgesi olduğundan bu bölgeye ilişmemişler.&#160;Ama Fatih, kenti fethettikten yıllar sonra&#160;da olsa sarayının bu tepeye yapılmasını&#160;emretmiş. Yıllar sonra diyorum çünkü&#160;OsmanlIların kente yaptırdığı ilk saray,&#160;bugünkü İstanbul Üniversitesi'nin bulunduğu&#160;yerde inşa edilmiş.<sup>M</sup></span></p>
<p><span style="font-weight:bold;">İlgiyle dinlediğimizi görünce ellerini masasının üzerinde birleştirerek önemli&#160;ayrıntılara geçti.</span></p>
<p><span style="font-weight:bold;">&quot;Roma İmparatorluğu'yla, Osmanlı İmparatorluğu büyük benzerlikler taşır.&#160;Bizans dönemine baktığımızda bu bölgede&#160;Ayasofya ile Büyük Saray'ın birbirine çok&#160;yakın olduğunu görürüz. Hatta saraydan&#160;tapınağa geçitler olduğu bile söylenir. Aynı&#160;durum Topkapı Sarayı ile artık camiye&#160;dönüşmüş olan Ayasofya için de geçerlidir.&#160;Her iki imparatorlukta da bu dünyanın sahibi&#160;olan hükümdarlar, aynı zamanda halkların&#160;inançları üzerinde de belirleyici olmak&#160;isterlerdi. Çünkü devlet gücünü moral&#160;değerlerle desteklemek zorundaydılar. Saray&#160;gibi politik yönetim merkezleri ile tapınak&#160;gibi inanç merkezlerinin birbirine yakın&#160;olmasının nedeni budur.&quot;</span></p>
<p><span style="font-weight:bold;">Leyla Hanım'ın sözleri ilginçti ama bir noktayı anlayamamıştım.</span></p>
<p><span style="font-weight:bold;">&quot;Peki Ayasofya'yı camiye çevirmişken niye ayrıca Fatih Camii'ni yaptırdı?&quot;</span></p>
<p><span style="font-weight:bold;">&quot;Orası fethin simgesiydi. Kentin yeni sahiplerinin yaşam biçimini temsil ediyordu.&#160;Fatih Camii sadece bir tapmak değil, aynı&#160;zamanda bir külliyeydi. Bir yaşam biçimi.</span></p>
<p><span style="font-weight:bold;">İki bin yıllık bu kozmopolit kente Türk-lslam kültürünün renklerini katacaktı...&quot;</span></p>
<p><span style="font-weight:bold;">İçten bir gülümsemeyle baktı yüzümüze. &quot;Bu kadar meraklı olmanız çok güzel... Keşke&#160;herkes sizin gibi olsa...&quot;</span></p>
<p><span style="font-weight:bold;">&quot;Yok canım, biz de o kadar ilgili değiliz aslında,&quot; gibilerinden bir şeyler geveledim.&#160;Ali ise sıkılmaya başladığından sesini bile&#160;çıkarmadı.</span></p>
<p><span style="font-weight:bold;">&quot;Neyse,&quot; dedi Leyla Barkın telefona uzanırken. &quot;Ne içersiniz? Size ne ikram&#160;edeyim? Çay mı?&quot;</span></p>
<p><span style="font-weight:bold;">Sabahın ilk çayını Âdem Yezdan'da içmiştik. Çayın yanında kuru pasta da ikram&#160;etmişti bonkör işadamı. Kuru pasta dediysem,&#160;yanlış anlamayın, Sultanahmet'in iyi&#160;fırınlardan alınmış tuzlusu ayrı, tatlısı&#160;ayrı, enfes çöreklerle süslemişti önümüzdeki&#160;sehpayı. Onlarla nefsimi körlediğimden,&#160;artık kahve faslına geçebilirdim.</span></p>
<p><span style="font-weight:bold;">&quot;Zahmet olmayacaksa az şekerli bir Türk kahvesi.&quot;</span></p>
<p><span style="font-weight:bold;">&quot;Ben bir nescafe alayım...&quot; Oturduğu iskemlede ayaklarını iyice yaymıştı Ali.&#160;&quot;Sade olsun, ne şeker ne süt...&quot;</span></p>
<p><span style="font-weight:bold;">Ee bizim sert polise de bu yakışırdı zaten, ne şeker, ne süt. Nes değil, sert&#160;kafe...</span></p>
<p><span style="font-weight:bold;">Leyla telefonla birilerine içeceklerimizi söylerken Ali'nin bakışları az önce benim de&#160;ilgimi çeken sümbüllere takılmıştı.</span></p>
<p><span style="font-weight:bold;">&quot;Çiçekler güzelmiş...&quot;</span></p>
<p><span style="font-weight:bold;">Telefonu kapatan Leyla anlamamıştı.</span></p>
<p><span style="font-weight:bold;">&quot;Ne? Ha sümbüller.&quot; Beğeniyle baktı çiçeklere. &quot;Güzel kokuyorlar, değil mi?&quot;</span></p>
<p><span style="font-weight:bold;">Ali'nin niyetini anlamıştım, sevgiliniz mi getirdi diyerek kadını rahatsız etmesini&#160;önlemek için, &quot;İsterseniz artık asıl&#160;meselemize geçelim,&quot; dedim. &quot;Fazla zamanımız&#160;yok da...&quot;</span></p>
<p><span style="font-weight:bold;">Kollarını göğsünde kavuşturarak koltuğuna yaslandı Leyla.</span></p>
<p><span style="font-weight:bold;">&quot;İyi olur Nevzat Bey, benim de soracaklarım vardı. Telefonda rahat&#160;konuşamadık, dün geceki kurbanın avuçlarında&#160;sikke buldunuz mu?&quot;</span></p>
<p><span style="font-weight:bold;">&quot;Bulduk.&quot;</span></p>
<p><span style="font-weight:bold;">&quot;Jüstinyen'in mi?&quot;</span></p>
<p><span style="font-weight:bold;">Başımı sallayarak onayladım.</span></p>
<p><span style="font-weight:bold;">&quot;Jüstinyen'in ama bu kez maktulün elleri ok biçimine sokulmamıştı. Kolları iki yana&#160;açılmıştı. Sikke de sağ avucun- daydı.&quot;</span></p>
<p><span style="font-weight:bold;">Kurbanın şeklinin değişmiş olması hiç ilgilendirmedi onu.</span></p>
<p><span style="font-weight:bold;">&quot;Sikke yanınızda mı?&quot;</span></p>
<p><span style="font-weight:bold;">&quot;Ne yazık ki hayır. Görüşeceğimizi bilmiyordum ki...&quot;</span></p>
<p><span style="font-weight:bold;">&quot;Ama parayı gördünüz, değil mi?&quot;</span></p>
<p><span style="font-weight:bold;">Nereye varmak istiyordu?</span></p>
<p><span style="font-weight:bold;">&quot;Yani sikkeyi tanıyabilir misiniz?</span></p>
<p><span style="font-weight:bold;">Resmini görseniz, diyorum.&quot;</span></p>
<p><span style="font-weight:bold;">Yanıtımı bile beklemeden masanın üzerindeki sayfaları açık, büyükçe kitaba&#160;uzandı. Eline alınca tanıdım, geçen gün&#160;evinde gördüğümüz kitaptı... Geleceğimizi&#160;tahmin ettiği için mi getirmişti? Yoksa&#160;rastlantı sonucu mu kitap burada&#160;bulunuyordu? Bu soruları da Leyla Barkın'la&#160;ilgili öteki kuşkulu konuların arasına&#160;saklayıp önümüze açılan kitaba baktım.&#160;Sayfaları tek tek çeviren müze müdiresi,&#160;&quot;işte,&quot; dedi eliyle altın paranın resmini&#160;göstererek, &quot;iyice bakın Nevzat Bey, dün&#160;gece bulduğunuz sikke bu muydu?&quot;</span></p>
<p><span style="font-weight:bold;">Kitabı burnuma yaklaştırınca madeni para bütün ayrıntılarıyla belirdi gözlerimin&#160;önünde.</span></p>
<p><span style="font-weight:bold;">&quot;Evet, ön yüzde Jüstinyen'in büstü... Başında miğfer, üzerinde zırh. Sol elinde&#160;kalkan, sağ elinde mızrak. IVSTINI- ANVS&#160;yazısı...&quot; Arka yüzüne geçtim. &quot;Hıram, asa&#160;şeklinde haç tutan, meleğe benzeyen, kanatlı&#160;bir varlık...&quot;</span></p>
<p><span style="font-weight:bold;">&quot;Victoria,&quot; diye düzeltti. &quot;Yani Yunanlılardaki Zafer Tanrıçası'nın Roma&#160;dönemindeki adı. Ama haklısınız,&#160;Hıristiyanlığın da etkisiyle bu tanrıça&#160;ileride meleğe dönüşecektir.&quot; Parmağını&#160;sikkenin altındaki CONOB sözcüğünün üzerine&#160;koydu. &quot;Gördüğünüz sikkede bu kelime de var&#160;mıydı?&quot;</span></p>
<p><span style="font-weight:bold;">Hemen hatırladım.</span></p>
<p><span style="font-weight:bold;">&quot;Vardı... Ne anlama geliyor?&quot;</span></p>
<p><span style="font-weight:bold;">&quot;CONOB sikkenin Konstantinopolis'te döküldüğünü gösteriyor. CON,</span></p>
<p><span style="font-weight:bold;">Constantinopolis, OB ise Obryzum sözcüğünün kısaltması, yani saf altın demek.&quot; Kitabı&#160;kendi önüne çekerken dalgın mırıldandı.&#160;&quot;Evet, demek ki katiller Jüstinyen'e dikkat&#160;çekmek istemişler.&quot;</span></p>
<p><span style="font-weight:bold;">işte bundan çok emin değildim.</span></p>
<p><span style="font-weight:bold;">&quot;Jüstinyen'e mi, yoksa Ayasofya'ya mı?</span></p>
<p><span style="font-weight:bold;">Çenesini sağ avucunun içine alarak derin derin baktı yüzüme.</span></p>
<p><span style="font-weight:bold;">&quot;Sahi, bu konuyu daha önce de tartışmıştık, değil mi?&quot; Dün Yerebatan&#160;Sarnıcı'nda söylediklerini tekrarladı.&#160;&quot;Önemli olan, cinayetlerin bu şehirle mi,&#160;yoksa hükümdarlarla mı ilgili olduğuna karar&#160;vermek.&quot;</span></p>
<p><span style="font-weight:bold;">Biraz da onu sıkıştırmak için, dün ulaştığım sonucu dile getirdim.</span></p>
<p><span style="font-weight:bold;">&quot;Bence cinayetler şehirle ilgili... Katiller hükümdarlara değil, bu şehirdeki&#160;önemli anıtlara dikkatimizi çekmek istiyor.&quot;</span></p>
<p><span style="font-weight:bold;">Sözlerimin dolaylı da olsa ÎSD'yi suçladığını, en azından derneklerini&#160;zanlılar arasına soktuğunu hemen anlamıştı.</span></p>
<p><span style="font-weight:bold;">&quot;ikisi de aynı kapıya çıkar aslında... Sadece güçlü hükümdarlar bu şehrin&#160;büyümesine, güzelleşmesine katkıda&#160;bulunmuşlardır.&quot;</span></p>
<p><span style="font-weight:bold;">&quot;II. Teodosius'un güçlü bir imparator olmadığını siz söylemiştiniz.&quot;</span></p>
<p><span style="font-weight:bold;">&quot;Ama etrafındakiler çok güçlüydü. O daha küçücük bir çocukken onun adına ülkeyi&#160;yöneten imparator naibi Anthe- mius büyük&#160;bir devlet adamıydı. Üstelik son derece zeki&#160;ve hırslı bir kadm olan ablası Pulheria,&#160;imparatoru hiçbir zaman yalnız&#160;bırakmamıştı. &quot;</span></p>
<p><span style="font-weight:bold;">Hayır, anlattıkları yeterli değildi.</span></p>
<p><span style="font-weight:bold;">&quot;Tamam, diyelim ki öyle... Yine de kurbanların tarihi anıtların önüne&#160;bırakılmasının bir anlamı olsa gerek. Mesela&#160;Jüstinyen'i ele alalım. Nika ayaklanmasından&#160;sonra bu kenti adeta yeniden inşa&#160;ettirmiş...&quot;</span></p>
<p><span style="font-weight:bold;">Şaşkın ama beğeni dolu bir bakış attı...</span></p>
<p><span style="font-weight:bold;">&quot;Demek Nika ayaklanması ha... Bakıyorum da Doğu Roma tarihini hatim etmişsiniz&#160;Nevzat Bey... Güzel... Güzel...&quot;</span></p>
<p><span style="font-weight:bold;">&quot;Yok canım, öyle üstünkörü bilgiler bunlar... Neyse, şunu demek istiyordum.</span></p>
<p><span style="font-weight:bold;">Neden Ayasofya? Katiller pekala Yerebatan Sarnıcı'nı da seçebilirlerdi. Çünkü onu da&#160;Jüstinyen yaptırmış. Ya da neden Çemberlitaş&#160;Sütunu? Konstantin'e vurgu yapmak için&#160;hipodromu da kullanabilirlerdi. Bildiğim&#160;kadarıyla hipodromu da Konstantin&#160;tamamlatmış.&quot;</span></p>
<p><span style="font-weight:bold;">&quot;Ya da Büyük Saray,&quot; diye mırıldandı düşünceli bir tavırla. &quot;Orası da önemli bir&#160;tarihi mekân.&quot;</span></p>
<p><span style="font-weight:bold;">&quot;işte onu diyorum. Neden ikinci maktulü oraya bırakmadılar?&quot;</span></p>
<p><span style="font-weight:bold;">Sessizlik kapladı odayı.</span></p>
<p><span style="font-weight:bold;">&quot;Bana kalırsa,&quot; diye sürdürdüm tezimi.</span></p>
<p><span style="font-weight:bold;">&quot;Bu kentin Roma'nın başkenti olduğunu vurgulamak istiyorlardı. Çünkü Konstantin&#160;Sütunu, bu yüzden dikilmişti. Öyle değil&#160;mi?&quot;</span></p>
<p><span style="font-weight:bold;">Usulca öne doğru salladı başını.</span></p>
<p><span style="font-weight:bold;">&quot;Belki de haklısınız... Poseidon Tapınağı'nı saymazsak, ki muhtemelen&#160;Byzantion döneminde orası da önemli bir&#160;anıttı. Konstantin Sütunu, Kara Surları ve&#160;Ayasofya gerçekten de bu kenti simgeleyen&#160;anıtlar.&quot; Artık ikna olduğunu düşünmeye&#160;başlamıştım ki, öne doğru dökülen saçlarını&#160;eliyle hafifçe kaldırarak savunmaya geçti.&#160;&quot;Ama bu anıtlar, aynı zamanda hükümdarların&#160;gücünü göstermek için inşa edilen yapılar...&#160;Mesela Ayasofya'yı ele alalım. Jüstinyen bu&#160;tapınağı Hıristiyanlık âlemi için&#160;yaptırdığını söylüyor. Tanrı'ya duyduğu&#160;inancın bir göstergesi olarak. Halkının bu&#160;yeryüzünün en büyük kilisesinde Tanrı'yla&#160;buluşmasını istediğini söylüyor. Fakat&#160;gerçekten öyle mi? Hiç sanmıyorum. Aslında&#160;tapınaklar Tanrı'dan çok, yaptıran&#160;imparatora saygınlık kazandırıyor. Hükümdarı&#160;Tanrı'nın yeryüzündeki gölgesi olarak tescil&#160;ediyor. Sadece Tanrı'ya ait olması gereken&#160;iktidarın yeryüzündeki ortağının hükümdar&#160;olduğunu hatırlatıyor. Tapmaklar,&#160;yaptıranların isimlerini ölümsüzleştirdiği&#160;gibi, halklarının gözünde de saygınlıklarını&#160;artırıyor. Hem de tapınakların yapılması&#160;için halklarının aşına ekmeğine el&#160;koymalarına rağmen. Yani bu tapmakları&#160;yaptıranlar, dini kullanarak kendi&#160;iktidarlarını sağlamlaştırıyorlar aslında.&#160;Yoksa Jüstinyen, Miletos'tan İsidoros,&#160;Tralles'ten, yani günümüz Aydın ilinden&#160;Antemios gibi iki dahiyi getirtip on bin&#160;kişiyi tam beş yıl boyunca bu işe memur eder&#160;miydi? &quot; Güzel bir ayrıntıyı anımsamış gibi&#160;ışıdı gözlerinin içi. &quot;Ama Jüstinyen'in özel&#160;bir nedeni de vardı Ayasofya'yı yaptırmak&#160;için. Aşkını ölümsüzleştirmek. Hayır, Isa&#160;Peygamber'e duyduğu bağlılıktan&#160;bahsetmiyorum, karısı Teodora'ya duyduğu&#160;aşktan söz ediyorum. Ayasofya'yı&#160;gezdiyseniz, görmüşsünüzdür. O eşsiz&#160;sütunların üzerindeki başlıklarda Jüstinyen&#160;ile karısı Teodora'nın başharflerinden&#160;oluşan monogramlar yer alır. Tıpkı günümüz&#160;dev şirketlerinin logoları gibi. Yani&#160;Ayasofya bir mabet olduğu kadar, aşktan gözü&#160;dönmüş bir imparatorun, sevdiği kadın için&#160;yaptırdığı devasa bir anıttır da...&quot;</span></p>
<p><span style="font-weight:bold;">Birçok insanın son derece romantik bulacağı bu sözlere Ali son derece sert bir&#160;tepki verdi.</span></p>
<p><span style="font-weight:bold;">&quot;Şerefsiz herif... Çoluk çocuk demeden otuz bin kişiyi kılıçtan geçir, sonra da&#160;elindeki kana aldırmadan sevdiğin kadına&#160;aşkını göstermek için tapınak yaptır.&quot;</span></p>
<p><span style="font-weight:bold;">Yardımcımın sözleri hoşuna gitmişti Leyla Barkın'ın ama tarihçi yanı ağır basmış&#160;olacak ki, durumu yumuşatmaya çalıştı.</span></p>
<p><span style="font-weight:bold;">&quot;O kadar da insafsız olmayın canım.</span></p>
<p><span style="font-weight:bold;">Tanrı'ya duydukları inanç da vardı işin içinde tabii...&quot;</span></p>
<p><span style="font-weight:bold;">&quot;Belki de otuz bin ölünün vebalinden korktukları için yaptırmışlardı tapınağı,&quot;&#160;diye kendi fikrimi söyledim. &quot;Dindar&#160;olduklarına göre, Tanrı'dan korkuları vardı&#160;herhalde.&quot;</span></p>
<p><span style="font-weight:bold;">&quot;Bu da ihtimal dahilinde. Ama yeryüzündeki iktidarla Tanrı düşüncesi&#160;uyuşmaz. Konstantin'in bu yüzden ölüm&#160;döşeğinde vaftiz edildiği söylenir. Çünkü o&#160;da her hükümdar gibi gerektiğinde kan&#160;dökmekten çekinmiyordu. Oysa öldürmek hakkı&#160;sadece Tanrı'ya aittir. OsmanlI'da da&#160;inancına ters düştüğü için padişah olmak&#160;istemeyen şehzadeler bile çıkmıştır.&quot;</span></p>
<p><span style="font-weight:bold;">&quot;Yav bir şey soracağım.&quot; Sağ eliyle dik saçlarını karıştırarak, oturduğu koltukta&#160;öne doğru çıkmıştı Ali. Gergin bakışları&#160;Leyla'nın yüzünde toplanmıştı. &quot;Şimdi Fatih&#160;Sultan Meh- med üç gün yağma emri vermiş&#160;diyorlar... İstanbul'un fethi sırasında...&#160;Doğru mu?&quot;</span></p>
<p><span style="font-weight:bold;">Öğrencisinin safiyane sorulmuş sorusunu anlayışla karşılayan bir öğretmenin tatlı&#160;ifadesi belirdi müdirenin yüzünde.</span></p>
<p><span style="font-weight:bold;">&quot;Doğru, tarih kitapları öyle yazıyor.&quot;</span></p>
<p><span style="font-weight:bold;">Ali'nin yüzünün karardığını görünce, sanki üç günlük yağma emrini veren&#160;kendisiymiş gibi teselli etme gereği duydu.</span></p>
<p><span style="font-weight:bold;">&quot;Ama şehri kuşattığında, İmparator IX. Konstantin'e teslim olmaları halinde hiç&#160;kimsenin kılma dokunulmayacağına dair&#160;teminat vermiş.&quot;</span></p>
<p><span style="font-weight:bold;">Yardımcımın kararan suratının rengi açılır gibi oldu.</span></p>
<p><span style="font-weight:bold;">&quot;İmparator teslim olmamış, değil mi?&quot;</span></p>
<p><span style="font-weight:bold;">&quot;Olmamış... Siz imparatorun yerinde olsaydınız, teslim olur muydunuz? Binlerce&#160;yıllık ata yurdunu hiç savaşmadan, kendi&#160;ellerinizle teslim eder miydiniz?&quot;</span></p>
<p><span style="font-weight:bold;">&quot;Etmezdim,&quot; dedi bizim doğrucu Davut. &quot;Ben de savaşırdım.&quot;</span></p>
<p><span style="font-weight:bold;">&quot;Eh işte imparator IX. Konstantin de savaşmış. Hem de ölünceye kadar. Tabii,&#160;onlar savaşınca kenti almak da 53 gün&#160;sürmüş. Osmanlı ordusu kayıplara uğramış.&#160;Sultan Mehmed de şehir alındıktan sonra&#160;yağma emri vermiş. Ama bu şehre en büyük&#160;zararı veren Fatih değil, Latinlerdi Ali&#160;Komiser. Yani 4. Haçlı ordusu. 1204 yılında&#160;geldikleri Konstantinopolis'ten 1261'de&#160;ayrıldıklarında şehir bir harabeye dönmüştü.&#160;Büyük Konstantin'in, Jüstinyen'in bu güzelim&#160;şehrin cefakâr halkının özene bezene&#160;yarattığı dünya harikası anıtlar, altın,&#160;gümüş, değerli taş bulmak için yıkılmış,&#160;parçalanmış, yakılmıştı...&quot;</span></p>
<p><span style="font-weight:bold;">iyice konunun dışına çıkmıştık.</span></p>
<p><span style="font-weight:bold;">&quot;Geçmiş vahşetle dolu,&quot; diyerek kestim kadının sözlerini. &quot;Onlar için elimizden bir&#160;şey gelmiyor ama günümüzdeki vahşeti&#160;durdurabiliriz. Anladığımız kadarıyla&#160;katiller durmayacaklar. Evet, ne diyorsunuz&#160;Leyla Hanım, katillerin bundan sonraki&#160;hedefi neresi?&quot;</span></p>
<p><span style="font-weight:bold;">Oturduğu yerde şöyle bir toparlandı.</span></p>
<p><span style="font-weight:bold;">&quot;Artık ne diyeceğimi bilemiyorum Nevzat Bey.&quot; Özür diler gibi bakıyordu. &quot;Belki de&#160;bana sormamalısmız ...&quot; Kapıya ardı ardına&#160;üç kez vurulmasıyla duraksadı. &quot;Kahvelerimiz&#160;gelmiş olmalı.&quot;</span></p>
<p><span style="font-weight:bold;">Ama aralanan kapıdan elindeki tepsiyle müstahdem değil, kucağında mukavva bir&#160;kutuyla gençten biri girdi içeri. Başındaki&#160;kepte bir kargo şirketinin logosu göze&#160;çarpıyordu. Bakışları masada oturan kadına&#160;dikilmişti.</span></p>
<p><span style="font-weight:bold;">&quot;Müdüre Hanım'ı arıyordum. Müzeye bir paket var.&quot;</span></p>
<p><span style="font-weight:bold;">Hoşnutsuz gözlerle baktı kargocuya Leyla Barkın.</span></p>
<p><span style="font-weight:bold;">&quot;Tamam... Tamam, getirin...&quot; Bize dönerek sıkıntıyla mırıldandı. &quot;Bu tür rutin işlerle&#160;de biz uğraşıyoruz işte.&quot;</span></p>
<p><span style="font-weight:bold;">Müdire Hanım'ın sızlanmasına aldırmadı bile kargocu genç. Her zamanki görevini&#160;yerine getiren birinin duygusuz haliyle&#160;yaklaşarak mukavva kutuyu masanın üzerine&#160;koydu. Elini yan cebine soktu, makbuza&#160;benzer bir kâğıt çıkartıp uzattı.</span></p>
<p><span style="font-weight:bold;">&quot;Şurayı imzalamanız gerekiyor.&quot;</span></p>
<p><span style="font-weight:bold;">Hiç itiraz etmeden aldı kâğıdı Leyla ama bakışları mukavva kutuya takılı kalmıştı.</span></p>
<p><span style="font-weight:bold;">&quot;Kimden geliyor?&quot;</span></p>
<p><span style="font-weight:bold;">Kargocu bıkkın bir sesle paketin üzerindeki yazıyı okudu.</span></p>
<p><span style="font-weight:bold;">&quot;Mehmet tkinci'den...&quot;</span></p>
<p><span style="font-weight:bold;">&quot;Mehmet İkinci mi?&quot; Şaşkınlığı daha da artmış gibiydi. &quot;Hayır, Mehmet İkinci diye&#160;birini tanımıyorum.&quot; İmzaladığı kâğıdı&#160;delikanlıya verdikten sonra bakışları yine&#160;mukavva kutuya kaydı. &quot;Bağış mı acaba?&quot; Bize&#160;dönerek açıkladı. &quot;Bazen ismini saklayan&#160;kişilerden bağışlar geliyor. Daha önce&#160;saraydan çalınmış eserler. Başlarının belaya&#160;gireceğini düşündüklerinden kargoyla,&#160;postayla yolluyorlar.&quot; Kargo görevlisinin&#160;hâlâ karşısında dikildiğini fark etti.</span></p>
<p><span style="font-weight:bold;">&quot;Başka bir şey var mıydı?&quot;</span></p>
<p><span style="font-weight:bold;">Sanki içindekini merak ediyormuş gibi gözleri kutuya takılan görevli, suçüstü&#160;yakalanmış gibi irkildi.</span></p>
<p><span style="font-weight:bold;">&quot;Yok, tamam... Tamam... iyi günler.&quot;</span></p>
<p><span style="font-weight:bold;">Kargocu çıkınca deminki konuşmasına devam etmek istedi Leyla.</span></p>
<p><span style="font-weight:bold;">&quot;Evet, ne diyordum... Ha... Belki de bana sormamalısmız artık. Doğru tespitler&#160;yapamadım.&quot; Güya gözleri bana çevriliydi,&#160;güya kurbanların bırakıldıkları yer hakkında&#160;konuşuyordu, ama hayır, aklı kargocunun&#160;getirdiği kutuda, kutunun içindeki&#160;eşyadaydı. &quot;Sizi yine yanlış yönlendirmekten&#160;korkuyorum... Tabii yardım etmek isterim...&quot;&#160;Artık bakışları da gizemli kutuya kaymıştı.</span></p>
<p><span style="font-weight:bold;">&quot;isterseniz önce postanıza bakın,&quot; demek zorunda kaldım. &quot;Çok merak ediyor&#160;olmalısınız...&quot;</span></p>
<p><span style="font-weight:bold;">Hafif bir kızıllık bastı yanaklarını.</span></p>
<p><span style="font-weight:bold;">&quot;Özür dilerim, haklısınız, aklım gerçekten de orada kaldı.&quot;</span></p>
<p><span style="font-weight:bold;">&quot;Niye açmıyorsunuz o zaman?&quot; Yoksa bizim yanımızda açmaktan mı çekiniyordu?&#160;&quot;İsterseniz dışarı çıkabiliriz.&quot;</span></p>
<p><span style="font-weight:bold;">&quot;Yok, yok...&quot; Ayağa kalkmışız gibi ellerini uzatarak oturmamızı işaret etti.&#160;&quot;Çıkmanıza gerek yok... Devlet sırrı değil&#160;ki bu, olsa olsa tarihi eser...&quot; Masanın sağ&#160;tarafına eğilerek alttaki çekmeceyi açtı.&#160;İçinden küçük bir çakı alıp doğruldu. &quot;Bazen&#160;de değersiz eşya parçaları çıkar bu&#160;paketlerden. Ölmüş ninesinin porselen&#160;çaydanlığı ya da antika sanılan ucuz bir&#160;kandil gibi.&quot; Mukavvayı çepeçevre saran&#160;şeffaf yapıştırıcı bandı çakısıyla kesmeye&#160;başladı. &quot;Bir keresinde dört adet çini&#160;yollamışlardı. Kutunun içine bir de not&#160;iliştirilmişti. Notu yazan kişi, çinileri&#160;dedesinin Bağdat Köşkü'nden çaldığını&#160;yazarak, bizden ve köşkü yaptıran Sultan</span></p>
<p><span style="font-weight:bold;">Murat'tan özürler diliyordu. Ama işin ilginci, gönderilen çinilerin köşkle hiçbir&#160;ilgisi olmadığı gibi, herhangi bir yapı&#160;malzemesi satan mağazadan bulabileceğimiz&#160;kadar harcıâlem ve ucuz olmasıydı.&quot; Kutuyu&#160;saran yapıştırıcı bantları tümüyle kesmişti.&#160;Artık kapağı açacak diye düşünürken, bize&#160;dönüp izahat vermeyi sürdürdü. &quot;Şimdi bunun&#160;içinden de saçma sapan bir şeyler çıkarsa&#160;hayal kırıklığına uğramayın diye&#160;söylüyorum.&quot;</span></p>
<p><span style="font-weight:bold;">&quot;Uğramayız... Uğramayız,&quot; diye aceleyle mırıldandı Ali. Kutunun gizemi sanırım onu&#160;da sarmıştı. &quot;Açın lütfen.&quot;</span></p>
<p><span style="font-weight:bold;">Leyla çakısını masanın üzerine bıraktıktan sonra mukavva kutunun kapağını&#160;kaldırdı.</span></p>
<p><span style="font-weight:bold;">&quot;Kırılacak bir eşya galiba, pamuklara sarmışlar...&quot; Eliyle pamukları çıkarmaya&#160;koyuldu. &quot;Umarım özendikleri kadar vardır.&quot;&#160;Bir avuç, iki avuç, çıkardığı pamukları&#160;masanın üzerine, hemen kutunun dibine&#160;koyuyordu, üçüncüyü alırken duraksadı,&#160;biçimli kaşları çatıldı. &quot;Bu da ne?&quot;&#160;Duraksaması uzun sürmedi, avuçladığı&#160;pamukları yeniden kutudan çıkarmayı denedi&#160;ama gördüğü şey engel oldu ona. &quot;Hii!&quot; diye&#160;korkuyla başını geriye attı. Ama ela&#160;gözlerinde büyüyen dehşet ağzından dökülen&#160;sesten daha etkileyiciydi. Yüzü kireç gibi&#160;bembeyaz olmuştu. Avuçlarında tuttuğu&#160;pamukla, korkudan ardına kadar açılmış&#160;gözleriyle öylece donup kalmıştı. Ne&#160;konuşabiliyor, ne de kıpırdayabiliyordu.</span></p>
<p><span style="font-weight:bold;">Bedeninin titrediğini gördüm, parmakları kendiliğinden gevşedi, pamuklar havada&#160;uçuşarak yere düştü. Ama Leyla hiçbir şeyin&#160;farkında değildi, gözkapakları usulca&#160;kapandı. Bayılacak dememe kalmadan, fırlayıp&#160;belinden yakaladım onu.</span></p>
<p><span style="font-weight:bold;">&quot;Derin derin nefes alın...&quot; diyerek koltuğa oturttum onu.</span></p>
<p><span style="font-weight:bold;">Sözlerimi duymuyormuş gibi titreyen eliyle kutuyu gösterdi.</span></p>
<p><span style="font-weight:bold;">&quot;Oo... orada...&quot;</span></p>
<p><span style="font-weight:bold;">Kutuya yaklaşırken, sabırsız yardımcım benden önce davrandı. Ama kutunun içindeki&#160;her neyse, onu görür görmez, sanki sert bir&#160;darbe almış gibi yüzünü buruşturarak başını&#160;geri attı.</span></p>
<p><span style="font-weight:bold;">&quot;Hasiktir, bu da ne be?&quot;</span></p>
<p><span style="font-weight:bold;">Ali'nin gövdesi aradan çekilince saydam poşetin altındaki kıvırcık saçlar göründü&#160;gözüme, kuzgun siyahı, parlak bukleler, öne&#160;doğru çıkık bir alın ve uzunca bir burun.&#160;Daha önce de bu tür manzaralarla karşılaşmış&#160;olmama rağmen midemin kasıldığını hissettim,&#160;belki düşmezdim ama her ihtimale karşılık&#160;yine de masanın kenarına tutunmaktan kendimi&#160;alamadım. Evet, bir insan kafasıydı mukavva&#160;kutunun içindeki. Naylon poşete konulmuş,&#160;pamuklara sarılmış, mukavva bir kutuda Leyla&#160;Barkm'a yollanmış bir insan kafası. Ve rengi&#160;solmuş olmasına rağmen antika bir eser&#160;sayılmayacak kadar tazeydi.</span></p>
<p><span style="font-weight:bold;">&quot;İstanbul'a zarar verenleri tek tek öldürüyorlar.&quot;</span></p>
<p><span style="font-weight:bold;">En fazla kırk sekiz saat önce öldürülmüş olduğunu sandığım, taze bir cesede ait olan&#160;bu kafa, hiç kuşku yok ki katillerimizin son&#160;marifetiydi. Hiç beklemediğimiz bir anda,&#160;strateji değiştirerek, kurban bırakma&#160;törenlerini geceyarısından gün ortasına&#160;almışlardı. Bunun bir anlamı var mıydı,&#160;yoksa sadece bizi şaşırtmaya mı&#160;çalışıyorlardı?</span></p>
<p><span style="font-weight:bold;">Ali'yi kutuyu getiren kargocunun peşine saldıktan sonra, çöktüğü koltukta uğradığı&#160;şoku atlatmaya çalışan Leyla'ya çaycıyı&#160;aramasını, kahveleri iptal etmesini&#160;söyledim. Hemen yaptı. Odanın anahtarını&#160;istedim, neden diye sormadan uzattı. Kapıyı&#160;içeriden kilitledim. Olayın duyulması, müze&#160;çalışanlarının başımıza toplanması hiç işime&#160;gelmezdi. Artık kendini toparlamaya&#160;başlamıştı müze müdiremiz, aslında&#160;sandığımdan daha kolay kurtulmuştu yaşadığı&#160;dehşetin etkisinden. Birden bütün bunların&#160;önceden tasarlanmış bir planın parçaları&#160;olduğunu düşündüm. Bab-üs Selam kapısındaki&#160;görevli x-ray güvenlik cihazlarının dünden&#160;beri bozuk olduğunu söylemişti. Cihazlar&#160;bozulmasa, Bab-üs Selam kapısındaki&#160;güvenlikçiler mukavva kutunun içinde kesik&#160;bir insan başı olduğu anlayacaklar, böylece&#160;paketin bizim yanımızda müze müdiresine&#160;ulaştırılması gerçekleştirilemeyecekti.&#160;Katillerin amacı, müdirenin mukavva kutuyu&#160;bizim yanımızda açması ve bu şoku&#160;gözlerimizin önünde yaşamasıysa, x-ray&#160;cihazlarının bozuk olduğunu önceden&#160;bilmeleri gerekiyordu. Bu da katillerin&#160;müzede yaşananlardan haberdar olduğu&#160;anlamına geliyordu. Yani aradığımız&#160;suçlular, şu anda karşımda oturan müdire&#160;hanım gibi müze çalışanlarından biri&#160;olabilirdi. Ayrıca, bu saatlerde benim&#160;müzeye geleceğimi bilen sadece bir kişi&#160;vardı: Leyla Barkın. Bu sabah telefon edip&#160;bizzat kendisi davet etmişti. Öte yandan,&#160;Leyla bunu neden yapmak işteşindi? Yanıtı&#160;bulmak için çok düşünmeye gerek yoktu. Eğer&#160;Âdem Yezdan'ın iddia ettiği gibi katil&#160;Namık'sa, dahası Leyla da onun&#160;işbirlikçisiyse, etraflarındaki çemberin&#160;ağır ağır da olsa daraldığının farkındalar&#160;demekti. En azından dün gece Ayasofya&#160;Konakları'ndaki bekçinin beyaz minibüsün&#160;içinde kendilerini gördüklerini&#160;biliyorlardı. Öte yandan, Âdem Yezdan'la&#160;konuşacağımızı da tahmin ediyor olmalılardı.&#160;Tabii o kurt turizmcinin kendileri hakkında&#160;bize anlatacaklarını da... Bütün bu&#160;kuşkuları silmek için cesur ve çarpıcı bir&#160;gösteri düzenlemeleri gerekiyordu. Sanki bir&#160;tehdit mesajlymışçasma, Leyla Hanım'a&#160;mukavva bir kutuda kesik bir baş göndermek.&#160;Üstelik bunu bizim gözlerimizin önünde&#160;yapmak. Yani müdiremizin deminden beri&#160;oynadığı ayılmalar bayılmalar, pekala bir&#160;yalan olabilirdi. Anlamak istercesine yüzüne&#160;baktım. Yanlış anladı ya da muhteşem&#160;oyunculuğuna devam etti.</span></p>
<p><span style="font-weight:bold;">&quot;Merak etmeyin Nevzat Bey, ben iyiyim... Gerçekten iyiyim.&quot;</span></p>
<p><span style="font-weight:bold;">Bana düşen ona inanmış gibi görünmekti.</span></p>
<p><span style="font-weight:bold;">&quot;Evet, daha iyi görünüyorsunuz... Sevindim iyi olduğunuza...&quot; Bakışlarımı&#160;mukavva kutuya çevirdim. &quot;Sizden zor bir şey&#160;isteyeceğim.&quot;</span></p>
<p><span style="font-weight:bold;">&quot;Nedir?&quot;</span></p>
<p><span style="font-weight:bold;">&quot;Kutudaki başa bakmanızı...&quot;</span></p>
<p><span style="font-weight:bold;">Yapması gerektiği gibi yutkundu, olması gerektiği gibi yüzüne ürkmüş bir ifade&#160;yerleştirdi. Kaçmasına fırsat veremezdim.</span></p>
<p><span style="font-weight:bold;">&quot;Eğer onu teşhis edebilirseniz, işimiz çok kolaylaşır. Öteki kurbanlarla bağı olup&#160;olmadığını anlarız...&quot;</span></p>
<p><span style="font-weight:bold;">înanamıyormuş gibi tutuk tutuk konuştu.</span></p>
<p><span style="font-weight:bold;">&quot;Ya... Yani bu kafa... Yani önceki cinayetlerin devamı mı?&quot;</span></p>
<p><span style="font-weight:bold;">Kendi fikrimi tartışmak yerine onunkini öğrenmek i s tedim.</span></p>
<p><span style="font-weight:bold;">&quot;Bilemiyorum... Ama size gönderildiğine göre bir anlamı olması lazım. Öyle değil mi?&#160;Siz ne düşünüyorsunuz?&quot;</span></p>
<p><span style="font-weight:bold;">Benden kaçırdığı bakışları, ürkekçe mukavva kutuyu taradı.</span></p>
<p><span style="font-weight:bold;">&quot;Ben de bilemiyorum...&quot; Kararsız gözleri bir süre takılı kaldı uğursuz pakete.</span></p>
<p><span style="font-weight:bold;">&quot;Teşhis edersem...&quot;</span></p>
<p><span style="font-weight:bold;">&quot;Daha kolay sonuca ulaşırız,&quot; diye cesaretlendirdim. &quot;En azından mukavva&#160;kutudaki zavallının soruşturmamızla ilgili&#160;olup olmadığını anlayabiliriz.&quot;</span></p>
<p><span style="font-weight:bold;">Hâlâ kararsızdı ama gücünü toplamak ister gibi derin bir nefes alarak kalktı&#160;koltuğundan.</span></p>
<p><span style="font-weight:bold;">&quot;Tamam, yapacağım... Siz de yanımda durun lütfen.&quot;</span></p>
<p><span style="font-weight:bold;">&quot;Tabii.&quot; Rahatlatmak için gülümseyerek kapıyı işaret ettim. &quot;Dışarı çıkmam imkânsız&#160;zaten. Şaka bir yana... Başı bir insan&#160;parçası gibi değil, bir nesne gibi düşünmeye&#160;çalışın. Otopsiye giren doktorlar böyle&#160;yaparlar.&quot;</span></p>
<p><span style="font-weight:bold;">&quot;Demesi kolay.&quot;</span></p>
<p><span style="font-weight:bold;">Böyle söylemesine rağmen pek de zorlanmadan dikildi mukavva kutunun başına.&#160;Artık iş bana düşüyordu. Masanın üzerindeki&#160;çakıyı alıp mümkün olduğu kadar kutuya az&#160;temas ederek mukavvayı kesmeye başladım.&#160;Kutunun ön cephesi düşünce, bütün görkemiyle&#160;bir insan başı çıktı ortaya. Ancak şeffaf,&#160;naylon poşet görüntüyü buğulu hale&#160;getiriyor, yüzün ayrıntıları seçilemiyordu.&#160;Bu kez naylonu yukarıdan aşağıya kadar&#160;kestim. Kesilen uçlarından tutup yana doğru&#160;açtım, kurbanın önce uzun burnu, ardından&#160;geniş alnı, sonra da kıvırcık saçları&#160;belirdi. Önceki cesetlerde olduğu gibi hiç&#160;kan yoktu. Bu da kurbanın öldürüldükten çok&#160;sonra başının kesildiğini gösteriyordu. Tam&#160;da cerrahlık bir iş diye geçirdim içimden&#160;ama bunu dile getirmedim tabii. Gövdesinden&#160;ayrılan zavallı başın aslında öyle korkunç&#160;bir hali yoktu. Kırk yaşlarında gösteriyordu&#160;adam. Kalın kaşlarının altındaki koyu renk&#160;gözlerini ele geçiren donuk ifade bile&#160;yakışıklılığını gölgeleyememişti, hatta&#160;dudaklarındaki arsız gülümseme sanki&#160;kendisine bakanlarla alay ediyormuş gibi&#160;neşeli bir anlam katmıştı yüzüne.</span></p>
<p><span style="font-weight:bold;">&quot;Bu... bu Fazlı Bey,&quot; diye söylendi yanımda dikilen Leyla... Artık ürkekliğinden&#160;tümüyle sıyrılmıştı. Sanki kalabalıklar&#160;içinde karşılaştığı aşina bir yüze bakar&#160;gibiydi. &quot;Fazlı Gümüş...&quot;</span></p>
<p><span style="font-weight:bold;">tik kez duyuyordum bu ismi ama nedense, sanki tanıyacakmışım gibi geriye çekilip&#160;kurbanın yüzüne baktım.</span></p>
<p><span style="font-weight:bold;">&quot;Kim bu Fazlı Gümüş?&quot;</span></p>
<p><span style="font-weight:bold;">&quot;Belediye başkan yardımcısı...&quot; Nasıl tanımazsınız der gibiydi. &quot;Yani eski&#160;belediye başkan yardımcısı. Çok işimiz&#160;düşerdi ona.&quot;</span></p>
<p><span style="font-weight:bold;">&quot;Nasıl biriydi?&quot;</span></p>
<p><span style="font-weight:bold;">&quot;Ne gibi?&quot;</span></p>
<p><span style="font-weight:bold;">Koyu renk gözlerinde alaycı bir ifadeyle bizi süzen kafanın karşısında bunu söylemek&#160;biraz tuhaftı ama açıklamak zorundaydım.</span></p>
<p><span style="font-weight:bold;">&quot;Yani yolsuzluklara bulaşmış mıydı? Biliyorsunuz, kurbanlarımızın hiçbiri sütten&#160;çıkmış ak kaşık değil de...&quot;</span></p>
<p><span style="font-weight:bold;">Pürüzsüz, ak alnı kırıştı.</span></p>
<p><span style="font-weight:bold;">&quot;Evet...&quot; Artık eski belediye başkan yardımcısının gövde- siz başına bakmıyordu.&#160;&quot;Ne yazık ki onun da adı yolsuzluklara&#160;karışmıştı. Hatta adı Âdem Yezdan'la aynı&#160;davada geçti.&quot;</span></p>
<p><span style="font-weight:bold;">İşte bir kez daha boy gösteriyordu Âdem Yezdan. Leyla'ya kalsa katil aramaya gerek&#160;yoktu, bütün bunların sorumlusu o aç gözlü&#160;işadamı, tarih düşmanı turizmciydi. Öte&#160;yandan, Leyla'nın şu, aynı davadan&#160;yargılandılar, cümlesi yabana atılır bir&#160;iddia değildi.</span></p>
<p><span style="font-weight:bold;">&quot;Hangi davaydı bu?”</span></p>
<p><span style="font-weight:bold;">&quot;Hatırlasanıza, geçen gün anlatmıştım. Hani şu Bizans döneminden kalma bir sarnıç&#160;duvarının çökmesi... Aralarında inşaat&#160;işçilerinin de bulunduğu beş kişi ölmüştü.&#160;Mahkeme beraat kararı vermişti ama yaygın&#160;kanı, hem Âdem Yezdan'ın, hem de ona&#160;kolaylıklar sağlayan Fazlı Gümüş'ün suçlu&#160;olduğuydu. Duvarın yıkılması bir kaza değil,&#160;büyük projesini gerçekleştirmek isteyen Âdem&#160;Yezdan'ın sabotajıydı. Ama burası Türkiye,&#160;tanıklar ifade değiştirdi, savcılar,&#160;hâkimler görüldü ve mahkeme beraat kararı&#160;verdi. Fakat bizim dernek, yani İSD hukuki&#160;yolları sonuna kadar denedi. Üç yıl bu&#160;davayla uğraştık. Sonunda Yargıtay beraat&#160;kararını bozdu. Şimdi dava yeniden&#160;görülecek, üstelik İSD de bir sivil toplum&#160;örgütü olarak hem müşteki, hem de müdahil&#160;konumunda mahkemeye katılacak.&quot;</span></p>
<p><span style="font-weight:bold;">&quot;Önceki kurbanların da bu davayla ilişkisi olabilir mi?&quot;</span></p>
<p><span style="font-weight:bold;">&quot;Bilmiyorum... Ama o davadaki bilirkişi heyetini araştırırsanız, belki sorularınıza&#160;yanıt bulabilirsiniz.&quot;</span></p>
<p><span style="font-weight:bold;">İşte sonunda çıkarmıştı ağzından baklayı. Güya, bilmiyo rum, diyordu ama alttan alta&#160;tüyoyu vermekten de çekinmiyordu.</span></p>
<p><span style="font-weight:bold;">&quot;Bakacağız Leyla Hanım... Gerekirse o davaya bulaşmış herkesi sorgulayacağız.&quot;</span></p>
<p><span style="font-weight:bold;">Yüzüne yansıyan memnuniyetten amacına ulaştığı belli oluyordu. Ela gözlerini</span></p>
<p><span style="font-weight:bold;">yeniden eski belediye başkan yardımcısının başına çevirdi.</span></p>
<p><span style="font-weight:bold;">&quot;Acaba gövdesi nerede bu zavallının?&quot;</span></p>
<p><span style="font-weight:bold;">Israrla çalmaya başlayan cep telefonum kesti konuşmamızı. Baktım, ekranda Zeynep'in&#160;adı yazıyor.</span></p>
<p><span style="font-weight:bold;">&quot;Alo Başkomiserim...&quot;</span></p>
<p><span style="font-weight:bold;">Yine uğursuz bir haber olmalıydı, sesi gerginlik içinde yüzüyordu.</span></p>
<p><span style="font-weight:bold;">&quot;Evet, Zeynep?&quot;</span></p>
<p><span style="font-weight:bold;">&quot;Bir ceset daha Başkomiserim... Fatih Camii'nin bahçesinde... Başsız bir ceset...&quot;</span></p>
<p><span style="font-weight:bold;">Hiç şaşırmadım tabii, telefonu elimle kapatıp Leyla'ya seslendim.</span></p>
<p><span style="font-weight:bold;">&quot;Zavallının gövdesini bulmuşlar, Fatih Camii'nde.&quot;</span></p>
<p><span style="font-weight:bold;">Leyla da pek hayret etmedi. Sadece bir, &quot;Yaa!&quot; çıktı ağzından.</span></p>
<p><span style="font-weight:bold;">Yeniden telefona kulak kesildim.</span></p>
<p><span style="font-weight:bold;">&quot;Ceketinin cebindeki kimlikte Fazlı Gümüş yazıyor,&quot; diye sözlü raporunu vermeyi&#160;sürdürüyordu endişeli kriminologumuz. &quot;Ama&#160;başı olmadığı için emin olamadık,&#160;fotoğraftaki şahısla maktul aynı kişi mi&#160;diye.&quot;</span></p>
<p><span style="font-weight:bold;">&quot;Doğrudur Zeynep, kurbanın ismi Fazlı Gümüş. Eski belediye başkan yardımcısı...&#160;Büyük ihtimalle Mukadder Kınacı'nın&#160;amiri...&quot;</span></p>
<p><span style="font-weight:bold;">&quot;Nereden biliyorsunuz Başkomiserim?&quot;</span></p>
<p><span style="font-weight:bold;">Bizde etkili olmayan şaşkınlık, anında ele geçirmişti Zeynep'i.</span></p>
<p><span style="font-weight:bold;">&quot;Çünkü kurbanın başı burada ...</span></p>
<p><span style="font-weight:bold;">&quot;Ne? Nerede?&quot;</span></p>
<p><span style="font-weight:bold;">&quot;Topkapı Müzesi'nde. Müdire Hanım'ın odasında. Kar goyla geldi.&quot;</span></p>
<p><span style="font-weight:bold;">Kısa bir suskunluk kapladı aramızdaki görünmez mesafeyi.</span></p>
<p><span style="font-weight:bold;">&quot;Anlaşıldı,&quot; dedi sonunda daha sakin bir sesle. &quot;Fatih Camii ve Topkapı Sarayı...&#160;Demek iki farklı yere vurgu yapmak istedi&#160;katiller...&quot;</span></p>
<p><span style="font-weight:bold;">&quot;iki farklı yer ama aynı hükümdar... Fatih Sultan Meh- med.&quot;</span></p>
<p><span style="font-weight:bold;">&quot;Evet, sonunda Fatih'e geldik demek... Bir şey daha var Başkomiserim... Kurbanın&#160;iki eli de bileklerinden kesilmiş.&quot;</span></p>
<p><span style="font-weight:bold;">&quot;Elleri bileklerinden mi kesilmiş?&quot; diye tekrarladım heyecanla. &quot;Nasıl yani?&quot;</span></p>
<p><span style="font-weight:bold;">&quot;Düzgün bir şekilde Başkomiserim... Usta bir cerrahın işine benziyor. Elleri de&#160;tabutun içine koymuşlar.&quot;</span></p>
<p><span style="font-weight:bold;">&quot;Elleri mi kesilmiş?&quot; Konuştuklarımıza kulak misafiri olan Leyla'yı da benim gibi&#160;yeni bir heyecan dalgası sarmıştı.</span></p>
<p><span style="font-weight:bold;">&quot;Evet, bileklerinden...&quot;</span></p>
<p><span style="font-weight:bold;">&quot;Atik Sinan...&quot; Korkuyla titredi kanı çekilen dudakları. &quot;Tıpkı Atik Sinan gibi&#160;önce elleri, sonra başı kesilmiş.&quot;</span></p>
<p><span style="font-weight:bold;">Neden bahsediyordu bu kadın? Kimdi bu Atik Sinan? Ama önce şu telefon konuşmasını&#160;sonlandırmalıydım.</span></p>
<p><span style="font-weight:bold;">&quot;Tamam,&quot; dedim aceleyle telefonun öteki ucundaki Zeynep'e. &quot;Sen camide kal. Ben de&#160;birazdan orada olurum..&quot;</span></p>
<p><span style="font-weight:bold;">&quot;Emredersiniz Başkomiserim.&quot;</span></p>
<p><span style="font-weight:bold;">Telefonu kapatırken, Leyla'nın konuştuklarımızı dinlemekten vazgeçerek&#160;kutunun üzerindeki adresi okumaya&#160;çabaladığını gördüm.</span></p>
<p><span style="font-weight:bold;">&quot;Tabii ya...&quot; diyerek elini başına vurdu. &quot;Mehmet İkinci... Yani Fatih Sultan&#160;Mehmed...&quot;</span></p>
<p><span style="font-weight:bold;">Neden bahsediyordu, kutunun üzerindeki adresten Fatih'e nasıl gelmişti, hiçbir şey&#160;anlamamıştım. O da fark etti alık alık&#160;baktığımı.</span></p>
<p><span style="font-weight:bold;">&quot;Anladınız mı? II. Mehmed. Kargoyu onun adına göndermişler. Dalga geçer gibi bir de&#160;gönderenin yerine Mehmet İkinci yazmışlar.&quot;</span></p>
<p><span style="font-weight:bold;">Jeton yine oldukça geç düşmüştü.</span></p>
<p><span style="font-weight:bold;">&quot;Mehmet İkinci,&quot; diye yineledim. &quot;Evet, Fatih Sultan Mehmed...&quot; Haklısınız, Fatih'e&#160;gönderme yapmışlar.&quot; Aslında aklıma bile&#160;gelmemişti Mehmet İkinci isminin Fatih'le&#160;bağlantılı olabileceği. Katiller sadece zeki&#160;değil, aynı zamanda oldukça da esprili&#160;kişilerdi. Daha da kötüsü, belki de bütün&#160;bunları tezgahlayanlardan biri, şu anda&#160;dumura uğramış kadını oynayan müze&#160;müdiremizdi. O yüzden lafı, önce elleri,&#160;sonra başı kesilen Sinan'a getirdim.&quot;</span></p>
<p><span style="font-weight:bold;">&quot;Bu Sinan dediğiniz kişi, Mimar Sinan mı?&quot;</span></p>
<p><span style="font-weight:bold;">&quot;Hayır, Atik Sinan, Mimar Sinan doğmadan önce öldürülmüştü. Zavallı, Fatih Cami'ni&#160;yapmıştı... Rivayete göre, Fatih Sultan&#160;Mehmed yapılan camiyi beğenmemiş. Bir görüşe&#160;göre&#160;caminin Ayasofya kadar büyük olmamasına&#160;sinirlenmiş. Bir başka görüşe göre ise Mimar&#160;Atik Sinan'ın elinin uzun olduğunu,&#160;inşaattan çaldığını, kendi adına kurduğu&#160;vakıf aracılığıyla akçeleri cebine attığını&#160;anlayan padişah, önce onun ellerini&#160;kestirmiş, sonra da öfkesine hâkim olamayıp&#160;idam ettirmiş.&quot;</span></p>
<p><span style="font-weight:bold;">&quot;Anlaşılan katiller ikinci ihtimale inanmışlar,&quot; dedim, yüzündeki alaycı ifadeyi&#160;çürüyünceye kadar yitirmeyecek olan sabık&#160;belediye başkanının gövdesinden ayrılmış&#160;başına bakarken. &quot;Ve bu cezalandırmayı model&#160;alarak yüzlerce yıl sonra kendi&#160;cinayetlerinde kullanmışlar.&quot;</span></p>
<p><span style="font-weight:bold;">&quot;Çok acımasızca... Çok karışık.&quot;</span></p>
<p><span style="font-weight:bold;">Ümitsizce çıkmıştı sesi. Ya da öyle çıkmasına sağlamıştı. &quot;Ne yapmak istiyor&#160;bunlar? Amaçları ne?&quot;</span></p>
<p><span style="font-weight:bold;">Belki de bizzat kendisinin yapmak istediği şeyi ona ben açıklamak zorunda&#160;kaldım.</span></p>
<p><span style="font-weight:bold;">&quot;Sanırım adaleti sağlamaya çalışıyorlar... Bir tür intikam alıyorlar.&#160;Şehir adına alınan bir intikam, İstanbul'a&#160;zarar verenleri tek tek öldürüyorlar... Bunu&#160;da herkese duyurmak istiyorlar. Tıpkı sizin&#160;İstanbul'u Savunma Derneği'nin yaptığı&#160;eylemler gibi.&quot;</span></p>
<p><span style="font-weight:bold;">Sözlerim onu irkiltti ama umursamadım.</span></p>
<p><span style="font-weight:bold;">&quot;Benzetmemi mazur görün, teşbihte hata olmaz. Ama sizin derneğiniz gibi onlar da&#160;kendilerince sahip çıkıyorlar bu şehre.&#160;Sadece yöntemleri farklı. Bir tür sunu ayini&#160;yapıyorlar diyebiliriz. Siz daha iyi</span></p>
<p><span style="font-weight:bold;">bilirsiniz, hani eskiden tanrılara kurbanlar</span></p>
<p><span style="font-weight:bold;">adarlarmış, katiller de bu şehre sunuyorlar</span></p>
<p><span style="font-weight:bold;">kurbanlarını. Üstelik seçtikleri şahıslar</span></p>
<p><span style="font-weight:bold;">hiç de masum değil. Sanırım özellikle bu tür</span></p>
<p><span style="font-weight:bold;">insanları seçiyorlar. Çünkü kamuoyu bu</span></p>
<p><span style="font-weight:bold;">cinayetleri duysun istiyorlar. İstanbul</span></p>
<p><span style="font-weight:bold;">halkına bir tür mesaj veriyorlar. Bu kente</span></p>
<p><span style="font-weight:bold;">zarar verene, biz de zarar veririz demek</span></p>
<p><span style="font-weight:bold;">istiyorlar. Belki de kentinize sahip çıkın</span></p>
<p><span style="font-weight:bold;">diye sesleniyorlar. Hani sizin</span></p>
<p><span style="font-weight:bold;">pankartlarınızda yazdığınız sloganlar gibi.</span></p>
<p><span style="font-weight:bold;">Bir tür tarih dersi de diyebiliriz buna.</span></p>
<p><span style="text-decoration:underline;">*</span></p>
<p><span style="font-weight:bold;">işte bu yüzden, cinayetlerini hu kenti kuran hükümdarların sikkeleriyle, onların&#160;yaptıkları anıtlarla taçlandırıyorlar. Bu&#160;kenti kuran Kral Byzas, Roma&#160;imparatorluğu'nun başkenti yapan Büyük&#160;Konstantin, aşılmaz kara surlarını yaptıran&#160;II. Teodosius, Konstantinopolis'i adeta&#160;yeniden kuran Jüstinyen...<sup>M</sup></span></p>
<p><span style="font-weight:bold;">Bilinen bir gerçeği vurgulamak istercesine üzerine basa basa tamamladı&#160;cümlemi.</span></p>
<p><span style="font-weight:bold;">&quot;Yorgun, yaşlı ve dört yandan kuşatılmış bir ortaçağ kentinden Osmanlı payitahtını&#160;yaratan Fatih Sultan Mehmed.&quot;</span></p>
<p><span style="font-weight:bold;">Neredeyse benimle aynı düşünceleri paylaştığına inanacaktım ki, &quot;Ama,&quot; dedi ela&#160;gözlerinde beliren kurnazlığı gizlemeden.&#160;&quot;Ama ya katiller böyle sanmamızı&#160;istiyorlarsa? Ya asıl niyetleri kendilerine&#160;zarar verecek insanları ortadan kaldırmaksa? Bunu yaparken de bir taşla iki kuş&#160;vurmak için, bu şehri savunan insanları zan&#160;altında bırakmak amacıyla kurbanlarının&#160;yanlarına birer sikke bırakıp onları önemli&#160;anıtların yanında sergiliyorlarsa?&quot;</span></p>
<p><span style="font-weight:bold;">Yine kuşku oklarını Âdem Yezdan'a çevirmişti... Oysa en az onun kadar şüpheli&#160;biriydi Leyla. Ama bunu dile getirmek hiç de&#160;akıllıca olmayacaktı.</span></p>
<p><span style="font-weight:bold;">&quot;Ne olursa olsun...&quot; dedim paketini kapatmak için yeniden kesik başa&#160;yaklaşırken. &quot;Her iki ihtimalde de&#160;değişmeyen tek şey, katillerin işaret ettiği&#160;hükümdarın Fatih Sultan Mehmed olması.&quot;</span></p>
<p><span style="font-weight:bold;">K0STANT1NİYYE Fatih Sultan Mehmed'in Gül Bahçesi</span></p>
<p><span style="font-weight:bold;">Ellerini Tanrı'ya açmıştı Sultan. Sağ yanında Cebrail, sol yanında Mikhail ve&#160;ortada bebek İsa, annesinin kucağında.&#160;Semadan sızan ışıklar dünyanın en eski&#160;öykülerinden birini fısıldıyordu kulağına.&#160;Ama duymuyordu genç Sultan. Dört serafim&#160;meleğinin taşıdığı devasa kubbenin altında,&#160;yüzünü kıbleye dönmüştü. Kudüs'e değil,&#160;kendi inancının kutbuna. Kendi Allah'ına&#160;yakarıyordu dudakları, Jüstinyen'in bin&#160;yıllık tapınağında. Top gürültülerini, kan&#160;kokularını, insan çığlıklarını unutmak için.&#160;Secdeye indirmişti mağrur alnını, savaşın&#160;öldürdüğü huzuru, yeniden canlandırmak için&#160;Allah'ın makamında.</span></p>
<p><span style="font-weight:bold;">Ellerini Allah'a açmıştı Sultan, Roma imparatorlarının taç giydiği bu tapınakta,</span></p>
<p><span style="font-weight:bold;">Roma imparatorlarını yenme onurunu kendisine verdiği için. Şükran günüydü, teslimiyet&#160;zamanı, dua anı. Ataları güneşin doğduğu&#160;yerden gelmişlerdi buraya. Asırlarca,&#160;asırlarca evvel. Demiri eriterek, dağı&#160;delerek, kayaları yol eyleyerek. Donm.uş&#160;gecelerden, cehennem gibi gündüzlerden&#160;geçerek. Çatlamış dudakları, yaralı&#160;bedenleriyle. Susuz ve yiyeceksiz. Eğersiz&#160;atlarının sırtında. Başı kabak ve bedenleri&#160;üryan. Sadece cesaretlerini kuşanarak.&#160;Cesaretlerini ve akıllarını. Hayatta kalmak&#160;için. Ayak bastıkları her yerden sürülmek&#160;pahasına. Sürüle sürüle, sürmeyi öğrenerek.&#160;Görüldükleri her yerde öldürülmek pahasına,&#160;öldürüle öldüriile, öldürmeyi öğrenerek. Ve&#160;kılıcın ve inancın ve umudun ve açlığın&#160;yardımıyla. Eski tanrılarını eski&#160;topraklarında bırakarak.</span></p>
<p><span style="font-weight:bold;">Ellerini Allah'a açmıştı Sultan. Onu hiç terk etmediği için. Kendi tebaası bile dudak&#160;bükerken ona. Herkes başıyla değil, yaşıyla ölçerken onu... Kendi vezirleri bile&#160;güvenmezken... An gelmiş kendi babası bile&#160;kararsız kalmışken... Herkes bu deniz&#160;geçilmez, bu surlar aşılmaz, bu kent&#160;alınmaz, bu hayal gerçek kılınmaz derken...&#160;Allah, hep yanında olmuştu onun. Hep&#160;inanmıştı bu genç hükümdara. Bu genç&#160;hükümdarın cesur fikirlerine. Çünkü Allah&#160;cesurları severdi. Hunların, Avarlarm,&#160;Arapların, Acemlerin, Latinlerin&#160;gösteremediği cesareti gösterdiği için,&#160;geçilmez denen denizleri geçtiği, aşılmaz&#160;elenen surları aştığı, alınmaz denen kenti&#160;aldığı için...</span></p>
<p><span style="font-weight:bold;">Ellerini Allah'a açmıştı Sultan. 53 gün süren kuşatmayı yılgınlığa döndürmediği,&#160;bayraklarının boynunu bükmediği, günlerini&#160;bozguna, gecelerini kâbusa, gazasını azaba&#160;çevirmediği için... Daha yirmi birinde olan&#160;bu padişahı şanlı ceddine layık bir sultan&#160;yaptığı, Osman gibi boyun eğmeyen, Orhan&#160;gibi hükümran, babası Murat gibi savaşçı&#160;kıldığı için... Atalarından devraldığı&#160;Osmanlı Sancağı'nı yeryüzünün en güzel&#160;kentinin en yüksek burcuna dikmesini&#160;sağladığı, ona yeni Roma İmparatoru, iki&#160;karanın ve iki denizin hükümdarı adını&#160;bağışladığı için.</span></p>
<p><span style="font-weight:bold;">Ellerini Allah'a açmıştı Sultan. Yaraları hâlâ kanayan kentin kalbinde. Halkı hâlâ&#160;korkuyla titreyen kentin kutsal tapınağında.&#160;Kutsal tapınağın devasa kapısında. Devasa&#160;kapının önündeki toprağa ilk ayak&#160;bastığında. Bastığı toprağı avuçlayıp&#160;başının üzerinde serptiğinde. Herkesin&#160;karşısında korkuyla titrediği hükümdar,&#160;savurduğu toprak kadar değersiz olduğunu&#160;anlatmak istiyordu herkese. Biliyordu ki o&#160;sadece Allah'ın dileğine vesile olan sultan&#160;görünümünde bir kuldu. O ki Allah'ın&#160;takdiriyle almıştı bu kenti. Allah'ın&#160;takdiriydi ki yeryüzünün arzuladığı bu&#160;şehri, herkesin gözü önünde yeryüzünün&#160;payitahtı yapacaktı...</span></p>
<p><span style="font-weight:bold;">Ellerini Allah'a açmıştı Sultan... Kostantiniyye bir başlangıçtı. Kadim bir</span></p>
<p><span style="font-weight:bold;">düşün uyanışıydı sadece. Nasü ki İskender güneşin solduğu yerden güneşin doğduğu yere&#160;yürüdüyse. O da güneşi izleyecekti. Işık hiç&#160;batmasın diye. Uçsuz bucaksız bir&#160;imparatorluğun üzerinde sonsuza kadar&#160;parlasın diye. Türk, Acem, Frenk, dünyanın&#160;bütün milletleri... Beyaz, sarı, siyah,&#160;dünyanın bütün ırkları... Yahudi,</span></p>
<p><span style="font-weight:bold;">Hıristiyan, Müslüman, Şaman, dünyanın bütün dinleri... Hepsi hükümdarlığında&#160;birleşecekti. Hepsi aynı bayrağın altında&#160;toplanacaktı. Hepsi tek bir milletmiş gibi&#160;yaşayacaktı. Ve bu büyük milletin kalbi,&#160;Kostantiniyye'de atacaktı.</span></p>
<p><span style="font-weight:bold;">Ellerini Allah'a açmıştı Sultan. Ona akıl, cesaret, hırs ve sabır verdiği için.&#160;Dünya ancak onun gibi bir hükümdarın&#160;buyruğunda var olabilirdi. Dünya ancak&#160;onunla bir olabilirdi Dünyayı dua ettiği bu&#160;tapınak gibi içinde hissetti. Boğazı&#160;düğümlendi, titreyen ellerini iyice yukarı&#160;doğru açtı. Gözlerinde zafer vardı, alnında&#160;gurur, kalbinde sevinç. Hiç kuşku yok ki o&#160;komutan kendisiydi. Hiç kuşku yok ki onur&#160;her zaman ona aitti. Peygamberinin sözleri&#160;çınladı Ayasofya'nın kubbesinde:&#160;&quot;Kostantiniyye elbet fet- holunacaktır. Onu&#160;fetheden kumandan ne güzel kumandan, onu&#160;feth eden asker ne güzel askerdir.&quot;</span></p>
<p><span style="font-weight:bold;">&quot;Murad Han oğlu Sultan Mehmed, zaferi aziz olsun.&quot;</span></p>
<p><span style="font-weight:bold;">&quot;Kostantiniyye elbet fetholunacaktır. Onu fetheden kumandan ne güzel kumandan, onu&#160;fetheden asker ne güzel askerdir,&quot; diye&#160;tercüme etti Zeynep'in hemen yanı başında&#160;dikilen adam. İkisinin de bakışları, Fatih&#160;Sultan Melımed'in türbesinin bulunduğu, uzun&#160;yeşil sclvilerle beyaz taşlı mezarların yan&#160;yana sıralandığı bölümünün giriş kapısının&#160;üzerinde yer alan levhadaki Arapça yazıya&#160;dikilmişti.</span></p>
<p><span style="font-weight:bold;">&quot;Aynı hadis türbenin içinde de yazılıdır...&quot; Sürdürecekti ki, arkalarında&#160;durduğumu fark etti. Yadırgayan bir tavırla,&#160;sertçe döndü. Ama Zeynep ondan önce&#160;davrandı.</span></p>
<p><span style="font-weight:bold;">&quot;Merhaba Başkomiserim.&quot;</span></p>
<p><span style="font-weight:bold;">Adamın bakışlarındaki gerginlik kayboldu.</span></p>
<p><span style="font-weight:bold;">&quot;Başkomiserimiz Nevzat,&quot; diye takdim etti beni Zeynep. &quot;Cevaz Efendi de Fatih Cami'nin&#160;başimamı.&quot;</span></p>
<p><span style="font-weight:bold;">Başimam deyince aklınıza, sakalları göğsüne değen, yaşını başını almış biri&#160;gelmesin sakın, aksine, sakalsız, bıyıksız,&#160;henüz kırklarında bir adamdı.</span></p>
<p><span style="font-weight:bold;">&quot;Merhaba Cevaz Efendi...&quot; Elimi uzattım. &quot;Nasılsınız?&quot;</span></p>
<p><span style="font-weight:bold;">Elimi dostça sıktı.</span></p>
<p><span style="font-weight:bold;">&quot;Hamdolsun Başkomiserim, sağlığınıza duacıyız.&quot;</span></p>
<p><span style="font-weight:bold;">&quot;Cevaz Efendi bize çok yardımcı oldu Başkomiserim,&quot; diyerek olanları&#160;ayrıntılarıyla anlatmaya koyuldu Zeynep. Bir&#160;yandan onun anlattıklarını dinliyor, bir&#160;yandan da ııe za mandır gelmediğim bu tarihi&#160;caminin geniş bahçesine bakıyordum.</span></p>
<p><span style="font-weight:bold;">Olanların özeti şuydu: Her şey Cevaz Efendi'nin bizimkileri aramasıyla&#160;başlamıştı. Caminin musalla taşlarından&#160;birinin üzerinde elleri bileklerinden&#160;kesilerek göğsüne konmuş, başsız bir ceset&#160;bulunduğunu bildirmişti telefonda başimam.&#160;Hayır, cesedi bulan o değildi. Camiden çıkıp&#160;musalla taşının üzerindeki tabutu gören&#160;cemaat, cenaze namazı için toplanmış, ancak&#160;belediyenin görevlendirdiği hoca ortaya&#160;çıkmayınca başimamı çağırmışlardı. Cenaze&#160;namazı kıldırmanın sünnet olduğuna inanan&#160;Cevaz Efendi de hiç yüksünmeden gelmişti&#160;merhumun başına. Ama tuhaflıklar belediyenin&#160;görevlendirdiği hocanın bulunmamasıyla&#160;kalmamış, aynı zamanda cenazenin&#160;sahiplerinin de cami avlusunda olmadığı kısa&#160;sürede anlaşılmıştı. Bir terslik olduğunu&#160;düşünen Cevaz Efendi, tabuta bakmak gereğini&#160;hissetmiş, böylece elleri bileklerinden&#160;kesilip yanına konulan, başı da Leyla&#160;Barkın'a gönderilen ceset bulunmuştu.</span></p>
<p><span style="font-weight:bold;">Tabutun camiye nasıl geldiğini de Cevaz Efendi çıkarmıştı ortaya. Cemaatten dört&#160;kişi, tabutun beyaz bir minibüsle&#160;getirildiğini doğrulamışlardı. Minibüste&#160;sakallı, gözlüklü bir adam, bir de her&#160;tarafı siyah çarşafla örtülü bir kadın&#160;varmış. Yani dün gece Ayasofya&#160;Konakları'nuiı bekçisinin tarif ettiği&#160;zanlılar. Caminin ana giriş yönünden&#160;gelmişler... Gözlüklü, sakallı adam, &quot;Allah&#160;rızası için bir di atm şu merhuma,&quot; diye&#160;seslenince bu dört kişi de omuzlayıp&#160;indirmişler tabutu. Hatta içlerinden biri&#160;akıl edip sormuş: &quot;Neden belediyenin&#160;arabasıyla getirmediniz merhumu?&quot;1 Sakallı&#160;adam sakince yanıtlamış:</span></p>
<p><span style="font-weight:bold;">&quot;Bugün çok fazla insan Hak'kın rahmetine kavuşmuş. Allah'ın takdiri işte... Belediye&#160;bize cenaze arabası tahsis edemedi. Hocayı&#160;bile sonradan gönderecekler...&quot;</span></p>
<p><span style="font-weight:bold;">Kimse de şüphelenmemiş, bu yüzden olacak, beyaz minibüsün plakasını almak da&#160;hiçbirinin aklına gelmemiş. Mefhum din&#160;kardeşlerine yardım etmek isteyen bu dört&#160;yardımsever insan tabutu omuzlayıp&#160;koymuşlardı caminin musalla taşına. Ben&#160;camiye geldiğimde de aynı yerde duruyordu&#160;tabut. Fatih Sultan Mehmed'in türbesine&#160;açılan kapının sağ tarafında yan yana&#160;sıralanan mermerden yapılma dört musalla&#160;taşının ilkinin üzerinde.</span></p>
<p><span style="font-weight:bold;">Üçümüz birlikte tabuta yaklaşırken,</span></p>
<p><span style="font-weight:bold;">Zeynep'in hiç bahsetmediği bir ayrıntıyı hatırladım.</span></p>
<p><span style="font-weight:bold;">&quot;Sikke... Sikke yok muydu cesedin yanında?&quot; &quot;Söylemedim mi Başkomiserim? Olmaz&#160;mı, tabii var.&quot; Qjnzundaki çantayı öne aldı,&#160;içinden saydam delil poşetine <sup>A</sup>onulmuş altın&#160;parayı çıkardı. Parmaklarımın arasına aldım,&#160;<sup>A</sup>zerinde Arap harfleriyle yazılmış,&#160;muhtemelen Osmanlıca yazılar göze&#160;çarpıyordu. Sikkeyi Cevaz Efendi'ye uzattım.</span></p>
<p><span style="font-weight:bold;">&quot;Okuyabilir misiniz?&quot;</span></p>
<p><span style="font-weight:bold;">Altın parayı aldı.</span></p>
<p><span style="font-weight:bold;">&quot;Tabii... Bir bakalım.&quot; Şöyle bir göz attı. &quot;Şüphe yok ki, Fatih Sultan Mehmed Han&#160;adına bastırılmış bir para bu.&quot; Bir an bana&#160;döndü. &quot;Paranın üzerinde yazan her şeyi&#160;tercüme edeyim mi?&quot;</span></p>
<p><span style="font-weight:bold;">Gülümseyerek başımı salladım.</span></p>
<p><span style="font-weight:bold;">&quot;Çok seviniriz.&quot;</span></p>
<p><span style="font-weight:bold;">&quot;Pekala...&quot; Madeni parayı gözlerine yaklaştırdı. &quot;Bu yüzünde şunları yazıyor.&#160;'Daribün nadri sahibül izzi vennasri&#160;filberri velbahr.' Yani bu altını basan&#160;kişi, denizde ve karada Allah'ın yardımına&#160;mazhar, izzet sahibi biridir.&quot; Sikkenin&#160;öteki yüzünü çevirdi. &quot;Burada ise şöyle&#160;diyor:&#160;&#160;&#160;&#160;'Sultan Mehmed bin Murad Han azze</span></p>
<p><span style="font-weight:bold;">nasrühü Kostantiniyye duri- be fi 882. Meali şu:&#160;&#160;&#160;&#160;'Murad Han oğlu Sultan Mehmed, zaferi</span></p>
<p><span style="font-weight:bold;">aziz olsun. Kostantiniyye'de basıldı sene 882'. Ama bu 882 hicridir, miladiye&#160;çevirirsek 1477 yılında basılmış demektir.&#160;Fethin 24'üncü senesinde. Fatih Sultan&#160;Mehmed Han'ın ölümünden dört yıl önce.&quot;</span></p>
<p><span style="font-weight:bold;">Yine bir sikke, yine dönemin hükümdarı, yine aynı dönemden tarihi bir mekân. Hayır,&#160;katiller yöntemlerini değiştirmemişlerdi.&#160;Değişen sadece kurbanlarını bıraktıkları&#160;zamandı. Geceyansını gün ortasına&#160;almışlardı, hepsi buydu, iyi ama neden?</span></p>
<p><span style="font-weight:bold;">Neden olacak, bizi atlatmak için. Belki de artık kurbanları bırakacakları yerleri&#160;tahmin edebileceğimizi düşündüklerinden. Ki&#160;tahminlerimizde çuvallamış olsak bile bu&#160;konuya yoğunlaştığımız gerçekti. Katiller&#160;için de, bizim için de önemli olan soru&#160;şuydu: Bir sonraki kurban nereye&#160;bırakılacak? Leyla Barkın'a sorduğum bu&#160;soru, karşımdaki tabutta yatan şu zavallının&#160;başını kargo görevlisinin önümüze koymasıyla&#160;yarıda kalmıştı. Bakışlarım mütevazı&#160;giysileri içindeki imama kaydı. Belki de&#160;Cevaz Efendi bu konuda bir fikir verebilirdi&#160;bize. Eğer Osmanlı dönemine geldiysek,&#160;sonraki mekân yine bir hünkâr camisi&#160;olabilirdi. Ama bu konuya</span></p>
<p><span style="font-weight:bold;">girmeden önce, şu tatsız işi yapmam, maktulü görmem gerekiyordu.</span></p>
<p><span style="font-weight:bold;">Cevaz Efendi'nin de yardımıyla kaldırdım tabutun kapağını. Zeynep telefonda&#160;anlattığında gözümde canlandığı gibiydi&#160;ceset. Kesilen iki elin bilekleri,</span></p>
<p><span style="font-weight:bold;">Edirnekapı yönüne bakıyor, birbirine yanaştırılarak ok ucu biçimine getirilmiş&#160;elleri ise Şehzadebaşı yönünü gösteriyordu.&#160;Kurbanın başının olması gereken yerde bir&#160;boşluk vardı. Korkunç olmaktan çok hazindi;&#160;dalı, yaprağı budanmış bir ağaç gövdesi gibi&#160;öylece yatıyordu tahta tabutun içinde.&#160;&quot;Tabutu nereden bulmuşlar acaba?&quot; Başimama&#160;dönerek sormuştum. &quot;Kolay mıdır tabut&#160;edinmek?&quot;</span></p>
<p><span style="font-weight:bold;">&quot;Kolaydır Başkomiserim. Niye zor olsun? Cenazem var dediğinizde herkes yardım eder&#160;size.&quot; Üzgün gözlerle baktı parçalanmış&#160;cesede. &quot;Bu vahşeti yapanlar, yalan&#160;söylemekten mi çekinecek?&quot;</span></p>
<p><span style="font-weight:bold;">Hiç korkmamıştı tabuta bakmaktan, ürpermemişti bile.</span></p>
<p><span style="font-weight:bold;">&quot;Ölülere bakmak sizi etkilemiyor,&quot; dedim tabutun kapağını örtmeye çalışırken.</span></p>
<p><span style="font-weight:bold;">&quot;Alışkın mısınız cesetlere?&quot;</span></p>
<p><span style="font-weight:bold;">Kapağın öteki ucundan tutup kaldırdı. Üstünü örtmeden önce başsız cesedi gösterdi.&#160;&quot;Ölülerden kimseye zarar gelmez&#160;Başkomiserim. Kötülük canlılardan gelir,&#160;yoldan çıkmış kullardan.&quot;</span></p>
<p><span style="font-weight:bold;">Eski belediye başkan yardımcısının başsız bedeninin üzerine kapağı örttükten sonra&#160;sordum:</span></p>
<p><span style="font-weight:bold;">&quot;Ya ölen kişi suçluysa? Ya ona zarar verenler haklıysa? Baksanıza, ellerini&#160;bilekten kesmişler. Bunun bir anlamı olsa&#160;gerek?&quot;</span></p>
<p><span style="font-weight:bold;">&quot;Mülkün sahibi Hak Teala'dır. Kim doğrudur, kim yanlıştır, ancak o bilir. Ama&#160;ne yaparsa yapsın, Allah'ın kulunun canını&#160;almak Allah'ın kuluna düşmez.&quot; Yüzünü&#160;buruşturdu. &quot;Hele böyle vahşet... Hayır, bu&#160;ravallı ne günah işlerse işlesin, bunu hak&#160;etmemiştir.&quot;</span></p>
<p><span style="font-weight:bold;">Ya Fatih Sultan Mehmed'in yaptıkları?&quot;</span></p>
<p><span style="font-weight:bold;">Amacım büyük hükümdarı sorgulamak delildi sadece, Leyla Barkın'ın bu T <sup>A</sup>nm mimarı&#160;hakkında söylediklerinin 110 kadar gerçeği&#160;.m öğleni ' ? istiyordum. Katillerin bu&#160;cinayeti ken- n . U:1 alıp înıadıklarını&#160;anlamak için bunu bilmem »ı -X yd i. An \&gt;&#160;başimamın neden bahsettiğim konusunda&#160;hiçbir fikri yoktu. Koyu renk gözlerini&#160;şaşkınlıkla yüzüme dikti- Tabutu işaret&#160;ettim.</span></p>
<p><span style="font-weight:bold;">&quot;Bu zavallıyı bu hale sokanlar, Fatih'i örnek almışlar kendilerine.&quot; Neyi&#160;anlattığımdan hâlâ emin değildi. &quot;Atik Sinan&#160;diyorum. Bu camiyi yapan mimar. Fatih önce&#160;onun ellerini Icestirmiş, sonra da&#160;öldürtmüş.&quot;</span></p>
<p><span style="font-weight:bold;">Yağmurun ardından çıkan mayıs güneşinin parlak ışıklarıyla yıkanan avludaki ak&#160;taşların tersine, karardı yüzü.</span></p>
<p><span style="font-weight:bold;">&quot;Bunlar rivayet... Beş yüz küsur yd önce yaşanmış bir olayın nasıl gerçekleştiğini&#160;kim bilebilir? Ayrıca Peygamber Efendimizin&#160;hadisinde kutladığı bir hakanı sorgulamak&#160;bizim gibi sıradan kullara düşmez.&quot;</span></p>
<p><span style="font-weight:bold;">Önemli bilgiler alabileceğim Cevaz Efendi'yi küstürmek niyetinde değildim.</span></p>
<p><span style="font-weight:bold;">&quot;Yanlış anlamayın, amacım kimseyi eleştirmek değil. Sadece böyle bir rivayet&#160;var mı, yok mu...&quot;</span></p>
<p><span style="font-weight:bold;">&quot;Velev ki var,&quot; diyerek sertçe kesti sözümü o halim selim adam. &quot;Ulu hakan eğer&#160;bu camiyi yaptırmasaydı, belki de şimdi&#160;devasa bir kilise yükseliyor olacaktı&#160;burada. Havariyun Kilisesi. Fatih, bu camiyi&#160;yaptırarak şehri İslâmlaştırmanın yolunu&#160;açtı. Çünkü bir şehri kılıçla&#160;fethedebilirsiniz ama onu gerçekten&#160;kazanmanızın yolu gönülleri fethetmektir.&#160;Gönülleri açmanın yolu ise İstanbul'u gül&#160;bahçesine çevirmekten geçer. İşte bu&#160;sebepten böylesi muhteşem camiler,&#160;külliyeler yapılmıştır. Evet, Nevzat&#160;Başkomiserim. Burası sadece cami değildir.&#160;Burada medreseleri, sıbyan mektebi,&#160;hastanesi, konukevi, aşevi, kütüphanesi,&#160;kervansarayı ve hamamıyla küçük bir kasaba&#160;kurdurmuştu Fatih. Yepyeni bir İslam&#160;şehrinin temellerini atmıştı...&quot;</span></p>
<p><span style="font-weight:bold;">&quot;Anlıyorum,&quot; diyerek suyuna gitmeye çalıştım Cevaz Efendi'nin ama bamteline&#160;dokunmuştum bir kere, artık beni&#160;dinlemiyordu bile.</span></p>
<p><span style="font-weight:bold;">&quot;Hem caminin son halini veren de Atik Sinan değildi zaten.&quot;</span></p>
<p><span style="font-weight:bold;">&quot;Öyle mi?&quot; Öğrenmeye meraklı bir öğrenci gibi hevesle çıkmıştı soru ağzımdan. &quot;Kim&#160;peki?&quot;</span></p>
<p><span style="font-weight:bold;">&quot;Mimar Mehmed Tahir Ağa'ydı.&quot;</span></p>
<p><span style="font-weight:bold;">Sahiden merak etmeye başlamıştım. Arkadan kaş göz işaretiyle sizi kurtarayım mı diyen&#160;Zeynep'e aldırmadan sordum:</span></p>
<p><span style="font-weight:bold;">&quot;Nasıl yani, Atik Sinan cami inşaatını bitirmemiş miydi?&quot;</span></p>
<p><span style="font-weight:bold;">Cahilliğimi yüzüme vuran bir bakış belirdi gözlerinde.</span></p>
<p><span style="font-weight:bold;">&quot;Bitirmişti, bitirmez olur mu hiç. Ama yaklaşık üç yüz yıl sonra yaşanan bir deprem&#160;camiyi harabe haline getirmişti. Zamanın&#160;padişahı III. Mustafa, Mimar Mehmed Tahir&#160;Ağa'ya camiyi tamir ettirdi. Ama o kadar çok&#160;hasar vardı ki, Mehmed Tahir Ağa, adeta&#160;camiyi yeniden yaptı.&quot;</span></p>
<p><span style="font-weight:bold;">Gözlerimi camiye çevirdim; asırlık çınar ağaçlarının ulaşmak için can attığı uzun&#160;minarelerine, açılmaya hazırlanan&#160;tomurcuklara benzeyen kubbelerine, ak taştan&#160;duvarlarına, ahşap pencerelerine baktım.</span></p>
<p><span style="font-weight:bold;">&quot;Hem sanılmasın ki Fatih Sultan Mehmed Han artık uzaklardadır. Hayır, o hiç terk&#160;etmedi bizi. Onun mübarek ruhu, bu&#160;ibadethanede her zaman bizimle birliktedir.&quot;&#160;Sesinin inançla titrediğini fark ettim.</span></p>
<p><span style="font-weight:bold;">Gözleri nemlenmiş, heyecandan altdu- dağı hafifçe sağa çekmeye başlamıştı. &quot;O büyük&#160;insanın gül kokulu nefesi hep ensemizde,&#160;gölgesi üzerimizdedir. Sabah namazında&#160;minareden ezan okuyan birçok müezzin&#160;arkadaşımız, onun selviler arasından&#160;yükselen siluetini görmüşlerdir kaç defa...&quot;</span></p>
<p><span style="font-weight:bold;">Yüzümdeki ifadeyi gizleyememiş olacağım ki, &quot;İnanmıyorsunuz, değil mi?&quot; diye&#160;yazıklandı. &quot;Size kızmıyorum, bizzat&#160;gözlerimle görmeseydim, ben de inanmazdım.&#160;Evet, gözlerimle gördüm... Tıpkı şu anda&#160;sizi gördüğüm gibi. İki sene önce bir&#160;ramazan günü, o muhteşem sultan, kendi&#160;suretiyle belirdi gözlerimin önünde.&quot;</span></p>
<p><span style="font-weight:bold;">Yalan söylemiyordu, içten görünüyordu. Belki de bir halü- sinasyon görmüştü de&#160;gerçek sanıyordu. Ne olursa olsun, kendisini&#160;ilgiyle dinlememi sağlayacak kadar&#160;etkilemişti beni. Adamın bir adım gerisinde&#160;duran Zeynep'e baktım, onun da güzel yüzünde&#160;bir merak esintisi vardı. Sözlerinin&#160;üzerimizde yaptığı etkiyi fark edince, az&#160;önce yaşadığı yabancılıktan kurtulur gibi&#160;oldu, sanki daha bir iştahla anlatmaya&#160;koyuldu.</span></p>
<p><span style="font-weight:bold;">&quot;Sabah namazından önceydi, camide hiç kimse yoktu. Te- heccüt namazı için erkenden&#160;girmiştim camiye, ibadetimi tamamlayıp,&#160;abdest tazelemek için dışarı çıkacaktım ki,&#160;caminin içinde bir ışık gördüm. Işık o kadar&#160;güçlüydü ki, gözlerim yanacak sandım. Ama&#160;saniyeler geçtikçe alıştım. Ve ışığın&#160;ortasında birinin durduğunu fark ettim.</span></p>
<p><span style="font-weight:bold;">Dikkatli bakınca, bu kişinin Allah'ın sevgili kulu, Fatih Sultan Mehmed Han oldur-gnnu anladım. Minberin hemen önündeydi. O&#160;kartal burun, 0 ince sakal, o kendinden emin&#160;yüz. ipekten bir seccadenin üzerinde diz&#160;dökmüştü. Seccade yerden bir metre yüksekte,&#160;boşlukta öylece duruyordu. Ben de öylece&#160;kalakaldım olduğum yerde, sonra bu mübarek&#160;ruhu rahatsız etmemek için sessizce çekildim&#160;huzurundan. Önce kimselere anlatamadım&#160;gördüklerimi. Sonra o zamanki başimam Sadık&#160;Hoca'ya gittim- Bir anlattım başıma&#160;gelenleri. Ama endişeliydim, beni&#160;eleştirecek, uykunu almamışsın, gözlerin&#160;açık rüya görmüşsün diye alay edecek sandım,&#160;yapmadı.</span></p>
<p><span style="font-weight:bold;">'Tam olarak nerede gördün hünkârı,' diyerek heyecanla sürükledi beni caminin&#160;içine. Ben de ulu hakanı gördüğüm yeri&#160;gösterdim.</span></p>
<p><span style="font-weight:bold;">'Emin misin?' diye sordu ısrarla. 'Tam minberin önünde gördüğüne emin misin?'</span></p>
<p><span style="font-weight:bold;">Emindim, yemin bile ettim, inandı bana.</span></p>
<p><span style="font-weight:bold;">'Sultanın mezarı o minberin altındadır,' diye fısıldadı kulağıma. 'Demek biz faniler&#160;çekilince çıkıp Allah'ına niyaz ediyor.'</span></p>
<p><span style="font-weight:bold;">Benim bildiğim, ulu hakanın mezarı işte şu dışarıdaki türbedeydi. Türbeyle caminin&#160;içindeki minber arasında metrelerce uzaklık&#160;vardı.</span></p>
<p><span style="font-weight:bold;">'Bir yanlışlık olmasın hocam... Türbe dışarıda, minber caminin içinde...' diyecek&#160;oldum, bana Ekrem Koçu adındaki bir zatın</span></p>
<p><span style="font-weight:bold;">romanından okuduğu şu hikâyeyi aklında kaldığı kadarıyla nakletti.</span></p>
<p><span style="font-weight:bold;">'II. Abdülhamit devrinde bir yıl Fatih semtini seller basmış. Yağmur mu çok yağmış,&#160;borular mı patlamış, işte neyse, evler,&#160;dükkânlar, camiler, sokaklar sular altında&#160;kalmış. Semt halkından bazı kişiler geceleri&#160;rüyalarında Fatih Sultan Mehmed'i görür&#160;olmuşlar. Farklı farklı insanların&#160;rüyalarına giren ulu hükümdar,&#160;&quot;Boğuluyorum... Beni kurtarın,&quot; diye feryat&#160;figan ediyormuş. Rüyayı görenler,&#160;kahvehanelerde, pazarlarda, sultanın halini&#160;anlatmaya başlayınca, çok sürmemiş, bu&#160;konuşulanlar Abdülhamit Han'ın kulağına&#160;kadar gitmiş. Abdülhamit Han da gizlice&#160;Fatih itfaiye Kumandanı Mehmet Paşa'yı&#160;huzuruna çağırıp ceddinin mezarını kontrol&#160;etmesini buyurmuş. Mehmet Paşa emri yerine&#160;getirmek için ser verip sır vermeyecek&#160;yiğitlerini yanma alıp türbeye girmiş.&#160;Türbedeki sandukayı kaldırıp kabri&#160;kazmışlar. Fakat metrelerce derinliğe&#160;inmelerine rağmen sultana dair hiçbir&#160;kalıntıya rastlayamamışlar. Sonunda&#160;karşılarına demir bir kapak çıkmış. Kapağı&#160;kaldırınca taş bir merdiven belirmiş&#160;önlerinde. Merdivenin basamaklarından&#160;inmişler. Aşağıda kocaman bir mahzen onları&#160;bekliyormuş. Mahzeni görünce burasının daha&#160;önce Havariyim Kilisesi olduğunu&#160;hatırlamışlar. Konstantin gibi, Jüstinyen&#160;gibi imparatorların mezarlarının burada&#160;olduğunu duyduklarından içlerini bir korku&#160;kaplamış. Ama Abdülhamit Han'a söz&#160;verdikleri için korkularını bastırıp&#160;mahzenin altında bir süre yürümüşler,&#160;sonunda büyükçe bir mermer altlık bulmuşlar.&#160;Fatih'in tabutu işte bu mermerin üzerinde&#160;duruyormuş. Tabutu açınca da Fatih Sultan&#160;Mehmed'in o mübarek bedeninin hiç çürümemiş olduğunu görmüşler.'</span></p>
<p><span style="font-weight:bold;">Bunları anlattı Sadık Hoca. Bazı insanlar, sultanın, Eyüp El Ensari gibi&#160;bedeninin çürümemiş olmasını, Fatih'in&#160;mumyalanmasına yorsalar da, bizim Sadık&#160;Hoca'ya göre adamların buldukları padişahın&#160;hiç dokunulmamış bedeniydi. Zaten bu&#160;nedenle, aceleyle mahzeni, merdiveni ve&#160;kabri kapattılar, demişti. Sultan Abdülhamit&#160;de bu meseleyi kimseye açmaması konusunda&#160;Fatih İtfaiye Kumandanı Mehmet Paşa'yı sıkı&#160;sıkıya uyarmış. Ama insanoğlu boşboğazdır,&#160;Mehmet Paşa bir dost meclisinde dayanamamış,&#160;masadakilere olayı anlatmış. Olay da böylece&#160;yayılmış, tarihi vesikalarda yerine almış.&#160;Tabii, kimi inanmış buna, kimi rivayet&#160;saymış. Ama işin tuhafı, tabutu bulduk&#160;dedikleri yer, tam bizim minberin altına&#160;geliyormuş. Sadık Hoca bunu söyleyince,</span></p>
<p><span style="font-weight:bold;">'Aman hocam, yanılıyor olmayasın?' dedim emin olmak için. 'Bir efsaneye kapılıp&#160;kendimizi kandırmayalım.'</span></p>
<p><span style="font-weight:bold;">Elini elimin üstüne koydu, gözlerini gözlerime dikti.</span></p>
<p><span style="font-weight:bold;">'Önceleri az da olsa şüpheliydim,' diye fısıldadı. 'Ama sen, minberin önünde namaz&#160;kılarken gördüm, dedin ya, artık tamamen&#160;eminim. '</span></p>
<p><span style="font-weight:bold;">Sadık Hoca adım adım hesaplamış, ulu hakanın tabutu tam da benim onu gördüğüm&#160;yerin altında duruyormuş.&quot;</span></p>
<p><span style="font-weight:bold;">Bunları anlatırken gözlerindeki nem, iki damla gözyaşına dönüşüp yanaklarından&#160;süzülmeye başlamıştı. Onu incitmekten&#160;çekindiğimden kuşkularımı belirtemedim.</span></p>
<p><span style="font-weight:bold;">&quot;Gerçekten enteresanmış,&quot; diyerek hayretimi dile getirmekle yetindim. Ama asıl&#160;öğrenmek istediğim, katillerin bun-jan sonraki kurbanlarını bırakacakları&#160;yerdi. &quot;Cevaz Efendi, jjü tür camiler&#160;içinde...&quot; diye sormaya yeltendim,</span></p>
<p><span style="font-weight:bold;">&quot;Hangi camiler?&quot; diye böldü sözümü. &quot;Selatin camilerinden mi bahsediyorsunuz?&quot;</span></p>
<p><span style="font-weight:bold;">Selatin... Bu sözcüğü duymuştum ama anlamını bilmiyordum.</span></p>
<p><span style="font-weight:bold;">&quot;Selatin, Arapçada sultanın çoğulu anlamına gelir. Selatin camileri de&#160;sultanların ve eşlerinin yaptırdıkları&#160;camilerdir. Hepsinde en az iki minare&#160;vardır. Selatin camilerinin tamamı jcülliye&#160;şeklindedir. İlk selatin cami burasıydı,&#160;yani Fatih'in ibadethanesi. Selatin camileri&#160;günün her saati açıktır. Çoğunlukla&#160;seferlerde elde edilen ganimetlerle&#160;yapılmıştır bu mabetler. Ama Padişah I.</span></p>
<p><span style="font-weight:bold;">Ahmed hiçbir sefere katılmadığı halde Sultanahmet Camii'ni yaptırmakta bir sakınca&#160;görmemiş...&quot;</span></p>
<p><span style="font-weight:bold;">Osmanlo. ibadethaneleri hakkındaki bu ayrıntılar da çok ilginçti ama bizi&#160;ilgilendiren, katillerin yeni kurbanlarını&#160;hangi camiye bırakacaklarıydı.</span></p>
<p><span style="font-weight:bold;">&quot;Buradan sonra yaptırılan ilk selatin cami hangisiydi?&quot;</span></p>
<p><span style="font-weight:bold;">Hemen yanıtladı Cevaz Efendi:</span></p>
<p><span style="font-weight:bold;">&quot;Beyazıt Camii. Fatih'in oğlu II.</span></p>
<p><span style="font-weight:bold;">Beyazıt'ın yaptırdığı ibadethane... Onun da külliyesi vardır. Yerini biliyorsunuz, değil&#160;mi? Beyazıt Meydanı'nda...&quot;</span></p>
<p><span style="font-weight:bold;">Kurbanın kesik ellerinin gösterdiği yön üzerindeydi Beyazıt Camii... Katillerin&#160;kurbanlarını bırakacakları yer orası&#160;olabilir miydi? Düşünceye kapıldığımı gören&#160;Cevaz Efendi yanlış anladı.</span></p>
<p><span style="font-weight:bold;">&quot;Ama bu şehirdeki selatin camilerinin en güzeli hangisi derseniz, elbette&#160;Süleymaniye'dir derim.&quot;&#160;&quot;Ya katiller, kurbanlarını bu tepelerin&#160;üzerine bırakıyorlarsa?&quot;</span></p>
<p><span style="font-weight:bold;">Haliç'in en görkemli tepesinden kente bakan Süleymani- ye Camii'ne dokundu Zeynep&#160;elindeki uzun cetvelle. Camideyken topladığı&#160;saçlarını açmıştı, galiba hafiften makyaj da&#160;yapmıştı. Ali'nin bu toplantıya katılacağını&#160;bildiği için mi? Öyle olsa bile halinde&#160;tavrında bunu belli eden tek bir işaret bile&#160;yoktu. Ciddi bir yüzle, laboratuvarın&#160;penceresiz duvarına asılmış tarihi&#160;yarımadanın resimli, devasa haritasına&#160;bakarak konuşuyordu. Haritanın üzerinde&#160;surların içinde hem Roma, hem Bizans, hem de&#160;Osmanlı döneminde yapılmış saraylar,&#160;kiliseler, sarnıçlar, camiler, külliyeler,&#160;medreseler, çeşmeler, türbeler, yani önemli&#160;anıtların hemen hepsi renkli, küçük resimler&#160;olarak çizilmişti. Katillerin kurbanlarını&#160;bıraktığı yerlerin üzerine kırmızı daireler&#160;yapıştırmıştı Zeynep. Birden beşe kadar&#160;numaralanan kırmızı dairelerin için de küçük&#160;notlar göze çarpıyordu. Biraz yaklaşınca&#160;rahatlıkla okunabilecek notlar: 1-Sarayburnu: Poseidon Tapınağı, Necdet&#160;Denizel, (Arkeolog-Sanat Tarihçisi), Kral&#160;Byzas sikkesi. 2- Çemberlitaş Meydanı:&#160;Konstantin Sütunu, Mukadder Kınacı (Şehir&#160;Planlamacısı), Konstantin sikkesi. 3-Yedikule: Altmka- pı, Şadan Duruca&#160;(Gazeteci), II. Teodosius sikkesi. 4-Ayasofya: Ayasofya Müzesi, Teoman Akkan&#160;(Mimar), Jüstinyen sikkesi. Sonra tek kurban&#160;iki mekân: 5- Fatih Camii ve Topkapı Sarayı:&#160;Fazlı Gümüş, (Eski Belediye Başkan&#160;Yardımcısı), Fatih Sultan Mehmed sikkesi...</span></p>
<p><span style="font-weight:bold;">Şimdi de gözlerimizi haritadaki tarihi eserlere dikmiş, altıncı kurbanın nereye&#160;bırakılacağını tartışıyorduk aramızda.</span></p>
<p><span style="font-weight:bold;">&quot;Ben de Cevaz Efendi gibi düşünüyorum,&quot; diye sürdürdü Zeynep. Elindeki uzun cetvel&#160;hâlâ Süleymaniye Camii'ni gösteriyordu.&#160;&quot;Fatih'in ardından gelen, en güçlü&#160;hükümdarın yaptırdığı, en muhteşem&#160;ibadethaneye bırakacaklar yeni kurbanlarını.&#160;Yani Süleymaniye'ye.&quot;</span></p>
<p><span style="font-weight:bold;">&quot;Fakat Fatih'ten Kanuni'ye kadar arada iki güçlü hükümdar daha var...&quot; Oturduğum&#160;iskemlede hâlâ sızlayan sırtımın acısını&#160;dindirmek için öne eğilerek konuşuyordum.&#160;&quot;Fatih'in oğlu II. Beyazıt'la torunu Yavuz&#160;Sultan Selim... Üstelik onların adına da&#160;külliyeler yapılmış. Fazü Gümüş'ün, yani son&#160;kurbanın ok ucu biçimindeki elleri ters yönü&#160;gösterdiğinden Yavuz Sultan Selim Camii'ni&#160;geçelim ama katiller, kurbanlarını Beyazıt&#160;Külliyesi'ne de bırakabilirler.&quot;</span></p>
<p><span style="font-weight:bold;">Karşı çıkamadı Zeynep. Nasıl çıksın zavallım, katiller dört günde, Kral Byzas'ın&#160;kurduğu Byzantion'dan Fatih Sultan Mehmed'in&#160;payitaht ilan ettiği Kostantiniyye'ye&#160;gelmişlerdi. Kaba hesap, dört günde beş&#160;kurbanla iki bin yıllık bir tarih yolculuğu&#160;yaptırmışlardı bize. Bundan sonra ne&#160;yapacakları hiç belli olmazdı.&#160;&#160;&#160;&#160;•</span></p>
<p><span style="font-weight:bold;">&quot;Aklıma başka bir şey geldi,&quot; diye heyecanla atıldı Ali. &quot;Hiç düşünmediğimiz&#160;bir nokta...&quot;</span></p>
<p><span style="font-weight:bold;">Zeynep'le ben eski belediye başkan yardımcısının başsız bedenini Fatih Camii'ne&#160;kimin bıraktığını araştırırken, o da kargo&#160;şirketine gitmiş, bedensiz başı kimin&#160;postaya verdiğini soruşturmuştu. Ulaştığı&#160;eşkaller bize anlatılanlarla aynıydı:</span></p>
<p><span style="font-weight:bold;">Sakallı, gözlüklü bir adamla çarşaflı bir kadın. Sakallı adam güya kimlik kartını&#160;vermişti kargo şirketine. Verdiği kart,&#160;ikinci kurban Mukadder Kınacı'ya aitti.</span></p>
<p><span style="font-weight:bold;">&quot;Hiç düşünmediğimiz bir nokta,&quot; diyen Ali, deminden beri dikildiği pencerenin&#160;önünden ayrılarak haritaya yöneldi. &quot;Ya&#160;yanıldıysak. Ya katiller, İstanbul'un&#160;tarihine göre değil de, coğrafyasına göre&#160;hareket ediyorlarsa?&quot;</span></p>
<p><span style="font-weight:bold;">Neden bahsediyordu bu çocuk?</span></p>
<p><span style="font-weight:bold;">&quot;İstanbul yedi tepenin üzerine kurulu değil mi?&quot;</span></p>
<p><span style="font-weight:bold;">Hızlı adımlarla haritanın önüne geldi, denizin içine uzanan kartal başının gagasına&#160;dayadı parmağını.</span></p>
<p><span style="font-weight:bold;">&quot;Şimdi bu Sarayburnu kaçıncı tepe oluyor?&quot;</span></p>
<p><span style="font-weight:bold;">&quot;Birinci tepe... Tabii sadece Sarayburnu değil, Topkapı Sarayı, Ayasofya,&#160;Sultanahmet'in bulunduğu yer.&quot;</span></p>
<p><span style="font-weight:bold;">Sözlerim birazcık kafasını karıştırsa da hevesini kıramadı.</span></p>
<p><span style="font-weight:bold;">&quot;Evet, birinci tepe.&quot; Parmağını Konstantin Sütunu’nun üzerine dokundurdu.</span></p>
<p><span style="font-weight:bold;">&quot;Ya Çemberlitaş?&quot;</span></p>
<p><span style="font-weight:bold;">&quot;Orası ikinci tepe.&quot;</span></p>
<p><span style="font-weight:bold;">Derin bir soluk aldı, esmer yüzüne güzel bir ışık yayıldı.</span></p>
<p><span style="font-weight:bold;">&quot;ikinci tepe değil mi Başkomiserim? Güzeeel.&quot;</span></p>
<p><span style="font-weight:bold;">Ben de Zeynep gibi gözlerimi ona dikmiş, lafı nereye vardıracağını merak ediyordum&#160;ama bir yandan da sırtımın acısıyla baş&#160;etmek için omuzlarımı oynatıp duruyordum.</span></p>
<p><span style="font-weight:bold;">&quot;Peki Süleymaniye?&quot;</span></p>
<p><span style="font-weight:bold;">Ben de kalktım iskemleden, belki ayakta daha az sızlardı sırtım.</span></p>
<p><span style="font-weight:bold;">&quot;Sadece Süleymaniye değil Ali, Beyazıt Meydam'da içinde olmak üzere üçüncü tepe.</span></p>
<p><span style="font-weight:bold;">Ve o sormadan açıkladım. &quot;Fatih Camii ise dördüncü tepenin üzerine kurulmuş.&quot;</span></p>
<p><span style="font-weight:bold;">&quot;İşte ben de bunu söylemek istiyordum. Ya katiller, kurbanlarını bu tepelerin üzerine&#160;bırakıyorlarsa? Ya o hükümdarların,&#160;sikkelerinin hiçbir önemi yoksa? Onları bizi&#160;yanlış yönlendirmek için kullanıyorlarsa?&quot;</span></p>
<p><span style="font-weight:bold;">Keşke dediği gibi olsaydı, en azından cinayetlerin ne zaman sona ereceğini&#160;bilirdik, daha da önemlisi, bir sonraki&#160;kurbanlarını bırakacakları yerde enselerdik&#160;katilleri. Ama ne yazık ki yardımcımın tezi&#160;tutarsızlıklarla doluydu.</span></p>
<p><span style="font-weight:bold;">&quot;iyi, güzel diyorsun da Alicim, Altınkapı bu tepelerin herhangi birinin üzerinde&#160;bulunmuyor ki...&quot;</span></p>
<p><span style="font-weight:bold;">Doğruluğundan emin olduğu bilginin yanlış çıkması karşısında bozguna uğrayan bir&#160;bilimadamuıın yıkımı belirdi gözlerinde.</span></p>
<p><span style="font-weight:bold;">&quot;Bulunmuyor mu?&quot;</span></p>
<p><span style="font-weight:bold;">&quot;Hayır.&quot; Zeynep'in elindeki cetveli aldım. Yavuz Selim Camii'nin üzerine&#160;getirdim. &quot;Mesela burası beşinci tepe.&quot;&#160;Yukarı çıktım, Edirnekapı'daki Mihrümah&#160;Sultan Camii'ne geldim. &quot;Burası da altıncı&#160;tepe, yedi tepenin en yükseği.&quot; Aşağıya&#160;indim, Samatya'ya gelmeden Cerrahpaşa'da&#160;durdum, &quot;işte burası da yedinci tepe.&quot;</span></p>
<p><span style="font-weight:bold;">Sessiz kalıp, durumu kavraması için ona zaman tanıdım.</span></p>
<p><span style="font-weight:bold;">1! I</span></p>
<p><span style="font-weight:bold;">&quot;Şimdi senin varsayımına göre, katillerin aynı tepeye üç ceset bırakması pek mantıklı&#160;kaçmaz. Ama yaptılar, Sarayburnu'na,</span></p>
<p><span style="font-weight:bold;">Ayasofya'ya ve Topkapı'ya, yani birinci tepeye üç ceset bıraktılar. Sadece bu değil&#160;tabii. Bir cesedi iki ayrı</span></p>
<p><span style="font-weight:bold;">tepeye yollamaları da tezinle çelişiyor. Ama onu da yaptılar. Eski belediye başkan&#160;yardımcısının bedenini Fatih'e, yani&#160;dördüncü tepeye, başını ise birinci tepeye&#160;yolladılar. Hepsinden önemlisi, az önce&#160;söylediğim gibi, dördüncü kurbanlarını&#160;Altınkapı'ya bıraktılar.&quot;</span></p>
<p><span style="font-weight:bold;">Sözlerim aklına yatsa da yeni bir yılgınlık dalgası yaratmaktan başka işe&#160;yaramamıştı. Ama umutsuzluk yasaktı,&#160;bakışlarımızı yeniden haritadaki Beyazıt ve&#160;Süleymaniye külliyelerine dikerek bir çıkış&#160;yolu aramayı sürdürdük.</span></p>
<p><span style="font-weight:bold;">&quot;Neden şu cerrahı gözaltına almıyoruz.&quot; Sinirleri bozulmaya başlayan tezcanlı&#160;Ali'nin sesi çınladı laboratuvann&#160;duvarlarında. &quot;Basalım derneklerini, el&#160;koyalım minibüslerine...&quot;</span></p>
<p><span style="font-weight:bold;">&quot;Ya delil bulamazsak?&quot; Mesai arkadaşının aksine, son derece sakin görünüyordu Zeynep.&#160;Onun da morali en az Ali'ninki kadar bozuk&#160;olmalıydı ama soğukkanlılığını korumayı&#160;başarıyordu. &quot;Ya Ömerlerin et taşıma aracı&#160;gibi onların minibüsleri de temiz çıkarsa?&quot;</span></p>
<p><span style="font-weight:bold;">Sahi tümüyle unutmuştum kasaplık yapan Müslüman kardeşleri.</span></p>
<p><span style="font-weight:bold;">&quot;Ne oldu Ömer'le abileri?&quot;</span></p>
<p><span style="font-weight:bold;">&quot;Bu sabah savcılığa götürüldüler Başkomiserim. Savcılık ifadelerini alıp&#160;hepsini serbest bırakmış.&quot;</span></p>
<p><span style="font-weight:bold;">Aynı sonucu Namık Karaman'la arkadaşlarında da yaşayabilirdik. Eğer&#160;cinayetleri İSD ekibi işliyorsa&#160;derneklerinde ya da minibüslerinde herhangi&#160;bir kanıt bırakmayacaklarından adım gibi&#160;emindim. Bu kadar profesyonelce hareket eden&#160;bir ekibin çevrelerinde herhangi bir iz&#160;bırakması aptallık olurdu.</span></p>
<p><span style="font-weight:bold;">&quot;O halde,&quot; diye toparlamaya çalıştım durumu. &quot;Şu anda en önemli zanlımız cerrah&#160;Namık ve arkadaşları gibi gözüküyor. Ama bu&#160;kez işi sağlama almamız lazım. Yoksa&#160;savcılıkla başımız belaya girecek. Bir daha&#160;arama izni vermeyecekler bize. O yüzden,&#160;Namık ve ekibinin en küçük bir hareketini&#160;bile kaçırmamalıyız. Eğer onlar katilse,&#160;eminim, gözlerini bizden ayırmıyorlardır.&quot;</span></p>
<p><span style="font-weight:bold;">&quot;Onlar ayırsa bile Leyla Barkın eksik bilgilerini tamamlı- yordur,&quot; diye&#160;homurdandı Ali. &quot;Dikkatinizi çekti mi&#160;Başkomiserim? Şu kesik başı gördüğünde&#160;uğradığı şok, göz açıp kapayıncaya kadar&#160;geçiverdi.&quot;</span></p>
<p><span style="font-weight:bold;">&quot;Dahası da var... Kesik başın gönderilmesini kendisi için bir tehlike&#160;olarak da algılamadı...&quot;</span></p>
<p><span style="font-weight:bold;">&quot;Bak bunu düşünmemiştim. Doğru, korkması lazımdı. Bana bir tür tehdit mesajı&#160;gönderiyorlar, beni koruyun, demesi&#160;gerekirdi.&quot;</span></p>
<p><span style="font-weight:bold;">&quot;İşte o yüzden diyorum Ali, bu kez uyanık olmalıyız. Her ihtimale hazırlıklı olmak&#160;lazım. İşi şansa bırakacak halimiz yok. Bu&#160;gece değilse bile yarın yine harekete&#160;geçecekler. Belki de geçtiler bile. Belki de&#160;yeni kurbanlarını kaçırıp öldürdüler bile.&#160;Öyle ya da böyle, cesedi bir yere bırakmak&#160;zorundalar.&quot; Haliç'in tepelerinde sıralanan&#160;iki selatin camisini gösterdim. &quot;Muhtemelen&#160;de şu iki camiden birinin civarına.&quot;</span></p>
<p><span style="font-weight:bold;">İkisi de sessizce dinliyorlardı.</span></p>
<p><span style="font-weight:bold;">&quot;O yüzden başka bir önlem olarak, Beyazıt ve Süleymaniye camilerinin etrafında bu gece&#160;sıkı bir güvenlik çemberi oluşturmalıyız.&#160;Dışarıdan bakanların fark edemediği bir&#160;çember...&quot; Zeynep'e çevirdim bakışlarımı.&#160;&quot;Ama bunlar yeterli değil. Namık konusunda&#160;yanılıyor da olabiliriz. Leyla Barkın bir&#160;davadan söz etti. Âdem Yezdan ile eski&#160;belediye başkan yardımcısı Fazlı Gümüş'ün&#160;aynı davada yargılandığını söyledi.&quot;</span></p>
<p><span style="font-weight:bold;">Yüzüne pembe bir dalga yayıldı Zeynep'in.</span></p>
<p><span style="font-weight:bold;">&quot;Âdem Yezdan'ın dosyasında böyle bir bilgi yok. Kadın yalan söylemiş olmasın&#160;Başkomiserim?&quot;</span></p>
<p><span style="font-weight:bold;">&quot;Olabilir ama yeniden bir araştır bakalım. Eğer böyle bir dava açılmışsa&#160;özellikle bilirkişi listesini istiyorum.&#160;Leyla'nın söylediğine göre öyle bir heyet&#160;varmış.&quot;</span></p>
<p><span style="font-weight:bold;">&quot;Derhal araştırırım Başkomiserim.&quot; Bir şey hatırlamıştı. &quot;Ha Ali, şu belediyedeki&#160;adam... Hani gidip görüşmüştün ya...&quot;</span></p>
<p><span style="font-weight:bold;">&quot;Niyazi mi? Mukadder Kınacı'nın arkadaşı...&quot;</span></p>
<p><span style="font-weight:bold;">&quot;Ta kendisi... Sana bir zarf yollamış... Seni odanda bulamayınca görevliyi bana&#160;getirdiler. Niyazi, mutlaka Ali Komiser'e&#160;verin diye sıkı sıkıya tembihlemiş. Güç bela&#160;aldım adamın elinden...&quot;</span></p>
<p><span style="font-weight:bold;">&quot;Bilirkişi heyetinde yer alan insanların listesi olmalı,&quot; diye mırıldandı hevesle. Az&#160;önceki çaresizliğinin yerinde yeller&#160;esiyordu, yeni bir umut dalgasıyla ışıl ışıl&#160;yanmaya başlamıştı kara gözleri.</span></p>
<p><span style="font-weight:bold;">&quot;Öyle, bilirkişi heyetlerinin listesi...&quot; Hiç de Ali kadar heyecanlı çıkmamıştı&#160;Zeynep'in sesi. Sıkıntı bulutlarıyla yüklü&#160;bakışları gelip yüzümde durdu. &quot;Ama o kadar&#160;çok isim, o kadar çok insan var ki&#160;Başkomiserim... Bir sonuca ulaşamadım.&quot;</span></p>
<p><span style="font-weight:bold;">&quot;Kurbanlardan kimse yok mu?&quot;</span></p>
<p><span style="font-weight:bold;">&quot;Var, Necdet Denizel, belediyeyi temsilen Mukadder Kınacı ve dün Ayasofya'ya bırakılan&#160;mimar, Teoman Akkan... Hepsinin ismi de&#160;listelerde yer alıyor. Emin değilim ama&#160;muhtemelen eski belediye başkan yardımcısı&#160;da vardı onların arasında. Ama bunların&#160;hiçbiri aynı bilirkişi heyetinde yer&#160;almamışlar. Hepsi farklı farklı heyetlerde&#160;görev yapmışlar...&quot;</span></p>
<p><span style="font-weight:bold;">&quot;Peki, Âdem Yezdan'ın projesinde bilirkişilik yapan kimse var mı? Yani&#160;kurbanlardan diyorum.&quot;</span></p>
<p><span style="font-weight:bold;">&quot;Özellikle baktım Başkomiserim, ama ne yazık ki kurbanların hiçbiri Âdem Yezdan'ın&#160;projesinde bilirkişi heyetinde yer almamış.&quot;</span></p>
<p><span style="font-weight:bold;">Belki de Âdem Yezdan gerçekten de masum biriydi. Bir turizmci olarak yaptıkları bu&#160;kente zarar veriyor olabilirdi ama bu, adamı&#160;katil yapmazdı. Üstelik hiç sandığım gibi&#160;biri çıkmamıştı. Neyse, şimdilik bütün&#160;ilgimizi Leyla'nın sevgilisi şu cerraha&#160;vermekte yarar vardı.</span></p>
<p><span style="font-weight:bold;">Az önce kalktığım iskemleye yeniden çöktüm. Sırt ağrım dinmek bilmiyordu.&#160;Yüzümdeki hoşnutsuz ifadeyi gören Ali yanlış&#160;anladı.</span></p>
<p><span style="font-weight:bold;">&quot;Canınızı sıkmayın Başkomiserim.&quot; Sesi umut aşılıyordu. &quot;Leyla'nın bahsettiği&#160;mahkemedeki bilirkişi heyeti... Belki&#160;kurbanların hepsi o heyette yer alıyordun&quot;</span></p>
<p><span style="font-weight:bold;">Bir türlü dönmek bilmeyen şansımıza değil, yardımcımın değişken ruh haline&#160;gülümsedim. Onu da yanlış anladı.</span></p>
<p><span style="font-weight:bold;">&quot;Evet Başkomiserim, belki de bunlara hiç gerek kalmayacak... Belki de Namık denen o&#160;eski solcuya suçüstü yaparız bu gece...&quot;</span></p>
<p><span style="font-weight:bold;">Olmayacak iş değildi elbette ama dört gün boyunca yaşadığımız yıkımdan sonra iyimser&#160;olmaya korkuyordum. Yine de ekibimin&#160;moralini bozmaya hakkım yoktu.</span></p>
<p><span style="font-weight:bold;">&quot;Umarım öyle olur Ali...&quot; diyerek inatçı bir gülümseme yerleştirdim dudaklarıma.&#160;&quot;Umarım katilleri yakalarız bu gece...&quot;</span></p>
<p><span style="font-weight:bold;">&quot;Âdem Yezdan, Sultanahmet'ten elini çek!</span></p>
<p><span style="font-weight:bold;">Katillerin bu gece harekete geçeceklerini hiç sanmıyordum. Teoman Akkan'ı Ayasofya'nın&#160;yanındaki sokağa bırakmalarının üzerinden on&#160;iki saat geçmeden Fazıl Gümüş'ün gövdesini&#160;Fatih Camii'ne, başını Topkapı Sarayı'na&#160;göndermişlerdi. Üstelik eşkalleri ve&#160;kullandıkları aracın tarafımızca tespit&#160;edildiğini biliyorlardı. Yine de kötü bir&#160;sürprizle karşılaşmamak için bütün o&#160;konuştuğumuz önlemleri aldık. Basında çıkan&#160;haberlerden iyice bunalan Müdürümüz Mümtaz,&#160;ne istedimse hepsini verdi. Yeter ki artık&#160;şu cinayetler bir son bulsundu. Beyazıt ve&#160;Süleymaniye camilerinin etrafına, her birine&#160;dokuzar sivil polis düşecek şekilde, tam on&#160;sekiz kişilik iki ekip yerleştirdik. Namık'ı&#160;ise bizzat kendimiz izleyecektik.</span></p>
<p><span style="font-weight:bold;">Ayasofya'dan birkaç yaş daha büyük Küçük Ayasofya Camii'nin sol tarafındaki boş&#160;arsaya, tren yolunun hemen önünde yan yana&#160;sıralanan araçların arasına park etmiştik&#160;Ali'nin arabasını. Bulunduğumuz yerden Namık&#160;ile Leyla'nın evi görünüyordu; sokaktan&#160;penceresi görülen odaların bütün ışıkları&#160;açıktı. Namık ile Leyla'nın eve girdiğinden&#160;bu yana geçen üç saat içinde en küçük bir&#160;hareketlilik göze çarpma- mıştı. Ne giren,&#160;ne çıkan, ne de kuşkulu bir olay...</span></p>
<p><span style="font-weight:bold;">Sokaktaki tek hareket, yirmi dakika aralıklarla geçen banliyö trenlerinin yeri&#160;göğü titreten sarsıntılarıydı. İki selatin&#160;caminin etrafında zulaya yatmış ekiplerin&#160;anonslarına bakılırsa oralarda da asayiş&#160;berkemaldi. Bu geçici sakinliğin tadını&#160;çıkarmak için koltuğumu yatırmış, sırt&#160;ağrımı geçiren o hapı verdiği jçin Zeynep'e&#160;teşekkürler ederek, gözlerimi açık tutmaya&#160;ça- iışiyordum ki, &quot;Bir kesik baş olayı da&#160;burada varmış Başkomiserim,&quot; diyen Ali'nin&#160;sözleriyle irkildim. Caminin bahçesindeki&#160;türbeyi gösteriyordu. &quot;Şu türbede yatan&#160;adamcağızın <sup>A</sup>a kellesi kesilmiş...&quot;</span></p>
<p><span style="font-weight:bold;">Neden bahsediyordu bu deli bozuk böyle? Koltuğumu doğrultarak, gösterdiği türbeye&#160;baktım.</span></p>
<p><span style="font-weight:bold;">&quot;Hangi adamın?&quot;</span></p>
<p><span style="font-weight:bold;">&quot;Hüseyin diye bir talihsizin... Topkapı Sarayı'ndaki şu üç kapıdan birinde ağaymış&#160;bu Hüseyin... Kafayı kaybedince Kesik Baş&#160;Hüseyin Ağa adıyla anılır olmuş... Bu&#160;kiliseyi de camiye çevirten oymuş zaten.&quot;</span></p>
<p><span style="font-weight:bold;">Şaşkınlıkla süzdüm yardımcımı. Bu soruşturmanın tek iyi tarafı, bizimkilerin&#160;İstanbul'un tarihi hakkında hiçbir zaman&#160;öğrenemeyecekleri bilgiler edinmeleriydi.</span></p>
<p><span style="font-weight:bold;">&quot;Sen nereden biliyorsun bunları?&quot;</span></p>
<p><span style="font-weight:bold;">Merak ettim, araştırdım dese inanmayacaktım ama zaten her zamanki&#160;dürüstlüğüyle gerçeği açıkladı Ali.</span></p>
<p><span style="font-weight:bold;">&quot;Zeynep anlattı, bu akşamüzeri, siz Mümtaz Müdürümüzün odasındayken.&quot; Bakışları&#160;yine türbeye çevrilmişti. &quot;Bu kapı ağası&#160;Hüseyin bir suç işlemiş. Rüşvet mi almış,&#160;vergileri mi çalmış ne. İşte öyle ağır bir&#160;suçmuş galiba... Sarayda şey başı varmış...&#160;Hani bu idam işlerine bakan...&quot;</span></p>
<p><span style="font-weight:bold;">&quot;Bostancıbaşı mı?&quot;</span></p>
<p><span style="font-weight:bold;">&quot;Hah, tamam o işte. Bostancıbaşı, adamlarını toplayıp düşmüş Hüseyin Ağa'nın&#160;peşine... Adamcağızı tam caminin girişinde&#160;yakalamışlar. Hüseyin Ağa, karşısında&#160;bostancı- başını görünce, yediği boku da&#160;biliyor ya, hemen yağlamış tabanları ama&#160;nereye kaçıyorsun? Cellatlar üç adımda&#160;yetişmişler ağaya. Ve bir kılıç darbesiyle&#160;zavallı adamın kellesini gövdesinden&#160;ayırmışlar. Fakat darbenin hızıyla baş öne&#160;doğru savrularak, hâlâ koşmakta olan&#160;adamcağızın kucağına düşüvermiş. Kucağında&#160;başıyla birkaç adım daha attıktan sonra&#160;olduğu yere yığılmış Hüseyin Ağa. işte o&#160;günden sonra adı Kesik Baş Hüseyin Ağa&#160;olmuş...&quot; Hâlâ gözlerini kırmızı ışıkla&#160;aydınlanan türbeden alamamıştı. &quot;Benim&#160;anlamadığım, suç işlediği için başı kesilen&#160;bir adamın neden türbesini yaparlar?&quot;</span></p>
<p><span style="font-weight:bold;">&quot;Anlamayacak bir şey yok Alicim. Adam suçunun bedelini canıyla ödemiş. Öte yandan,&#160;bu kiliseyi camiye çevirerek</span></p>
<p><span style="font-weight:bold;">Müslüman cemaati için hayırlı bir iş yapmış, bunun ödülü olarak da hizmete açtığı&#160;ibadethanenin bahçesine gömülmüş. Yani&#160;ortada ne alacak kalmış, ne de verecek.&quot;</span></p>
<p><span style="font-weight:bold;">&quot;Doğru valla... Ne alacak kalmış, ne de verecek...&quot; Sessizce gülerek bana döndü.&#160;&quot;Bizim OsmanlIlar da acayip adamlar- mış.&quot;&#160;Birden toparlanarak bakışlarını yola dikti.&#160;&quot;Bakın, bakın Başkomiserim...&quot;</span></p>
<p><span style="font-weight:bold;">Gösterdiği yöne döndüm. Çatladıkapı yönünden sokağa giren beyaz bir minibüs ağır&#160;ağır evin önüne yaklaşıyordu. Yoksa yanılmış&#160;mıydım, yoksa katiller bütün olan bitene&#160;rağmen bu gece de birilerini öldürmeyi mi&#160;hedeflemişlerdi. Aklımdan bunlar geçerken,&#160;evin pencerelerinden birinin açıldığını fark&#160;ettim. Biri dışarı bakıyordu, ışık arkadan&#160;vurduğu için yüzünü göremiyorduk. Pencereden&#160;sarkan şahıs minibüsü görünce bir el işareti&#160;yaptıktan sonra geri çekilerek odaya döndü.</span></p>
<p><span style="font-weight:bold;">&quot;Neler oluyor?&quot; Benim gibi pürdikkat kesilmişti yardımcım. &quot;Yeni kurban mı yoksa?</span></p>
<p><span style="font-weight:bold;">&quot;Dur dur, acele etmeyelim Ali... Bakalım minibüs ne yapacak?&quot;</span></p>
<p><span style="font-weight:bold;">Minibüs evin bulunduğu binanın önüne gelince durdu, aynı anda salondaki ışık&#160;söndü. Gözlerimizi evin kapısına dikerek&#160;beklemeye koyulduk. Ama evden önce minibüsün&#160;kapısı açıldı. tSD'ye gittiğimizde&#160;karşılaştığımız kızıl saçlı, gençten adam&#160;çıktı dışarı. Gizli saklı bir iş&#160;çeviriyormuş gibi kuşkulu hareketlerle&#160;sokağın girişine ve çıkışına göz attı.&#160;Etrafın sakin olduğuna kanaat getirdikten&#160;sonra, o da bizim gibi bütün ilgisini evin&#160;kapısına yoğunlaştırdı. Çok beklemedik, evin&#160;kapısı açıldı. Küçük bir topluluk gözümüze&#160;çarptı önce. Sanki birbirlerine yapışmışlar&#160;gibi yürüyen birkaç kişi. Öndekiler&#160;merdivenlerden inmeye başlayınca manzara&#160;belirginleştik. Üç kişiydiler, ellerinin&#160;üzerinde bir şey taşıyorlardı. Merdiven&#160;gölgede kaldığı için hâlâ tam olarak seçemi-yorduk.</span></p>
<p><span style="font-weight:bold;">&quot;Bu da ne?&quot; Daha iyi göreceğim diye burnunu neredeyse arabasının ön camına&#160;yapıştıracaktı Ali. &quot;Halıya benziyor...</span></p>
<p><span style="font-weight:bold;">Ya da rulo haline getirilmiş uzunca bir kumaş parçasına ama gecenin bir yansı bu&#160;kadar insan bir halıyı nereye&#160;götürüyorlardı? Minibüsün sürücüsü, şu kızıl&#160;saçlı gencin tedirgin haline ne diyecektik?</span></p>
<p><span style="font-weight:bold;">&quot;Halıya sarmışlar galiba adamı?&quot; Eli kendiliğinden silahına uzanmıştı Ali'nin.</span></p>
<p><span style="font-weight:bold;">&quot;Ne derseniz Başkomiserim, alalım mı artık şunları?&quot;</span></p>
<p><span style="font-weight:bold;">&quot;Daha değil... Emin olmamız lazım. Eğer suçüstü yapacaksak sonuna kadar&#160;beklemeliyiz...&quot;</span></p>
<p><span style="font-weight:bold;">Evden çıkanlar aşağıya inmişlerdi. Küçük Ayasofya Camii'ni aydınlatmak için&#160;yerleştirilen lambaların ışığında artık daha&#160;iyi görebiliyorduk onları. Yükü taşıyan üç&#160;kişiydi; en önde yürüyen Namık'ı belirledik&#160;önce, arkasındaki sağlam yapılı iki kişiyi&#160;hiç görmemiştik. Geçen ziyaretimizde&#160;dernekte bulunmayan üyelerden olmalıydılar.&#160;Belki de derneğe üye bile değillerdi, sadece&#160;cinayet işlerinde olaya dahil oluyorlardı.</span></p>
<p><span style="font-weight:bold;">&quot;Kapının önünde biri daha var,&quot; diye fısıldadı Ali. &quot;Aşağıya inmedi. Tam&#160;seçemiyorum, bir kadın galiba.&quot;</span></p>
<p><span style="font-weight:bold;">Leyla Barkın mıydı? O kadar uğraşmama rağmen kim olduğunu anlayamadım.</span></p>
<p><span style="font-weight:bold;">Arkadaşlarının indiğini gören kızıl saçlı, arkaya geçip minibüsün kapısını&#160;açmıştı bile. Elbirliğiyle gizemli yüklerini&#160;minibüsün içine uzattılar, işleri bitince de</span></p>
</body>
</html>