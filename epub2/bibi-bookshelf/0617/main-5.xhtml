<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Aktörlere taş çıkartacak bir ustalıkla söyledi repliğini yardımcım.</span></p>
<p><span style="font-weight:bold;">&quot;Yazışmalar yetişirse öğleye kadar geliriz, dedi Alvin...&quot;</span></p>
<p><span style="font-weight:bold;">Alnımı kırıştırarak, güya hatırlamaya çalıştım.</span></p>
<p><span style="font-weight:bold;">&quot;Alvin şu Yahudi olan mı?&quot;</span></p>
<p><span style="font-weight:bold;">Sanki gerçekten öyle biri varmış, sanki ondan gerçekten hoşlanmıyormuş gibi yüzünü&#160;buruşturdu bizim artist.</span></p>
<p><span style="font-weight:bold;">&quot;Evet Başkomiserim, hani sizinle tartışan şu kıvırcık saçlı herif... Kızıl sakalları&#160;olan...&quot; Çok merak ediyormuş gibi çenesini&#160;kaşıyarak sordu. &quot;CIA'den değil mi o?&quot;</span></p>
<p><span style="font-weight:bold;">&quot;Nerden bileyim Ali, belki de daha gizli bir yerdendir... İçimizde cirit atıyor&#160;herifler. Ama boktan bir herif olduğu&#160;belli...&quot;</span></p>
<p><span style="font-weight:bold;">Göz ucuyla Ömer'e baktım, derin bir kaygıyla dinliyordu bizi. Fakat yüzündeki&#160;kuşku hâlâ silinmemişti. Doğruyu mu&#160;söylüyorduk, yoksa onu kandırmaya mı&#160;çalışıyorduk? Bildiklerini bizimle&#160;paylaşmalı mıydı, yoksa suskunluğunu&#160;koruyarak başına gelecekleri cesurca&#160;göğüslemeli miydi? Onu ikna etmek için biraz&#160;daha çabalamamız gerekiyordu anlaşılan.&#160;Hayali Alvin'e çatmayı sürdürdüm.</span></p>
<p><span style="font-weight:bold;">&quot;Herif utanmadan bir de kendi ülkemizde emir vermeye kalktı.&quot;</span></p>
<p><span style="font-weight:bold;">&quot;Adamlar kendilerini dünyanın efendisi sanıyorlar Başkomiserim... Gerçi ağzının&#160;payını verdiniz şerefsizin ama...&quot; Durdu,&#160;eliyle bir kez daha vurdu başına Ömer'in.&#160;&quot;Böyle salaklar için riske girdiğinize değer&#160;mi, ondan da emin değilim. Belki de ilk&#160;istediklerinde teslim edecektik, olup&#160;bitecekti.&quot;</span></p>
<p><span style="font-weight:bold;">Delikanlının gözlerindeki korku dehşete dönüşüyor, davranışlarında paniğe kapılmak&#160;üzere olan birinin telaşı seziliyordu.</span></p>
<p><span style="font-weight:bold;">&quot;Amerikalılar mı?&quot; Sesi hastalıklı biri gibi cılız çıkmıştı. &quot;Beni Amerikalılara mı&#160;vereceksiniz?&quot;</span></p>
<p><span style="font-weight:bold;">&quot;Sen Fransızları mı tercih ederdin?&quot; Hayır, artık rol yapmıyor, düpedüz&#160;eğleniyordu Ali. &quot;Başka ne yapabiliriz&#160;oğlum? Öldürdüğün adam Amerikalı. Üstelik&#160;bizim toprakla rımızda değil, Afganistan'da&#160;kesmişsin adamın gırtlağını. Hani bu haltı&#160;İstanbul'da işlemiş olsaydın, sana bir kıyak&#160;yapardık belki...&quot; Önemli bir konuyu&#160;hatırlamış gibi bana döndü. &quot;Sahi bunu&#160;Afganistan'a mı götürecekler Başkomiserim?&quot;</span></p>
<p><span style="font-weight:bold;">&quot;Bilmiyorum,&quot; dedim önemsemez görünerek. &quot;Götürebilirler tabii. Tatbikat yaptırmak&#160;için...&quot;</span></p>
<p><span style="font-weight:bold;">&quot;Ya da kurşuna dizmek için,&quot; diye neşeyle şakıdı Ali. Dehşet içinde öylece kalakalmış&#160;Ömer'e döndü. &quot;Niye ters ters bakıyorsun...&#160;Yanlış mı söylüyorum. Amerika'da seni idam&#160;etmeleri zor... İnsan hakları, demokrasi&#160;filan ama Afganistan'da üç gün içinde&#160;yargılayıp dikerler direğin dibine...&quot;</span></p>
<p><span style="font-weight:bold;">&quot;Onu ben öldürmedim.&quot; Can havliyle bağrıyordu delikanlı. Gözleri iri iri&#160;açılmış, seyrek sakalı titremeye başlamıştı.&#160;&quot;Müslümanlar kimseyi öldürmez.&quot;</span></p>
<p><span style="font-weight:bold;">&quot;Tabii tabii, kafirlere karşı cihad ne oluyor?&quot;</span></p>
<p><span style="font-weight:bold;">&quot;Anlamıyorsunuz... Kuran ı Kerim'de bile yeri var...&quot; İkimizin de ilgiyle baktığını</span></p>
<p><span style="font-weight:bold;">görünce sesini alçaltıp açıklamaya girişti. &quot;Maide Suresi'nde der ki:&#160;&#160;&#160;&#160;'Her kim ki bir</span></p>
<p><span style="font-weight:bold;">kişiyi öldürür, bütün insanları öldürmüş gibi olur. Her kim ki bir kişinin hayatını&#160;kurtarır, bütün insanlığın hayatını&#160;kurtarmış gibi olur.' O sebepten ben kimseyi&#160;öldüremem...&quot;</span></p>
<p><span style="font-weight:bold;">&quot;Peki niye gittin Afganistan'a?&quot; diye yapıştırdı soruyu Ali. &quot;Turistik gezi için&#160;mi? Bildiğim kadarıyla o kadar ilginç yerler&#160;yok o yoksul ülkede.&quot;</span></p>
<p><span style="font-weight:bold;">&quot;Anlamak için gittim... Öğrenmek, görmek için...&quot;</span></p>
<p><span style="font-weight:bold;">Yeniden alaycı tavrını takındı Ali.</span></p>
<p><span style="font-weight:bold;">&quot;Tabii tabii, tıp eğitimi için çok yararlı üniversiteler var Afganistan'da...&quot;&#160;Ansızın ciddileşti. &quot;Sen bilirsin Ömer&#160;Efendi. Madem yalanlarını sürdüreceksin,&#160;artık ABD Konsolosluğumdan Alvin'e&#160;anlatırsın bunları.&quot;</span></p>
<p><span style="font-weight:bold;">Genç zanlımız yardım dileyen gözlerini bana çevirdi.</span></p>
<p><span style="font-weight:bold;">&quot;İnanın Başkomiserim, o Amerikalıyı ben öldürmedim.&quot;</span></p>
<p><span style="font-weight:bold;">Onun durumuna üzülen anlayışlı bir dost, bir aile büyüğü gibi şefkatli bir sesle&#160;konuşmaya çalıştım.</span></p>
<p><span style="font-weight:bold;">&quot;inkâr etmen faydasız Ömer...</span></p>
<p><span style="font-weight:bold;">Amerikalılar tam iki yıldır peşindeler... Hapisteyken bile izletmişler seni. İki yıl&#160;önce seni istememelerinin nedeni, örgüt&#160;bağlantılarını saptamak içinmiş... Bize&#160;söylemediler ama hakkında epeyce de bilgi&#160;toplamışlar. Tarikat arkadaşların,&#160;kardeşlerin, tabii nişanlın Efsun...&quot;</span></p>
<p><span style="font-weight:bold;">Oturduğu yerde irkilerek, adeta dehşet içinde mırıldandı.</span></p>
<p><span style="font-weight:bold;">&quot;Efsun mu? Onun hiçbir ilgisi yok ki bu işlerle...&quot; ilk kez gözlerinde çaresizlik&#160;okunuyordu. &quot;Efsun'un hiçbir ilgisi yok. Ben&#160;onun sayesinde kurtuldum...&quot;</span></p>
<p><span style="font-weight:bold;">Sustu... Yaptığı yanlışı anlamıştı ama artık çok geçti.</span></p>
<p><span style="font-weight:bold;">&quot;Kurtuldun,&quot; diye yineledi Ali, ellerini masanın üzerine koyarak. &quot;Anlat bakalım Ömer&#160;Efendi, neden, kimden kurtuldun?&quot;</span></p>
<p><span style="font-weight:bold;">&quot;Kimseden... Yani Efsun beni çekip çevirdi, adam etti demek istedim.&quot;</span></p>
<p><span style="font-weight:bold;">&quot;Yalan söyleme!&quot; diye azarladı Ali. &quot;Bir de Müslümanım diyorsun.&quot;</span></p>
<p><span style="font-weight:bold;">&quot;Müslümanım elhamdülillah, ama ben kimseyi öldürmedim... Ne Mukadder Amca'yı,&#160;ne de o Amerikalı binbaşıyı.&quot;</span></p>
<p><span style="font-weight:bold;">Bu sözler etkilemedi bizimkini, Ömer'in yakasına yapışmaya hazırlanıyordu ki, &quot;Bırak&#160;Ali,&quot; diye durdurdum onu. &quot;Bırak, mademki&#160;yardımımızı istemiyor, yapacak bir şey&#160;yok...&quot; Kalkacakmış gibi hareketlendim. Ömer&#160;göz çukurlarına kaçmış kara gözlerini yüzüme&#160;dikmiş, endişeyle izliyordu her bir&#160;hareketimi. &quot;O zaman Allah yardımcın olsun&#160;Ömer...&quot; diyerek doğruldum. Ne yapacağını&#160;kestiremeyen yardımcıma dönerek kesin emrimi&#160;verdim. &quot;Onu aldığın nezarethaneye geri&#160;götür. Ahilerinin yanına...&quot;</span></p>
<p><span style="font-weight:bold;">Korkuyla bize bakan Ömer'in koluna yapışmadan önce güya önemli bir meseleyi&#160;hatırlattı Ali.</span></p>
<p><span style="font-weight:bold;">&quot;Alvin tek başına kalmasını istemişti Başkomiserim. Kimseyle görüşmesin diye sıkı&#160;sıkıya uyardı.&quot;</span></p>
<p><span style="font-weight:bold;">Çok sinirlenmiş gibi yaptım.</span></p>
<p><span style="font-weight:bold;">&quot;O kadar da değil, bıraksınlar da zanlıyı nerede tutacağımıza biz karar verelim&#160;artık.&quot;</span></p>
<p><span style="font-weight:bold;">Mahcup olmuş gibi başını öne eğdi yardımcım.</span></p>
<p><span style="font-weight:bold;">&quot;Haklısınız Başkomiserim, tamam, ahilerinin yanına götürürüm...&quot; Tedirginlik&#160;içinde kıvranan zavallı delikanlının koluna&#160;yapışarak kaldırmaya çalıştı. &quot;Hadi bakalım&#160;Ömer Efendi, gidiyoruz.&quot;</span></p>
<p><span style="font-weight:bold;">&quot;Bir dakika, bir dakika durun,&quot; diye seslendi tuzağımıza düşen delikanlı.&#160;&quot;Başkomiserim lütfen...&quot;</span></p>
<p><span style="font-weight:bold;">&quot;Bak Ömer, bizi oyalayacaksan...&quot;</span></p>
<p><span style="font-weight:bold;">Işığın yaktığı gözlerini yine açtı kapadı.</span></p>
<p><span style="font-weight:bold;">&quot;Sizi oyalamayacağım Başkomiserim, lütfen oturun.&quot;</span></p>
<p><span style="font-weight:bold;">Oturmadım, inanmayan bakışlarla onu süzmeye devam ettim.</span></p>
<p><span style="font-weight:bold;">&quot;Size anlatırsam*,&quot; diye pazarlığa girişti. &quot;Hepsini anlatırsam bana yardım&#160;eder misiniz?&quot;</span></p>
<p><span style="font-weight:bold;">Şaşırmış gibi baktım yüzüne.</span></p>
<p><span style="font-weight:bold;">&quot;Hepsini anlatırsan... Yani bizden bir şeyler saklıyordun?&quot;</span></p>
<p><span style="font-weight:bold;">Gülümsemeyle özür dileme arasa, bir anlam belirdi gözlerinde.</span></p>
<p><span style="font-weight:bold;">&quot;Ben kimseyi öldürmedim Başkomiserim, ama Afganistan'a gittim... Tamam, korktuğum için&#160;inkâr ettim. Size yalan söyledim... Ama&#160;Amerikalılar da yalan söylüyor, ben ne El&#160;Kaide üyesiyim, ne de Taliban... Evet, olmak&#160;istedim... İslamiyet için...&quot; Ali'ye bakarak&#160;sürdürdü. &quot;Allah' ın kitabo.no. yanlış&#160;anladığım için silaha sarılmak istedim.</span></p>
<p><span style="font-weight:bold;">Çünkü Maide Suresi'nin 35. Âyetinde şöyle der:&#160;&#160;&#160;&#160;'Ey inananlar, Allah'tan korkun, O'na</span></p>
<p><span style="font-weight:bold;">yaklaşmaya yol arayın ve O'nun yolunda cihad edin ki, kurtuluşa eresiniz.' Bu ayeti&#160;hakkıyla yorumlayama- dım. Cahildim,&#160;sapkınlığa düştüm. Fakat Cenab-ı Allah&#160;öfkemi söndürdü, merhametimi uyandırdı,&#160;ellerimi bağladı. Şükür ki kimseyi&#160;öldürmedim. &quot;</span></p>
<p><span style="font-weight:bold;">&quot;Dur, dur,&quot; dedim kalktığım iskemleye yeniden çökerken. &quot;Acele etme... Başından&#160;anlat... Ama hepsini, en küçük ayrıntısına&#160;kadar her şeyi bilmek istiyorum.&quot;&#160;Işaretparmağımı ona doğru uzattım. &quot;Eğer&#160;yalan söylüyorsan...&quot;</span></p>
<p><span style="font-weight:bold;">Ardı ardına yutkundu yine...</span></p>
<p><span style="font-weight:bold;">&quot;Yok, yalan söylemiyorum... Artık yalan yok...&quot;</span></p>
<p><span style="font-weight:bold;">Boğazı kurumuştu, güçlükle konuşabiliyordu.</span></p>
<p><span style="font-weight:bold;">Önümdeki plastik şişeden plastik bardağa su doldurup uzattım.</span></p>
<p><span style="font-weight:bold;">&quot;Sağ olun Başkomiserim...</span></p>
<p><span style="font-weight:bold;">Bir dikişte bitirdi saydam bardaktaki suyu...</span></p>
<p><span style="font-weight:bold;">&quot;Biraz daha ister misin?&quot;</span></p>
<p><span style="font-weight:bold;">&quot;Yok,&quot; dedi bardağı masaya bırakırken. &quot;Allah sizden razı olsun.&quot;</span></p>
<p><span style="font-weight:bold;">&quot;Allah'ın zalim kulu olmaktansa, mazlum kulu ol. &quot;</span></p>
<p><span style="font-weight:bold;">&quot;Allah'ın resulü, dünyanın nuru Hazreti Muhammed, veda hutbesinde, 'Ne zulüm ediniz,&#160;ne de zulme boyun eğiniz,' buyurmuşlardı.&quot;</span></p>
<p><span style="font-weight:bold;">Konuşurken kömür karası gözleri nemleniyor, seyrek sakalı heyecanla&#160;titriyordu. Ali ise kollarını göğsünde&#160;kavuşturmuş, kayıtsızca dinliyordu genç&#160;zanlımızın ağzından dökülen sözcükleri.&#160;Yorulduğundan mı, yoksa sıkıldığından mı&#160;bilinmez, artık ayakta dikilmeyi bırakmış,&#160;sol tarafımdaki iskemleye çökmüştü ama&#160;gözleri yırtıcı bir kuş gibi hâlâ zanlımızın&#160;üzerindeydi. Kendisinden hiç hoşlanmadığını&#160;artık iyice anladığından olsa gerek, Ömer de&#160;yardımcıma değil, bana bakarak anlatıyordu.&#160;&quot;Oysa dünyada zulüm kol geziyordu&#160;Başkomiserim. Bosna'da, Afganistan'da,</span></p>
<p><span style="font-weight:bold;">Irak'ta Müslüman kanı akıtılıyordu.&quot;</span></p>
<p><span style="font-weight:bold;">&quot;Bunları biliyoruz,&quot; diye söylendi Ali kavuşturduğu kollarım çözerek. &quot;Sen&#160;Afganistan'a niye gittiğini anlat...&quot;</span></p>
<p><span style="font-weight:bold;">&quot;Anlatacağım... Ama bunlar bilinmeden...&quot;</span></p>
<p><span style="font-weight:bold;">Bizim sergerde, Ömer'i tersleyecekti ki. . .</span></p>
<p><span style="font-weight:bold;">&quot;Tamam Ali,&quot; diyerek durdurdum onu.</span></p>
<p><span style="font-weight:bold;">&quot;Bırak anlatsın...&quot;</span></p>
<p><span style="font-weight:bold;">Yardımcımın suratı asıldı ama çıkışı işe yaramıştı.</span></p>
<p><span style="font-weight:bold;">&quot;Sizden saklayacak değilim,&quot; diyerek lafı hemen kendine getirdi Ömer. &quot;Ben tarikatın&#160;içinde büyüdüm. Babam, Kud- dusi Zenbar&#160;Hoca'ya bağlıydı. Hocayı hiç görmedim... Ben&#160;çocukken hakkın rahmetine kavuşmuş ama&#160;babamın üzerindeki tesiri hep sürdü. Beş&#160;oğlunu da İslam'ın gereklerine göre büyüttü,&#160;bizim iyi birer Müslüman olmamız için&#160;elinden geleni yaptı. Kuran'ı, namazı, orucu&#160;bize sevdirdi. Ramazan'da ya Süleymaniye'ye&#160;götürürdü bizi, ya Sultanahmet Camii'ne ya&#160;da Eyüp Sultan'a. En iyi vaizler neredeyse&#160;onlardan öğrenmemizi isterdi. Kendisi de iyi&#160;bir Müslümandı. Dinimizin bütün şartlarına&#160;uyardı. Ama dünyada Müslümanlar acı&#160;çekerken, İslam'ın beş şartını, imanın altı&#160;şartını yerine getirmek, geceyarılarına&#160;kadar süren zikirlere katılmak yeterli&#160;miydi? işte bu mesele aklımı karıştırıyordu.&#160;Din kardeşlerimiz inançlarından ötürü&#160;öldürülürken bizim sadece namazımızı kılıp&#160;orucumuzu tutmakla, öteki ibadetleri yerine&#160;getirmekle yetinmemiz doğru muydu? Bu&#160;düşünce, bir kor gibi yakmaya başlamıştı&#160;beynimi. Üniversitede, babası tıpkı benimki&#160;gibi tarikattan olan Maksut'la karşılaştım.&#160;Maksut benden iki sınıf üstteydi. O da&#160;inanmış bir Müslümandı ama hem benim&#160;babamdan, hem de kendi babasından oldukça&#160;farklı fikirlere sahipti. Babam gibi sessiz,&#160;sakin, kendi halinde biri değildi. Dünyayı&#160;ancak İslamiyet'in kurtaracağına inanıyordu.</span></p>
<p><span style="font-weight:bold;">Ama bunun için Müslümanların cihada kalkışması gerektiğini savunuyordu. 'Eğer&#160;biz cihadı gerçekleştirmezsek, kâfirler&#160;İslamiyet'i yeryüzünden silecek,' diyordu.&#160;Amerika'da, Hris- tiyanlarla Yahudilerin&#160;birleşerek İslamiyet'e savaş açtıklarını&#160;söylüyordu. Hiç unutmam, bir cuma namazından&#160;sonra Sü- leymaniye Camii'nin içinde,</span></p>
<p><span style="font-weight:bold;">Kuran'ın mübarek ayetleriyle güzelleşen duvarların arasında oturuyorduk. Maksut o&#160;muhteşem mabedin kubbesini işaret ederek&#160;söylendi:</span></p>
<p><span style="font-weight:bold;">'Ecdadımız vazifesini yerine getirdi. Dünyaya İslamiyet'i kabul ettirdi, insanlığa&#160;ölümsüz eserler bıraktı. Ama biz şimdi bu&#160;ilahi yapılara gizlenip sessizce ibadet&#160;etmekle yetiniyoruz. Oysa en büyük ibadet,&#160;zulme karşı direnmektir.'</span></p>
<p><span style="font-weight:bold;">Ona hemen âlemlerin efendisi Hazreti Muhammed'in zikrettiği sözleri hatırlattım.</span></p>
<p><span style="font-weight:bold;">'Öyle diyorsun da Peygamber Efendimiz,</span></p>
<p><span style="font-weight:bold;">'Ne zulüm ediniz, ne de zulme boyun eğiniz,' diye uyarıyor.'</span></p>
<p><span style="font-weight:bold;">Eğilip gözlerimin içine baktı.</span></p>
<p><span style="font-weight:bold;">'Ben de onu söylüyorum. Ben de Resulullah sallallâhu aleyhi ve sellem efendimizin&#160;buyurduğu üzre zulme boyun eğmeyelim,&#160;diyorum. Zulme karşı dövüşmek zulüm&#160;değildir.'</span></p>
<p><span style="font-weight:bold;">O böyle deyince yine Maide Suresi'nde yer alan 32. ayeti kerimedeki sözleri dile&#160;getirdim.</span></p>
<p><span style="font-weight:bold;">'Ama yüce kitabımız Kuran-ı Kerim'de buyruluyor ki, 'Her kim ki bir kişiyi&#160;öldürür, bütün insanları öldürmüş gibi olur.&#160;Her kim ki bir kişinin hayatını kurtarır,&#160;bütün insanlığın hayatını kurtarmış gibi&#160;olur.'</span></p>
<p><span style="font-weight:bold;">Bu sözlerimi duyunca gözlerinden küçümseyen bir ışık geçti.</span></p>
<p><span style="font-weight:bold;">'Eksik biliyorsun kardeşim, o ayetin tamamı öyle değildir,&quot; diyerek önce&#160;Arapçasını, ardından da Türkçe mealini&#160;okudu.</span></p>
<p><span style="font-weight:bold;">'Bunun içindir ki, Israiloğulları'na:</span></p>
<p><span style="font-weight:bold;">'Kim, bir cana kıymayan veya yeryüzünde bozgunculuk çıkarmayan bir nefsi öldürür,&#160;bütün insanları öldürmüş gibi olur. Kim de&#160;bir nefsin yaşamasına sebep olur, bütün&#160;insanları yaşatmış gibi olur,' hükmünü&#160;yazdık. Şüphesiz ki onlara peygamberlerimiz&#160;açık delillerle geldiler. Yine de bundan&#160;sonra onların birçoğu yeryüzünde aşırı&#160;gitmektedirler.'</span></p>
<p><span style="font-weight:bold;">Maksut bunları söyleyince şaşırdım. Sözleri doğruyu mu yansıtıyordu, yoksa beni&#160;yanıltmaya mı çalışıyordu? Yüzümdeki kuşkuyu&#160;görünce, 'Eve gidince yüce kitabımızı aç ve&#160;oku,' dedi kendine güvenen bir tavırla.&#160;'Arapça bilmiyorsan, git bilen hocalara sor.&#160;Onlar da sözlerimi tasdik edeceklerdir. Ama&#160;mademki Maide Suresi'nden söz açıldı. Aynı&#160;suredeki bir sonraki ayette, şöyle der:&#160;'Allah ve Resulüne karşı savaşan ve&#160;yeryüzünde fesat çıkarmaya çalışanların&#160;cezası, ancak öldürülmeleri veya asılmaları&#160;yahut ayak ve ellerinin çaprazlama kesilmesi&#160;ya da yeryüzünde başka bir yere sürgün&#160;edilmeleridir. Bu dünya onlar için bir&#160;zillettir. Ahirette ise onlar için büyük bir&#160;azap vardır.'</span></p>
<p><span style="font-weight:bold;">Söylediği ayeti bilmiyordum, daha beteri, Kuran-ı Kerim'de yazılanlar hakkında tam bir&#160;cahil olduğumu anlıyordum. Ama bozuntuya&#160;vermedim.</span></p>
<p><span style="font-weight:bold;">'Tamam, yüce kitabımızı tekrar okuyacağım, sonra konuşuruz.'</span></p>
<p><span style="font-weight:bold;">Koşarcasına gittim eve. Kuran'ın Türkçe mealini açıp okudum. Birebir Maksut'un&#160;söylediklerini yazıyordu. Zaten sorularla&#160;dolu olan aklım iyice karışmıştı. Maksut'la&#160;Yavuz Sultan Selim Camii'nin arkasındaki&#160;bahçede buluştuk. Ona haklı olduğunu&#160;söyledim. Hiç böbürlenmedi, son derece&#160;mütevazı bir tavırla şunları söyledi:</span></p>
<p><span style="font-weight:bold;">'Haklı olan ben değilim, Allahü Teala ve onun Resulü peygamber efendimizdir. Onlara&#160;layık kullar olabilirsek, ne mutlu bize.'</span></p>
<p><span style="font-weight:bold;">Yavuz Sultan Selim Han'ın türbesinin önünde konuşuyorduk.</span></p>
<p><span style="font-weight:bold;">'Onlara nasıl layık olabiliriz?' diye sordum. 'Gerektiği gibi iyi kullar nasıl&#160;olabiliriz?'</span></p>
<p><span style="font-weight:bold;">Gözleri çakmak çakmak olmuştu.</span></p>
<p><span style="font-weight:bold;">'Zulme boyun eğmeyerek,&quot; diye mırıldandı. &quot;Zulüm altındaki kardeşlerimizi kurtararak.&#160;Çünkü bir insan hayatını kurtaran bütün&#160;insanlığı kurtarmış gibi olur.'</span></p>
<p><span style="font-weight:bold;">Peygamber efendimizin sözlerinin böyle yorumlanmasının daha doğru olduğuna inandım.&#160;Demek ki Kuran-ı Kerim'i de böyle anlamak&#160;gerekiyormuş diye düşündüm. O günden sonra</span></p>
<p><span style="font-weight:bold;">Maksut'un sözlerini daha çok dikkate aldım. Bir gün bizim Eğrikapı'daki evde&#160;oturuyorduk. Eliyle surların ötesini&#160;göstererek sordu.</span></p>
<p><span style="font-weight:bold;">'Sahabelerin türbelerini ziyaret ettin mi? '</span></p>
<p><span style="font-weight:bold;">Ne yalan söyleyeyim, etmemiştim. O türbelerde yatan muhterem kişilerin sahabe,&#160;yani peygamber efendimizi tanıma şerefine&#160;nail olmuş kişiler olduğunu biliyordum ama&#160;ne isimleri, ne de kim oldukları hakkında&#160;fikrim vardı.</span></p>
<p><span style="font-weight:bold;">'Onları ziyaret etmelisin,' diye fısıldadı. &quot;Bilhassa da Ebu Eyyüp El Ensari&#160;Hazretleri ile Ebu Şeybe El Hudri&#160;Hazretlerinin türbelerini. Onlar peygamber&#160;efendimizin buyruğuna uyarak, İslamiyet'i&#160;insanlığa mal etmek için buralara kadar at&#160;sürdüler. Ve İslamiyet için gözlerini bile&#160;kırpmadan, ülkelerinden binlerce kilometre&#160;uzakta can verdiler. Onların türbelerini&#160;ziyaret et. Yüreğini, inancın ve cesaretin&#160;ilahi ırmağında yıka.'</span></p>
<p><span style="font-weight:bold;">Dediğini yaptım, iki sahabenin de türbesine gittim. Maksut'un dediği gibi ruhum&#160;cesaretle, güzel duygularla doldu. Artık&#160;Maksut'la nerdeyse her gün görüşmeye&#160;başlamıştım. Sözleri her geçen gün daha çok&#160;etkiliyordu beni. Maksut benim için bir tür&#160;şeyh, bir tür yol gösterici olmuştu. Artık&#160;yaptığımız ibadetlerin yeterli olmadığına&#160;inanıyordum. Aldığımız abdest, kıldığımız&#160;namaz, tuttuğumuz oruç, getirdiğimiz kelime-i şehadet, okuduğumuz ayet ancak Müslüman&#160;kardeşlerimiz için cihada kalktığımızda&#160;anlamlı olacaktı. Bu sebeple Maksut'un&#160;Afganistan'a gidelim önerisini sevinçle&#160;kabul ettim.&quot;</span></p>
<p><span style="font-weight:bold;">Ömer'in ne kadar samimi olduğunu anlamak için sözünü kestim.</span></p>
<p><span style="font-weight:bold;">&quot;Afganistan'da savaşan Taliban güçlerine sağlık hizmeti mi verecektiniz?&quot;</span></p>
<p><span style="font-weight:bold;">Tuzak bir soruydu, Ömer evet derse, -ki kolayca bunu söyleyebilirdi, çünkü tıp&#160;fakültesinde öğrenciydi- içtenliğinden kuşku&#160;duyacaktım, yapmadı.</span></p>
<p><span style="font-weight:bold;">&quot;Hayır, biz Müslüman kardeşlerimize şifa vermeye değil, şeytanın şer güçleriyle&#160;savaşmak için gittik Afganistan'a. Zaten tıp&#160;fakültesini de yarıda bırakmıştım. Tek tek&#160;insanları sağlığa kavuşturmak yerine,&#160;inançlı insanlığı kurtarmak gibi bir idealim&#160;vardı artık benim.&quot;</span></p>
<p><span style="font-weight:bold;">Yok, bu çocuk sözlerinde samimiydi ama deminden beri anlatılanları hoşnutsuz bir&#160;suratla dinleyen yardımcım, &quot;Yani bu Maksut&#160;denen eleman seni kandırmış,&quot; diye kendi&#160;yorumunu yaptı. &quot;Seni ve senin gibi&#160;cahilleri kandırarak teröre alet etmiş.&quot;</span></p>
<p><span style="font-weight:bold;">Anlaşılamamanm verdiği çaresizlikle başını salladı Ömer.</span></p>
<p><span style="font-weight:bold;">&quot;O beni kandırmadı. Ne beni, ne de başka bir inançlı kardeşimizi. Maksut kendi&#160;yapmayacağı hiçbir eylemi bize öner- medi.&#160;Kendi katılmayacağı hiçbir cihada bizi&#160;çağırmadı.&quot;</span></p>
<p><span style="font-weight:bold;">Benim aklım Maksut'un akıbetine takılmıştı.</span></p>
<p><span style="font-weight:bold;">&quot;Nerede şimdi bu Maksut?&quot;</span></p>
<p><span style="font-weight:bold;">Acı bir ifade belirdi yüzünde.</span></p>
<p><span style="font-weight:bold;">&quot;Öldü... Benim ardımdan o da ayrılmış mağaradan. Kabil'deki direnişçilerin arasına&#160;katılmış. Kabil'in anacadde- 1erinden&#160;birinde bedenine yirmi kilo dinamit bağlayıp&#160;yoldan geçmekte olan askeri konvoyun içine&#160;dalmış. Parçalanarak ölmüş. Ama inancı hep&#160;sağlam kaldı.&quot;</span></p>
<p><span style="font-weight:bold;">&quot;Bakıyorum da yaptıklarını onaylar gibi bir halin var,&quot; diye soktu lafı Ali. &quot;Onunla&#160;beraber kaç kişi yaşamını yitirdi?&quot;</span></p>
<p><span style="font-weight:bold;">Yüzü gölgelendi Ömer'in.</span></p>
<p><span style="font-weight:bold;">&quot;Otuz dokuz kişi... Otuz dokuz kişi öldü.&quot;</span></p>
<p><span style="font-weight:bold;">&quot;Kaçı askerdi bunların?&quot;</span></p>
<p><span style="font-weight:bold;">Bakışlarını kaçırdı Ömer.</span></p>
<p><span style="font-weight:bold;">&quot;Bilmiyorum... Evet siviller de varmış ölenlerin arasında... Bence de yaptığı&#160;yanlıştı ama Maksut bunun doğru olduğuna&#160;inanıyordu. O yüzden, inancı uğruna, hak&#160;bildiği şeyi yaparak huzur içinde öldü.&quot;</span></p>
<p><span style="font-weight:bold;">Sesi titremeye başlamıştı, geçmişi hatırlamak onu etkilemişti. Bizim uyanık Ali&#160;bu durumdan yararlanmak istedi.</span></p>
<p><span style="font-weight:bold;">&quot;Huzur içinde öldüğünü nereden biliyorsun? Yanında miydin?&quot;</span></p>
<p><span style="font-weight:bold;">Yanıtlamadan önce dalgınlaştı Ömer.</span></p>
<p><span style="font-weight:bold;">Hayır, hatırlamaya çalışmıyor, sanki o günleri yeniden yaşıyordu. Sanırım&#160;yaşadıkları hiç de kolay hazmedilir olaylar&#160;değildi.</span></p>
<p><span style="font-weight:bold;">&quot;Yanında değildim,&quot; diye açıkladı sonunda. &quot;Ülkeye dönmüştüm.&quot; Gözlerini&#160;yardımcıma dikerek üzerine basa basa&#160;açıkladı. &quot;Maksut öldüğünde ben Türkiye'de&#160;hapisteydim.&quot;</span></p>
<p><span style="font-weight:bold;">Yalan söyleyemeyecek kadar duygusallaşmıştı.</span></p>
<p><span style="font-weight:bold;">&quot;Neden döndün Afganistan'dan?&quot; diye araya girdim. &quot;Umduğunu bulamadığın için mi?&quot;</span></p>
<p><span style="font-weight:bold;">&quot;Bilmiyorum,&quot; dedi başını hafifçe öne eğerek. &quot;Oradan dönerken korktuğumu&#160;sanıyordum. Yeterince cesur olmadığımı&#160;düşünüyordum. Kendimden utanıyordum...&quot;</span></p>
<p><span style="font-weight:bold;">Sustu... Sanki bizi unutmuş, içten içe kendisiyle hesapla- şıyor gibiydi.</span></p>
<p><span style="font-weight:bold;">&quot;Ya sonra?&quot;</span></p>
<p><span style="font-weight:bold;">Başını kaldırdı, gözkapaklarını usulca kırptı.</span></p>
<p><span style="font-weight:bold;">&quot;Sonra... Sonra Efsun*la karşılaştım...&quot;</span></p>
<p><span style="font-weight:bold;">Efsun'un insanın içine işleyen koyu mavi gözlerini hatırladım.</span></p>
<p><span style="font-weight:bold;">&quot;Afganistan'dan dönünce mi karşılaştın Efsun'la? Yani önceden tanımıyor muydun?&quot;</span></p>
<p><span style="font-weight:bold;">&quot;Birkaç kez görmüşlüğüm vardı. Ama Afganistan'dan- dönünce yakınlaştık. Daha&#160;doğrusu, ben hapisten çıkınca. O günlerde&#160;içe kapanık biri olup çıkmıştım. Okula bile&#160;gitmiyor, bizim Çarşamba'daki kasap&#160;dükkânında vakit geçiriyordum. Bir gün Efsun&#160;dükkâna geldi, et almak için. Okuldan&#160;dönüyormuş, elinde kitaplar vardı. Ibn-i&#160;Arabi'nin Füsus'ul Hikem adlı eserini&#160;görünce dayanamayıp sordum:</span></p>
<p><span style="font-weight:bold;">'O elindeki, Resûlullah'ın buyruğuyla yazılan kitap mıdır?'</span></p>
<p><span style="font-weight:bold;">Gülümseyerek başını salladı.</span></p>
<p><span style="font-weight:bold;">'Evet, İbn-i Arabi hazretleri öyle söyler. Bir gece rüyasında, peygamber&#160;efendimiz ona görünmüş ve demiş ki, 'Ey&#160;Arabi'nin oğlu, bildiğin hakikatleri halka&#160;açıkla.' Ibn-i Arabi hazretleri de onun&#160;üzerine bu kitabı yazarak sırlarını&#160;insanlarla paylaşmayı seçmiş. Okumak&#160;isterseniz, bırakabilirim.'</span></p>
<p><span style="font-weight:bold;">Kitabı aldım, okumayı denedim ama birinin şerh etmesi lazımdı. Efsun'dan rica ettim, o&#160;da sağ olsun kabul etti. Böylece görüşmeye&#160;başladık. Sonra da Allah'ın dediği oldu,&#160;birbirimizi sevdik, nişanlandık.&quot;</span></p>
<p><span style="font-weight:bold;">&quot;Efsun'un sayesinde kurtuldum dedin...&quot; diye hatırlattım. &quot;Efsun hangi yanlıştan&#160;kurtardı seni?&quot;</span></p>
<p><span style="font-weight:bold;">Söze başlamadan önce eliyle plastik şişeyi gösterdi.</span></p>
<p><span style="font-weight:bold;">&quot;Biraz daha su alabilir miyim?&quot;</span></p>
<p><span style="font-weight:bold;">Bardağını doldurdum, son yudumuna kadar içtikten sonra başladı anlatmaya.</span></p>
<p><span style="font-weight:bold;">&quot;Afganistan'dan utanç içinde dönmüştüm. . . &quot;</span></p>
<p><span style="font-weight:bold;">&quot;Niye?&quot; diye kesti bizim sabırsız Ali. &quot;Afganistan'da ne oldu ki utanç içinde&#160;döndün?&quot;</span></p>
<p><span style="font-weight:bold;">&quot;Şu Amerikalı binbaşı...&quot;</span></p>
<p><span style="font-weight:bold;">Yardımcıma sabırsız diyordum ama bu kez ben dayanamayıp sordum.</span></p>
<p><span style="font-weight:bold;">&quot;Ted Nelson mı?&quot;</span></p>
<p><span style="font-weight:bold;">&quot;Ted Nelson... Evet, Ted Nelson öldürüldüğünde ben de oradaydım...&quot;</span></p>
<p><span style="font-weight:bold;">Boş atmıştık, dolu tutacaktık galiba. Ali'yle göz göze geldik ama ikimizin de&#160;ağzından tek kelime çıkmadı, merakla Ömer'i&#160;dinlemeye koyulduk.</span></p>
<p><span style="font-weight:bold;">&quot;Dağlık bir bölgedeydik... Binbaşıyı bir çatışmada ele geçirmişlerdi. Bir doksan&#160;boyunda, iriyarı bir adam. Yüzlerce Müslüman&#160;kardeşimizin ölümünden sorumlu, acımasız bir&#160;katil olduğu söyleniyordu. Ama benim&#160;gördüğüm adam, o iri cüssesine karşın,&#160;oturduğu kayanın üzerinde küçülmüş bir savaş&#160;esiriydi. Sarı kirpiklerinin ardındaki gri&#160;gözleri yardım edin dercesine bakıyor,&#160;herkese gülümsemeye çalışarak, yanma kim&#160;giderse, Peştun-lngilizce karışımı bir&#160;dille, 'Lütfen, lütfen acıyın, iki kızım&#160;var,' diyordu. Ama hüküm verilmişti, karar&#160;kesindi, idam edilecekti. Lâkin infaz zamanı&#160;için Amerikalıların yapacakları yeni bir&#160;saldırı bekleniyordu. O saldırıya misilleme&#160;olarak binbaşı öldürülecekti. Maksut yanıma&#160;geldi. Elini omzuma koyarak müjdeyi verdi:</span></p>
<p><span style="font-weight:bold;">'Tebrik ederim kardeşim. Bu şerefli görev için sen seçildin.'</span></p>
<p><span style="font-weight:bold;">Daha görev der demez anlamıştım binbaşının infazından söz ettiğini. İnfazın&#160;bıçakla, mahkûmun boğazını keserek&#160;yapıldığını da biliyordum. Önce hiçbir şey&#160;hissetmedim. Hatta sevinmiştim bile. Mücahit&#160;kardeşlerim bana güvenmiş, önemli bir görev&#160;vermişlerdi. Üstelik bu konuda tecrübem de&#160;vardı. Evet, şimdi bunları söylerken bile&#160;tüylerim diken diken oluyor ama bıçak&#160;kullanarak hayvan kestiğim çok olmuştu.</span></p>
<p><span style="font-weight:bold;">Sonunda o an geldi. Amerikalılar, Kabil yakınlarında yetmiş üç Müslüman direnişçiyi&#160;pusuya düşürmüşlerdi, aralarından bazıları&#160;teslim olduğu halde, hiçbirini sağ&#160;bırakmamış, yetmiş üç mücahidin hepsini&#160;kurşuna dizmişlerdi. Biz de karşılık olarak&#160;binbaşıyı infaz edecektik. Benden başka altı&#160;mücahit daha vardı infaz ekibinde. Dört kişi&#160;ellerini ayaklarını sabitleyecek, iki kişi&#160;başını tutacak, ben de infazı&#160;gerçekleştirecektim.&quot;</span></p>
<p><span style="font-weight:bold;">Ali'yle ben sanki o anda yanında, sığındıkları mağaraday- mışız gibi çıt&#160;çıkarmadan dinliyorduk Ömer'i.</span></p>
<p><span style="font-weight:bold;">&quot;Binbaşının tutuklu bulunduğu mağaraya girer girmez, adamcağız anladı başına&#160;gelecekleri. Panik içinde yalvardı. Artık&#160;sadece İngilizce konuşuyordu. Afganistan'a&#160;zorla gönderildiğini, Teksas'ta Fort Hood&#160;yakınlarındaki Müslüman komşularına karşı&#160;iyi davrandığını sayıp döküyordu. Ama&#160;yalvarması boşunaydı. Bu bir savaştı, o da&#160;bir asker, savaşta askerin gözünün yaşına&#160;bakılmazdı. Daha doğrusu, binbaşının&#160;gözlerinin içine bakana kadar böyle&#160;düşünüyordum, önce dört mücahit yaklaştı&#160;binbaşıya. Adamcağız direnecek oldu ama&#160;güçlü kuvvetli mücahitler, çok geçmeden onu&#160;etkisiz hale getirdi, ellerinden&#160;ayaklarından yakalayarak ortadaki masanın&#160;üzerine yatırdılar, iki mücahit başından&#160;yakalamıştı. Artık sıra bendeydi. Elimde&#160;enli, keskin bir bıçak, adım adım yaklaştım.&#160;Ben masaya yaklaşırken mücahitler tekbir&#160;getirdüer. Bağırarak değil ama binbaşının&#160;yalvarmalarını bastıracak kadar yüksek bir</span></p>
<p><span style="font-weight:bold;">sesle. Buna memnun olmuştum, çünkü adamın yalvarmaları sinirimi bozuyordu. Masaya&#160;yaklaşınca binbaşının başını tutan iki&#160;mücahitten sağ taraftaki yana çekilerek bana&#160;yer açtı. Arkadaşlarım işlerini kusursuzca&#160;yapıyorlardı, artık binbaşının bedenini&#160;görebiliyordum, masanın üzerinde öylece&#160;yatıyordu. Kesmem gereken kaslı boynundaki&#160;damarlar bir kalp gibi korkuyla atıyordu.</span></p>
<p><span style="font-weight:bold;">Tek yapmam gereken, elimdeki keskin bıçağı gırtlağına bastırmaktı. Tıpkı kurbanlık&#160;hayvanları keserken yaptığım gibi... Ama&#160;yapamadım, önce adamın yüzündeki çillere&#160;takıldı bakışlarım. Olgun bir kayısının&#160;üzerindeki lekeler gibiydiler, zavallı&#160;adamın seğiren yanaklarında belli belirsiz&#160;titriyorlardı. Görmezden gelmeye çalıştım.&#160;Sımsıkı kavradığım bıçağımı binbaşının&#160;gırtlağına çalacaktım ki, bakışlarım&#160;merhamet dileyen gri gözlere takıldı.&#160;Dehşetle açılmış kül rengi iki küçük küre. O&#160;iki küçük kürede koşuşturan iki çocuk İki&#160;kız çocuğu... Babalarının ölümünden&#160;habersiz, binlerce kilometre ötedeki&#160;bahçelerinde oynayan zavallı iki masum...&#160;Bakışlarımı kaçırmaya çalıştım, söz&#160;dinlemeyen elimi itaate zorladım. Ama&#160;boşuna, ne bakışlarımı adamın gözlerinden&#160;alabildim, ne elimdeki bıçağı boynuna&#160;çalabildim. İnfaz grubundaki mücahitler,&#160;beni cesaretlendirmek için, 'Hadi, Allah&#160;için... Cihad için... Hadi mazlumlar&#160;için...' diye söyleniyorlardı. Ama hayır,&#160;sanki ilahi bir güç beni bağlamıştı, bıçağı&#160;tutan elimi bir türlü hareket&#160;ettiremiyordum. Baktım olacak gibi değil,&#160;baktım ben bu işi yapamayacağım, altı&#160;mücahidin şaşkın bakışları altında bıçağı&#160;atıp kovuktan dışarı fırladım. Utanç içinde&#160;ağlayarak mağaranın dışına doğru koştum.</span></p>
<p><span style="font-weight:bold;">Beni durduran Maksut oldu. Ona sarıldım, sakinleşinceye kadar hüngür hüngür ağladım.&#160;Sonra olanları anlattım. Beni&#160;aşağılayacağını düşünüyordum, hakaret&#160;edeceğini. Yapmadı, sakince dinledi.</span></p>
<p><span style="font-weight:bold;">Sözlerim bitince, 'Sen hazır değilsin,' dedi sadece. Ne hayal kırıklığı vardı sesinde, ne&#160;de küçümseme. 'Seni erken getirmişiz.'</span></p>
<p><span style="font-weight:bold;">Sonra uzaklaştı yanımdan. Üç gün kimse gelmedi yanıma, üç gün kimse konuşmadı&#160;benimle. Oysa sıcak insanlardı mücahitler.&#160;Türklere karşı özel bir sempati&#160;besliyorlardı. Bu olaylardan önce son derece&#160;samimi, yakın davranırlardı bana.&#160;Yiyeceklerini, giyeceklerini, kurşunlarını,&#160;yani dağda hayatta kalmak için neleri varsa&#160;hepsini paylaşırlardı benimle. Ama onları&#160;hayal kırıklığına uğratmıştım. Artık onların&#160;gözünde Allah'ın savaşçısı değil, bir&#160;korkaktım. Üç gün tek başıma dolaştım geniş&#160;Afganistan göğünün altında, üç gün tek&#160;başıma bekledim sarp kayaların sakladığı&#160;mağaranın en ıssız köşesinde. Sonunda&#160;mücahitlerin PakistanlI komutanı beni yanına&#160;çağırdı. Türkiye'ye dönmemin herkes için iyi&#160;olacağını söyledi. Aslında sevinmiştim bunu&#160;duyduğuma. Çünkü artık bu insanların&#160;arasında yaşayamazdım. Herkes bana korkak&#160;gözüyle bakacaktı. Artık onlarla yemek&#160;yiyemez, uyuyamaz, hepsinden önemlisi,&#160;çatışmalara katılamazdım, çünkü kimse bana&#160;güvenmeyecekti. Bu yüzden hiç karşı çıkmadım&#160;bu öneriye...&quot;</span></p>
<p><span style="font-weight:bold;">&quot;Ya binbaşı?&quot; diye mırıldandı Ali. Sesindeki eğlenceli tını kaybolmuştu. &quot;Ona&#160;ne oldu?&quot;</span></p>
<p><span style="font-weight:bold;">Kederle derinleşti gözleri Ömer'in.</span></p>
<p><span style="font-weight:bold;">&quot;Onu öldürmüşler... Benim yapamadığımı Afganlı bir mücahit yapmış. Üç oğlunu,&#160;karısını ve yaşlı annesini bir Amerikan&#160;bombardımanında kaybeden Afganlı bir&#160;mücahit... Bu olaydan on bir gün sonra&#160;Amerikalılar mücahitlerin barındığı o&#160;mağarayı saptamışlar. Mağarada canlı, cansız&#160;ne varsa hepsini napalm'le yakmışlar.&quot;</span></p>
<p><span style="font-weight:bold;">Ali'yle ben her gün cinayetlerle karşılaşıyorduk. Akıl almaz, zalimce&#160;işlenmiş cinayetler, insanoğlunun&#160;çıldırdığını kanıtlayan vahşilikler. Bir&#160;anlamda ölüler içinde yaşıyorduk ama bu&#160;anlatılanlar bizi bile etkilemişti, bir süre&#160;ne diyeceği mizi bilemeden öylece kaldık.</span></p>
<p><span style="font-weight:bold;">&quot;Ülkeye dönecek olmama çok sevinmiştim,&quot; diye yeniden başladı söze Ömer. &quot;Ama daha&#160;Türkiye'ye adım attığım ilk andan itibaren o&#160;utanç duygusu, tenime sinen pis bir koku&#160;gibi yeniden yapıştı ruhuma. Büyük bir&#160;suçluluk duygusunun altında ezilmeye&#160;başladım. Ne sınırdan girer girmez gözaltına&#160;alınışım, ne sorgular, ne poliste yediğim&#160;dayaklar, suçluluk duygusunun ruhuma ettiği&#160;eziyetin yanında hiç kalırdı. Ta ki Efsun'la&#160;tanışmcaya, ta ki onun aracılığıyla&#160;tasavvufu keşfedinceye kadar. Çünkü Efsun&#160;bana, peygamber efendimizin 'Allah'ın zalim&#160;kulu olmaktansa, mazlum kulu ol,' sözlerini&#160;hatırlattı. Çünkü Efsun bana inancın&#160;zorbalık değil, sevgi olduğunu kavrattı.</span></p>
<p><span style="font-weight:bold;">Onun sayesinde İslam'ın barış, İslamiyet'in teslimiyet olduğunu anladım.&quot;</span></p>
<p><span style="font-weight:bold;">Sustu, bakışlarını önce Ali'ye, sonra bana dikerek sözlerini noktaladı.</span></p>
<p><span style="font-weight:bold;">&quot;O sebepten ne ben, ne de Efsun kimseyi öldürebiliriz. Ne düşmanımız olan Ted&#160;Nilson'ı, ne de rahmetli Mukadder Amca'yı.&#160;Çünkü biz katü olmak yerine kurban olmayı&#160;seçtik. Çünkü bizim düşmanımız kötü insanlar&#160;değildir, kötülüktür. Bizim düşmanımız&#160;zulmeden insanlar değildir, zulümdür. Ve&#160;zulümden beslenen bir inanç bize uzaktır,&#160;terstir, haramdır. Çünkü Gaşiye Suresi 22.&#160;ayette şöyle buyrulmuştur:&#160;&#160;&#160;&#160;'Sen öğüt</span></p>
<p><span style="font-weight:bold;">vericisin. Onların üzerinde zorba değilsin.' Ve can almak insanın değil, sadece ve sadece</span></p>
<p><span style="font-weight:bold;">0 &#160;&#160;&#160;canı yaratan Allah'ın hakkıdır.&quot;</span></p>
<p><span style="font-weight:bold;">&quot;Belki de olayı çözecek kanıtlar o kan denizinde saklı.&quot;</span></p>
<p><span style="font-weight:bold;">1</span></p>
<p><span style="font-weight:bold;">&quot;Can almak Allah'ın hakkıymış...&quot; diye köpürüyordu Ali. Masamın karşısındaki&#160;koltuğa oturmuştu. Ömer konuşurken sessiz&#160;kalmasının acısını çıkarır gibi esip&#160;gürlüyordu. &quot;Tasav- vufmuş, Kuran-ı Kerim'in&#160;meali değil, tevili önemliymiş... Nasıl da&#160;yalan söylüyor.&quot;</span></p>
<p><span style="font-weight:bold;">Ömer'i yarım saat önce yeniden nezarethaneye, ahilerinin yanına&#160;göndermiştik. Ali ne kadar hayal kırıklığına&#160;uğramışsa, Ömer de o kadar tedirgindi sorgu&#160;odasından ayrılırken. Hâlâ kendisini CIA&#160;ajanı Alvin'e teslim edeceğimizi sanıyordu.&#160;Ömer'in suçlu olduğundan emin olmasam da&#160;soruşturmanın şu aşamasında ne onu&#160;rahatlatacak bir açıklama yapmayı, ne de&#160;serbest bırakmayı düşünüyordum. Bütün&#160;ısrarlarına rağmen, &quot;Durumu yeniden&#160;değerlendireceğiz,&quot; dışında bir açıklama&#160;yapmadım. Ama bu ketum davranışım bile&#160;Ali'ye yetmemişti. Ona kalsa Ömer'in canına&#160;okumamız gerekiyordu. Kızdığı kişi bendim&#160;aslında, öfkesini amirinden çıkaramayacağı&#160;için Ömer'e atıp tutuyordu. Sonunda&#160;dayanamadı, lafı bana kadar getirdi.</span></p>
<p><span style="font-weight:bold;">&quot;Onu öyle kolayca nezarethaneye göndermeyecektik Başkomiserim... Şimdi mışıl&#160;mışıl uyuyordur ranzasında. Tıpkı Terörle&#160;Mücadele'dekiler gibi sorgu odasını dar&#160;edecektik ona. Kahvehanede sohbet eder gibi&#160;konuştuk adamla. Kork- madı bile herif.&quot;</span></p>
<p><span style="font-weight:bold;">Uykusuzluktan yanmaya başlayan gözlerime çare olur diyerek gözkapaklanmı ardı ardına&#160;açıp kapadım.</span></p>
<p><span style="font-weight:bold;">&quot;Onu korkutarak bir yere varamazdık Ali. öyle olsaydı Terörle Mücadele'dekiler sonuca&#160;ulaşırdı. Onlar adam konuşturmayı senden,&#160;benden daha iyi bilirler. Ömer, onları&#160;atlatmış, hiç şüphen olmasın, bizi de&#160;atlatırdı.&quot; Sırtımdaki ağrı iyice&#160;hissettirmeye başlamıştı kendini. Usulca&#160;geriye yaslanarak sürdürdüm sözlerimi. &quot;Hem&#160;oğlan bana samimi gibi geldi. Doğruyu&#160;söylediğini öğrenirsek hiç şaşırmam.&quot;</span></p>
<p><span style="font-weight:bold;">Yaralı dudağı memnuniyetsiz bir ifadeyle sarktı.</span></p>
<p><span style="font-weight:bold;">&quot;Hiç sanmıyorum. Bizi kandırmaya çalışıyordu. Baksanıza, nasıl da hayranlıkla&#160;bahsediyordu Maksut denen heriften, insan&#160;öldürmekten çekinmeyen bir teröristi&#160;kahraman gibi sundu bize.&quot; Öfkeyle soludu.&#160;&quot;Yok Başkomiserim, bu Ömer masal anlattı&#160;bize. Belki de Mukadder Kınacı'yı da tarikat&#160;için öldürmüşlerdir. Adamın malını mülkünü&#160;yapacakları eylemler için harcayacaklardır.&#160;Bağlantıları bilmiyorum ama öteki&#160;kurbanların ölümü de bununla ilgili&#160;olabilir. Kusura bakmayın ama bu konuda size&#160;katılmıyorum Başkomiserim. Oğlan oynadı&#160;bizimle... Resmen dalga geçti...&quot;</span></p>
<p><span style="font-weight:bold;">Kendi kafasında yazdığı senaryoyu, kuşkularını yan yana ekleyerek yeniden&#160;kurguluyor, her defasında da kendi&#160;hikâyesine hayran kalıyordu. Hayal dünyasını&#160;geliştirmek için fena bir yol olmayabilirdi&#160;ama suçluyu bulmak için son derece yanlış&#160;bir yöntemdi. Gel gelelim, sabahın dördünde,&#160;bütün gücüm tükenmiş, sırtımdaki acı an be&#160;an koyulaşır ve floresanm beyaz ışığı&#160;gözlerimi cayır cayır yakarken, yardımcımla&#160;bunları tartışacak mecalim yoktu. Yine de&#160;ikna olur diye, &quot;Öyle diyorsun da Alicim,&quot;&#160;diye açıklamaya çalıştım. &quot;En azından&#160;Terörle Mücadele'dekilere söylemediklerini&#160;itiraf etti bize.&quot;</span></p>
<p><span style="font-weight:bold;">O anda Zeynep girdi odaya, sağ elindeki saydam delil torbasının içinde, et taşıma&#160;aracının şoför mahallinde bulduğumuz beyaz&#160;poşetteki kanlı kasap bıçağı vardı, sol&#160;elinde ise tek sayfalık bir rapor. Ama aklı,&#160;içeri girerken duyduğu son cümleye&#160;takılmıştı.</span></p>
<p><span style="font-weight:bold;">&quot;Kim itiraf etti Başkomiserim?&quot;</span></p>
<p><span style="font-weight:bold;">Bu konuyu daha fazla tartışmak i s temiyordum.</span></p>
<p><span style="font-weight:bold;">&quot;Gel Zeynep,&quot; dedim uykusuzluğun soldurduğu yüzüne dikkatle bakarak. &quot;Ne&#160;oldu? Tespit edebildin mi bıçaktaki kanı?&quot;</span></p>
<p><span style="font-weight:bold;">&quot;Ettim Başkomiserim. Ne yazık ki hayvan kanıymış.&quot;</span></p>
<p><span style="font-weight:bold;">Nedense hiç şaşırmadım bu sonuca ama Ömer'in katil çıkacağından kuşkusu olmayan&#160;Ali, hayal kırıklığı içinde üsteledi.</span></p>
<p><span style="font-weight:bold;">&quot;Zeynep emin misin? İyi araştırdın mı?&quot;</span></p>
<p><span style="font-weight:bold;">Elindeki tek sayfalık raporu meslektaşına uzattı Zeynep.</span></p>
<p><span style="font-weight:bold;">&quot;Üzgünüm Ali, immünoloji testi yalan söylemez.&quot;</span></p>
<p><span style="font-weight:bold;">Bilimsel kelimelerden, rakamlardan benim gibi hiçbir şey anlamasa da bir süre rapora&#160;baktı yardımcım.</span></p>
<p><span style="font-weight:bold;">&quot;Belki de,&quot; dedi başını bilgisayar çıktısından kaldırarak. &quot;Belki de et taşıma&#160;aracının içini araştırmamız lazım. Eğer&#160;katil Ömer ve ağabeyleriyse cesetleri o&#160;araçla taşımışlardır.&quot;</span></p>
<p><span style="font-weight:bold;">Haklıydı, asıl, aracın içini araştırmamız gerekiyordu. Ancak öyle anlayabilirdik&#160;Ömer'in suçlu olup olmadığını. Ama bu işi&#160;yapmak için savcılıktan izin almalıydık.&#160;Aslına bakarsanız, şu kasap bıçağını&#160;incelemeye de yetkimiz yoktu. Fakat böyle&#160;ciddi bir davada bürokratik işlemleri&#160;beklersek önemli fırsatları kaçırabilirdik.</span></p>
<p><span style="font-weight:bold;">O yüzden önce incelemeyi yapıp sabahleyin savcılıktan izin almayı seçmiştik. Fakat et&#160;taşıma aracının incelenmesi Zeynep'in tek&#160;başına yapabileceği bir iş değildi, özel bir&#160;ekip oluşturulmalıydı. Özel ekip demek,&#160;araştırmanın büyümesi demekti, o zaman da&#160;işi kitabına uydurmak zorlaşıyordu. Et&#160;taşıma aracının buzluk bölümüne ancak sabah&#160;savcılıktan izin alındıktan sonra&#160;girilebilirdi.</span></p>
<p><span style="font-weight:bold;">&quot;Şu aracı nereye koydunuz?&quot; diye sordum hâlâ ayakta dikilmekte olan Zeynep'e. &quot;Kimse&#160;elini sürmeyecek, değil mi?&quot;</span></p>
<p><span style="font-weight:bold;">Yorgunluktan çatlaklaşmaya başlayan bir sesle, &quot;Sürmeyecek Başkomiserim,&quot; diye&#160;güvence verdi. &quot;Aracı emniyetin bahçesine&#160;çektik. Anahtarları da bende.&quot;</span></p>
<p><span style="font-weight:bold;">&quot;iyi, kimse farkına varmadan şu bıçağı da aracın içine, aldığımız yere koy.&quot;</span></p>
<p><span style="font-weight:bold;">Yaramaz bir ifadeyle aydınlanır gibi oldu bitkin yüzü.</span></p>
<p><span style="font-weight:bold;">&quot;Tamam Başkomiserim.&quot;</span></p>
<p><span style="font-weight:bold;">&quot;Sabah da ilk işimiz savcılıktan izin almak olsun. Hem bıçağı, hem de taşıtın&#160;içini araştırmak için.&quot;</span></p>
<p><span style="font-weight:bold;">&quot;Emredersiniz, izini koparır koparmaz, ekip işe başlayacak.&quot; Durdu, derin bir soluk&#160;aldı. &quot;Fakat epey zor bir iş olacağa&#160;benziyor. Aracın arka tarafı olduğu gibi kan&#160;içinde... Muhtemelen kesim hayvanlarının&#160;kanı. O kan denizinin içinde insan kanı&#160;arayacağız.&quot;</span></p>
<p><span style="font-weight:bold;">Ellerimi yana açarak masamdan kalktım.</span></p>
<p><span style="font-weight:bold;">&quot;Başka çaremiz var mı Zeynep? Belki de olayı çözecek kanıtlar o kan denizinde&#160;saklı.&quot;</span></p>
<p><span style="font-weight:bold;">Sözlerimden Ömer'in hâlâ katil olabileceğini düşündüğümü anlayan Ali'nin&#160;umutsuz yüzü de ışır gibi oldu. Aldırmadan&#160;Zeynep'i uyarmayı sürdürdüm. &quot;Sabah iyi bir&#160;ekip kur. Gerekirse laboratuvardaki herkesi&#160;görevlendir. Mazeret istemiyorum. Şu anda&#160;cinayet masasının en önemli işi bu dosya.&#160;İtiraz edenler olursa isimlerini al. Ben&#160;onlarla konuşurum.&quot;</span></p>
<p><span style="font-weight:bold;">Kararlı bir tavırla başını salladı Zeynep.</span></p>
<p><span style="font-weight:bold;">&quot;Merak etmeyin Başkomiserim. O aracın içinde insan kanı varsa, tek damla olsa bile&#160;onu mutlaka bulacağız.&quot;</span></p>
<p><span style="font-weight:bold;">&quot;Hayır Zeynep, sen kan aramayacaksın. O işi özel ekip yapsın. Başlarına bir sorumlu&#160;ata. Bu olayda senin daha yukarıda durmanı&#160;istiyorum. Hep yanımda olacaksın. Her an&#160;yeni bir gelişme olabilir çünkü.&quot;</span></p>
<p><span style="font-weight:bold;">Güzel yüzünü sıkıcı bir ciddiyet kapladı.</span></p>
<p><span style="font-weight:bold;">&quot;Anlıyorum Başkomiserim.&quot;</span></p>
<p><span style="font-weight:bold;">Yanmaya başlayan gözlerimin acısını, sırtımın her an biraz daha artan ağrısını&#160;unutup gülümsemeye çalıştım.</span></p>
<p><span style="font-weight:bold;">&quot;İyi... Hadi gidip biraz uyuyalım o zaman. Benim pilim bitmek üzere. Siz de pek&#160;iyi görünmüyorsunuz. Birkaç saat de olsa&#160;dinlenmek lazım.&quot;</span></p>
<p><span style="font-weight:bold;">Ali hiç memnun olmamıştı bu önerime. Ona kalsa savcılıktan izin almayı filan&#160;beklemeden, hemen sokardı laboratuvardaki&#160;görevlileri et taşıma aracının içine. Bu&#160;arada kendisi de boş durmaz, bir kartal gibi&#160;çullanırdı Ömer'in üzerine. İşimize&#160;yarayacak bir ifade alıncaya kadar pestilini&#160;çıkarırdı delikanlının. Belki açık bir&#160;itiraf alırdı da ama bizim hiçbir işimize&#160;yaramazdı. Bırakın mahkemeyi ikna etmeyi,&#160;savcılık izni olmadan yaptığımız aramada&#160;bulacağımız kanıtlar da geçersiz sayılırdı.&#160;Daha da beteri, bu kadar yanlıştan, bu kadar&#160;çabalamadan sonra yeniden soruşturmanın&#160;başına dönmüş olurduk. Hem de kötü polisler&#160;olarak. O nedenle Ali'nin ne düşündüğünü hiç&#160;umursamadan pardösüme uzanıyordum ki,</span></p>
<p><span style="font-weight:bold;">&quot;İtiraf meselesi ne?&quot; diye yeniden sordu Zeynep. &quot;Kim itiraf etti?&quot;</span></p>
<p><span style="font-weight:bold;">&quot;Ömer,&quot; dedim pardösümü askıdan alırken. &quot;Uzun hikâye... Ali eve bırakırken sana&#160;anlatır.&quot; Bakışlarımı yüzlerine diktim. Son&#160;derece gergin, adeta tehditkâr bir tavırla&#160;uyardım: &quot;Bak bu defa canınıza okurum. Dün&#160;akşamki gibi atlatmak yok. Doğru eve...</span></p>
<p><span style="font-weight:bold;">Güzel bir uyku çekeceksiniz. Gün ışıdığında çok işimiz olacak.&quot;</span></p>
<p><span style="font-weight:bold;">&quot;insan ruhunun yarası dikiş tutmaz.&quot;</span></p>
<p><span style="font-weight:bold;">Yüzüme düşen gün ışığı uyandırdı beni. Penceremden sızıp, görünmez parmaklarıyla&#160;sakince gözkapaklarıma dokunarak. Gözlerimi&#160;açtım. Yoksa geç mi kalmıştım? Telaşla&#160;doğruldum, komodinin üzerindeki saate&#160;baktım. Hayır, daha sabahın sekiziydi.&#160;Şaşılacak şey, epi topu birkaç saat uyumama&#160;rağmen, kendimi son derece zinde&#160;hissediyordum. Sırtım nasıldı acaba? Usulca&#160;doğruldum, evet, ağrı hemen belli etti&#160;kendini. Ama o kadar da korkunç değildi.&#160;Yatmadan önce sürdüğüm kortizonlu merhem iyi&#160;gelmiş olmalıydı. Banyo yapıp tıraş olduktan&#160;sonra daha iyi hissetim kendimi.</span></p>
<p><span style="font-weight:bold;">Evden çıkınca Arif Usta'nm lokantasına uğradım. Hem iki gün önce Evgenia'yla bana&#160;çektiği muhteşem ziyafet için teşekkür&#160;ettim, hem de borcumu ödedim. Her zamanki&#160;ko- nukseverliğiyle beni bırakmadı, şahane&#160;bir kahvaltı sofrası kurdu. Kahvaltı ederken&#160;Berber Ayhan damladı. Canı fena halde&#160;sıkkındı.</span></p>
<p><span style="font-weight:bold;">&quot;Yanni Baba ölmüş,&quot; dedi gözlerindeki nemi gizlemeye gerek duymadan. &quot;Evinde&#160;bulmuşlar... Bir hafta olmuş öleli. Kimse&#160;fark etmemiş... Ne komşuluk kaldı siktiğimin&#160;dünyasında, ne vefa! Cesetlerimiz&#160;evlerimizde kokacak, kimse bilmeyecek&#160;valla...&quot;</span></p>
<p><span style="font-weight:bold;">Gür bıyıklarının ucuna bulaşan çayın ıslaklığını elinin tersiyle silen Arif&#160;Usta'nın kaşları çatıldı.</span></p>
<p><span style="font-weight:bold;">&quot;Öyle deme be Ayhan... Yine burası iyi... Kimi semtler var ki İstanbul’da, adam&#160;komşusunun adını bilmiyor. Yanni Baba yalnız&#160;yaşadığı için insanlar fark etmemiştir&#160;öldüğünü... Yoksa bırakmazlardı ölüsünü evde&#160;öyle...&quot;</span></p>
<p><span style="font-weight:bold;">Yanni Baha'yı tanırdım. Tersaneler Pendik'e gitmeden önce dökümhanesi vardı&#160;Balat'ta. Atölyesinin yanındaki papazın&#160;bahçesinde top oynardık. Susaymca Yanni&#160;Baha'nın dökümhanesindeki çeşmeden&#160;içerdik... Hiç ses çıkarmazdı. Onca yıl&#160;girdik çıktık atölyesine, tek laf etmedi&#160;bize.</span></p>
<p><span style="font-weight:bold;">Evlenmemişti Yanni Baba, eşcinsel olduğunu söylerlerdi, dedikodu mu, gerçek mi&#160;hiçbir zaman bilemedim.</span></p>
<p><span style="font-weight:bold;">&quot;Nur içinde yatsın,&quot; dedim teselli olur diye Berber Ayhan'ın eline dokunarak. &quot;İyi&#160;adamdı.&quot;</span></p>
<p><span style="font-weight:bold;">Arif Usta da üzgün mırıldandı.</span></p>
<p><span style="font-weight:bold;">&quot;Allah rahmet eylesin... Kendine Müslümanım diyen bir sürü sahtekârdan çok&#160;daha muteber bir adamdı. Toprağı bol olsun.&quot;</span></p>
<p><span style="font-weight:bold;">Onları üzüntüleri ve isyanlarıyla baş başa bırakıp çıktım dışarı, emektarın&#160;kapısına yönelmiştim ki, &quot;Günaydın Nevzat,&quot;&#160;dedi çok iyi tanıdığım bir ses. &quot;N'apıyorsun&#160;burada?&quot;</span></p>
<p><span style="font-weight:bold;">Başımı çevirince Yekta'yla karşılaştım. O da benim gibi yorgun görünüyordu. Akşam&#160;bizden sonra Demir'le içmeye devam&#160;etmişlerdi anlaşılan.</span></p>
<p><span style="font-weight:bold;">&quot;Günaydın Yekta. Arif Usta'ya uğramıştım. Kahvaltı ettik.&quot;</span></p>
<p><span style="font-weight:bold;">Kumral kaşları çatılır gibi oldu.</span></p>
<p><span style="font-weight:bold;">&quot;Bak bozuldum şimdi.</span></p>
<p><span style="font-weight:bold;">&quot;Niye? N'oldu ki?&quot;</span></p>
<p><span style="font-weight:bold;">&quot;Daha ne olacak, biz dururken Arif Usta'da mı kahvaltı yapıyorsun? Evimiz iki&#160;adım uzakta.&quot;</span></p>
<p><span style="font-weight:bold;">Gülümseyerek dokundum omzuna.</span></p>
<p><span style="font-weight:bold;">&quot;Oğlum daha akşam beraberdik.&quot;</span></p>
<p><span style="font-weight:bold;">Zerre eksilmedi yüzündeki kırgınlık.</span></p>
<p><span style="font-weight:bold;">&quot;Sıkıldın mı? Eskiden her günümüz birlikte geçerdi.&quot;</span></p>
<p><span style="font-weight:bold;">Aslında sitemine sevinmiştim, demek beni hâlâ umursu- yorlardı.</span></p>
<p><span style="font-weight:bold;">&quot;Yok be, öyle bir şey mi dedim? Yani size yük olmak...&quot;</span></p>
<p><span style="font-weight:bold;">Anında kesti sözümü.</span></p>
<p><span style="font-weight:bold;">&quot;Yük olmakmış... Lafa bak... Özrü kabahatinden büyük...&quot;</span></p>
<p><span style="font-weight:bold;">Artık ne diyeceğimi bilemedim, mahcup bir tavırla azarlanmayı beklerken, sessizce&#160;güldü kadim arkadaşım.</span></p>
<p><span style="font-weight:bold;">&quot;Nasıl yedin ama...&quot;</span></p>
<p><span style="font-weight:bold;">&quot;Tüh... Allah iyiliğini versin.&quot;</span></p>
<p><span style="font-weight:bold;">Neşeyle kıkırdayarak, eliyle arabamı gösterdi.</span></p>
<p><span style="font-weight:bold;">&quot;Hadi gidiyoruz.&quot;</span></p>
<p><span style="font-weight:bold;">&quot;Dur dur, nereye gidiyoruz? işim var benim.&quot;</span></p>
<p><span style="font-weight:bold;">&quot;Bırak şimdi işi filan. Bir saat geç gitsen kıyamet kopmaz.&quot; Ciddileşti.&#160;&quot;Sözlerimin hepsi şaka değildi Nevzat. Sahi&#160;niye sabahlan bize kahvaltıya gelmiyorsun?&#160;Demir'le ben iki bekâr adamız, sen de&#160;öyle...&quot; Manidar bir ifade belirdi&#160;gözlerinde. &quot;Gerçi artık Evgenia var ama...&quot;</span></p>
<p><span style="font-weight:bold;">&quot;Ondan değil be Yekta. Ne bileyim, aklıma gelmedi. Sizin her sabah kahvaltıda&#160;buluştuğunuzu bile bilmiyordum.&quot;</span></p>
<p><span style="font-weight:bold;">Bu defa sahici bir sitem belirdi yüzünde.</span></p>
<p><span style="font-weight:bold;">&quot;Sormuyorsun ki bilesin.&quot; Ne söyleyeceğimi bile beklemeden iteledi. &quot;Hadi&#160;hadi, geç arabaya...&quot;</span></p>
<p><span style="font-weight:bold;">Eli, sırtımın incinen yerine gelmişti.</span></p>
<p><span style="font-weight:bold;">&quot;Ah, dur, dur Yekta!&quot;</span></p>
<p><span style="font-weight:bold;">&quot;Ne? N<sup>1</sup> oldu?&quot;</span></p>
<p><span style="font-weight:bold;">&quot;Hiç yav, dün akşam sağlam bir darbe aldım da dokunduğun yere.&quot;</span></p>
<p><span style="font-weight:bold;">Mahcup olma sırası ona gelmişti.</span></p>
<p><span style="font-weight:bold;">&quot;Kusura bakma. Bilmiyordum.&quot;</span></p>
<p><span style="font-weight:bold;">&quot;önemli değil,&quot; dedim yatıştırmak için. &quot;Birkaç güne kalmaz geçer.&quot;</span></p>
<p><span style="font-weight:bold;">Kaygılı gözlerle süzdü.</span></p>
<p><span style="font-weight:bold;">&quot;İyi de, ne zaman oldu bu? Bizden ayrıldığınızda vakit ge- ceyarısına&#160;geliyordu.&quot;</span></p>
<p><span style="font-weight:bold;">&quot;Sabaha doğru oldu...&quot;</span></p>
<p><span style="font-weight:bold;">Merakla baktı yüzüme.</span></p>
<p><span style="font-weight:bold;">&quot;Sabaha doğru mu? Gece göreve mi çıktın?&quot;</span></p>
<p><span style="font-weight:bold;">&quot;Ne yapacaksın, bizim işimiz de bu.&quot;</span></p>
<p><span style="font-weight:bold;">&quot;Yine cinayet vakası mı?&quot;</span></p>
<p><span style="font-weight:bold;">İç geçirerek söyledim.</span></p>
<p><span style="font-weight:bold;">&quot;Başka ne olacak?&quot; Anlatsam dinleyecekti ama güzel şeyler değildi söyleyeceklerim.</span></p>
<p><span style="font-weight:bold;">&quot;Neyse, boş ver bunları şimdi,&quot; diye konuyu kapattım. &quot;Nereye gidiyoruz, söyle bakalım?&quot;&#160;&quot;Nereye olacak,&quot; dedi bizim emektarın sağ&#160;kapısına yönelirken. &quot;Demir'e...&quot;</span></p>
<p><span style="font-weight:bold;">Saate baktım, dokuza geliyordu. Aslında emniyette olmam gerekirdi. Ama dün akşamki&#160;yemeğin sonuçlarını merak ediyordum, daha&#160;doğrusu, arkadaşlarımın Evgenia hakkında&#160;düşündüklerini... Zaten Ali'yle Zeynep de&#160;ancak toplardı işleri. Tıpkı eskiden okulu&#160;kırıp top oynamaya gittiğimiz günlerdeki&#160;gibi, &quot;Tamam lan,&quot; dedim yaramaz bir çocuğun&#160;sorumsuz heyecanıyla. &quot;Hadi gidelim...&quot;</span></p>
<p><span style="font-weight:bold;">Erken kalkardı Demir, gün doğmadan.</span></p>
<p><span style="font-weight:bold;">Öğleye kadar çalışır, yemeğin ardından bir saat kadar kestirdikten sonra yeniden işe&#160;koyulurdu. Dünyanın en düzenli adamıydı.&#160;Hayır, Alman eğitimi aldığı için değil,&#160;çocukken de öyleydi. Kitapları ciltli,&#160;defterleri tertemiz, önlüğü her zaman ütülü,&#160;yakası hep kolalı. Annesi Atiye Teyze'den&#160;almıştı bu alışkanlığını. Çok titiz bir&#160;kadındı rahmetli. Ne yazık ki genç yaşta o&#160;Alzheimer illetine yakalandı kadıncağız.&#160;Demir'in babası Bünyamin Amca sert bir&#160;adamdı. Çok korkardı Demir babasından. Ama&#160;annesi hasta olunca, babası ölene kadar&#160;baktı kadma. Umudunu hiç yitirmedi Bünyamin&#160;Amca. Atiye Teyze artık hiçbir şey&#160;hatırlamazken bile onunla konuşmaya, ona&#160;sevgi sözleri söylemeye devam etti. Bütün bu&#160;yaşananlardan pek etkilenmiş görünmedi&#160;Demir. Ne annesinin hastalığı onu yıktı, ne&#160;de babasının fedakârlığına hayranlık duydu.&#160;Tuhaf bir kayıtsızlık içinde izledi olanı&#160;biteni. Ama gerçekten de umursamıyor muydu,&#160;yoksa öyle mi görünmek istiyordu? Hiç belli&#160;etmedi bunu. Hep uğraşacak bir meşgale buldu&#160;kendine. Onu sorunlarından uzaklaştıracak&#160;bir iş. Okuldayken dersler, tatil&#160;zamanlarında babasının Unkapam'ndaki&#160;manifaturacı dükkânı. Hiç aylak aylak&#160;dolaşmazdı, bizimleyken hariç. Yanımıza&#160;geldi mi, o çelik iradeli, büyümüş de&#160;küçülmüş çocuk, her şeyle birlikte kendini&#160;de unutur, hiçbir sorumluluk taşımayan,&#160;özgür, neşeli biri olurdu. Ya papazın&#160;bahçesinde top koştururduk ya da Haliç'in&#160;henüz kirlenmemiş kıyılarında denize&#160;girerdik. Balat'ın her sokağında, her&#160;köşesinde neşeli seslerimiz çınlardı. Ta ki&#160;yeniden evinin kapısından girinceye kadar...&#160;Demir'in Almanya'ya gitmesi onun için bir&#160;kurtuluş oldu diye düşünmüştüm o zamanlar.&#160;Evinin dışına çıkması, ona bambaşka&#160;dünyaların kapısını açacak sanmıştım. Fakat&#160;yıllar sonra Demir dönünce onda hiçbir&#160;farklılık olmadığını görerek yanıldığımı&#160;anladım. Demir neyse oydu, hiçbir zaman&#160;evcilleşmeyecek bir kurt yavrusu gibi asla&#160;değişmeyecekti. Halbuki kendini değiştirmek&#160;için çabalamıştı. Bir ara Bosna'ya gittiğini&#160;duymuştum. İç savaş sırasında, Birleşmiş&#160;Milletlerin sağlık görevlisi olarak. Gönüllü&#160;gitmek istemiş. &quot;Niye?&quot; diye sormuştum&#160;yıllar sonra ilk karşılaştığımızda.</span></p>
<p><span style="font-weight:bold;">&quot;Cahillik be Nevzat...&quot; demişti yarı şaka, yarı ciddi. Yadırgamıştım tavrını. &quot;Ama&#160;insanlara iyilik yapmak için gitmişsin.&quot;&#160;Buruk bir ifade belirmişti gözlerinde,&#160;&quot;insanlar ve iyilik... Birbirine ne kadar&#160;uzak iki kelime.&quot; Boş vermiş gibi başını&#160;sallamıştı. &quot;Tamam, dediğin gibi olsun,&#160;insanlara iyilik yapmak için gitmiştim.&#160;Aslında kendime iyilik etmek istiyordum.&#160;Almanya'daydım... Çok sıkılıyordum, hayat&#160;saçma gelmeye başlamıştı. Ölüme yakın&#160;olursam, belki hayatın anlamını öğrenirim&#160;diye düşünmüştüm.&quot; Çok önemli bir meseleden&#160;bahsediyordu ama yine o kayıtsız ifade vardı&#160;yüzünde. &quot;Öğrenebildin mi bari?&quot; diye&#160;üstelemiştim. &quot;Neymiş hayatın anlamı?&quot; Buruk&#160;bir gülümseme belirmişti dudaklarında, &quot;öyle&#160;bir şey yok... Dinlerin, ideolojilerin&#160;söylediği gibi genel bir anlamı yok hayatın.&#160;Bence o anlamı ancak insanın kendisi&#160;yaratabilir.&quot; Hiçbir şey anlamamıştım&#160;söylediklerinden. Fark etti tabii Demir.&#160;&quot;Aman boş ver Nevzat... Karışık meseleler&#160;bunlar... Filozoflar binlerce yıl kafa&#160;yormuş, yine işin içinden çıkamamışlar...&quot;&#160;İşte böyleydi Demir. Gerçek düşüncelerini,&#160;duygularını açmazdı. Değerli bulduğundan mı,&#160;yoksa önemsiz gördüğünden mi? Onu da&#160;anlayamamıştım bugüne kadar.</span></p>
<p><span style="font-weight:bold;">Aslına bakarsanız Yekta'nm da ondan pek farkı yoktu artık. Artık diyorum, çünkü&#160;Handan'la oğlu varken durum değişikti.</span></p>
<p><span style="font-weight:bold;">Demir'in söylediğine benzer kişisel bir anlamı vardı hayatının. Ama ailesinin&#160;ölümünden sonra Yekta da Demir'e benzemeye&#160;başlamıştı. Sanırım bu yüzden, onca olan&#160;bitene, geçen bunca yıla rağmen yine bir&#160;araya gelmişlerdi.</span></p>
<p><span style="font-weight:bold;">Benim emektarı, &quot;Balat Sarayı&quot;nın önüne park edip geniş bahçe kapısından içeri&#160;girdiğimizde, atkestanelerinin gölgesindeki&#160;kameriyede, dün akşam yemek yediğimiz masayı&#160;kahvaltı için hazırlarken bulduk Demir'i.&#160;Yekta seslendi uzaktan:</span></p>
<p><span style="font-weight:bold;">&quot;Bak sana kimi getirdim?&quot;</span></p>
<p><span style="font-weight:bold;">Beni görünce şaşırdı.</span></p>
<p><span style="font-weight:bold;">&quot;Çok özlemişsindir,&quot; diye takıldım yaklaşırken. &quot;Ne za mandır görüşmüyorduk.</span></p>
<p><span style="font-weight:bold;">Şaşkınlık yerini içten bir gülümsemeye bıraktı.</span></p>
<p><span style="font-weight:bold;">&quot;Her gün görsem, yine de özlerim seni be Nevzat.&quot; Hiç beklemediğim bir hassasiyetle&#160;konuşuyordu. &quot;Asıl sen bizi özlemiyorsun. Şu&#160;rastlantılar da olmasa...&quot;</span></p>
<p><span style="font-weight:bold;">&quot;Yahu daha dün akşam beraberdik.&quot;</span></p>
<p><span style="font-weight:bold;">&quot;Beraberdik ama Evgenia sayesinde... Hiç ters ters bakma Nevzat, doğruyu söylüyorum.&#160;Değil mi Yekta, arıyor mu bu hayırsız bizi?&quot;</span></p>
<p><span style="font-weight:bold;">&quot;Arasaydı böyle kolundan tutup getirir miydim?</span></p>
<p><span style="font-weight:bold;">&quot;Amma azarladınız be,&quot; diye söylendim. &quot;Sanki siz beni çok arıyorsunuz da.&quot;</span></p>
<p><span style="font-weight:bold;">&quot;Arıyoruz tabii, kaç kere balığa çağırdık, her defasında ektin bizi.&quot;</span></p>
<p><span style="font-weight:bold;">Doğru söylüyorlardı, defalarca çağırmışlardı. Hem de öyle bir gün&#160;öncesinden filan değil, bir hafta&#160;öncesinden... Her defasında niyetlenmiş ama&#160;araya bir şeyler girdiğinden gidememiştim. O&#160;zamanlar Demir ile Yekta pek tepki&#160;göstermemişlerdi. Ya da ben anlamamıştım.</span></p>
<p><span style="font-weight:bold;">İlk kez bu kadar açıkça sitem ediyorlardı. İşin tuhafı, yaptıkları sitem hoşuma&#160;gidiyordu. Arkadaşlarım hakkında yanılmış&#160;mıydım? Belki beni hiçbir zaman&#160;dışlamamışlardı da öyle sanmıştım. Galiba&#160;Evgenia'nm söylediği doğruydu, belki de hep&#160;ben uzak durmuştum onlardan. Sanırım gerçek&#160;buydu. Arkadaşlarıma katılmak için çaba</span></p>
<p><span style="font-weight:bold;">harcadığımı hiç hatırlamıyorum. Sonra da bana yakın davranmıyorlar diye onları&#160;suçluyordum. Neresinden bakılırsa bakılsın,&#160;haksızdım. Kendimi kurtarmak için mesleğimin&#160;zorluklarına sığındım.</span></p>
<p><span style="font-weight:bold;">&quot;Yahu öyle demeyin çocuklar,&quot; diye geveledim. &quot;Biliyorsunuz bizim mesleği. Ne&#160;gecemiz var, ne gündüzümüz... Polislik zor&#160;iş.••&quot;</span></p>
<p><span style="font-weight:bold;">Savunmam işe yaramıştı.</span></p>
<p><span style="font-weight:bold;">&quot;Hah böyle de, canımın içini ye.&quot; Kestane ağacına bakan iskemleyi gösterdi Demir. &quot;Gel&#160;gel, otur şöyle...&quot;</span></p>
<p><span style="font-weight:bold;">İskemleye yerleşirken savunmamı sürdürdüm.</span></p>
<p><span style="font-weight:bold;">&quot;Aslında ben de sizinle birlikte olmayı istiyorum, hakikaten işimiz belli olmuyor...&#160;Üç gündür katillerle uğraşıp duruyoruz.&#160;Biliyorsunuz işte, dün gece bile o kadar&#160;çabalamama rağmen yine geç kaldım.&quot;</span></p>
<p><span style="font-weight:bold;">&quot;Şu televizyonların bahsettiği Çemberiitaş'ta bulunan ceset mi?&quot;</span></p>
<p><span style="font-weight:bold;">&quot;O da var, başkaları da... Pis iş ama ilginç tarafları da var. Mesela Topkapı&#160;Müzesi'nin müdiresiyle tanıştım. İstanbul&#160;tarihi hakkında acayip şeyler öğreniyorum...&#160;Neyse... Yani yoğun geçiyor günler...&quot;</span></p>
<p><span style="font-weight:bold;">Artık üstüme gelmezler sanıyordum, bu defa Yekta aldı sazı...</span></p>
<p><span style="font-weight:bold;">&quot;Tamam da sen bu işi seviyorsun abi. Kusura bakma ama pek bir heveslisin. İşimiz&#160;zor filan diyorsun da bir türlü emekli&#160;olmuyorsun. Üstelik sana defalarca haksızlık</span></p>
<p><span style="font-weight:bold;">etmelerine rağmen. Senin yerinde olsam, bin kere basmıştım istifayı.&quot;</span></p>
<p><span style="font-weight:bold;">&quot;Öyle değil,&quot; filan diyecek oldum, dinlemedi bile beni.</span></p>
<p><span style="font-weight:bold;">&quot;Yok Nevzat, kabut et, seviyorsun oğlum sen bu işi.&quot;</span></p>
<p><span style="font-weight:bold;">Haklıydı, seviyordum bu işi. Nedenini, niyesini tam bile- meşem de vazgeçemiyordum&#160;bu meslekten. Belki dünyada çok fazla acı&#160;olduğu için, belki bu ülkede adalet diye bir&#160;şey olmadığı için, belki birkaç cinayeti&#160;çözüp katilleri yakalarsam, kendimi daha iyi&#160;hissedeceğimi sandığım için. Ya da sadece bu&#160;işi yapmayı sevdiğimden. Veya elimden başka&#160;bir iş gelmediği için. Nedeni ne olursa&#160;olsun, evet cinayet çözmeyi, katillerle&#160;uğraşmayı seviyordum.</span></p>
<p><span style="font-weight:bold;">Yekta'nın sözlerinden cesaret alan Demir, &quot;Hem bize de pek ihtiyacın varmış gibi&#160;görünmüyor,&quot; diye mırıldandı kinayeli bir&#160;sesle. &quot;Evgenia'ın yanında pek mutluydun&#160;akşam...&quot;</span></p>
<p><span style="font-weight:bold;">&quot;Mutlu mu? Yok be... Yorgunluktan ölüyordum oğlum... Geceleri iki saat uykuyla&#160;duruyorum.&quot;</span></p><div>
<p>II</p></div>
<p><span style="font-weight:bold;">&quot;Hadi hadi, ağzın kulaklarına varıyordu, diye üsteledi. &quot;Sen şimdi bırak bu lafları&#160;da Evgenia'yı anlat bakalım.&quot;</span></p>
<p><span style="font-weight:bold;">Eyvah, düştüm ya bunların diline, artık bir daha kurtulamazdım.</span></p>
<p><span style="font-weight:bold;">&quot;Daha önce anlattım ya. Hem cumartesi sizi Tatavla'ya bekliyor. Daha iyi&#160;tanırsınız orda...&quot;</span></p>
<p><span style="font-weight:bold;">&quot;Sahi yav,&quot; diye duraksadı Yekta. &quot;Kadıncağız bizi davet etti ama...&quot;</span></p>
<p><span style="font-weight:bold;">Davetinde içten miydi, yoksa öylesine mi çağırdı demek istiyor, bir türlü dile&#160;getiremiyordu.</span></p>
<p><span style="font-weight:bold;">&quot;Gelmezseniz çok bozulur valla... Evgenia göründüğü gibidir. Ne düşünüyorsa, ne&#160;hissediyorsa onu söyler. Sizi sevdi, yoksa&#160;çağırmazdı.&quot;</span></p>
<p><span style="font-weight:bold;">&quot;Geliriz, geliriz...&quot; diye rahatlattı beni Demir. &quot;Şanslı adamsın vesselam...&#160;Evgenia iyi bir kadına benziyor.&quot;</span></p>
<p><span style="font-weight:bold;">&quot;İyidir,&quot; demekle yetindim. Yitirdiğimiz kadınların anısı hâlâ aramızda yaşarken,&#160;yeni sevgilimi övmek yakışık almazdı. İkisi&#160;de sevecen gözlerle bakıyorlardı ama bana&#160;imrenmiyorlardı. Belki de onların acısı,&#160;benim mutluluğumdan daha anlamlıydı, daha&#160;doyurucu...</span></p>
<p><span style="font-weight:bold;">&quot;Niye evlenmiyorsun onunla? Madem o kadar iyi. Üstelik güzel de.&quot;</span></p>
<p><span style="font-weight:bold;">Yekta tamamladı hemen.</span></p>
<p><span style="font-weight:bold;">&quot;Hem de sana âşık...&quot;</span></p>
<p><span style="font-weight:bold;">Takılıyorlar mıydı? Yok, ikisi de son derece samimiydi. Hatta hüzünlü bir ifade&#160;belirmişti yüzlerinde. Belki onu düşünerek&#160;söylememişlerdi ama Handan geldi aklıma. Bir&#160;an Evgenia sevgilim olduğu için utandım.&#160;Utanmak değil de kendimi kötü hissettim.&#160;Evet, ben onlardan uzaklaşmıştım. Belki de&#160;Evgenia'nm söylediği gibi, ikisinin Handan'ı&#160;sevmeye başladıkları noktada kopmuştum&#160;arkadaşlarımdan.</span></p>
<p><span style="font-weight:bold;">&quot;Sen de ona âşıksın, değil mi?&quot;</span></p>
<p><span style="font-weight:bold;">îyi de, neden üsteliyordu Demir? Hayır, ima yoktu sözlerinde. Hayır, beni&#160;yadırgamıyordu, belki insanın ikinci kez&#160;birini sevebileceğine şaşırmıştı da bunun&#160;nasıl olduğunu anlamak istiyordu.</span></p>
<p><span style="font-weight:bold;">&quot;Bilmiyorum Demir... Aslında aşkın nasıl bir duygu olduğunu pek hatırlamıyorum.&quot;</span></p>
<p><span style="font-weight:bold;">Gülümsemeler söndü, hava ağırlaştı, içimde bir ses bu konuyu kapat, onları&#160;üzeceksin, diyordu ama yapamadım, anlatmayı&#160;sürdürdüm.</span></p>
<p><span style="font-weight:bold;">&quot;Evgenia'nm yanında kendimi iyi hissediyorum... Evgenia bana iyi geliyor...&#160;Tabii, eskisi gibi değil... Yani Güzide'yle&#160;olduğum gibi değil... Hiçbir zaman da eskisi&#160;gibi olmayacak... Çünkü Güzide'yle Aysun'u&#160;hiçbir zaman unutmayacağım...&quot;</span></p>
<p><span style="font-weight:bold;">Bunları söylerken Yekta'yla göz göze geldik. O da Handan'ı asla unutmayacaktı.&#160;Handan'ı ve oğlu Umut'u. Ya Demir? O unutmuş&#160;muydu Handan'ı? Kendisiyle birlikte en yakın&#160;iki arkadaşının âşık olduğu o genç kızı?&#160;Sanmıyordum, içimi dökmeyi sürdürdüm.</span></p><div>
<p>II</p></div>
<p><span style="font-weight:bold;">&quot;Evet, ruhun yarası hiçbir zaman tam olarak kapanmıyor. Beden daha çabuk onarıyor&#160;kendini. Kalbin attığı sürece vücut&#160;iyileşebilir. Oysa ruhun bir kez darbe aldı&#160;mı, o yara dikiş tutmuyor. Sonuna kadar&#160;kendi kendine kanamayı sürdürüyor. Ama öte&#160;yandan, hayat da devam ediyor. Ben yeniden&#160;başlayamam sanırdım. Başka bir kadın olmaz,&#160;başka birini sevemem sanırdım. Oluyormuş...</span></p>
<p><span style="font-weight:bold;">Yüzleri gölgelendi, gözleri bulutlandı, kafalarında öbek öbek sorular oluştu.</span></p>
<p><span style="font-weight:bold;">Biliyordum ki, Demir de, Yekta da cesaret edip sormayacaktı. Ama ben yanıtladım.</span></p>
<p><span style="font-weight:bold;">&quot;Bazen utanıyorum. Ne yapıyorum ben diye soruyorum kendime. Karım, kızım öldüler.&#160;Bense yaşamın tadını çıkartıyorum... Evet,&#160;sık sık böyle düşünüyorum... Belki de en&#160;iyisi ölüp gitmek... Ancak eşitliği böyle&#160;sağlayabilirim. Onlar gibi yok olarak. Fakat&#160;akıl düşünmeye devam ediyor. Bunun&#160;Güzide'yle Aysun'a ne yararı olacak? Yani&#160;tersi olsaydı. Ben ölseydim, karımla kızım&#160;kalsaydı. Onların yaşamamasını mı isterdim?&#160;Sanmıyorum. Benim yaşamaktan vazgeçmemin&#160;onlara bir yararı yok...&quot;</span></p>
<p><span style="font-weight:bold;">Demir, bakışlarını bir noktaya dikmiş, öylece kalmıştı. Belki yeniden hayatın&#160;anlamını düşünüyordu; yıllar önce bu semtte&#160;yitirdiği aşk düşündüğü o anlam olabilir&#160;miydi?</span></p>
<p><span style="font-weight:bold;">&quot;Sen şanslısın Nevzat,&quot; dedi Yekta. Gözlerinde anlayışlı, yumuşak bir ışıltı&#160;belirmişti. &quot;Belki de güçlüsün... Başka&#160;birini sevebildin. Bunun için utanç duymana&#160;gerek yok. Hayat öyle bir şey değil. Ama&#160;başka birini sevemezsen... Hayata bir&#160;yerinden tutunamazsan, işte o zaman fena...&#160;işte cehennem o zaman başlıyor.&quot;</span></p>
<p><span style="font-weight:bold;">Demir, hâlâ derinlerde, hâlâ hayatın anlamını düşünüyordu.</span></p>
<p><span style="font-weight:bold;">&quot;Haklısın,&quot; dedim Yekta'ya dönerek.</span></p>
<p><span style="font-weight:bold;">&quot;Belki şanslıyım, Evgenia çıktı karşıma. O gerçekten farklı bir insan. Öyle kolay kolay&#160;rastlanabilecek biri değil ama eminim onun&#160;gibi binlerce kadın vardır yeryüzünde.&quot;</span></p>
<p><span style="font-weight:bold;">Ne demek istediğimi anlamıştı Yekta.</span></p>
<p><span style="font-weight:bold;">&quot;Eminim vardır...&quot; Acı bir gülümseme belirmişti dudaklarında. &quot;Önemli olan&#160;dışımızdakiler değil ki Nevzat. Önemli olan&#160;biziz. Bizim hissettiklerimiz.</span></p>
<p><span style="font-weight:bold;">Dışımızdakiler birer uyarıcı. Kusura bakma ama Evgenia da öyle. Senin yaşama sevincin,&#160;iraden, adına ne diyeceksek, işte o duygu&#160;olmasa, Evgenia'nm güzelliği, iyiliği ne&#160;kadar etkileyici olabilir? Ne kadar güzel&#160;söyledin insan ruhunun yarası dikiş tutmaz&#160;diye... Aynı zamanda ruhun yarası,&#160;bedeninkinden daha etkilidir, daha ısdırap&#160;verici. Bu acı o kadar güçlüdür ki, insan&#160;başka dünyalara dönüp bakamaz bile... İstese&#160;bile yapamaz bunu...&quot;</span></p>
<p><span style="font-weight:bold;">Demir, daldığı denizlerden çıktı sonunda.</span></p>
<p><span style="font-weight:bold;">&quot;Kapatalım artık bu konuyu,&quot; dedi kesin bir tavırla. &quot;Beden olmazsa ruh da olmaz. Ve&#160;ister acı çeksin, ister mutlu olsun, ruhun&#160;yaşayabilmesi için bedeni beslemek lazım.&quot;&#160;Yine kapatmaya çalışıyordu konuyu.&#160;Gülümsemeye çalışarak bana döndü. &quot;Evet&#160;Başkomiserim, kahvaltıda istediğiniz özel&#160;bir şey var mı?&quot;</span></p>
<p><span style="font-weight:bold;">işte böyleydi Demir. Aslında çok duygusal olmasına rağmen bu yanını hiç göstermemeyi&#160;seçerdi. Tıpkı annesinin hastalığında olduğu&#160;gibi, tıpkı Handan'la Yekta'nın evleneceğini&#160;duyduğunda olduğu gibi. Oturduğum iskemleye&#160;yaslanıp arkadaşlarımı süzdüm. Yekta da&#160;karşı çıkmamıştı Demir'in bu konuyu&#160;kapatalım önerisine. Belki de Demir hakkında&#160;ya- nılıyordum, belki de artık dertlerini,&#160;sorunlarını paylaşmaya karar vermişti ama&#160;benimle değil, sadece Yekta'yla. Muhtemelen&#160;Yekta da sadece ona gösteriyordu yarasını.&#160;Belki de hiç konuşmadan, hiç tartışmadan&#160;birbirlerinin acısını kendi acılan gibi&#160;hissederek yaşıyorlardı. Çünkü ölüleri&#160;ortaktı, kayıpları ortak, kederleri ortak.&#160;Bir kez daha dışlandığımı hissettim. Mutlu&#160;olduğum için cezalandırılıyormuşum gibi&#160;geldi bana. Bir tür vicdan azabı, bir tür&#160;utanç, bir tür öfke kabardı içimde. Kalkıp&#160;gitmek istedim. Öylece hoşça kalın bile&#160;demeden. Yapamadım, duygularımı gizleyerek,&#160;Demir gibi gülümsemeye çalıştım.</span></p>
<p><span style="font-weight:bold;">&quot;Sağ ol, karnım tok. Çok kalmayacağım zaten. Emniyette işim var.&quot;</span></p>
<p><span style="font-weight:bold;">&quot;Kurbanın avcundaki sikke Teodosius'unmuş.&quot;</span></p>
<p><span style="font-weight:bold;">Emniyete geldiğimde saat on biri geçmişti. Kapıdaki memur telaşla, Mümtaz&#160;Müdürümüzün odasında beni beklediğini&#160;söyledi. Evet, işte başlıyordu. Mümtaz&#160;soruşturmanın nasıl gittiğini öğrenmek&#160;istiyordu. Belki de yukarıdan birileri&#160;aramıştı. Ee basın boş durmuyordu tabii.&#160;Eminim dün geceki cinayet de gazetelerin ilk&#160;sayfalarında, televizyonların ana haber&#160;bültenlerinde yer almıştı. Mümtaz Müdürümüz&#160;de gelişmeleri öğrenmek istiyordu doğal&#160;olarak. Ama şu anda olanı biteni, en&#160;başından itibaren anlatmak zor geldi bana.&#160;Hem son durumu öğrenmeden müdürümüzün&#160;karşısına çıkmak hiç de akıllıca&#160;olmayacaktı. O yüzden Mümtaz'ı boş vererek&#160;odama geçtim, ilk işim Ali'yle Zeynep'i&#160;yanıma çağırmak oldu. Beş dakika geçmeden&#160;karşımda oturuyorlardı. ikisi de dinlenmiş&#160;görünüyordu, sadece Ali'nin altdudağı biraz&#160;daha ş i şmi ş ti.</span></p>
<p><span style="font-weight:bold;">&quot;Et taşıma aracı araştırmaya alındı Başkomiserim,&quot; diye girişti sözlü raporuna&#160;Zeynep. &quot;Çok iyi bir ekip kurduk. Çocuklar&#160;canla başla çalışıyorlar...&quot;</span></p>
<p><span style="font-weight:bold;">&quot;Güzel.&quot;</span></p>
<p><span style="font-weight:bold;">&quot;Ama sonuç alınması akşamı bulur.&quot;</span></p>
<p><span style="font-weight:bold;">Muhtemelen bu bilgileri benden çok daha önce öğrenmiş olan yardımcıma döndüm.</span></p>
<p><span style="font-weight:bold;">&quot;Duydun mu Alicim? Gözaltını uzatmak için savcılıktan ek süre almamız gerekecek.&quot;</span></p>
<p><span style="font-weight:bold;">Haylaz bir çocuk gibi ışıdı yüzü.</span></p>
<p><span style="font-weight:bold;">&quot;Merak etmeyin Başkomiserim. Naci'yi savcılığa yolladım bile.&quot;</span></p>
<p><span style="font-weight:bold;">Kendimi tutamayıp ben de gülümsedim.</span></p>
<p><span style="font-weight:bold;">&quot;Aferin. Şimdi gelelim şu üçüncü kurbana. Gazeteciydi değil mi? Adı neydi?&quot;</span></p>
<p><span style="font-weight:bold;">&quot;Şadan Duruca... Biraz karışık bir adam...&quot;</span></p>
<p><span style="font-weight:bold;">Kurbanların hangisi karışık değildi ki?</span></p>
<p><span style="font-weight:bold;">&quot;Halen büyük bir gazetede çalışıyormuş,&quot; diye sürdürdü sözlerini Ali. &quot;Ama camiada&#160;pek itibarlı biri sayılmıyor. Üç yıl önce&#160;Topkayı'da, SIT alanında yapılan bir otel&#160;davasında geçmiş adı. Şadan Duruca çalıştığı&#160;gazetede günlerce bu otelin ülkemiz&#160;turizmine yapacağı katkıları övmüş durmuş.&#160;Ama sonra Mimarlar Odası, dava açarak, bu&#160;otelin tarihi-kül- türel varlıklarımıza&#160;zarar verdiğini öne sürmüş. Mahkeme,</span></p>
<p><span style="font-weight:bold;">Mimarlar Odası'nın başvurusunu yerinde bulmuş ve otel inşaatını durdurmuş. Ardından&#160;solcu bir gazete, oteli yapan şirketin Şadan&#160;Duruca'ya karşılıksız olarak bir daire&#160;verdiğini keşfetmiş. Günlerce yazılar&#160;yayınlanmış bu konu üzerine. Basında&#160;tartışmalar çıkmış. Şadan Duruca aldığı&#160;daireyi iade etmemiş ama çalıştığı gazeteden&#160;ayrılmak zorunda kalmış.&quot; Sesine kinayeli&#160;bir anlam yükleyerek başını salladı.. &quot;Fakat&#160;memleketimizde rüşvet almak bir erdem olarak&#160;kabul edildiğinden, çok sürmemiş, bir yıl&#160;sonra daha büyük bir gazetede yeniden&#160;yazmaya başlamış.&quot;</span></p>
<p><span style="font-weight:bold;">Anahtar sözcüğü dile getiriyordu Ali: Rüşvet. Ya da yolsuzluk veya usulsüzlük.</span></p>
<p><span style="font-weight:bold;">Yani bildiğiniz hukuksuzluk. Üç kurbanın üçü de tarihi bölgede hukuka aykırı yapılan&#160;inşaatlarla ilgiliydi.</span></p>
<p><span style="font-weight:bold;">&quot;Peki bu Şadan Duruca'nın öteki iki kurbanla bir ilişkisi var mı?</span></p>
<p><span style="font-weight:bold;">Şişkinliğine aldırmadan altdudağmı hafifçe sarkıttı Ali.</span></p>
<p><span style="font-weight:bold;">&quot;O konuda bir bilgiye ulaşamadım Başkomiserim.&quot; Mahcup olmuş gibi bakışlarını&#160;kaçırdı. &quot;Aslında o konuyu daha&#160;araştırmadım. Zaman yoktu.&quot;</span></p>
<p><span style="font-weight:bold;">&quot;Araştırsak iyi olacak. Bu gazetecinin de şu Âdem Yezdan denen turizmciyle bağı&#160;olabilir.&quot;</span></p>
<p><span style="font-weight:bold;">Âdem Yezdan, evet aslında herkesten önce onunla konuşmalıydık.</span></p>
<p><span style="font-weight:bold;">&quot;Ne zaman dönüyordu bu adam Moskova'dan?&quot;</span></p>
<p><span style="font-weight:bold;">&quot;Bu geceyarısı Başkomiserim...&quot; diye yanıtladı Zeynep. &quot;Rötar filan olmazsa saat&#160;on iki civarı Atatürk Havalimanı'nda&#160;olurmuş.<sup>M</sup></span></p>
<p><span style="font-weight:bold;">Hevesle atıldı Ali.</span></p>
<p><span style="font-weight:bold;">&quot;Havaalanından alalım mı?&quot;</span></p>
<p><span style="font-weight:bold;">Galiba alttan alta o da Ömer'in katil olmayabileceğine inanmaya başlamıştı. Eski&#160;bir toprak ağası olan, üstelik pis işlere&#160;bulaştığını bildiğimiz Âdem Yezdan'la&#160;uğraşmak, radikal İslamcı örgüt üyesi&#160;Ömer'le uğraşmaktan çok daha heyecan verici&#160;olabilirdi. Olabilirdi ne demek, olmaya&#160;başlamıştı bile. Her zamanki gibi, &quot;Şu anda&#160;gözaltına almak doğru olmaz,&quot; diye&#160;sağduyunun sesini dile getirmek yine bana&#160;düştü. &quot;Elimizde Âdem Yezdan'ı suçlayacak&#160;bir kanıt yok. Bu tür adamların devlet&#160;katında iti köpeği çok olur. Daha başında&#160;elimizi kolumuzu bağlatmayalım. Adamı&#160;işyerinde ziyaret etmekte yarar var.&quot;&#160;Bakışlarımı Zeynep'e diktim. &quot;Ya şu sikke?&#160;Hakikaten söylediğin gibi miymiş? Yani&#160;Teodosius'un muymuş?&quot;</span></p>
<p><span style="font-weight:bold;">&quot;Öyleymiş Başkomiserim. Ama bu Teodosius hakkında fazla bilgi bulamadım. Yani&#160;internette fazla bilgi yok...&quot; Zeynep'in de&#160;yüzüne hafif bir pembelik yayıldı, &quot;Kusura&#160;bakmayın Başkomiserim, konuyu detaylı&#160;araştıracak vaktim olmadı.&quot;</span></p>
<p><span style="font-weight:bold;">Onları eleştirdiğim filan yoktu.</span></p>
<p><span style="font-weight:bold;">&quot;Ama isterseniz, hemen araştırmaya başlayabilirim,&quot; diye hevesle sürdürdü&#160;sözlerini Zeynep, &quot;isterseniz Leyla Barkın'&#160;da sorabiliriz.&quot;</span></p>
<p><span style="font-weight:bold;">&quot;Onu da yaparız ama şimdi değil. Tekrar Samatya'ya gitmemiz lazım, ilk kurban Necdet&#160;Denizel'in evine. Leyla Barkın, Necdet'in&#160;bir sikke koleksiyonu olduğundan&#160;bahsetmişti. Koleksiyon hâlâ evde mi, yoksa&#160;birileri mi aldı? Bunu öğrenmeliyiz?</span></p>
<p><span style="font-weight:bold;">&quot;Yani sikkeleri katiller mi götürdü diyorsunuz?&quot;</span></p>
<p><span style="font-weight:bold;">&quot;Olabilir Zeynepcim. Bu sikkeler, öyle kolayca çarşıda, pazarda satılmıyor.&#160;Katiller, onları birinin koleksiyonundan ya&#160;da bir müzeden yürütmüş olmalı. Yürütmüş&#160;olmalı, diyorum, çünkü katillerimiz satın&#160;aldığı sikkeleri kullanarak kendilerini&#160;ihbar edecek kadar aptal birilerine&#160;benzemiyor. O evi iyice araştırmamız lazım.&#160;Her şey Necdet'in öldürülmesiyle başladı,&#160;aradığımız ilk ipucu da o evde olmalı...&quot;</span></p>
<p><span style="font-weight:bold;">Çalmaya başlayan ofis telefonum sözlerimi bitirmeme izin vermedi. Ahizeyi kaldırırken&#160;tamamladım sözlerimi.</span></p>
<p><span style="font-weight:bold;">&quot;Aradığımız ipucu o evde olabilir.&quot;</span></p>
<p><span style="font-weight:bold;">&quot;Hangi ipucu?&quot; diye sordu telefondaki ses. &quot;Nerdesin Nevzat? Seni beklediğimi&#160;söylemediler mi?&quot;</span></p>
<p><span style="font-weight:bold;">Mümtaz Müdür'dü, geç kalmama bozulmuş, yağıp gürlü- yordu.</span></p>
<p><span style="font-weight:bold;">&quot;Acil bir durum vardı müdürüm.</span></p>
<p><span style="font-weight:bold;">Arkadaşları göreve yollamam gerekiyordu. Bu işi halleder etmez, geliyorum.&quot;</span></p>
<p><span style="font-weight:bold;">&quot;Tamam, gecikme... Emniyet müdürü, vali, herkes beni arayıp duruyor. Bu üçüncü&#160;cinayet Nevzat. Basın olayı köpürtüp&#160;duruyor, insanlara bilgi vermem lazım.&quot;</span></p>
<p><span style="font-weight:bold;">Bıraksam başımın etini yiyip duracaktı.</span></p>
<p><span style="font-weight:bold;">&quot;Anlaşıldı Müdürüm,&quot; diye lisanımünasiple kestim. &quot;Beş dakikaya yanınızdayım.&quot;</span></p>
<p><span style="font-weight:bold;">Telefonu kapatırken yeniden bizimkilere döndüm.</span></p>
<p><span style="font-weight:bold;">&quot;Siz hemen yola çıkın arkadaşlar. Evet, ikiniz birden. Ben müdürle konuşup gelirim.&#160;Ha Zeynep, evde ayrıntılı bir parmak izi&#160;taraması istiyorum. Ne kadar teçhizat varsa&#160;al yanına... Ali, şu koleksiyonu bulmamız&#160;lazım. Gerekirse didik didik edin evi.&quot;</span></p>
<p><span style="font-weight:bold;">&quot;Emredersiniz Başkomiserim.&quot; Bakışlarımı ikisinin de yüzünde gezdirdim. &quot;Hadi&#160;çocuklar göreyim sizi, bir parmak izi, bir&#160;delil, bir ipucu, bizi katillere götürecek&#160;bir işaret bulun. Yoksa daha çok kan dökecek&#160;bu sapıklar. Çok sürmez, ben de gelirim&#160;Necdet'in evine.&quot;</span></p>
<p><span style="font-weight:bold;">&quot;Yoksa ambleminiz de Kral Byzas mı?&quot;</span></p>
<p><span style="font-weight:bold;">Necdet'in evinin bulunduğu dar sokağın başına geldiğimde duydum silah seslerini...&#160;Ali'yle Zeynep'i yollayıp Mümtaz Müdürümüzün&#160;yanına çıktıktan iki saat sonra... Keşke&#160;onları yalnız bırakmasaydım diye&#160;kaygılanarak emektarın gaz pedalına bastım.&#160;Mümtaz'a nasıl olsa anlatırdım olanı biteni.&#160;Zaten olan biteni öğrenmekten çok,&#160;katillerin yakalandığını duymak istiyordu&#160;adam. Ne diyebilirdim ki, yalan yanlış&#160;sözlerle onu yatıştıracak halim yoktu.&#160;Sarayburnu'nda bulduğumuz ilk kurban Necdet&#160;Denizel'den dün akşamki Ömer Ekinli&#160;sorgusuna kadar yaşadıklarımızı olanca&#160;gerçekliği içinde, hatta biraz da umutsuz&#160;bir hava yaratarak anlattım. Böyle yapmamın&#160;nedeni, desteğe ihtiyacımız olduğunda bize&#160;öncelik tanımasıydı. Bir de gereksiz&#160;iyimserlik yaratıp umuda kapılmasını&#160;istemiyordum. Öyle olunca iki günde bir beni&#160;makamına çağırıp niye olay çözülmedi diye&#160;başımın etini yiyecekti. Oysa benim ona&#160;rapor vermekten daha önemli işlerim vardı.&#160;Tıpkı şimdi olduğu gibi, Mümtaz Bey'e sözlü&#160;rapor vereceğiz diye belki de Zeynep'le&#160;Ali'nin hayatını tehlikeye atmıştım. Mümtaz,&#160;dürüst bir yöneticiydi filan ama dünyanın en&#160;ağır adamıydı. Lafı eveler geveler, bir&#160;türlü asıl konuya gelemezdi.&#160;Konuştuklarımızın hepsini toplasak on&#160;dakikayı geçmezdi ama çaydı, kahveydi derken&#160;bir buçuk saatte zor ayrılmıştım yanından.</span></p>
<p><span style="font-weight:bold;">Evin önüne ulaşıncaya kadar içim içimi yedi. Ama elimde silah, emektardan fırlayıp&#160;evin küçük bahçesine girip de bizimkileri&#160;sağ salim görünce biraz olsun rahatladım.&#160;Biraz olsun, diyorum çünkü manzara şöyleydi:&#160;Burnunun kemerinde mor bir darp izi bulunan&#160;iriyarı bir zanlı, bahçe kapısının hemen&#160;içinde yerde yatıyor, bizim Ali de sağ&#160;dizini adamın sırtına bastırmış, arkadan&#160;ellerini kelepçeliyordu. Adam nefes alıp&#160;verdikçe burun deliklerinden pıhtı halinde&#160;dökülen kan damlaları usulca üstdudağına&#160;yayılıyordu. Ali'nin kemerinin sağ tarafına&#160;sokulmuş bir tabancanın metal kaplama&#160;kabzası gözüme çarptı, altındaki adamın&#160;olmalıydı. Zeynep ise iki eliyle tuttuğu&#160;Baretta'sini kapının yanında dikilen başka&#160;bir zebe11aya çevirmişti. Onun da kaşından&#160;süzülen ince bir kan pınarı yüzünün sağ&#160;tarafını kızıla boyuyordu. Bunlar Ali'nin&#160;marifeti miydi? Yoksa Zeynep de mi&#160;başlamıştı kavga etmeye? Beni görünce yüzü&#160;parıldadı bizim haytanın.</span></p>
<p><span style="font-weight:bold;">&quot;Şamatayı kaçırdınız Başkomiserim. Yarım saat erken gelseydiniz, çok eğlenecektiniz.&quot;</span></p>
<p><span style="font-weight:bold;">Havaya girmişti serseri, bayılırdı vurdu kırdıya. Silahımı kılıfına koyarken otoriter&#160;bir tavırla sordum.</span></p>
<p><span style="font-weight:bold;">&quot;Ne oluyor burada? Kim bu adamlar?&quot;</span></p>
<p><span style="font-weight:bold;">&quot;Biz de onu anlamaya çalışıyorduk Başkomiserim.&quot; Dizinin altında kıpırdanmaya&#160;çalışan adamın kafasına küçük bir fiske&#160;indirdi elinin tersiyle. &quot;Ama bu lavuklar,&#160;bizi görür görmez tabanları yağladılar.&quot;</span></p>
<p><span style="font-weight:bold;">Ali'nin lavuk dediği adamın iri siyah gözleri vardı, kendiliğinden sürmeli&#160;kirpikleri o kadar uzundu ki, yüzünü&#160;çevreleyen kirli sakalı olmasa bir kadına&#160;baktığınızı zannedebilirdiniz.</span></p>
<p><span style="font-weight:bold;">&quot;Bizim bir suçumuz yoktur Başkomiserim. Polis olduklarını duyunca kaçmışız,&quot; dedi&#160;bozuk bir aksanla. &quot;Çatışmaya girmek&#160;istemediğimizden...&quot;</span></p>
<p><span style="font-weight:bold;">Bir kez daha vurdu Ali adamın başına.</span></p>
<p><span style="font-weight:bold;">&quot;Polis olmasak ne olacaktı lan? Elinizde silahlarla girdiniz içeri. Vatandaştan biri&#160;olsaydık vuracak mıydınız bizi?&quot;</span></p>
<p><span style="font-weight:bold;">Adamın suratı usulca çarptı toprağa.</span></p>
<p><span style="font-weight:bold;">&quot;Ah,&quot; diye inledi ama açıklamaktan geri durmadı. &quot;Silahlar kendimizi savunmak&#160;içindir...&quot;</span></p>
<p><span style="font-weight:bold;">&quot;Bak bak! Demek savunmak için. Sanki devletin silahlı gü- venlikçileri...&quot;</span></p>
<p><span style="font-weight:bold;">&quot;Evet öyleyiz. Biz özel güvenlikçiyiz... Güvenlik şirketi için çalışmaktayız.&quot;</span></p>
<p><span style="font-weight:bold;">Hiç umursamadı Ali.</span></p>
<p><span style="font-weight:bold;">&quot;iyi o zaman her önünüze gelene silah çekin...&quot;</span></p>
<p><span style="font-weight:bold;">Başım kaldırarak izah etmeye çalıştı.</span></p>
<p><span style="font-weight:bold;">&quot;Yok, yanlış anladınız Ali Bey?&quot;</span></p>
<p><span style="font-weight:bold;">Bizim kopuk dizini iyice bastırdı adamın sırtına.</span></p>
<p><span style="font-weight:bold;">&quot;Bey babandır ulan, doğru konuş...&quot;</span></p>
<p><span style="font-weight:bold;">&quot;Ah... Ah... Tamam Ali Abi.&quot;</span></p>
<p><span style="font-weight:bold;">&quot;Ne abisi lan? Okey arkadaşın mıyım ben senin?&quot;</span></p>
<p><span style="font-weight:bold;">Çaresizce söylendi zavallı adam.</span></p>
<p><span style="font-weight:bold;">&quot;Tamam da ne diye hitap edeyim size o zaman?&quot;</span></p>
<p><span style="font-weight:bold;">&quot;Ali Komiser diyeceksin? Karıştırma ab iyi, beyi... Anladın mı?&quot;</span></p>
<p><span style="font-weight:bold;">&quot;Anladım Ali Komiser, anladım... Yani diyordum ki, biz bu işin eğitimini almışız.&#160;Kanunu öğrenmişiz... Herkese silah çeker&#160;miyiz öyle?&quot;</span></p>
<p><span style="font-weight:bold;">Adam savunmasını sürdürürken üzerimde bir bakışın ağırlığını hissettim. Başımı&#160;çevirince, benim Aysunumun yaşında bir kız&#160;çocuğunun gözlerinde dehşet ifadesiyle bize&#160;baktığını gördüm. Üstelik yalnız da değildi,&#160;silah sesini duyan çoluk çocuk, konu komşu&#160;bahçeye yığılmıştı. Biraz daha beklersek&#160;bütün Samatya başımıza toplanacaktı.</span></p>
<p><span style="font-weight:bold;">Adamları işaret ederek Ali'ye sordum.</span></p>
<p><span style="font-weight:bold;">&quot;Acil müdahale gerektirecek bir durum var mı?&quot;</span></p>
<p><span style="font-weight:bold;">&quot;Yok.&quot; Kayıtsız bir tavırla adamları süzdü. &quot;Görmüyor musunuz Başkomiserim, domuz&#160;gibiler.&quot;</span></p>
<p><span style="font-weight:bold;">&quot;iyi, hadi toparlanın, içeri geçelim o zaman...&quot;</span></p>
<p><span style="font-weight:bold;">Ali sırtından inince adam yere çökertilmiş bir deve gibi silkinerek&#160;doğruldu, yanılmıştım, asıl zebella buydu.&#160;Öteki adamdan en az bir baş daha uzundu.&#160;Yumruk yumruğa ka- pışsalardı bizim Ali'nin&#160;hali ne olurdu düşünmek bile istemiyordum.&#160;Ama bizimkiler adamların gözünü öyle&#160;kırmışlardı ki, önlerine düşerek tıpış tıpış&#160;Necdet'in evine yürüdüler.</span></p>
<p><span style="font-weight:bold;">İçeri girince karanlık sofadan geçerek aydınlık salona yöneldik. Duvarları yedi&#160;ayrı İstanbul gravürüyle süslenmiş salona&#160;girer girmez yine o tuhaf ses çınladı&#160;kulaklarımızda.</span></p>
<p><span style="font-weight:bold;">&quot;Merhaba... Ben Kral Byzas... Sarayıma hoş geldiniz...&quot;</span></p>
<p><span style="font-weight:bold;">Necdet'in, kendini insan zanneden, arkadaş canlısı gri papağanı yine sevgi&#160;sözleriyle karşılamıştı bizi. Ama eski dostu&#160;Ali, bu kez çok ilgilenemedi onunla, sadece,&#160;&quot;Merhaba Byzas,&quot; demekle yetindi. Geçen gün&#160;geldiğimizde bıraktığı yemlerin tükenip&#160;tükenmediğine bile bakmadı. Aklı yakaladığı&#160;zanlılardaydı. Salondaki Ayasofya ile Fatih&#160;Camii gravürünün altındaki divana oturttuk&#160;adamları. Ben karşüarına, Topka- pı Sarayı&#160;gravürünün önündeki tek koltuğa geçtim,&#160;Zeynep salondan çıkarken, adamların sağ&#160;yanında dikilen Ali olanı biteni anlatmaya&#160;koyuldu.</span></p>
<p><span style="font-weight:bold;">&quot;Şimdi biz emrettiğiniz gibi Zeynep'le içerde araştırma yapıyorduk Başkomiserim.&#160;Kapının kilidinin kurcalandığını duyduk.&#160;Zeynep kapının soluna, ben sağına geçip&#160;tertibat aldık. Bu iki orman kaçkınından iri&#160;olanı...&quot; Burnu kanayan adamı gösterdi.</span></p>
<p><span style="font-weight:bold;">&quot;işte şu öküz, elinde silahıyla süzüldü içeriye. Biz, 'Dur polis!' deyince de&#160;gerisin geri dönüp kaçtı. Biz de düştük&#160;peşlerine. Bahçeye çıkınca ben, 'Dur!' diye&#160;bağırdım yine. Ama dinleyen kim, bunun&#160;üzerine durmaları için havaya iki el ihtar&#160;ateşi açtım. Silah sesini duyan bu iki aslan&#160;parçası iyice panikledi, ayakları birbirine&#160;dolandı. Bu öküzcük burun üstü çakıldı yere,&#160;şu devecik de yakışıklı suratını incir&#160;ağacının gövdesine çarptı.&quot; Yardımcım çok&#160;eğleniyordu, gülümseyerek bana döndü. &quot;Yani&#160;bu yaralar benim marifetim değil&#160;Başkomiserim. İnanmazsanız Zeynep Komiserime&#160;sorun. Gerçi bu herifleri pataklamayı çok&#160;isterdim ama anlayacağınız, kendi&#160;kendilerini dövdü bu gerzekler...&quot;</span></p>
<p><span style="font-weight:bold;">Ali'nin lafı bitmemişti ama elinde pamuk paketi, kolonya ve yara bandıyla salona&#160;giren Zeynep'i fark edince sustu.&#160;Gördüklerine inanamıyormuş gibi hayretler&#160;içinde bakıyordu meslektaşına. Zeynep sakin&#160;bir tavırla pamuğa kolonya döktü. Ağır bir&#160;limon kokusu yayıldı salona. Ali suratını&#160;ekşitti, limon kokusunu sevmediğinden değil,&#160;Zeynep kendilerine silah çeken adamlara&#160;yardım ettiği için. Belki de kızı adamlardan&#160;kıskandığından. Ben olmasam, yine aptal&#160;aptal konuşur, yok yere kavga çıkarırdı.&#160;Zeynep de farkındaydı Ali'nin bakışlarının&#160;ama hiç umursamıyordu. Sakin sakin,&#160;adamların kanlarını sildi, bantla yaralarını&#160;kapattı. Dikildiği yerde ayarı bozulmuş saat&#160;sarkacı gibi sallanan Ali'nin sabrını daha&#160;fazla zorlamanın yararı yoktu. Sürmeli&#160;gözlü, uzun kirpikli güvenlikçiye bakarak&#160;sordum:</span></p>
<p><span style="font-weight:bold;">&quot;Evet, şimdi anlatın bakalım, kimsiniz siz? &quot;</span></p>
<p><span style="font-weight:bold;">&quot;Benim adım Fettah'tır Başkomiserim,&quot; dedi elleri arkadan kelepçeli olduğundan&#160;divanda hâlâ rahatça oturmayı başaramayan adam. &quot;Bu da Sıddık'tır... Biz,&#160;Ayyıldız güvenlik firmasında çalışmaktayız.&quot;</span></p>
<p><span style="font-weight:bold;">Şaka gibiydi. Doğal olarak üçümüz de dün bulduğumuz ay yıldızlı sikkeyi hatırladık.&#160;Üçümüz de şaşkınlıkla birbirimize baktık.&#160;Alaycı bir sesle mırıldandı Ali.</span></p>
<p><span style="font-weight:bold;">&quot;Yoksa ambleminiz de Kral Byzas mı?&quot;</span></p>
<p><span style="font-weight:bold;">Fettah yerine papağan yanıtladı Ali'yi...</span></p>
<p><span style="font-weight:bold;">&quot;Merhaba... Ben Kral Byzas... Sarayıma hoş geldiniz... Ben Kral Byzas...&quot;</span></p>
<p><span style="font-weight:bold;">Baktı, olmayacak, Ali gergin bir tavırla kalktı, dostu Byzas'ı kafesiyle birlikte&#160;içerideki odaya bırakıp geri döndü. Hiçbir&#160;şey olmamış gibi Fettah'a dönerek sorusunu&#160;yineledi.</span></p>
<p><span style="font-weight:bold;">&quot;Yoksa ambleminiz de Kral Byzas mı?&quot;</span></p>
<p><span style="font-weight:bold;">Ya anlamadı ya da anlamazlığa vurdu Fettah.</span></p>
<p><span style="font-weight:bold;">&quot;Kral Boyzas değildir,&quot; dedi bu kenti kuran adamın ismini güçlükle telaffuz&#160;ederek. &quot;Ayın içindeki yıldızdır. Türk&#160;bayrağı gibi...&quot;</span></p>
<p><span style="font-weight:bold;">Öfkeyle söylendi bizimki.</span></p>
<p><span style="font-weight:bold;">&quot;Babanızın malı tabii... Her türlü ticari amaç için kullanın bakalım Türk&#160;bayrağını...&quot;</span></p>
<p><span style="font-weight:bold;">&quot;Yok Komiserim, yanlış anladınız... Yani biz saygımızdan o amblemi seçmişiz...&quot;</span></p>
<p><span style="font-weight:bold;">&quot;Kes lan! Saygıdanmış...&quot;</span></p>
<p><span style="font-weight:bold;">&quot;Tamam tamam,&quot; diye durdurdum adamın üzerine yürümek üzere olan Ali'yi. &quot;Ne&#160;arıyordunuz burada?&quot;</span></p>
<p><span style="font-weight:bold;">Bizim delinin hışmından korkup hafifçe arkadaşının üzerine doğru eğilmiş olan&#160;Fettah çekinerek doğruldu.</span></p>
<p><span style="font-weight:bold;">&quot;Biz... Biz Âdem Bey'in adamlarıyız Başkomiserim. Âdem Yezdan'ın.&quot;</span></p>
<p><span style="font-weight:bold;">Evet, işte bir kez daha çıkıyordu Âdem Yezdan karşımıza. Ama daha ilginç bir&#160;açıklama yaptı Fettah.</span></p>
<p><span style="font-weight:bold;">&quot;Âdem Bey'le Necdet ortaktır.&quot; Üçümüzün de yüzünde beliren şaşkınlığı görünce üstüne&#160;basa basa açıkladı. &quot;Valla doğrudur... Allah&#160;rahmet eylesin, Necdet Denizel, Âdem Bey'le&#160;antika işi yapıyordu... Rahmetliye çok&#160;güvenirdi Âdem Bey...&quot;</span></p>
<p><span style="font-weight:bold;">&quot;Antikacı mı lan sizin bu Âdem?&quot; Yine araya girdi Ali. &quot;Dükkânı nerede bu adamın?&quot;</span></p>
<p><span style="font-weight:bold;">&quot;Âdem Bey'in çok dükkânı vardır. Siz hangisini soruyorsunuz? Nişantaşı'nda antika&#160;dükkânı, Kapalıçarşı'da halı mağazaları,&#160;Bodrum'da tatil sitesi, Antalya'da hotel...&#160;Şimdi de</span></p>
<p><span style="font-weight:bold;">Sultanahmet'te büyük bir yer yapacak. Avrupa'nın en büyüğü olacakmış... Öyle böyle&#160;değildir, Âdem Bey çok zengindir...&quot;</span></p>
<p><span style="font-weight:bold;">&quot;Sizin aşiret reisiniz mi lan bu Âdem?&quot;</span></p>
<p><span style="font-weight:bold;">&quot;Âdem Bey,&quot; diye düzeltti Fettah. &quot;Bizim abimizdir, beyi- mizdir, ağamızdır, her&#160;şeyimizdir.&quot;</span></p>
<p><span style="font-weight:bold;">Artık sesinde korku yoktu, neredeyse meydan okur gibi bakıyordu. Yardımcımın&#160;adamı haşlamasına Zeynep'in sorusu engel&#160;oldu.</span></p>
<p><span style="font-weight:bold;">&quot;Güvenlik şirketi ne oluyor?&quot;</span></p>
<p><span style="font-weight:bold;">Adamların yüzündeki yaralarla işi bitince o da ayakta dikilmeye başlamıştı.</span></p>
<p><span style="font-weight:bold;">&quot;Söyledim ya Zeynep Komiserim. Âdem Bey'in çok işyeri vardır. Koruma için&#160;başkalarına para ödemek yerine, kendi&#160;şirketini kurmuştur. Şirketimizin müdürü de&#160;eski bir polistir. Ercan Abi. Belki&#160;tanırsınız, adı Ercan Sungur'dur...&quot;</span></p>
<p><span style="font-weight:bold;">&quot;Bizi buraya gönderen de Ercan Abi'dir...&quot; diye onayladı arkadaşını&#160;karşılaştığımızdan beri ağzını açmayan&#160;Sıddık. Konuşurken öndeki tavşan dişleri&#160;ortaya çıkmıştı. Talihsiz biri olmalıydı;&#160;Allah onu iri yaratmıştı ama nasıl ki&#160;Fettah'a kadınsı gözler vererek&#160;lanetlemişse, buna da iki iri tavşan diş&#160;vererek gövdesinin yaratacağı bütün&#160;ürküntüyü ortadan kaldırmıştı.</span></p>
<p><span style="font-weight:bold;">&quot;Niye yolladı Ercan sizi buraya?&quot; Zeynep de benim gibi asıl meseleye gelmek istiyordu&#160;artık. &quot;Ne arıyordunuz evde?&quot;</span></p>
<p><span style="font-weight:bold;">&quot;Paraları almaya gelmişiz,&quot; diye açıkça itiraf etti Fettah. &quot;Para dedimse yani&#160;tarihi paradır. Hani müzelerde vardır ya...&#160;Hani böyle altın, gümüş, demir...&quot;</span></p>
<p><span style="font-weight:bold;">Galiba sonunda bir yerlere geliyorduk. Heyecanımı bastırarak sordum.</span></p>
<p><span style="font-weight:bold;">&quot;Sikke mi demek istiyorsun?&quot;</span></p>
<p><span style="font-weight:bold;">&quot;Evet Başkomiserim,&quot; dedi rahatlayarak. &quot;Sikkedir. Sikke...&quot; Hatırlayamadı. &quot;Sikke&#160;şeyi...&quot;</span></p>
<p><span style="font-weight:bold;">&quot;Sikke koleksiyonu mu?&quot;</span></p>
<p><span style="font-weight:bold;">&quot;Hah, Allah sizden razı olsun, işte odur... Sikke kolleksi...&quot; Yine&#160;beceremeyince çocukça gülümsedi. &quot;Yav işte o&#160;dediği- nizdir ha Başkomiserim.&quot;</span></p>
<p><span style="font-weight:bold;">Sıddık hemen araya girdi.</span></p>
<p><span style="font-weight:bold;">&quot;Ama bir de papağanı alacaktık... Âdem Bey hediye etmiştir Necdet Abi'ye... 'Şimdi&#160;ona kimse bakmaz, hayvan açlıktan ölür, onu&#160;da alıp getirin,' demiştir Ercan Abi.&quot;</span></p>
<p><span style="font-weight:bold;">Sorulmadan niye konuşuyorsun der gibi sertçe baktı arkadaşına Fettah. Tavşan dişli&#160;yarma utandı, başını öne eğdi.</span></p>
<p><span style="font-weight:bold;">&quot;Ama asıl sikkeleri almaya gelmişiz.</span></p>
<p><span style="font-weight:bold;">Tabii Necdet Abi öldürüldüğü için tetikteydik. Bu yüzden elimizde silahla&#160;açmışız kapıyı. Yani kendimizi savunmak&#160;için. Kolay değil Başkomiserim, can bu.</span></p>
<p><span style="font-weight:bold;">İçeri girince de Ali'yle Zeynep Komiserimi görmüşüz. Ali Komiserim, polis diye&#160;bağırınca da çatışmamak için kaçmışız...&quot;</span></p>
<p><span style="font-weight:bold;">&quot;Hem de ne kaçış,&quot; dedi Ali alaycı tavrını sürdürerek. &quot;Tazı gibi...&quot; İriyan&#160;olanına baktı. &quot;Yok yok, deve gibi!&quot;</span></p>
<p><span style="font-weight:bold;">Fettah ciddileşir gibi oldu.</span></p>
<p><span style="font-weight:bold;">&quot;Polis olduğunuzu söylemeseydiniz kaçmazdık. Sizinle çatışmamak için&#160;kaçmışız.&quot; Ali'nin kaşları çatılır gibi&#160;oldu, bunu fark eden Fettah, hemen&#160;toparladı. &quot;Yani yanlış anlamayın, size ateş&#160;edecek değildik. Yok haşa, öyle şey yapar&#160;mıyız? Kaçtık, çünkü bizi katil zannedip&#160;vurmanızdan korkmuşuz.&quot;</span></p>
<p><span style="font-weight:bold;">&quot;Peki niçin alacaktınız Necdet'in sikke koleksiyonunu?&quot;</span></p>
<p><span style="font-weight:bold;">Önce anlayamadı sorumu...</span></p>
<p><span style="font-weight:bold;">&quot;Ne... Ne?&quot; diye şapşallaştı.</span></p>
<p><span style="font-weight:bold;">&quot;Necdet'in sikke koleksiyonundan size ne diyorum?&quot;</span></p>
<p><span style="font-weight:bold;">Hayrete düşmüş gibi iri iri açtı koyun gözlerini.</span></p>
<p><span style="font-weight:bold;">&quot;Sikkeler Necdet Bey'in değildir Başkomiserim, Âdem Bey'indir... Yani Ercan&#160;Abi öyle söylemiştir. Ona da Âdem Bey öyle&#160;demiştir...&quot;</span></p>
<p><span style="font-weight:bold;">Üçümüzün de boş gözlerle kendisini süzdüğümüzü görünce, başını olumsuz&#160;anlamında usulca yukarı kaldırarak hayal&#160;kırıklığı içinde mırıldandı.</span></p>
<p><span style="font-weight:bold;">&quot;Âdem Bey'in değil midir?&quot;</span></p>
<p><span style="font-weight:bold;">Ali usulca Fettah'a doğru eğildi, yüzünde ne öfke okunuyordu, ne de nefret ama</span></p>
<p><span style="font-weight:bold;">ikisinden de daha korkutucu bir şey vardı: Bilinmezlik.</span></p>
<p><span style="font-weight:bold;">&quot;Bana bak Fettah Efendi, maval okumayı kes artık. Şimdi söyle bakalım, nerde bu&#160;sikke koleksiyonu?&quot;</span></p>
<p><span style="font-weight:bold;">Demek bizimkiler de bulamamışlardı antik paraları.</span></p>
<p><span style="font-weight:bold;">Fettah kararsız kaldı. Söylese Âdem Beyine yanlış yapmış olacak, söylemese bu&#160;deli polis canına okuyacak...</span></p>
<p><span style="font-weight:bold;">&quot;Duymadın mı oğlum?&quot; diyerek eliyle Fettah'ın omzunu dürtükledi Ali. &quot;Nerede&#160;sikkeler diye sordum sana.&quot;</span></p>
<p><span style="font-weight:bold;">Bakışları duvarları taramaya başlamıştı.</span></p>
<p><span style="font-weight:bold;">&quot;Ne?&quot; diye çıkıştı hiçbir şey anlamayan Ali. &quot;Ne göz süzüp duruyorsun oğlum?&quot;</span></p>
<p><span style="font-weight:bold;">&quot;Re... resimler,&quot; diye geveledi güzel gözlü koruma. &quot;Çerçevelerin içindedir.&quot;</span></p>
<p><span style="font-weight:bold;">Kısa bir duraksamanın ardından.</span></p>
<p><span style="font-weight:bold;">&quot;Tüh,&quot; diye sağ elinin içiyle alnına vurdu Ali. &quot;Nasıl akıl edemedik bunu yav?&quot;&#160;Mahçup bir tavırla bana baktı. &quot;Gravürlerin&#160;altına baktık Başkomiserim ama sikkelerin&#160;çerçevelerin içinde olabileceği aklımıza&#160;gelmedi.&quot;</span></p>
<p><span style="font-weight:bold;">Zeynep çoktan Fatih Camii gravürünün bulunduğu çerçeveyi indirerek ortadaki&#160;sehpanın üzerine koymuştu bile. Ahşap&#160;çerçeve olağandan daha kalın gözüküyordu.&#160;Çerçeveyi evirip çeviren Zeynep, işin&#160;içinden çıkamayınca Fettah'a dönerek&#160;buyurgan bir sesle sordu:</span></p>
<p><span style="font-weight:bold;">&quot;Nasıl açılıyor bu?</span></p>
<p><span style="font-weight:bold;">Fettah'ın kararsızca baktığını gören Ali kibarca uyardı.</span></p>
<p><span style="font-weight:bold;">&quot;Söylesene lan!&quot;</span></p>
<p><span style="font-weight:bold;">Gözlerini çaresizce kırpan Fettah, kocaman bir balıkçı küreğini andıran sağ&#160;eliyle çerçevenin köşesini gösterdi.</span></p>
<p><span style="font-weight:bold;">&quot;Oradadır... Köşededir... Orada iki düğme vardır. Onlara basarsanız kilit açılır.</span></p>
<p><span style="font-weight:bold;">Ercan Abi öyle demiştir.&quot;</span></p>
<p><span style="font-weight:bold;">Zeynep eliyle yokladı.</span></p>
<p><span style="font-weight:bold;">&quot;Doğruymuş,&quot; diye söylendi sevinçle. &quot;İki düğme var.&quot;</span></p>
<p><span style="font-weight:bold;">Düğmelere bastı, ardı ardına iki tık sesi duyuldu. Zeynep gravürün bulunduğu çerçeveyi&#160;usulca kaldırdı, altta aynı en, aynı boyda,&#160;zemini siyah kadifeyle kaplı başka bir kutu&#160;vardı.</span></p>
<p><span style="font-weight:bold;">&quot;Evet, işte burada.&quot;</span></p>
<p><span style="font-weight:bold;">Kutunun kapağını usulca kaldırdı. Hepimiz nefesimizi tutmuş, antika paraları görmeyi&#160;umarken, &quot;Boş,&quot; diye hayal kırıklığı içinde&#160;söylendi Zeynep. &quot;Bomboş.&quot; Kutuyu bize&#160;çevirdi. &quot;Hepsini almışlar.&quot;</span></p>
<p><span style="font-weight:bold;">Gerçekten de sikkeleri saklamak için hazırlanan gizli bölme bomboştu. Az önce&#160;indirdiği Fatih Camii gravürünün yanındaki&#160;Ayasofyalı çerçeveye uzandı Zeynep. Aynı&#160;yöntem le çerçevenin içindeki sikke kutusunu&#160;buldu. Ama ne yazık ki onun içinde de tek&#160;bir madeni para bile görünmüyordu. Emin&#160;olmak için yedi gravürün yedi çerçevesini&#160;açıp yedi sikke kutusuna da baktık. Yok, ne&#160;bronz, ne gümüş, ne altın, yedi kadife&#160;kutuda tek bir antika para bile yoktu.</span></p>
<p><span style="font-weight:bold;">&quot;Kim olursanız olun, yasalara uymak zorundasınız.&quot;</span></p>
<p><span style="font-weight:bold;">Necdet.' in evinde sikkeleri bulamayınca Fettah ile Sıddık'ı toparlayıp getirdik&#160;emniyete. Bu kez Zeynep'i geride&#160;bırakmıştık. Çünkü Necdet'in evinde farklı&#160;türde epeyce parmak izi belirlemişti,&#160;örneklerini alacaktı, özellikle de&#160;gravürlerin çerçevelerinde saptadıklarının.&#160;Fettah ve Sıddık'la Ali ilgileniyordu. Gerçi&#160;samimi itiraflarda bulunmuşlardı ama&#160;ifadelerini kayda geçirmek gerekiyordu.</span></p>
<p><span style="font-weight:bold;">Tabii, ellerindeki silahların ruhsatları var mı, daha önemlisi, işyerleri dışında bu&#160;silahları taşıma yetkileri var mı, onları da&#160;öğrenmeliydik. Aradaki boşluktan yararlanıp&#160;karnımı doyurmaya çıktım. Emniyet binasının&#160;bulunduğu sokağın alt köşesinde Mengenli&#160;Cavit Usta'nın bol kepçe esnaf lokantasında&#160;kuru fasulye, pilavla nefsimi körlettikten&#160;sonra yeniden odama döndüğümde Ali'yi beni&#160;bekler buldum. Burnundan soluyordu. İhanete&#160;uğramış birinin hayal kırıklığı içinde&#160;sordu:</span></p>
<p><span style="font-weight:bold;">&quot;Başkomiserim, sizce bu Mümtaz Müdür nasıl bir adam?&quot;</span></p>
<p><span style="font-weight:bold;">Neden bahsediyordu bu çocuk? Nerden gelmiştik şimdi Mümtaz Müdür'e?&quot;</span></p>
<p><span style="font-weight:bold;">&quot;İyi biridir? Niye?&quot;</span></p>
<p><span style="font-weight:bold;">&quot;Valla benim kafamı karıştırdı biraz...</span></p>
<p><span style="font-weight:bold;">Tuhaf davranıyor...&quot;</span></p>
<p><span style="font-weight:bold;">&quot;Ali lafı dolandırıp durmasana. Otur da anlat, ne oldu?&quot;</span></p>
<p><span style="font-weight:bold;">Göste. aiğim koltuğa çöktü, sakinleşmeyi beklemeden döküldü sözcükler ağzından.</span></p>
<p><span style="font-weight:bold;">&quot;Aşağıya Fettah'la Siddik'm avukatı geldi...&quot;</span></p>
<p><span style="font-weight:bold;">&quot;Gelir, hakkı. Ne var bunda?&quot;</span></p>
<p><span style="font-weight:bold;">&quot;Ama yanında Ercan Sungur da gelmiş...&quot;</span></p>
<p><span style="font-weight:bold;">İsmi duymuştum ama hemen hatırlayamadım. . .</span></p>
<p><span style="font-weight:bold;">&quot;Ercan Sungur, kimdi bu yahu?&quot;</span></p>
<p><span style="font-weight:bold;">&quot;Şu Ayyıldız Güvenlik Şirketi'nin yöneticisi...&quot;</span></p>
<p><span style="font-weight:bold;">Hatırladım, Fettah'm bahsettiği adam.</span></p>
<p><span style="font-weight:bold;">&quot;Eski polismiş, değil mi?&quot;</span></p>
<p><span style="font-weight:bold;">&quot;Evet, emniyet müdürüymüş... Fettah'la görüşmek istediğini söyledi. Ben de, 'Ne&#160;görüşmesi, zanlılardan biri de sizsiniz.&#160;Onları siz yollamışsınız Necdet'in evine...&#160;Asıl sizin ifade vermeniz gerekiyor,' dedim.&#160;Pis pis sırıttı. 'Benim kim olduğumu&#160;bilmiyorsun?' dedi. 'Kim olursanız.olun,&#160;yasalara uymak zorundasınız,' diye uyardım.&quot;</span></p>
<p><span style="font-weight:bold;">Böyle kibarca bir uyarı yaptığından çok kuşkuluydum ama şu ana kadar anlattıklarında&#160;Ali haklıydı.</span></p>
<p><span style="font-weight:bold;">&quot;Doğru olanı yapmışsın. Eee sonra...&quot;</span></p>
<p><span style="font-weight:bold;">&quot;Ercan anlamak istemedi. 'Ben eski polis amiriyim,' diyecek oldu. 'Beyefendi, eski&#160;içişleri bakanı olsanız da fark etmez, sizi&#160;gözaltına almak zorundayım,' diyerek kestim&#160;sözünü.&quot;</span></p>
<p><span style="font-weight:bold;">&quot;Beyefendi&quot; ve &quot;Gözaltına almak zorundayım&quot; sözlerini kullanmadığından adım&#160;gibi emindim. Fettah ile Sıddık'a seslendiği&#160;gibi, adama öküz dememiş olabilirdi ama</span></p>
<p><span style="font-weight:bold;">Ercan'a oldukça kaba davrandığına kalıbımı basardım. Özellikle de adamın eski polis&#160;olduğunu öğrendikten sonra. Ali de benim&#160;gibi hiç hoşlanmazdı suça bulaşmış&#160;meslektaşlarımızdan.</span></p>
<p><span style="font-weight:bold;">&quot;Benden böyle bir tepki görünce güveni sarsıldı adamın. Tam içeri götürüp ifadesini&#160;alacaktım ki, Mümtaz Müdürümüz çıktı ortaya.&#160;Adamı görür görmez, 'Vay Ercancım,<sup>1</sup> diye&#160;sarıldı boynuna. Öteki durur mu, 'Mümtazcım,&#160;şükür kavuşturana,' diyerek kucakladı bizim&#160;müdürü. Sarmaş dolaş oldular gözlerimin&#160;önünde.&quot;</span></p>
<p><span style="font-weight:bold;">Benim de en nefret ettiğim durumdur bu. Sen kılı kırk yararak, bin bir zahmetle&#160;karmaşık bir cinayeti çözmeye çalışırken,&#160;müdürün ya da amirin olacak adam,&#160;zanlılardan birine arka çıkar. Ya&#160;akrabasıdır, ya bir yakını. Elini kolunu&#160;bağlar, her fırsatta engel olmaya çalışır&#160;sana, işin yavaşladığına mı yanarsın,&#160;müdürünün soysuz olduğuna mı? Üstelik&#160;dediklerini yapmazsan başına bela alırsın,&#160;takar sana, ilk fırsatta defterini dürmeye&#160;çalışır. Burası suç dünyasıdır, çizginin ka&#160;nun tarafında olsan da çirkefı'n üzerine&#160;sıçramasını engelleyemezsin. Öte yandan Ali&#160;tümüyle yanlış değerlendiriyor da&#160;olabilirdi. Belki de Mümtaz Müdür'ün&#160;soruşturmaya müdahale etme gibi bir niyeti&#160;yoktu. Durumu tam kavrayamadığından sadece&#160;eski arkadaşına biraz rahat davranmış&#160;olabilirdi. Böyle düşünmeme rağmen yangına&#160;körükle gitmemek için yardımcımı&#160;yatıştırmaya çalıştım.</span></p>
<p><span style="font-weight:bold;">&quot;Olur Ali,&quot; dedim önemsemez görünerek. &quot;Eski arkadaş- larmış demek ki, bunda&#160;kızacak ne var?&quot;</span></p>
<p><span style="font-weight:bold;">Yok, Ali'nin karnı doluydu, öyle kolay kolay sakinleşeceğe benzemiyordu..</span></p>
<p><span style="font-weight:bold;">&quot;Ben de öyle düşündüm Başkomiserim... Ercan emekli polis olduğuna göre, eskiden&#160;tanışıyorlar, dedim kendi kendime. Ama&#160;Ercan, bizim müdürü bir kenara çekip bir&#160;şeyler fısıldadı kulağına. Mümtaz Müdür de&#160;ilgiyle dinledi eski ahbabının&#160;anlattıklarını. Sonra da sertçe bana döndü.&#160;'Ali Komiser, Ercan amirimle avukatı benim&#160;odamda olacaklar, sen şu iki zanlıyı oraya&#160;getir. Avukatla orada görüşecekler...' dedi&#160;'Ama müdürüm,' diye karşı çıkacak oldum,&#160;umursamadı bile. 'Sana ne diyorsam onu yap,&#160;diyerek tersledi beni.&quot;</span></p>
<p><span style="font-weight:bold;">Evet, tam korktuğum gibiydi, yine yukarıdan birileri burnunu sokmaya&#160;çalışıyordu soruşturmamıza...</span></p>
<p><span style="font-weight:bold;">&quot;Sen ne yaptın?&quot; diye sordum içimde büyüyen kızgınlığı göstermemeye çalışarak.</span></p>
<p><span style="font-weight:bold;">&quot;Ne yapacağım Başkomiserim, sizin yanınıza geldim. Benim amirim sizsiniz, ne&#160;derseniz onu yaparım.&quot;</span></p>
<p><span style="font-weight:bold;">İşte bizim Ali buydu. Sık sık beni çileden çıkaran hoyratlığına, kabalığına&#160;rağmen, korku bilmeyen bir yüreği vardı.&#160;İnandıkları için karşısına kim çıkarsa&#160;çıksın sonuna kadar savaşmaktan çekinmezdi.&#160;Ama onu bu kavganın dışında tutmak&#160;gerekiyordu, daha çok gençti, bir atamayla&#160;bitirirlerdi çocuğun meslek hayatını.&#160;Yanacaksa benim başım yansındı, zaten zor&#160;geliyordu. Evgenia'nm dediği gibi,&#160;bırakırdım, olur biterdi.</span></p>
<p><span style="font-weight:bold;">&quot;Anlaşıldı Ali,&quot; dedim sükûnetimi koruyarak. &quot;Doğru olanı yapmışsın. Sen&#160;aşağıya, zanlıların yanına git. Benden emir&#160;almadan da onları kimseyle görüştürme.&quot;</span></p>
<p><span style="font-weight:bold;">Cesurca ışıldadı çocuk gözleri.</span></p>
<p><span style="font-weight:bold;">&quot;Avukat gelirse?&quot;</span></p>
<p><span style="font-weight:bold;">&quot;Onunla da görüştürme. Kim olursa olsun, ben gelinceye kadar bekleyecek, itiraz eden&#160;olursa, terör kuşkusu var, gizli soruşturma&#160;yapıyoruz, dersin. Zanlıları 24 saat&#160;kimseyle görüştürmeme hakkına sahibiz.&quot;</span></p>
<p><span style="font-weight:bold;">&quot;Merak etmeyin Başkomiserim.&quot; Kapıdan çıkarken mutlulukla mırıldandı. &quot;Artık&#160;feriştahı gelse görüşemez o iki dangalakla.&quot;</span></p>
<p><span style="font-weight:bold;">Ben de çıkacaktım ki cep telefonum çalmaya başladı. Baktım, Leyla Barkın.</span></p>
<p><span style="font-weight:bold;">&quot;Merhaba Leyla Hanım... Nasılsınız?&quot;</span></p>
<p><span style="font-weight:bold;">&quot;Merhaba Nevzat Bey. Teşekkür ederim, ben iyiyim ama haberlerde birinin daha&#160;öldürüldüğünü duydum.&quot;</span></p>
<p><span style="font-weight:bold;">Sesi merak içinde yüzüyordu. Mesleki bir ilgi mi? Yoksa işledikleri cinayetler&#160;hakkında polisin neler bildiğini öğrenme&#160;kaygısı mı?</span></p>
<p><span style="font-weight:bold;">&quot;Ne yazık ki öyle,&quot; diye yanıtladım kuşkularımı şimdilik kendime saklayarak.&#160;&quot;Üstelik tahminlerimizin dışında bir yere&#160;bırakmışlar cesedi.&quot;</span></p>
<p><span style="font-weight:bold;">&quot;Öyle olmuş. Yedikule Zindanları'nm oraya bırakmışlar, değil mi?&quot;</span></p>
<p><span style="font-weight:bold;">&quot;Aslında Altın Kapı'ya...&quot;</span></p>
<p><span style="font-weight:bold;">&quot;Altın Kapı mı?&quot; Bir an sessizlik oldu. &quot;Porta Aurea... Kara surların en görkemli&#160;kapısı... Sikke? Sikke de bırakmışlar&#160;mı?&quot;</span></p>
<p><span style="font-weight:bold;">&quot;Evet, galiba Teodosius'unmuş ...&quot;</span></p>
<p><span style="font-weight:bold;">&quot;Teodosius mu? II. Teodosius olmasın? Altın Kapı'yı o yaptırmıştı.&quot;</span></p>
<p><span style="font-weight:bold;">&quot;Olabilir... Belki de II.</span></p>
<p><span style="font-weight:bold;">Teodosius'tur... Yanlış okumuşuz- dur.&quot;</span></p>
<p><span style="font-weight:bold;">&quot;Ben görebilir miyim sikkeyi?&quot;</span></p>
<p><span style="font-weight:bold;">Leyla Barkın'la görüşmeyi ben de isterdim. En azından sikkenin hangi&#160;imparator için basıldığını anlardım. Kral&#160;By- zas, Konstantin derken katillerin neden&#160;Teodosius'u ya da bilmem kaçıncı Teodosius'u&#160;seçtiklerini öğrenir, belki böylece bir&#160;sonraki kurbanın bırakılacağı yer hakkında&#160;bir fikir sahibi olabilirdim.</span></p>
<p><span style="font-weight:bold;">&quot;Tabii, ne zaman isterseniz.&quot;</span></p>
<p><span style="font-weight:bold;">&quot;Saat beş gibi Yerebatan Sarnıcı'nda buluşalım mı?&quot;</span></p>
<p><span style="font-weight:bold;">&quot;Yerebatan Sarnıcı mı?&quot;</span></p>
<p><span style="font-weight:bold;">&quot;Saat dörtte orada bir toplantımız olacak da... Sizinle de orada görüşebilirim.&quot;</span></p>
<p><span style="font-weight:bold;">Sanki emrindeki bir memurla konuşur gibi yine otoriter çıkmıştı sesi. Durakladığımı&#160;fark edince alınmış olacağımı düşündü.</span></p>
<p><span style="font-weight:bold;">&quot;Yani bir sakıncası yoksa...&quot;</span></p>
<p><span style="font-weight:bold;">&quot;Ne sakıncası olacak Leyla Hanım,&quot; dedim alınmadığımı göstermek için neşeli bir&#160;sesle. &quot;Saat beşte oradayım.&quot;</span></p>
<p><span style="font-weight:bold;">Telefonu kapattıktan sonra aklım hâlâ Leyla Barkm'ın katil olabileceği ihtimaliyle&#160;meşguldü ama şu anda çözmem gereken başka&#160;bir mesele vardı. Daha fazla zaman&#160;kaybetmeden adımlarımı hızlandırarak ikinci&#160;dereceden Emniyet Müdürü Mümtaz'ın odasına&#160;yöneldim.</span></p>
<p><span style="font-weight:bold;">&quot;Sikke kaçakçılığı mı?&quot;</span></p>
<p><span style="font-weight:bold;">Mümtaz'ın benimkinden en az iki kat daha büyük ve daha aydınlık odasına girdiğimde&#160;içerideki sohbet iyice ko- yulaşmıştı.&#160;Mümtaz, masasına bile oturmamış, vali ya da&#160;üst düzey emniyet müdürleri ziyaretine&#160;geldiğinde yaptığı gibi konuklarının&#160;karşısındaki koltuklardan birine&#160;yerleşmişti. Ercan kır saçlı, kirli sakallı,&#160;uzun boylu, ince yapılı bir adamdı, yanında&#160;oturan avukat otuzlarında olmalıydı, orta&#160;boyluydu, siyah saçları arkaya doğru&#160;briyantinle tarandığından banyodan yeni&#160;çıkmış gibi ıslak görünüyorlardı. Mümtaz&#160;kahvesini yudumlarken fark etti içeri&#160;girdiğimi ama ne yadırgadı, ne de tedirgin&#160;oldu... Aksine, sevinmiş gibi gülümsedi.</span></p>
</body>
</html>