<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Konstantin'in yeni başkentini bu görkemli sütunla hutsadığı gün.</span></p>
<p><span style="font-weight:bold;">Göğsünde kocaman bir haç, başında altından bir taç.&quot;</span></p>
<p><span style="font-weight:bold;">Çemberlitaş Sütunu'nun doğu yönünde yatıyordu ceset. Sokak lambaları yanmadığı&#160;için, Olay Yeri inceleme'nin minibüsüyle&#160;Ali'nin kullandığı aracın farları&#160;aydınlatıyordu küçük meydanı. Bu da yeterli&#160;aydınlığı sağlayamadığından, Şefik'le üç&#160;adamı, bir de bizim gayretkeş Zeynep, define&#160;avcıları gibi ellerinde fenerler, bir delil,&#160;bir ipucu, bir iz arıyorlardı alacakaranlık&#160;zeminde.</span></p>
<p><span style="font-weight:bold;">99</span></p>
<p><span style="font-weight:bold;">Zeynep'in el fenerinden yayılan solgun ışığın altında incelemeye çalıştım maktulü.&#160;Orta yaşın üzerindeydi adam, kafası iyice&#160;açılmıştı, şakağının yanındaki seyrek&#160;saçları se- çilebiliyordu sadece. Yayvan&#160;burnunun sona erdiği yerle üst dudağının&#160;arasındaki geniş bölgeyi badem bir bıyık&#160;süslüyordu. Lacivert takım elbisesinin içine&#160;giydiği açık mavi gömleği, siyah rugan&#160;ayakkabılarla buluşunca şık bir kıyafet&#160;ortaya çıkıyordu, ilk kurban gibi onun da&#160;gırtlağında derin bir kesik göze çarpıyordu.&#160;Ve tıpkı onun gibi, sadece ceketi- nin&#160;yakasında ve gömleğinin göğsünde kan vardı.&#160;Karanlık göz çukurlarındaki açık renk&#160;gözleri, sanki çok tuhaf bir şey görmüş gibi&#160;sütunun tepesinden bize bakan solgun yanmaya&#160;takılmıştı. Dün sabah Sarayburnu'nda beni&#160;izleyen yarımay değil miydi bu? Cesedi&#160;bırakıp başımı gökyüzüne çevirdim; laciverdi&#160;sonsuzlukta, yıldız çisentileri içinde&#160;solgun solgun Pırıldıyordu yarımay. Sabah&#160;gördüğümden bu yana biraz daha büyümüştü ama&#160;tamamlanmamış bir resim gibi hâlâ kederli&#160;görünüyordu.</span></p>
<p><span style="font-weight:bold;">&quot;Maktulün avucunda bulduğumuz sikke Konstantin için basılmış,&quot; diyen Zeynep,&#160;yeniden olay yerine döndürdü beni. Delil&#160;torbasından çıkardığı metal parayı bana&#160;uzatmıştı. &quot;Konstantinopolis'i kuran&#160;imparator için.&quot; Sesindeki manidar tını, bu&#160;sabah Konstantinopolis hakkında yaptığımız&#160;sohbete gönderme yapıyordu. &quot;Paranın ön&#160;yüzünde de imparatorun büstü var.&quot;</span></p>
<p><span style="font-weight:bold;">Yanmayı gökyüzündeki yalmzlığıyla başbaşa bırakıp antik parayı aldım. Yakın&#160;gözlüklerimi taktıktan sonra, sikkenin ön&#160;yüzünde imparatorun sağa bakan büstünü&#160;seçebildim. Büstün hemen arkasında yer alan&#160;&quot;Constanti&quot; yazısı bu madeni paranın&#160;Konstantin için basıldığını gösteriyordu.&#160;Yine de Zeynep'in bu sikkenin</span></p>
<p><span style="font-weight:bold;">Konstantinopolis'in kurucusu I. Konstantin'e ait olduğunu bilmesi şaşırtıcıydı. Çünkü&#160;ortaokul bilgilerime bile dayanarak&#160;söyleyebilirdim ki, Roma tarihinde&#160;Konstantin isimli birçok imparator vardı. Bu&#160;sikkedeki kabartma pekâlâ başka bir</span></p>
<p><span style="font-weight:bold;">Konstantin'e ait olabilirdi. Sormama izin vermeden anlatmayı sürdürdü.</span></p>
<p><span style="font-weight:bold;">&quot;Konstantin, millattan sonra 330 yılında, şehri Roma nın başkenti yapmanın onuruna&#160;diktirmiş bu sütunu. Hikâyesi de ilginç.&#160;Sütunu taRoma'dan getirtmiş,</span></p>
<p><span style="font-weight:bold;">ApollonTapınağı'ndan.&quot; Eliyle karanlıkta yükselen sütunu gösterdi. &quot;Orijinal boyu 57&#160;metreymiş. Parçalara ayırarak, gemilerle&#160;taşımışlar buraya. Sütunu diktirdikten sonra&#160;üzerine de Apollon görünümünde kendi&#160;heykelini koydurmuş.&quot;</span></p>
<p><span style="font-weight:bold;">&quot;Nerden biliyorsun bunları?&quot;</span></p>
<p><span style="font-weight:bold;">Dudaklarında muzip bir gülümsemeyle anıtın kuzeyini gösterdi.</span></p>
<p><span style="font-weight:bold;">&quot;Orada bilgilendirici bir yazı var Başkomiserim, her şey yazıyor.&quot;</span></p>
<p><span style="font-weight:bold;">Evet, işte bu kadar basit. Size gerçekleşmesi zor, neredeyse imkânsızmış&#160;gibi görünen bir olayın, bağlantılar ortaya&#160;çıktığında ne kadar da basit bir açıklaması&#160;olduğunu görürsünüz. Allah iyiliğini versin&#160;dercesine elimi usulca boşlukta sallayarak,&#160;cesedi incelemeye koyuldum. Ve ilk bakışta&#160;daha önce dikkatimden kaçan bir ayrıntıyı&#160;fark ettim: Kurbanın yatış biçimi. Ceset,&#160;dün sabah bulduğumuz maktul gibi uzatılmıştı&#160;yere. Ayakları iki yana ayrılmış, kolları&#160;geriye doğru dümdüz uzatılmış, ellerinin&#160;ayaları yüzyüze gelecek şekilde naylon bir&#160;iple birbirine bağlanmıştı. Kurbanın&#160;bileklerindeki bağı inceleyen Zeynep, &quot;Düğüm&#160;pek sıkı değil,&quot; diyerek naylon ipi çekti.&#160;Bağ kolayca çözülüverdi. &quot;Hatırlarsanız,</span></p>
<p><span style="font-weight:bold;">Necdet Denizel'in ellerindeki düğüm de sıkı değildi. Kurban bileklerini biraz gerse&#160;kendiliğinden çözülecek kadar gevşek.<sup>M</sup> Soru&#160;dolu gözlerini yüzüme dikerek doğruldu.&#160;&quot;Kurbanlarını etkisiz hale getirmek için&#160;bağlamıyorlarsa bu ipler ne için&#160;Başkomiserim?&quot;</span></p>
<p><span style="font-weight:bold;">Önemli bir soruydu ama yanıtı bilmiyordum, bakışlarım maktulün tıpkı bir&#160;ok arkalığı gibi birbirinden ayrılmış&#160;ayaklarına kaydı.</span></p>
<p><span style="font-weight:bold;">&quot;Bir okun arkası gibi...&quot; Heyecanla Zeynep'e döndüm. &quot;Evet, bir ok...&quot; Genç&#160;meslektaşım hiçbir şey anlamadan şaşkınlıkla&#160;beni izlerken hızla kurbanın ayakucuna&#160;geçtim. Başının üzerinde ok ucu biçiminde&#160;kavuşturulmuş ellerini gösterdim. &quot;Katiller,&#160;kurbanın bedenine bir ok görünümü vermişler.&#160;Anlıyor musun Zeynep, bir ok!&quot;</span></p>
<p><span style="font-weight:bold;">Onaylamadan önce, her zamanki temkinliliğiyle yanıma gelip dikkatle cesede&#160;bakması gerekti. Yakından, uzaktan, sağdan,&#160;soldan.</span></p>
<p><span style="font-weight:bold;">&quot;Evet Başkomiserim,&quot; diye söylendi sonunda kısık bir sesle. &quot;Haklısınız, cesedi&#160;bir ok haline getirmişler. Ama niçin?&quot;</span></p>
<p><span style="font-weight:bold;">&quot;İşaret ediyorlar Zeynep. Bir sonraki cesedi bırakacakları yeri işaret&#160;ediyorlar... Düşünsene, Necdet'in elleri&#160;hangi yönü gösteriyordu?&quot;</span></p>
<p><span style="font-weight:bold;">Kısa bir an, çok kısa an bir hatırlamaya çalıştı.</span></p>
<p><span style="font-weight:bold;">&quot;Sirkeci yönünü... Oradan düz bir çizgi çekersek, evet, yaklaşık olarak burayı&#160;gösteriyordu. Çemberlitaş' ı. . . &quot;</span></p>
<p><span style="font-weight:bold;">Gergin bir sesle sordum.</span></p>
<p><span style="font-weight:bold;">&quot;Peki, bu ok nereyi gösteriyor?&quot;</span></p>
<p><span style="font-weight:bold;">İkimiz de kurbanın parmaklarının işaret ettiği yöne baktık. Karşımızda Çemberlitaş&#160;Sütunu duruyordu, Konstantin'in yeni&#160;başkentini kutlamak için diktirdiği sütun.</span></p>
<p><span style="font-weight:bold;">&quot;Hayır, sütun değil,&quot; diye söylendim. &quot;Sütunun arkası, belki bütün bu binaların&#160;arkasında bir yer...&quot;</span></p>
<p><span style="font-weight:bold;">Samanlıkta iğne aramaktan söz ediyordum ama becerikli kriminologumuz henüz bunun&#160;farkında değildi.</span></p>
<p><span style="font-weight:bold;">&quot;Beyazıt Meydanı mı?&quot; diye atıldı. &quot;Sütunun arkasında Beyazıt Meydanı var.&quot;</span></p>
<p><span style="font-weight:bold;">Çaresizlik içinde ellerimi yana açtım.</span></p>
<p><span style="font-weight:bold;">&quot;Olabilir Zeynepcim, başka bir yer de olabilir... Katil ya da katiller bize bir&#160;mesaj vermek istiyor. Önemli olan bu mesajın&#160;ne olduğunu anlamak.&quot;</span></p>
<p><span style="font-weight:bold;">Hareketlenmemiz, heyecanlı konuşmalarımız Şefik<sup>1</sup>in de ilgisini çekmişti.</span></p>
<p><span style="font-weight:bold;">&quot;Bir şey mi buldunuz Başkomiserim?&quot;</span></p>
<p><span style="font-weight:bold;">Başında bonesi, sırtında önlüğü, elinde eldivenleriyle Olay Yeri inceleme&#160;komiserinden çok, bir restoranın acısına&#160;benziyordu.</span></p>
<p><span style="font-weight:bold;">&quot;Kesin bir şey yok, sadece tartışıyoruz. Bakışlarımı kurbana çevirerek sordum.</span></p>
<p><span style="font-weight:bold;">&quot;Kimmiş bu zavallı?&quot;</span></p>
<p><span style="font-weight:bold;">Delil torbasından çıkardığı kimliği uzattı.</span></p>
<p><span style="font-weight:bold;">&quot;Adı Mukadder, soyadı Kınacı. Ne iş yaptığını, nerede oturduğunu henüz&#160;bilmiyoruz. Sadece bu ehliyet çıktı&#160;cebinden.&quot;</span></p>
<p><span style="font-weight:bold;">Uzattığı ehliyetin üzerindeki izleri silmemek için iki parmağımın arasında&#160;tutarak okumaya çalıştım.</span></p>
<p><span style="font-weight:bold;">&quot;Evet, Mukadder Kınacı. 1950, Rize doğumlu.&quot; &quot;işte hepsi bu,&quot; diye umutsuzca söylendi&#160;Şefik. &quot;Başka da bir şey yok. Ne cep&#160;telefonu, ne nüfus cüzdanı, ne de bir&#160;kartvizit.&quot; Gözleri sıkıntıyla küçük meydanı&#160;taradı. &quot;Üstüne üstlük, bir de şu&#160;karanlık... Doğru dürüst bir şey göremiyoruz&#160;ki...&quot;</span></p>
<p><span style="font-weight:bold;">Tıpkı Şefik gibi giyinmiş adamlarından biri sokuldu yanımıza.</span></p>
<p><span style="font-weight:bold;">&quot;Bu yüzden patlatmışlar lambaları komiserim,&quot; diyerek körleşmiş direkleri&#160;gösterdi. &quot;Delilleri toplarken zorlanalım&#160;diye.&quot;</span></p>
<p><span style="font-weight:bold;">Dikildiği yerden yanıtladı Zeynep.</span></p>
<p><span style="font-weight:bold;">&quot;Hiç sanmıyorum. Lambaları patlatmalarının nedeni, cesedi bırakırken&#160;kimseye görünmemek. Adamlar o kadar&#160;profesyonel ki, bize en küçük bir iz&#160;bırakacaklarını sanmıyorum.&quot;</span></p>
<p><span style="font-weight:bold;">&quot;O kadar erken konuşma.&quot;</span></p>
<p><span style="font-weight:bold;">Başımı çevirince deminden beri ortalıkta görünmeyen cevval yardımcımla karşılaştım.&#160;Yanında da hırpani kılıklı iki adam. Cesedi&#160;görünce ikisi birden irkildi.</span></p>
<p><span style="font-weight:bold;">&quot;Hakikaten mevta varmış Şeffan,&quot; diye söylendi kısa boylu olanı. &quot;Nasıl da&#160;sermişler lan adamı yere!&quot;</span></p>
<p><span style="font-weight:bold;">Şeffan yüzünü buruşturarak başını çevirdi.</span></p>
<p><span style="font-weight:bold;">&quot;Yok Çello, ben korkarım, ölüye bakamam.&quot;</span></p>
<p><span style="font-weight:bold;">Çello korkmamışa benziyordu.</span></p>
<p><span style="font-weight:bold;">&quot;Uğurdur lan. Allah rahmet eylesin.</span></p>
<p><span style="font-weight:bold;">Ölüye bakmak şans getirir. Lâkin, mutlaka Fatiha okumak lazım.&quot;</span></p>
<p><span style="font-weight:bold;">Çello, kirli ellerini gökyüzüne açarak mırıldanmaya başlarken arkadaşı gözucuyla&#160;cesede şöyle bir baktıktan sonra, &quot;Müslüman&#160;mı ki oğlum, Fatiha okuyorsun?&quot; diye karşı&#160;çıktı. &quot;Belki Hristiyandır. Baksana,&#160;Hıristiyan sütunun önüne atmışlar...&quot;</span></p>
<p><span style="font-weight:bold;">Duasını bozmadı Çello, onun yerine ben yanıtladım arka daşını.</span></p>
<p><span style="font-weight:bold;">&quot;Müslüman, Müslüman... Niye Hıristiyan olacağını düşündün?&quot;</span></p>
<p><span style="font-weight:bold;">Kim olduğumu bilmediği için Ali'ye döndü. Konuşayım mı, konuşmayayım mı der gibi&#160;bakıyordu.</span></p>
<p><span style="font-weight:bold;">&quot;Anlat anlat,&quot; dedi Ali buyurgan bir sesle. &quot;Başkomiseri- miz o bizim.&quot;</span></p>
<p><span style="font-weight:bold;">Önemli biri olduğumu anlayınca hemen toparlandı Şef- fan.</span></p>
<p><span style="font-weight:bold;">&quot;Kusura bakma Başkomiserim, tanıyamadım.&quot; Ağzını açtıkça buram buram alkol yayılıyordu&#160;gecenin serinliğine. &quot;Yoksa polis&#160;ahilerimize bi' kusur eder miyiz?&quot;</span></p>
<p><span style="font-weight:bold;">&quot;Boş ver şimdi kusuru Şeffan. Niye maktulün Hıristiyan olacağını düşündün, onu&#160;anlat.&quot;</span></p>
<p><span style="font-weight:bold;">İkna olmadı, ne de olsa karşısında bir aynasız vardı, anlamak için dikkatle yüzüme&#160;baktı, öfke, küçümseme, suçlayıcı bir ifade&#160;yakalayamayınca sakinleşti.</span></p>
<p><span style="font-weight:bold;">&quot;Emredersiniz, derhal anlatıyorum...</span></p>
<p><span style="font-weight:bold;">Şimdi Başkomiserim, bizde yalan yok. Bakma bu halimize, Elhamdülillah doğma büyüme&#160;İstanbul çocuğuyuz. Tamam, sokakta&#160;yatıyoruz. Anamız da, babamız da bu şehir.&#160;Beşiğimiz İstanbul'du, mezarımız da İstanbul&#160;olacak. Dediğim gibi, yalan yok. Nerde tenha&#160;bir yer bulursak orada kıvrılır uyuruz.&quot;&#160;Eliyle karanlıkta bir yerleri işaret etti.&#160;&quot;Yakışıklı Komiserimiz bizi orada buldu.&quot;</span></p>
<p><span style="font-weight:bold;">Adamın laubali olmasından pek haz etmemişti Ali, yine de sesini çıkarmadı,&#160;sadece iki garibanın yattıkları yeri tarif&#160;etmekle yetindi.</span></p>
<p><span style="font-weight:bold;">&quot;Çemberlitaş Pasajı'nın orada Başkomiserim. Arka sokaktaki yıkıntıda&#160;kalıyorlar.&quot;</span></p><div>
<p>II</p></div>
<p><span style="font-weight:bold;">&quot;Evet Başkomiserim, orada kalıyoruz,&quot; diye onayladı Şeffan. &quot;Ama geçen sene burada&#160;takılıyorduk.&quot; Bu kez sütunun zeminini&#160;gösteriyordu. &quot;Taşın hemen arkasında, inşaat&#160;filan da vardı. Gece oldu mu sızıyorduk&#160;arkaya. O zamanlar Çello yok, Bızır...&quot;&#160;Birden Zeynep'i fark etti, tuhaf şey, o&#160;sokak serserisi bir genç kız gibi kızardı.&#160;&quot;Kusura bakma ablacım, adamın lakabı böyle.&#160;Bızır Z&lt; J<sup>A</sup>i Allah rahmet eylesin, zaten&#160;geçen kış donarak öldü. Cankurtaran&#160;surlarındaki bir kovukta buldular cesedini.</span></p>
<p><span style="font-weight:bold;">Sertçe çemkirdi Ali.</span></p>
<p><span style="font-weight:bold;">&quot;Uzatma! işimiz var, sadede gel.&quot;</span></p>
<p><span style="font-weight:bold;">&quot;Tamam Amirim, kızmayın, hemen anlatıyorum. Şimdi turistler filan gelir ya&#160;buraya. Aklın almaz Başkomiserim. Dünyanın&#160;her yerinden, her çeşit insan, yetmiş iki&#160;millet... En çok da Yunanlılar. Bazıları&#160;sütuna bakıp bakıp ağlar, bazıları bizim&#160;Kumkapı'nın papazı gibi istavroz çıkarır.&#160;Tabii, dillerini bilmediğimiz için bu&#160;adamların niye üzüldüğünü anlamayız. Ama bir&#160;gün çakozladık davayı. Yine bir grup&#160;gelmişti, gençler filan. Başlarında da böyle&#160;yakışıklı bir rehber. Anaa, baktık ki rehber&#160;abimiz Türkçe konuşuyor. Hemen yattım&#160;dikize, Kumkapılı Recep Reis'in yelkenleri&#160;gibi açtım kulaklarımı, işte orada duydum&#160;bunları. Şimdi Başkomiserim, bu sütunu&#160;Konstantin diye bir imparator diktirmiş.&#160;Lâkin diktirirken bu imparatorun anası, ta&#160;Kudüs'ten Hazreti İsa'nın gerildiği çarmıhın&#160;parçalarını getirmiş, tahtası, çivisi, neyi&#160;varsa... Onları da sütunun altında gizli bir&#160;odaya saklamışlar. Oda dediysem, sen kilise&#160;anla. Büyük değil ama büyülü bir yer. işte&#160;bu Konstantin'le, adı neydi unuttum,&#160;anasının şanı için yapılmış o kilise. Sonra&#160;zaman geçmiş, bu Konstantin ölmüş. Ölünce&#160;aziz ilan etmişler herifi. Koftiden değil ha&#160;Başkomiserim, harbiden aziz. Ben rehber&#160;abinin yalancısıyım. Ayasofya'da mozaiği&#160;varmış bunun, Hazreti İsa'yla beraber.</span></p>
<p><span style="font-weight:bold;">Neyse, lafı uzatmayalım. Gün gelmiş, bizim Fatih Sultan Mehmed almış burayı. O zaman&#160;Bizans'ın başında yine Konstantin diye bir&#160;imparator varmış ama aynı adam değil.&#160;İstanbul bizimkilerin eline geçince bu&#160;Konstantin denen imparatoru bulamamışlar. Ne&#160;kadar ölü, yaralı varsa alayını taramışlar,&#160;yok, bu Konstantin kayıplara karışmış.&#160;Kimileri hâlâ imparatorun bu sütunun altında&#160;saklandığına inanıyor- muş. Bir gün&#160;Yunanlılar İstanbul'u ele geçirip&#160;Hıristiyanlığı yeniden kurmak&#160;istediklerinde, bu Konstantin elinde kılıçla&#160;uyanacak, bize karşı savaşacakmış.&quot;</span></p>
<p><span style="font-weight:bold;">&quot;Yav gene saçma sapan konuşuyorsun Şeffan,&quot; diye Çello girdi araya.&#160;&quot;Başkomiserim sana ne soruyor, sen ne&#160;anlatıyorsun...&quot;</span></p>
<p><span style="font-weight:bold;">Arkadaşının lafı uzatarak canımı sıktığını düşünüyordu. Şeffan'm gevezeliği&#160;yüzünden başlarını belaya sokmalarının âlemi&#160;yoktu. Oysa arkadaşının söyledikleri ilgimi&#160;çekmişti, saçma da olsa, efsane de olsa&#160;bilgiye ihtiyacım vardı. Çünkü katillerin&#160;cinayet işleme nedenleri de bir efsane, eski&#160;bir hikâye, bir söylenti olabilirdi. Üstelik&#160;çok da keyifli konuşuyordu Şeffan... Bir tür&#160;sokak bilgeliği... Hiç ummazsınız ama size&#160;lügat parçalarlar... Hayat dersi verirler...&#160;Çok karşılaşmıştım bu tür evsizlerle...&#160;Tutunamamış ama tutunamadığının farkında&#160;olan insanlarla...</span></p>
<p><span style="font-weight:bold;">&quot;Bırak anlatsın,&quot; dedim bu yüzden Çello'ya. &quot;Karışma.&quot;</span></p>
<p><span style="font-weight:bold;">Saygıyla geri çekildi.</span></p>
<p><span style="font-weight:bold;">&quot;Emredersiniz Başkomiserim, ben şey edersiniz diye.&quot;</span></p>
<p><span style="font-weight:bold;">Ali sağ elinin işaretparmağım dudaklarına götürerek sus işareti yaptı, zavallı adam&#160;anında kesin bir sessizliğe büründü.&#160;Susturulan arkadaşına küçümseyen bir bakış&#160;attıktan sonra sözlerini sürdürdü Şeffan.</span></p>
<p><span style="font-weight:bold;"><sup>M</sup>0 rehber abinin laflarını can kulağıyla dinlemiştim Başkomiserim, ama yukarıda Allah&#160;var, pek inanmamıştım. Ne zaman ki&#160;Konstantin'i kendi gözlerimle gördüm, ondan&#160;sonra bu işten emin oldum.&quot;</span></p>
<p><span style="font-weight:bold;">Bu kadar palavraya dayanamadı Ali.</span></p>
<p><span style="font-weight:bold;">&quot;Kimi gördün, kimi?&quot; diyerek kesti Şeffan'm sözünü.</span></p>
<p><span style="font-weight:bold;">Büyük bir ciddiyetle yanıtladı Çemberlitaş'ın evsizi.</span></p>
<p><span style="font-weight:bold;">&quot;Konstantin'i Amirim. Ama hangisi dersen, bak onu bilmem. Şimdi yağmurlu bir gece,&#160;rahmetli Bızır Zeki'yle sığınmışız bu&#160;sütunun kıyısına, uyuyoruz. Yalan yok, biraz&#160;da çekiyoruz tabii...&quot; Sustu, yanlış&#160;anlamamızdan korkarcasına hemen açıkladı.&#160;&quot;Çekiyoruz dediysem, kuru değil, bizim ki&#160;tabımızda esrar yoktur. Allahm bildiğini&#160;sizden niye saklayayım, biz şarap içeriz. O&#160;gece de içiyoruz. Kafamız dumanlı, tamam,&#160;lâkin aklımız pırıl pırıl. Derken tepemizde&#160;şimşekler Çakmaya başlamasın mı? Gökyüzü&#160;parça parça yarılıyor. Bir de yağmur,&#160;mübarek nasıl döküyor. Naylon filan&#160;örtünelim derken bir patlama duyduk, haydi&#160;arkasından lambalar zart diye sönmesin mi?&#160;Ortalık zifiri karanlık, lan aman demeye&#160;kalmadı, bi' de tam tepemize yıldırım&#160;düşmesin mi? Tepemize dediysem, Bızır'la&#160;benim değil, sütunun tepesine. Allah&#160;inandırsın, bu koca sütun...&quot; Yine Zeynep'e&#160;mahcup bir bakış fırlattı. &quot;Kusura bakma,&#160;teşbihte hata olmaz ablacım, bu koca sütun&#160;kerhane feneri gibi parıl parıl yanmaya&#160;başlamasın mı? Bızır'la ben korkuyla&#160;ellerimizi gökyüzüne açmış, Allah'a&#160;yakarırken, anaa baktık ki sütunun üstünde&#160;eli kılıçlı bir adam. Adam dediğime&#160;bakmayın, bildiğin imparator. Göğsünde&#160;kocaman bir haç, başında altından bir taç.&#160;Taç dediğime bakmayın, sanki bir güneş.&#160;İstanbul'un yedi tepesine yedi ışık saçıyor.&#160;Baktık bura tekin değil, baktık burayı&#160;kefereler basmış, yağladık tabanları.&#160;Şişeleri, nevaleleri bırakıp doğru şu&#160;yandaki Atik Ali Paşa Camii'ne. Şarap&#160;götürmedik tabii oraya. Çünkü haram. İşte o&#160;gün bugün bu sütundan uzak dururum ben.&quot; Sağ&#160;elini usulca kaldırdı. &quot;Başkomiserim o gece&#160;Konstantin'in hayaleti bize görününce, kendi&#160;kendime dedim ki, bu Hıristiyanlar&#160;bırakmazlar bize bu İstanbul'u. Bin türlü&#160;dert, bin türlü melanet açarlar başımıza.&#160;Şimdi de yerde yatan bu zavallıyı görür&#160;görmez, belki dedim, bu mevta da kılık&#160;değiştirmiş bir azizdir. Belki de İmparator&#160;Konstantin'in hayaleti bize, ayağınızı denk&#160;alın, diyordur. O yüzden Hıristiyan mıdır&#160;diye sordum.&quot;</span></p>
<p><span style="font-weight:bold;">Gülerek başımı salladım.</span></p>
<p><span style="font-weight:bold;">&quot;Anlaşıldı, anlaşıldı.&quot; Elindeki telsizden yayılan cızırtılarla gecenin&#160;sessizliğini bozan yardımcıma döndüm. &quot;Evet</span></p>
<p><span style="font-weight:bold;">Ali, hepsi bu mu? Bunları mı anlatacaktı arkadaşlar?&quot;</span></p><div>
<p>II</p></div>
<p><span style="font-weight:bold;">&quot;Yok Başkomiserim,&quot; diyerek toparlandı Ali. &quot;Galiba şüpheli bir şahıs görmüşler.&#160;Çatılmış kaşlarım birbirinden ayırmadan iki&#160;garibana döndü. &quot;Anlatsanıza lan.&quot;</span></p>
<p><span style="font-weight:bold;">Yine Şeffan konuşacaktı ki, Çello bu kez kaptırmadı lafı.</span></p>
<p><span style="font-weight:bold;">&quot;Valla ben çuvalın içinden sarkan bir el gördüm.&quot;</span></p>
<p><span style="font-weight:bold;">&quot;Hangi çuvalın?&quot; diye atıldı Zeynep. &quot;Ne çuvalı?&quot;</span></p>
<p><span style="font-weight:bold;">&quot;Çöp toplayıcısının çuvalı ablacım... Akşamları çöpleri tek tek karıştıran adamlar&#160;var ya, onlardan biri. Hani şu iki&#160;tekerlekli büyük el arabaları&#160;kullanıyorlar... Çuvalı da onun üstünde&#160;taşıyorlar. Topladıkları kâğıtları,&#160;şişeleri, tenekeleri içine koyuyorlar ya...&#160;Adam o arabalardan birini itiyordu, üstünde&#160;de çuval gibi bir şey vardı, işte el o&#160;çuvalın içinden sarkıyordu. Hatta Şeffan'a&#160;da gösterdim. 'Baksana lan, adam sarhoş&#160;arkadaşını arabada taşıyor,' dedim. Ne&#160;bilelim adamın ceset taşıdığını?&quot;</span></p>
<p><span style="font-weight:bold;">&quot;Evet, ben de gördüm,&quot; diye yeniden şehvetle konuşmaya başladı Şeffan. &quot;Tam&#160;önümüzden geçti. O bizi görmedi ama biz&#160;taşıdığı çuvalı...&quot; Duraksadı. &quot;Çuval&#160;diyoruz da belki örtüydü- Karanlıkta iyi&#160;seçilmiyordu.&quot;</span></p>
<p><span style="font-weight:bold;">Büyük bir fırsat yakalamış olabilirdik, sabırsızlıkla sordum.</span></p>
<p><span style="font-weight:bold;">&quot;Ya arabayı taşıyan adam, onu gördünüz mü?&quot;</span></p>
<p><span style="font-weight:bold;">&quot;Gördük tabii, adam arabayı itiyordu.&quot;</span></p>
<p><span style="font-weight:bold;">&quot;Yani nasıl biriydi?&quot;</span></p>
<p><span style="font-weight:bold;">&quot;Valla,&quot; diyerek başını kaşıdı Şeffan. &quot;Yüzünü tam göremedim. Karanlıkta kalıyordu&#160;ama orta boylu bir adamdı. Sağlam yapılı&#160;biri.&quot;</span></p>
<p><span style="font-weight:bold;">&quot;Atma lan.&quot; Bana bakarak açıkladı Çello. &quot;Sallıyor Başkomiserim. Adamı ilk ben&#160;gördüm. Ona da ben gösterdim zaten. Adam&#160;zargana gibi ince uzundu. Yüzü görünmüyordu,&#160;çünkü başında kasket vardı.&quot;</span></p>
<p><span style="font-weight:bold;">&quot;Kasket değil, fötr şapka takmıştı,&quot; diye arkadaşını bozdu Şeffan. &quot;Uzun da değildi,&#160;pardösü giydiği için öyle görünüyordu.&quot;</span></p>
<p><span style="font-weight:bold;">Boşuna umutlanmıştim, fırsat yakaladığımız filan yoktu. Bu iki zavallının&#160;gerçek bir çöp toplayıcısı görmüş olma&#160;ihtimali yüksekti. Yine de sormadan&#160;edemedim.</span></p>
<p><span style="font-weight:bold;">&quot;Peki, daha sonra gördünüz mü bu adamı?&quot;</span></p>
<p><span style="font-weight:bold;">Hiç düşünmeden yanıtladı Şeffan.</span></p>
<p><span style="font-weight:bold;">&quot;Gördük tabii...&quot;</span></p>
<p><span style="font-weight:bold;">Gözlerinin içine bakarak, tehditkâr bir sesle sordum.</span></p>
<p><span style="font-weight:bold;">&quot;Doğru söyle. Oyun oynamıyoruz. Ortalıkta bir ceset var. Gerçekten gördün mü adamı?&quot;</span></p>
<p><span style="font-weight:bold;">Şeffan kararsızlaştı, bakışlarını kaçırdı.</span></p>
<p><span style="font-weight:bold;">&quot;Gö... gördük Başkomiserim.&quot; Medet umar gibi arkadaşına döndü. &quot;Değil mi Çello,&#160;söylesene oğlum. Geri dönerken görmedik mi&#160;adamı? &quot;</span></p>
<p><span style="font-weight:bold;">Çello iyice ürkmüştü. Bizi memnun edecek yanıtı mı versin, yoksa doğruyu mu anlatsın,&#160;karar veremiyordu.</span></p>
<p><span style="font-weight:bold;">Dirseğiyle adamı dürtükledi Ali.</span></p>
<p><span style="font-weight:bold;">&quot;Anlatsana lan. Ne bekliyorsun?&quot;</span></p>
<p><span style="font-weight:bold;">&quot;Ah,&quot; diyerek büküldü garibim. &quot;Tamam tamam, anlatıyo- <sup>A</sup>ffl.&quot; Sanki karşısında&#160;askerdeki komutanı varmış gibi hazır °la&#160;geçerek sözlü raporunu vermeye koyuldu.&#160;&quot;Gördük Baş- komiserim,&quot; dedi yutkunarak&#160;Çello. &quot;Arabayla geri döndü. Önümüzden geçti&#160;gitti.&quot;</span></p>
<p><span style="font-weight:bold;">&quot;Yüzünü görebildiniz mi?&quot;</span></p>
<p><span style="font-weight:bold;">Konuşmak yerine ikisi de yok anlamında başını salladı.</span></p>
<p><span style="font-weight:bold;">&quot;Ya taşıdığı çuval, o da arabanın üzerinde miydi?&quot;</span></p>
<p><span style="font-weight:bold;">Yanıt gelmedi, az önce konuşmaya can atan iki kafadar şimdi süt dökmüş kediye&#160;dönmüştü. Sert çıkarak hata yapmıştım.</span></p>
<p><span style="font-weight:bold;">&quot;Korkacak bir şey yok arkadaşlar,&quot; diyerek rahatlatmaya çalıştım. &quot;Sizi&#160;suçlayan yok. Başınıza bir iş gelmejtecek.&#160;Gerçek neyse onu söyleyin.&quot;</span></p>
<p><span style="font-weight:bold;">Çello daha cesur çıktı. Burnunu çekerek, gördüklerini anlatmaya çalıştı.</span></p>
<p><span style="font-weight:bold;">&quot;Çuval boştu Başkomiserim. Arabanın üstündeydi ama içindeki yük adrese teslim&#160;edilmişti.&quot;</span></p>
<p><span style="font-weight:bold;">&quot;Ne adresi lan,&quot; diye tersledi Ali.</span></p>
<p><span style="font-weight:bold;">&quot;Yorum yapmadan konuş.&quot;</span></p>
<p><span style="font-weight:bold;">&quot;Baş üstüne amirim. Yani çuval boşaltılmıştı, şişkinliği filan kalmamıştı.</span></p>
<p><span style="font-weight:bold;">&quot;Emin misin?&quot;</span></p>
<p><span style="font-weight:bold;">&quot;Eminim. . . &quot;</span></p>
<p><span style="font-weight:bold;">&quot;Bak yalan söylüyorsan,&quot; diye uyardı Ali.</span></p>
<p><span style="font-weight:bold;">Zavallı adam sakınarak geri çekildi.</span></p>
<p><span style="font-weight:bold;">&quot;Valla doğru söylüyorum. Anamı sinkaf etmiş olayım ki doğru söylüyorum.&quot;</span></p>
<p><span style="font-weight:bold;">Duraksadı, Zeynep'e baktı. &quot;Küfürlü konuştuğum için kusura bakma ablacım ama ne&#160;yapayım, Komiser Abi inanmıyor.&quot; Böyle&#160;söylemesine rağmen aslında kendi sözlerine&#160;kendisi de inanmıyordu. Tıpkı arkadaşı gibi&#160;onun da bir tanığa ihtiyacı vardı, panik&#160;içinde Şeffan'a döndü. &quot;Öyle değil mi lan?&#160;Niye konuşmuyorsun gavat? Söylesene, boş&#160;değil miydi çuval?&quot;</span></p>
<p><span style="font-weight:bold;">Nihayet dile geldi Şeffan.</span></p>
<p><span style="font-weight:bold;">&quot;Boş... Boştu valla Başkomiserim. Kuran musaf çarpsın ki boştu. Ne ceset vardı&#160;içinde, ne de çöp...&quot;</span></p>
<p><span style="font-weight:bold;">&quot;Şarap meselesi Başkomiserim.&quot;</span></p>
<p><span style="font-weight:bold;">Çemberlitaş'ın etrafındaki ıssız, karanlık sokaklarda saatlerce çöp arabalı&#160;katili aradık. Ama bırakın eşgale uyan bir&#160;zanlıyı, bir tek çöp toplayıcısıyla bile&#160;karşılaşmadık. Galiba akşamın ilk&#160;saatlerinde çıkıyorlardı işe. İstanbul'un&#160;taşı toprağı gibi çöpü de altm olduğundan,&#160;sanırım bu işle uğraşanlar elini çabuk&#160;tutuyor, gece ilerlemeden çöplerde işe yarar&#160;ne varsa toplanmış oluyordu. Eğer öyleyse&#160;Çello'yla Şeffan'm doğru söyleme ihtimali&#160;artıyordu. Tabii, Konstantinopolis'in son&#160;imparatoru bilmem kaçıncı Konstantin'in&#160;hayaletini gördükleri gibi bir sanrıya&#160;kapılmadılarsa. Üstelik şüpheli şahsı ikisi&#160;de oldukça farklı tarif etmişlerdi. Eğer&#160;söyledikleri doğruysa elimizdeki tek tutarlı&#160;bilgi, katilin kurbanı bir çöp arabasıyla&#160;Çemberlitaş'a getirdiğiydi ki, bu da hiç&#160;yoktan iyiydi.</span></p>
<p><span style="font-weight:bold;">Olay Yeri tnceleme'nin işi bitince onları emniyete, cesedi morga yollayıp biz de&#160;Sultanahmet'teki şu yirmi dört saat açık&#160;restoranlardan birinin yolunu tuttuk. Hem&#160;acıkmaya başlayan karnımızı doyuracak, hem&#160;de Ali'yle Zeynep'in akşamdan bu yana&#160;yaptıkları araştırmalar üzerine&#160;konuşacaktık.</span></p>
<p><span style="font-weight:bold;">Restoranda, otele verecek paraları olmadığı için masada uyumaya çalışan saçları&#160;rastalı iki sarışın turistle, iştahla&#160;Çorbalarını kaşıklayan üç taksi şoförü vardı&#160;sadece. Elimizde telsizlerle içeri&#160;girdiğimizi gören turistler heyecanlanıp&#160;toparlandılar ama kendileriyle&#160;ilgilenmediğimizi anlayınca rahatlayarak&#160;uyuklamayı sürdürdüler. Polislerle içli&#160;dışlı yaşamaya alışkın olan şoförler ise&#160;bizi umursamadılar bile. Bir gün güngörmüş,&#160;yaşlıca bir şoför, şöyle demişti bana:&#160;&quot;Kusura bakmayın ama Başkomiserim, üç meslek&#160;vardır, birbirine benzer: Şoförlük,&#160;polislik, orospuluk... Ne gecesi vardır bu&#160;işlerin, ne gündüzü... Ne derdi biter, ne&#160;belası... Her türlü insanla uğraşırsınız:&#160;psikopatı, sarhoşu, esrarkeşi, âşığı,&#160;sapığı, çaresizi, hırlısı hırsızı, masumu,&#160;katili... Bütün milletin kiri pası, teri&#160;kokusu siner üzerinize... Üstelik parasında&#160;da bir bok yoktur, üç kuruş ya geçer, ya&#160;geçmez elinize... Velhasıl Başkomiserim, zor&#160;iştir bu üç mesleğin erbabı olmak. Allah&#160;hepimizin yardımcısı olsun...&quot;</span></p>
<p><span style="font-weight:bold;">Doğru söylüyordu, toplumun tortusuyla uğraşırdı bu üç mesleğin elemanları... Dibe&#160;vurmuş insanlarla... Sıfırı tüketmiş, üç&#160;kuruş için ölmek, öldürmek zorunda&#160;kalanlardan söz etmiyorum sadece... Karun&#160;kadar zengin olmalarına rağmen vicdanlarını,&#160;merhametlerini, onurlarını yitirmiş&#160;olanlarla da girerdi başımız belaya. En&#160;rezilleri de onlardı zaten. İşin kötü yanı,&#160;bu zengin zibidilere bulaştıkça biz de&#160;bozulurduk çoğu zaman... Cinayet işleyen&#160;oğullarını kurtarmak için görevli amirlere&#160;rüşvet verirler... Kendilerine karşı çıkan&#160;emniyet müdürlerini devlet katındaki&#160;akrabaları aracılığıyla tehdit ederler...&#160;Hatta gözleri yeteri kadar dönmüşse&#160;tetikçiler tutup üzerinize ateş&#160;açtırırlar... İşte bu yüzden dürüst polis&#160;bulmak zordur. İşte bu yüzden namuslu,&#160;dürüst polisler buldum mu, onları kaybetmek&#160;istemem. Tıpkı Ali'yle Zeynep'i kaybetmek&#160;istemediğim gibi...</span></p>
<p><span style="font-weight:bold;">Restoranın içerisindeki sakin masalardan birine yerleştikten sonra çaylarımızı,&#160;poğaçalarımızı söyleyip dünün muhasebesini&#160;yapmaya başladık. Benden sonra o kısıtlı&#160;sürede iyi iş çıkarmışlardı bizim çocuklar.&#160;Özellikle Zeynep, ilk kurban hakkında önemli&#160;bilgilere ulaşmıştı.</span></p>
<p><span style="font-weight:bold;">&quot;Necdet Denizel'in sikke kaçakçılığı yaptığı yönünde ciddi kuşkular varmış&#160;Başkomiserim,&quot; diye anlatmaya başladı&#160;çayından ilk yudumu aldıktan sonra. &quot;Hatta&#160;çalıştığı üniversiteden kınama cezası bile&#160;almış.&quot;</span></p>
<p><span style="font-weight:bold;">&quot;Anlamadım. Adam kaçakçılık yapıyorsa onu neden hâlâ üniversitede tutuyorlar ki?&quot;</span></p>
<p><span style="font-weight:bold;">&quot;Kaçakçılık yaptığı kesin değil. En azından bu suçtan hüküm giymemiş. Aslında&#160;sikke koleksiyoneriymiş. Elindeki sikkelerin&#160;kayıtları Arkeoloji Müzesi'nde varmış. Yeni&#160;sikkeler edindiğinde de bunu müze&#160;yetkililerine bildirmek zorundaymış. Necdet&#160;de bu kuralı yerine getirdiğini söylüyormuş.&#160;Ama yakalanan bir define avcısı ona yeni&#160;sikkeler sattığını söyleyince işler&#160;değişmiş. Necdet hakkında dava açılmış,&#160;fakat ne olduysa, define avcısı mahkemede&#160;ifadesini değiştirmiş. Böylece yeterli delil&#160;olmadığından Necdet ceza almamış. Yine de&#160;durumu kuşkulu bulan üniversite yönetimi,&#160;hakkında soruşturma başlatmış. Üç ay&#160;üniversiteden uzaklaştırma cezası&#160;vermişler.&quot;</span></p>
<p><span style="font-weight:bold;">&quot;Demek Namık doğru söylüyormuş,&quot; dedim poğaçasını bitirmekte olan Ali'ye bakarak.&#160;&quot;Pek de namuslu biri değilmiş bu arkeolog.&quot;</span></p>
<p><span style="font-weight:bold;">Lokmasını hızla, adeta çiğnemeden yuttu Ali.</span></p><div>
<p>II</p></div>
<p><span style="font-weight:bold;">&quot;iyi de Başkomiserim, Namık da sütten çıkmış ak kaşık değil. Adam iki polisi&#160;yaralamış. Biri neredeyse ölüyormuş.</span></p>
<p><span style="font-weight:bold;">işte bu oldukça ilginçti.</span></p>
<p><span style="font-weight:bold;">&quot;Nasıl olmuş bu iş?&quot;</span></p>
<p><span style="font-weight:bold;">Çayından kocaman bir yudum aldıktan sonra yanıtladı.</span></p>
<p><span style="font-weight:bold;">&quot;Bunun evini basmışlar.&quot;</span></p>
<p><span style="font-weight:bold;">Kafam karışmaya başlamıştı.</span></p>
<p><span style="font-weight:bold;">&quot;Ne zaman?&quot;</span></p>
<p><span style="font-weight:bold;">&quot;12 Eylül döneminde. Sıkıyönetim zamanında.&quot;</span></p>
<p><span style="font-weight:bold;">&quot;Yirmi küsur yıl öncesinden mi bahsediyorsun Ali?&quot;</span></p>
<p><span style="font-weight:bold;">&quot;Evet, 1981 yılından... Bu Namık teröristmiş. Yani gençlik yıllarında. 12&#160;Eylül döneminde polisler evini basmışlar.&#160;Silahla karşılık vermiş, iki polisi vurmuş,&#160;kendisi de kaçarken yaralanmış. Onun da&#160;yarası ciddiymiş. iki ay kadar hastanede&#160;yatmış, müebbet hapis cezasına&#160;çarptırılmış.&quot;</span></p>
<p><span style="font-weight:bold;">&quot;Ömür boyu ha...&quot;</span></p>
<p><span style="font-weight:bold;">&quot;Ama sadece on yıl yatmış... Aftan çıkmış, okuluna dönmüş, doktor olarak mezun&#160;olmuş.&quot;</span></p>
<p><span style="font-weight:bold;">&quot;Peki sonra bu tür olaylara karışmış mı?&quot;</span></p>
<p><span style="font-weight:bold;">&quot;Karışmış tabii,&quot; diyecek oldu ama Zeynep lafını ağzında koydu.</span></p>
<p><span style="font-weight:bold;">&quot;Aynı şey değil.&quot; Bakışlarını bana çevirdi, &quot;içeriden çıktıktan sonra silahlı&#160;hiçbir eyleme katılmamış Başkomiserim.&quot;</span></p>
<p><span style="font-weight:bold;">&quot;Ama korsan gösteriler...&quot;</span></p>
<p><span style="font-weight:bold;">&quot;Biraz insaflı ol Ali,&quot; diye adeta azarladı Zeynep. &quot;Korsan gösteri dediğin,&#160;deniz kirliliğine karşı teknelerle Boğaz&#160;trafiğini kapatmak, tarihi yerleşim&#160;yerlerine bina yapımını durdurmak için</span></p>
<p><span style="font-weight:bold;">kendilerini Ayasofya'nm kapısına zincirlemek,</span></p>
<p><span style="font-weight:bold;">Haliç'ten geçecek metro köprüsünü engellemek için yürüyüş düzenlemek. Bunları herkes&#160;yapıyor...&quot;</span></p>
<p><span style="font-weight:bold;">Zeynep'in neden bu kadar hırçın konuştuğunu anlamasam da düşüncelerine&#160;katılıyordum. Yine de Namık'ın silahlı bir&#160;örgüte katılmış olması kuşku vericiydi&#160;tabii.</span></p>
<p><span style="font-weight:bold;">&quot;Peki eski örgütüyle bağı devam ediyor mu? Ya da başka bir örgütle bağlantısı var&#160;mı?&quot;</span></p>
<p><span style="font-weight:bold;">&quot;Eski örgütü dağılmış Başkomiserim. Başka bir terör örgütüyle de bağı gözükmüyor.&quot;</span></p>
<p><span style="font-weight:bold;">ikinci poğaçasını ısırmadan önce, &quot;Ya da henüz tespit edilemedi,&quot; diye mim koydu Ali.&#160;&quot;Adam polis vurmuş. Her şey beklenir&#160;böylelerinden...&quot;&#160;&#160;&#160;&#160;*</span></p>
<p><span style="font-weight:bold;">Sözleri tepkiseldi, ancak haklı olabilirdi. Son iki cinayet hiç de bireysel&#160;eylemlere benzemiyordu. Sanki birilerinin&#160;ortak iradesi ve planıyla gerçekleşiyordu.</span></p>
<p><span style="font-weight:bold;">Bu sebepten, Namık Karaman'ı da zanlılar listesinde tutmakta yarar vardı. Böyle&#160;düşünmeme rağmen fikrimi açıkça dile&#160;getirmek istemedim.</span></p>
<p><span style="font-weight:bold;">&quot;Ya Leyla Barkın?&quot; diyerek öteki zanlıya geçtim. &quot;Doğru mu söylüyormuş? Necdet'le&#160;kavga etmişler mi Sepetçiler Kasrı'nda?&quot;</span></p>
<p><span style="font-weight:bold;">&quot;Doğruymuş...&quot; diye başını salladı Ali. &quot;Üç garson da onayladı Leyla'nın&#160;söylediklerini. Necdet'in kafasına şarap&#160;döküp çıkmış restorandan kadın...&quot;</span></p>
<p><span style="font-weight:bold;">Ali soruyu yanıtlarken Zeynep'in yüzü iyice asılmıştı. Bu ikisinin arasında yine&#160;nahoş olaylar olmuştu anlaşılan. Anlamak&#160;istedim.</span></p>
<p><span style="font-weight:bold;">&quot;Birlikte mi gittiniz Sepetçiler Kasrı'na?&quot;</span></p>
<p><span style="font-weight:bold;">ikisinden de çıt çıkmadı. Suçlu çocuklar gibi susuyorlardı.</span></p>
<p><span style="font-weight:bold;">&quot;Birlikte gittik,&quot; diye mırıldandı sonunda Ali. &quot;Ben garsonları sorgularken&#160;Zeynep de restoranın müdürüyle görüştü...&quot;</span></p>
<p><span style="font-weight:bold;">Öğrenmek istediğim bu değildi. Demek ki daha açık sormalıydım.</span></p>
<p><span style="font-weight:bold;">&quot;Manzara nasıldı?&quot; dedim ikinci bardak çayımın şekerini karıştırırken. &quot;Muhteşemdi,&#160;değil mi?&quot;</span></p>
<p><span style="font-weight:bold;">&quot;Muhteşemdi Başkomiserim.&quot; Zeynep'ti konuşan. Onun da dili çözülmüştü işte ama&#160;bir terslik vardı. Öfkeli bakışlarla&#160;arkadaşını süzdü. &quot;Gerçi Ali Komiserim'le&#160;tartışmaktan ne manzaranın farkına vardık,&#160;ne yemeklerin tadını alabildik ya...&quot;</span></p>
<p><span style="font-weight:bold;">Evet, tam tahmin ettiğim gibi, yine kavga etmişti bu cahil çocuklar.</span></p>
<p><span style="font-weight:bold;">&quot;Niye, ne oldu ki?&quot;</span></p>
<p><span style="font-weight:bold;">iştahı kaçan Ali önündeki poğaça tabağını sıkıntıyla iterek söylendi.</span></p>
<p><span style="font-weight:bold;">&quot;Şarap meselesi Başkomiserim.&quot;</span></p>
<p><span style="font-weight:bold;">Neden bahsediyordu bu hayta?</span></p>
<p><span style="font-weight:bold;">&quot;Şarap mı?&quot;</span></p>
<p><span style="font-weight:bold;">&quot;Leyla Barkm'm eski kocasının başından aşağı döktüğü şarap,&quot; diye bu önemli&#160;anlaşmazlığa açıklık getirdi Zeynep.</span></p>
<p><span style="font-weight:bold;">&quot;Ee...&quot;</span></p>
<p><span style="font-weight:bold;">&quot;Yani Ali çok kızmış Leyla Hanım'a.</span></p>
<p><span style="font-weight:bold;">Neymiş efendim, bir kadına yakışıyor muymuş böyle davranmak...&quot;</span></p>
<p><span style="font-weight:bold;">&quot;Yakışıyor mu Başkomiserim?&quot; diye isyan etti yardımcım. &quot;Üstelik kadın bir müze&#160;müdürü... Hepimizden daha dikkatli olması&#160;gereken bir hanım... Herkesin içinde adamın&#160;kafasına şarap dökmek olur mu?&quot;.</span></p>
<p><span style="font-weight:bold;">Kendimi tutamadım, gülmeye başladım, önce sessiz, sonra kahkahalarla. Sadece&#160;bizimkiler değil, çorbalarını bitiren üç&#160;şoför, gözlerine gecenin yorgunluğu çöken&#160;görevli ve tatlı uykularına yine ara vermek&#160;zorunda kalan rastalı iki turist de dönüp&#160;tuhaf tuhaf baktı yüzüme.</span></p>
<p><span style="font-weight:bold;">&quot;Yahu çocuklar...&quot; Kahkahalarımı dizginlemeye çalışıyordum. &quot;Yahu, ne&#160;yapıyorsunuz siz?&quot;</span></p>
<p><span style="font-weight:bold;">&quot;Ne yapıyoruz Başkomiserim?&quot;</span></p>
<p><span style="font-weight:bold;">Bön bön bakıyordu Ali suratıma.</span></p>
<p><span style="font-weight:bold;">&quot;Bir de soruyorsun...&quot; ikisini de süzdüm. &quot;Affedersiniz ama ikiniz de...&quot; Salaksınız&#160;diyecektim, kıyamadım... &quot;Bir tuhafsınız&#160;yani,&quot; dedim kendimi gemleyerek. &quot;Yahu&#160;fırsat bulmuş, şahane bir akşam yemeği&#160;yiyecekken, bir kadının bir adamın başma&#160;döktüğü şarap yüzünden birbirinize&#160;giriyorsunuz. Olacak iş mi bu şimdi?&quot;</span></p>
<p><span style="font-weight:bold;">Ali başını öne eğmişti, Zeynep ondan daha cesur çıktı.</span></p>
<p><span style="font-weight:bold;">&quot;Ama Başkomiserim,&quot; diyecek oldu.</span></p>
<p><span style="font-weight:bold;">&quot;Aması maması yok Zeynep,&quot; diyerek susturdum. &quot;Size ne Leyla'nın Necdet'in&#160;kafasına döktüğü şaraptan yahu?</span></p>
<p><span style="font-weight:bold;">Soruşturmayla ilgili bir mesele olsa amenna ama boşanmış bir çiftin kavgası. Emniyet&#160;teşkilatında aklına güvendiğim bir tek siz&#160;varsınız ama şu yaptığınıza bakın yav! Size&#160;ne başkalarından. Onları tartışacağınıza&#160;oturup kendi meselenizi konuşsa- niza...&quot;</span></p>
<p><span style="font-weight:bold;">Kendi meseleniz dedikten sonra duraksadım. Yani, aranızdaki ilişkinin&#160;farkındayım, demiştim. Ama bunu söylemeye&#160;hakkım var mıydı? Bu çocukların babası&#160;değildim ki, amirleriydim sonuçta. Bir süre&#160;sonra benden ayrılacak, başka birileriyle&#160;çalışacaklardı. Çok mu karışıyordum&#160;yaşamlarına? Aşksa onların aşkıydı,&#160;ilişkiyse onların ilişkisi... Belki de&#160;sandığımın tersine, birbirlerinden&#160;hoşlanmıyorlardı. Belki de bu yüzden sürekli&#160;kavga dövüş içinde yaşıyorlardı. Evet,&#160;yanlış yapıyordum. *</span></p>
<p><span style="font-weight:bold;">&quot;Neyse, beni ilgilendirmez,&quot; diyerek geri adım atmaya çalıştım. &quot;Hani boş yere kavga&#160;ediyorsunuz diye söylüyorum...&quot;</span></p>
<p><span style="font-weight:bold;">Önüne eğdiği başını kaldırdı Ali.</span></p>
<p><span style="font-weight:bold;">&quot;Aslında haklısınız Başkomiserim... Az bile söylediniz. Hakikaten saçma bir&#160;tartışmaydı.&quot;</span></p>
<p><span style="font-weight:bold;">Demek uyarılarım işe yaramıştı. Takdirle baktım Ali'ye. Genelde bu tür mantıklı&#160;yorumlar kızımızdan gelirdi... Bizim deli&#160;bozuk ilk kez aklıselim davranıyordu. Aferin&#160;diye içimden geçiriyordum ki, &quot;Orada bir&#160;soruşturma için bulunuyorduk,&quot; diyerek yine&#160;kıvırdı. &quot;Kişisel görüşlerimizi işin içine&#160;katmamalıydık.&quot;</span></p>
<p><span style="font-weight:bold;">Hadi Ali neyse de, &quot;Haklı Başkomiserim,&quot; diyerek Zeynep de katılmasın mı ona.</span></p>
<p><span style="font-weight:bold;">&quot;Kişisel duygularımız yüzünden tartışmamalıydık... Üstelik bu tartışmayı&#160;size kadar taşıdık...&quot;</span></p>
<p><span style="font-weight:bold;">Yeniden güldüm. Deminden beri söylediklerimden hiçbir anlam çıkaramayan bu&#160;iki aptal âşığın, bu iki güzel çocuğun&#160;yüzüne bakarak mırıldandım.</span></p>
<p><span style="font-weight:bold;">&quot;Ah, ne diyeyim ben size... Allah müstahakkmızı versin.&quot;</span></p>
<p><span style="font-weight:bold;">Onu da anlamadı Ali.</span></p>
<p><span style="font-weight:bold;">&quot;Sağ olun Başkomiserim, çok teşekkür ederiz.&quot;</span></p>
<p><span style="font-weight:bold;">Yok, bunlar adam olmayacaktı. Sonunda bir gün daha cesur bir kadın ya da erkek&#160;çıkacak, bunlardan birini kandıracak, bu&#160;güzelim aşk da hiç yaşanmadan öylece&#160;kalacaktı.</span></p>
<p><span style="font-weight:bold;">&quot;Hadi kalkalım, eve gidelim artık,&quot; dedim kabaran öfkemi bastırarak. &quot;Yoksa yarım&#160;yamalak çalışan aklımız tamamen duracak.&quot;</span></p>
<p><span style="font-weight:bold;">Restorandan çıkınca yaşlı emektarıma yöneldim, onlar da Ali'nin arabasına.&#160;Barışmış gibiydiler, en azından arabalara&#160;yürüdüğümüz o kısa sürede birbirlerini ne&#160;iğnelemişler, ne de kinayeli sözcükler&#160;dökülmüştü ağızlarından. Belki de yanlarında&#160;ben olduğum için öyle davranıyorlardı.&#160;Arabaya bindikten sonra da işi ağırdan&#160;aldım. Yapmamalıyım, dememe rağmen merak&#160;etmekten kendimi alamıyordum. Dikiz&#160;aynasından bir süre izledim onları. Ali&#160;arabasının burnunu Aksaray'a çevirdi. Önce&#160;Zeynep'i bırakacaktı. &quot;Ah aptal çocuk, evde&#160;ne işin var,&quot; diye mırıldandım içim yanarak.&#160;&quot;Kır direksiyonu Sarayburnu'na... Bu kentin&#160;ilk tapınağının kurulduğu o muhteşem yerde&#160;güneşin doğuşunu izle sevdiğinle birlikte.&quot;&#160;Ama yapmadı Ali. Aklına bile gelmedi.&#160;Gelmesin bakalım... Bir gün gençlik uçup&#160;gittiğinde, sadece bedenin dinçliği değil,&#160;gönlün isteği de söndüğünde çok yanacaklardı&#160;ama iş işten geçmiş olacaktı.</span></p>
<p><span style="font-weight:bold;">&quot;Seni öldürmemi isteyen bizzat bu şehir.&quot;</span></p>
<p><span style="font-weight:bold;">Çemberlitaş Sütunu'nun güneyinde gördüm onu, tramvay durağının orada. Şeffan'm tarif&#160;ettiği gibiydi: Orta boylu, sağlam yapılı,&#160;başında yüzünü gizleyen koyu renk, geniş bir&#160;fötr şapka. Dur demeye kalmadan, el&#160;arabasını sürükleyerek gölge gibi akıp gitti&#160;gözlerimin önünden. Hemen takıldım ardına.&#160;Ama benden hızlıydı, Divan Yolu Caddesi'ne&#160;çıktığımda, Sultan II. Mahmud'un türbesinin&#160;önüne varmıştı bile. Üstelik elindeki o&#160;arabayı da bırakmadan. Genç biri olmalıydı,&#160;genç ve çevik biri. Bütün gücümü toplayarak&#160;düştüm peşine. Ama yakalamak ne mümkün. En&#160;son, caddenin sağ tarafındaki adliye&#160;binasına döndüğünü gördüm. Nefesim kesilmek&#160;üzereydi. Yol kenarındaki çınar ağacının iri&#160;bedenine yaslanıp biraz soluklandım. Artık&#160;onu tümüyle kaçırdığımı düşünüyordum.</span></p>
<p><span style="font-weight:bold;">Nefesim düzene girince yeniden hızlandım. Adliyenin hizasına geldiğimde ne göreyim!&#160;Devasa demir bir kapının önünde durmuş, bana&#160;bakıyordu. Sanki onu gözden yitirmemem için</span></p>
<p><span style="font-weight:bold;">bekliyor gibiydi. Kendisini gördüğümden emin olunca omzuyla demir kapıya yüklendi.</span></p>
<p><span style="font-weight:bold;">&quot;Dur,&quot; diye bağırdım adımlarımı hızlandırarak. &quot;Dur, polis!&quot;</span></p>
<p><span style="font-weight:bold;">Dinleyen kim, bütün bedeniyle demir kapıyı itmeyi sürdürdü. Fakat kapı o kadar&#160;büyüktü ki, değil açmak, kıpırdatabileceğim&#160;bile sanmıyordum. Ama gizemli şüphelimiz,&#160;gözlerimin önünde kanatlı kapıyı ardına&#160;kadar açtı. içeri girmeden önce sanki alay&#160;edermiş gibi bir de dönüp baktı bana. Sonra&#160;hızla içeri daldı. O eşikten geçer geçmez,&#160;kapının kana- 5ı usulca kapanmaya başladı.&#160;Hayır, bu fırsatı kaçıramazdım, pjefesimi&#160;toplayarak adımlarımı hızlandırdım. Kalbim&#160;delice çarpıyor, şakaklarım zonkluyordu,&#160;aldırmadım, bütün gayretimle koşmayı&#160;sürdürdüm. Başarmıştım, demir kapı yüzüme&#160;kapanmadan yorgun bedenimi içeri&#160;atabildim... Ama o da ne? Daha soluğumu&#160;top1ayamadan, daha kapı arkamdan Kapanmadan&#160;ortalık ansızın aydınlandı. Karanlık bahar&#160;gecesi, ışıltılı bir yaz sabahına&#160;dönüşüverdi. Gözlerimi yakan güneşle&#160;birlikte, çılgın bir kalabalığın sesleri&#160;yankılandı kulaklarımda.</span></p>
<p><span style="font-weight:bold;">&quot;Öldür, öldür, öldür!&quot;</span></p>
<p><span style="font-weight:bold;">Ne oluyordu? Nereye düşmüştüm ben böyle? Gözlerimin ışığa alışmasını beklerken, elim&#160;silahıma uzandı kendiliğinden. Yoktu.&#160;Koşarken düşürmüş olmalıydım. Panik içinde&#160;bunları düşünürken, gözlerimi yakan ışığın&#160;parlaklığı sönmeye, etrafımı daha iyi&#160;seçmeye başladım. Ama bu imkânsızdı.</span></p>
<p><span style="font-weight:bold;">Binlerce kişilik tarihi bir hipodromun ortasmdaydım. Bildiğimiz Sultanahmet Meydanı&#160;gitmiş, yerine taştan yapılma tribünleri&#160;hınca hınç insanla dolu, at yarışlarının&#160;yapıldığı, kanlı gladyatör dövüşlerinin&#160;sahnelendiği Roma hipodromu gelmişti.&#160;Şaşkınlıkla neler olup bittiğini anlamaya&#160;çalışırken, peşine düştüğüm adamı gördüm&#160;yine. Hiç acelesi yoktu. Ne korkuyordu, ne&#160;de kimseden çekinir gibi bir hali vardı.&#160;Sanki kovalandığını unutmuş, arenanın&#160;ortasına doğru emin adımlarla ilerliyordu.&#160;Yürürken pardösüsünü de attı üzerinden.</span></p>
<p><span style="font-weight:bold;">Siyah bir zırhla sarmalanmış güçlü bedeni çıktı ortaya. Sağ eli kafasındaki şapkaya&#160;uzandı, kenarından tuttu. Çıkaracağını&#160;sandım. Nihayet yüzünü tam olarak&#160;görebilecektim ama genişçe şapkanın kumaşı&#160;bir eldiven gibi sıyrıldı, altından&#160;gladyatörlerin taktıkları türden çelik bir&#160;tolga çıktı. Bizim çöp toplayıcısı, bir anda&#160;muhteşem bir savaşçıya dönüşüver- mişti.&#160;Fakat hâlâ bir eksik var demeye kalmadı, iki&#160;Romalı asker yaklaşarak iki uçlu kocaman bir&#160;balta uzattı ona. Savaşçı, başını usulca öne&#160;eğdi, askerleri selamladıktan sonra aldı&#160;baltayı. O bunları yaparken tribünlerdeki&#160;kalabalık susmuş, koca hipodromda çıt&#160;çıkmıyordu. Ne zaman ki baltayı havaya&#160;kaldırdı, ne zaman ki ışık baltanın çeliğine&#160;yansıdı, ne zaman ki savaşçı kendi etrafında&#160;döndü, kalabalık yeniden ku durdu. Yine aynı&#160;kesin emir, üç kez yankılandı hipodromun&#160;duvarlarında.</span></p>
<p><span style="font-weight:bold;">&quot;Öldür, öldür, öldür!</span></p>
<p><span style="font-weight:bold;">iyi de kimi öldürecekti bu adam? Yanıtı öğrenmem için fazla beklemem gerekmedi.&#160;Mengene gibi iki el yapıştı koluma. Daha ne&#160;oluyor bile diyemeden, dev gibi iki Romalı&#160;lejyoner arenaya sürükledi beni. Adamlar o&#160;kadar iriydi ki, bırakın onlara karşı&#160;koymayı, parmağımı bile kıpırdatamı- yordum.&#160;Gövdemi sürükleyerek, arenanın ortasına&#160;kadar taşıdılar. Mısır'dan getirtilen&#160;yekpare dikilitaşın bulunduğu yere&#160;bıraktılar beni. Paldır küldür&#160;yuvarlanıverdim tozun toprağın içine. Yere&#160;düştüğümü gören kalabalık, kan kokusu almış&#160;çakal sürüsü gibi uludu.</span></p>
<p><span style="font-weight:bold;">&quot;Öldür! Öldür! Öldür!&quot;</span></p>
<p><span style="font-weight:bold;">Usulca doğruldum dizlerimin üzerinde. Yakıcı güneşten korunmak için toprak zeminde&#160;uzayan dikilitaşın gölgesine sığınmaya&#160;çalıştım. Ama sırtıma yediğim bir tekmeyle&#160;yere devrildim. Kalabalık yeniden uludu.</span></p>
<p><span style="font-weight:bold;">&quot;Öldür! Öldür! Öldür!&quot;</span></p>
<p><span style="font-weight:bold;">Başımı kaldırınca, eski çöp toplayıcısı, yeni savaşçıyı gördüm. Elinde baltası,&#160;kararlı adımlarla yaklaştı. Herif gerçekten&#160;de benimle dövüşecekti galiba.</span></p>
<p><span style="font-weight:bold;">&quot;Dur!&quot; diye bağırdım. &quot;Dur! Ne yapıyorsun?&quot;</span></p>
<p><span style="font-weight:bold;">Durdu. Onunla konuştuğuma inanamıyormuş gibiydi.</span></p>
<p><span style="font-weight:bold;">&quot;Seninle dövüşmeyeceğim,&quot; dedim dizlerimin üzerinde doğrularak. &quot;Silahsız&#160;bir adamı öldürmek istiyorsan, hiç durma,&#160;saldır.&quot;</span></p>
<p><span style="font-weight:bold;">Başucuma kadar geldi, ikinci bir dikilitaşmış gibi durdu. Tolganın gizlediği&#160;yüzünü hâlâ göremiyordum.</span></p>
<p><span style="font-weight:bold;">&quot;Aptal,&quot; diye çıkıştı. &quot;Bu bir dövüş değil. Dövüş olsa sana silah verilirdi.&#160;Karşına da bir gladyatör çıkardı. Ben&#160;gladyatör değilim, basit bir hizmetkârım&#160;sadece.&quot;</span></p>
<p><span style="font-weight:bold;">Şaşkınlığım o kadar büyüktü ki korkumu bastırdı. Doğrulmaya çalışırken sordum.</span></p>
<p><span style="font-weight:bold;">&quot;Ama neden? Neden öldürmek istiyorsunuz beni?&quot;</span></p>
<p><span style="font-weight:bold;">Yanıt yerine böğrüme sıkı bir tekme geldi. Yeniden boylu boyunca serildim yere.&#160;Yüzümü topraktan kaldırırken söylendi&#160;cellat.</span></p>
<p><span style="font-weight:bold;">&quot;Söyledim ya, ben bir hizmetkârım, emirleri yerine getiririm sadece. Seni&#160;öldürmemi söylediler...&quot;</span></p>
<p><span style="font-weight:bold;">Yılmak yoktu, yeniden toparlanmaya çalıştım.</span></p>
<p><span style="font-weight:bold;">&quot;Kim emretti?&quot; diye sordum ağzımda kanla karışan toprağı yere tükürürken, &quot;imparator&#160;mu? Konstantin mi?&quot;</span></p>
<p><span style="font-weight:bold;">Koca bir kahkaha attı.</span></p>
<p><span style="font-weight:bold;">&quot;Hangi imparator? Hangi Konstantin? Seni akıllı bir adam sanmıştım, ötekiler gibi zır&#160;cahilmişsin meğer. İmparator mu kaldı? Seni&#160;öldürmemi isteyen bizzat bu şehir. Şehrin&#160;ruhu...&quot;</span></p>
<p><span style="font-weight:bold;">&quot;Hangi şehir?&quot; diye söylendim etrafıma bakınarak. &quot;Sen neden bahsediyorsun?&quot;</span></p>
<p><span style="font-weight:bold;">Başındaki tolgayı çıkarıp attı. Ve daha bu akşamüzeri konuştuğumuz Namık'ın&#160;yakışıklı yüzü göründü. Evet, Leyla Barkm'ın&#160;sevgilisi, İstanbul'u Savunma Derneği'nin&#160;lideri, Cerrah Namık Karaman... Şaşkınlığıma&#160;aldırmadan yanıtladı sorumu.</span></p>
<p><span style="font-weight:bold;">&quot;Byzantion,&quot; dedi tıpkı o da benim gibi etrafına bakınarak. &quot;Konstantinopolis,&#160;İstanbul. Hangi şehir olacak,&#160;yağmaladığınız, kirlettiğiniz, talan&#160;ettiğiniz şehir. Artık hesap verme zamanı&#160;geldi. Yaptıklarınızın bedelini istiyor&#160;artık bu şehir.&quot;</span></p>
<p><span style="font-weight:bold;">Aynı anda baltasını havaya kaldırdı. Bir kez daha yansıdı güneş baltanın çeliğinde,&#160;gözlerimi yaktı parlaklığı.</span></p>
<p><span style="font-weight:bold;">&quot;Yapma!&quot; diye seslendim bütün gücümle. &quot;Yapma!&quot;</span></p>
<p><span style="font-weight:bold;">Ama baltanın kalktığını, infaz anının geldiğini gören kalabalık öyle bir haykırış&#160;tutturmuştu ki, kendi sesimi ben bile&#160;duyamadım.</span></p>
<p><span style="font-weight:bold;">&quot;Öldür! Öldür! Öldür!&quot;</span></p>
<p><span style="font-weight:bold;">Nasıl da tutkuyla bağırıyorlardı. Bir ara ben de öldürülmem gerektiğine ikna oldum. Bu&#160;kadar insan istediğine göre, demek ki&#160;kanımın akıtılmasında bir yarar var diye&#160;düşündüm. Ama bakışlarım yeniden baltanın&#160;keskin çeliğine takılınca, önce büyük bir&#160;korku, ardından yaşamak için güçlü bir istek&#160;duydum. Son bir gayretle Namık'ın ayaklarına&#160;atıldım. Güya adamı yere yıkmaya&#160;çalışacaktım ama bizim cerrah, mermer bir&#160;heykel kadar ağırdı. Kıpırdatamadım bile. O&#160;ise sağlam bir tekmeyle yeniden baltasının&#160;menziline soktu beni. Sadece kolumu&#160;kaldırabildim. indireceği baltanın kolumu&#160;kalın bir dal gibi koparıp kafatasıma&#160;gömüleceğini bilmeme rağmen, elimden başka&#160;bir şey gelmediğinden sadece bu hareketi&#160;yapabilmiştim. Korkuyla nefesimi tutarak,&#160;keskin çeliğin kemiğimi parçalamasını&#160;bekledim. Nefesini tutan sadece <sup>A</sup>en&#160;değildim, hipodromdaki çılgın kalabalık da&#160;susmuştu.</span></p>
<p><span style="font-weight:bold;">Koca arenada yaprak kımıldamıyordu. Birden o ses duyuldu. İmparatorun baltayı indir&#160;işareti mi? Hayır, bu bir zil sesiydi. Biri&#160;hipodromun kapısını çalıyordu.</span></p>
<p><span style="font-weight:bold;">Saçmalıyordum. Hipodromun kapısında zil! Ama zil sesi artarak sürüyordu. Ne gözlerimi&#160;açabiliyordum, ne de celladın baltası başıma&#160;iniyordu. Sonunda yaptım, gözkapaklarımı&#160;araladım, aynı parlak ışık saldırıya geçti&#160;kirpiklerimin arasından. Gözaklarımm&#160;yandığını hissettim. Varsın yansın,&#160;kapamadım, parlaklığın içinden etrafımı&#160;saran nesneleri seçmeye çalıştım. İlk&#160;gördüğüm, karımla kızımın bana gülümseyen&#160;fotoğrafları oldu, ardından saksıdaki&#160;çingene pembesi menekşem, eski gardırobun&#160;kahverengi ahşabı, leylak beyazı duvar&#160;kâğıdı. Komodinin üzerinde hâlâ inatla&#160;çalmayı sürdüren saate döndüm, alarmını&#160;susturdum. Yeniden yatağa uzanırken derin&#160;bir nefes aldım Ama aklım gördüğüm rüyaya&#160;takılmıştı. Ne demek oluyordu şimdi bu?&#160;Bilinçaltımda Namık'ı mı suçluyordum?</span></p>
<p><span style="font-weight:bold;">Aslında dün onu sorgularken adama karşı yakınlık hissetmiştim. İstanbul için bir&#160;şeyler yapmasını takdirle karşılamıştım. Öte&#160;yandan, Necdet'in hâlâ Leyla'nın peşinde&#160;koşması Namık'ı çileden çıkarmış olabilirdi.&#160;Üstelik Necdet'in yaptığı işlerden nefret&#160;ettiğinden, onu rahatlıkla zanlılar&#160;listesinin ilk sırasına sokabilirdik. Ama&#160;cerrah bize karşı dürüst davranmıştı, en&#160;azından Necdet konusunda. Cesurca&#160;açıklamıştı adam hakkında düşündüklerini ki&#160;bunlar onu suçlamamız için esaslı&#160;nedenlerdi. Adeta kendi ağzıyla kendini&#160;ihbar etmişti. Tabii bu bir taktik değilse.&#160;Masum olmasam bunları size niye söyleyeyim,&#160;demek için böyle davranmış olabilirdi. İyi&#160;de, ya ikinci cinayet? Aynı ritüeller&#160;tekrarlanıyordu: Hedef alman kişilerin&#160;boğazlarının kesilerek öldürülmesi,&#160;kurbanların başka bir mekânda katledildikten&#160;sonra tarihi anlamı olan yerlere&#160;bırakılması, maktullerin avuçlarına konulan&#160;sikkeler ve cesetlerin ok biçimine&#160;sokularak, bir sonraki kurbanın bırakılacağı&#160;yerin işaret edilmesi. Peki neden? Katil ya&#160;da katiller neden bu insanları&#160;öldürüyorlardı? Namık'ın rüyamda söylediği&#160;gibi, İstanbul için mi? Bu şehir adına, ona&#160;yapılan haksızlıkların hesabını mı soruyor&#160;birileri. Hadi canım! Çok çılgınca... Birden&#160;Namık'ın yüzünü hatırladım. Kolay kolay&#160;bozulmayan sakinliğini. Bu şehri barbarlara&#160;karşı savunuyoruz, derken koyu renk&#160;gözlerinde beliren kararlılığı. Üstelik&#160;yanında ona inanmış insanlar vardı. Çoğu&#160;orta yaşlı, çoluk çocuk sahibi insanlar. Ya&#160;o meydan okurmuş gibi bakan kızıl saçlı&#160;delikanlı. Namık'a büyük saygı duyduğu her&#160;halinden belliydi- Namık'ın söyleyeceği her&#160;şeyi yapmaya hazır bir adam. Fikirlerimi&#160;sürdürürsem, öğleye doğru Namık'ı gözaltına&#160;almam gerekebilirdi. Oysa bunun için&#160;erkendi. Bütün bu varsayımları başlatan&#160;basit, saçma sapan bir rüyaydı. Bi-linçaltımm verdiği bir işaretle bugüne kadar&#160;kimseyi içeri almamıştım, bundan sonra da&#160;almayacaktım. Hele Namık gibi İstanbul için&#160;bir şeyler yapmaya çalışan birini asla. Yine&#160;de onu yeterince tanımadığımı biliyordum. Ve&#160;yine biliyordum ki, katiller her zaman kötü&#160;insanların arasından çıkmazdı.</span></p>
<p><span style="font-weight:bold;">&quot;Bu şehirde cinayetler bitmez.&quot;</span></p>
<p><span style="font-weight:bold;">Sabahın bu saatlerinde, emniyetin insansız bahçesindeki yaşlı erik ağacının&#160;altında melül mahzun duran boş bankın önüne&#160;çektim emektarı. Çocuklar gelmişler miydi&#160;acaba? Motoru durdurdum, arabadan çıkarken&#160;çınladı telefonum. Arayan, şu kalabalık&#160;yeryüzünde benim için kaygı duyacak tek&#160;insan, Evgenia'ydı.</span></p>
<p><span style="font-weight:bold;">&quot;Nasılsın Nevzat?&quot; Sesi buğuluydu. Sabah mahmurluğunu henüz üzerinden atamamıştı ama&#160;endişeli olduğu belli oluyordu. &quot;Ne oldu şu&#160;akşamki olay?&quot;</span></p>
<p><span style="font-weight:bold;">&quot;Ne olacak, manyağın biri can almış yine...&quot; diye söylendim emniyetin bahçesini&#160;geçerken. &quot;Bu şehirde cinayetler bitmez&#160;Evgeniacım...&quot;</span></p>
<p><span style="font-weight:bold;">&quot;Sesin yorgun geliyor. Geç dönmedin değil mi eve?&quot;</span></p>
<p><span style="font-weight:bold;">Epi topu birkaç saat uyumuştum ama onu kaygılandırmak istemedim.</span></p>
<p><span style="font-weight:bold;">&quot;Yok. İyi uyudum, merak etme... Sen ne yapıyorsun?&quot;</span></p>
<p><span style="font-weight:bold;">&quot;Ne yapayım? Kalktık işte, birazdan meyhaneye geçeceğim. Akşam arkadaşlarına&#160;gideceğiz ya, meyhanede olmayacağım,&#160;hazırlık yapmak lazım.&quot; Sesi birden&#160;neşelendi. &quot;Arkadaşların iyi çocuklar ama&#160;biraz kederli gibiler. Sanki bir sıkıntıları&#160;var. &quot;</span></p>
<p><span style="font-weight:bold;">Sıkıntı lafı hafif kaçıyordu. Handan'm hayali belirdi gözlerimin önünde. O hep&#160;gülen yüzü... Işıklı gözleri... Ama bu&#160;telefonda konuşulacak konu değildi, üstelik&#160;acelem vardı.</span></p>
<p><span style="font-weight:bold;">&quot;Onların işi zor, bir ara anlatırım...&quot;</span></p>
<p><span style="font-weight:bold;">Üstelemeyip konuyu değiştirdi.</span></p>
<p><span style="font-weight:bold;">&quot;Nasıl yapalım bu akşam, buluşup mu gideriz?&quot;</span></p>
<p><span style="font-weight:bold;">İki günde iki kişiyi öldüren bir katilin peşindeydik, önümüzdeki saatlerde ne türden&#160;sürprizlerle karşılaşacağımızı bilmiyordum.</span></p>
<p><span style="font-weight:bold;">&quot;Benim işim belli olmaz Evgeniacım,</span></p>
<p><span style="font-weight:bold;">Demir'in evinde bu- luşsak...&quot;</span></p>
<p><span style="font-weight:bold;">Uysalca boyun eğdi.</span></p>
<p><span style="font-weight:bold;">&quot;Olur, sen de geç kalma emi.&quot;</span></p>
<p><span style="font-weight:bold;">Muhtemelen geç kalacaktım ama yalandan kim ölmüş?</span></p>
<p><span style="font-weight:bold;">&quot;Merak etme, kalmam. Evi bulabilecek misin?&quot;</span></p>
<p><span style="font-weight:bold;">&quot;Bulurum tabii, Balatlı değiliz diye küçümseme bizi...&quot; Birden hatırlamış gibi&#160;heyecanla sordu: &quot;Sahi Nevzat, konuştun mu&#160;arkadaşlarınla? Bahtiyar nasılmış?&quot;</span></p>
<p><span style="font-weight:bold;">Bahtiyar iyiydi, sabah Demir'i evden arayıp sormuştum. Umduğundan çabuk&#160;yürüyecekmiş. Sevindi bu habere Evgenia.&#160;Sesindeki buğu kayboldu ama telefonu&#160;kapatmadan bir kez daha hatırlatmayı da&#160;ihmal etmedi.</span></p>
<p><span style="font-weight:bold;">&quot;Akşam geç kalma lütfen...&quot;</span></p>
<p><span style="font-weight:bold;">Cep telefonumu kapatıp Ali'nin odasına yöneldim. Hayret, Zeynep de yanındaydı.&#160;Üstelik hiç de kırgın gibi bir halleri&#160;yoktu. Neşe içinde ekrana bakıyorlardı.</span></p>
<p><span style="font-weight:bold;">Onlar için umutlandım yeniden. Demek ki o kadar da aptal değildi bu çocuklar. Yok yok,&#160;bunlar birbirlerini bırakmazlardı. Kedi&#160;köpek gibi didişseler de sonunda can ciğer&#160;kuzu sarması olur çıkarlardı.</span></p>
<p><span style="font-weight:bold;">&quot;Günaydın,&quot; dedim neşeyle. &quot;Neye bakıyorsunuz öyle?&quot;</span></p>
<p><span style="font-weight:bold;">Beni görünce, kopya çeken öğrenciler gibi telaşla toparlandılar.</span></p>
<p><span style="font-weight:bold;">&quot;Günaydın Başkomiserim.&quot; Ekranı gösterdi Ali. Dalga dalga yükselen gülme isteğini&#160;bastırmaya çalışıyordu. &quot;Konstantin'in&#160;heykeline bakıyoruz...&quot;</span></p>
<p><span style="font-weight:bold;">&quot;Ne varmış Konstantin'in heykelinde?&quot;</span></p>
<p><span style="font-weight:bold;">&quot;Bakmasanız daha iyi,&quot; diyen Zeynep de gülmemek için kendini zor tutuyordu. Tabii&#160;böyle deyince daha fazla merak ettim. Hızla&#160;yaklaştım yanlarına. Kıkırdamayı sürdürerek&#160;bana yer açtılar bilgisayarın başında.&#160;Ekranda kocaman bir fotoğraf vardı.</span></p>
<p><span style="font-weight:bold;">Gözlerimi kısarak seçmeye çalıştım, önce bir kadın gördüm. Çıplak, iri göğüslerini olduğu&#160;gibi sergileyen, saçını yeşil, sarı, turuncu&#160;gibi dikkat çekici renklere boyatmış,&#160;üzerinde kan kırmızısı jartiyerden başka&#160;giysisi olmayan bir kadın.</span></p>
<p><span style="font-weight:bold;">&quot;Kim bu kadm?&quot; diye söylendim hâlâ fotoğrafın bütününü göremeyerek. &quot;Bir adamın&#160;kucağında mı oturuyor ne?&quot;</span></p>
<p><span style="font-weight:bold;">&quot;Kadın değil Başkomiserim, travesti,&quot; dedi Ali kıkırdamayı keserek. &quot;Kucağında&#160;oturduğu kişi de bir adam değil, heykel.&#160;Bizim Konstantin'in heykeli.&quot;</span></p>
<p><span style="font-weight:bold;">&quot;Konstantin mi? Konstantinopol'ün kurucusu Konstantin mi?&quot;</span></p>
<p><span style="font-weight:bold;">Sırıtarak yanıtladı Ali.</span></p>
<p><span style="font-weight:bold;">&quot;Ta kendisi Başkomiserim.&quot;</span></p>
<p><span style="font-weight:bold;">Doğru söylüyordu, şimdi daha iyi görüyordum. Konstantin bir tahta oturmuştu,&#160;bir elinde ucu yere saplı bir kılıç&#160;tutuyordu, öteki eli yana doğru savrulmuş,&#160;parmakları aşağı doğru açılmıştı. Travesti,&#160;Konstantin'in kucağına oturmuştu,&#160;imparatorun parmaklarının arasından kılıcın&#160;kabzasmdaki topuzu yalıyordu. Sarhoş olduğu&#160;her halinden belliydi. Bir parti sonrası&#160;sapıtıp heykelin kucağına atlamış olmalıydı.&#160;Ali'yle Zeynep hâlâ kıkırdıyorlardı ama bana&#160;hiç komik gelmemişti bu fotoğraf. Hatta&#160;hüzünlü olduğunu bile söyleyebilirdim.</span></p>
<p><span style="font-weight:bold;">Yanlış anlaşılmasın, eşcinselleri aşağılamak gibi bir niyetim yok. Meslek hayatım boyunca&#160;o kadar onurlu eşcinselle karşılaşmıştım ki,&#160;kendilerini normal sayan birçok in sandan&#160;daha namuslu ve dürüsttüler. Ama nasıl&#160;söyleyeyim, bu fotoğrafta hazin, insanı&#160;inciten bir yan vardı. Çocukların neşesini&#160;kaçırmamak için sesimi çıkarmadım.</span></p>
<p><span style="font-weight:bold;">&quot;Nerdeymiş bu heykel?&quot; diye sordum sadece. &quot;İstanbul Arkeoloji Müzesi'nde mi?&quot;</span></p>
<p><span style="font-weight:bold;">Sesimin soğuk çıkmasından, düşüncelerimi anlayan Zeynep anında sıyrıldı uçan&#160;neşesinden.</span></p>
<p><span style="font-weight:bold;">&quot;Hayır Başkomiserim. York'ta, yani İngiltere' de...&quot;</span></p>
<p><span style="font-weight:bold;">İşte bu tuhaftı.</span></p>
<p><span style="font-weight:bold;">&quot;İngiltere mi? Konstantin'in heykelinin ne işi varmış İngiltere'de?&quot;</span></p>
<p><span style="font-weight:bold;">&quot;Çünkü imparator olmadan önce babasıyla birlikte Galya ve Britanya'da savaşmış...&quot;</span></p>
<p><span style="font-weight:bold;">Konu Ali'nin de ilgisini çekmeye başlamıştı.</span></p>
<p><span style="font-weight:bold;">&quot;Babası da mı imparatormuş?&quot;</span></p>
<p><span style="font-weight:bold;">&quot;Öyleymiş ama tek başına değil. O zamanlar dört kişi yö- netiyormuş Roma'yı.&#160;Onlardan biri de Konstantin'in babası&#160;Konstantius'muş. Baba Konstantius aniden&#160;ölünce askerleri onun yerine oğlu&#160;Konstantin'! seçmişler. Tam 18 yıl Roma&#160;jmparatorluğu'nu başkalarıyla paylaşmış. Ama&#160;sonunda rahiplerini birer birer yenerek&#160;ülkenin tek hâkimi olmuş. İmparator olunca&#160;da imparatorluğun başkentini Byzantium'a&#160;taşımış&quot;</span></p>
<p><span style="font-weight:bold;">&quot;İyi yapmış,&quot; diye söylendim ama aklım başka bir konuya takılmıştı. Konstantin'in&#160;neden İstanbul'da bir heykeli yoktu? Neden&#160;kimse bunu düşünmemişti? Dini, ulusu farklı&#160;da olsa bu şehri yeryüzünün en önemli&#160;merkezi haline getiren o büyük insanlardan&#160;biriydi Konstantin. Fatih Sultan Mehmed&#160;gibi, Kanuni Sultan Süleyman gibi. Ne&#160;düşündüğümden habersiz olan Zeynep anlatmayı&#160;sürdürüyordu:</span></p>
<p><span style="font-weight:bold;">&quot;Burayı Roma'nın başkenti yaptıktan sonra da fazla yaşamamış zaten. Yedi yıl daha&#160;saltanat sürmüş, sonra da göçüp gitmiş bu&#160;dünyadan.&quot;</span></p>
<p><span style="font-weight:bold;">Bu kadar tarih bilgisi yeterliydi.</span></p>
<p><span style="font-weight:bold;">&quot;Şu ikinci maktulle ilgili malumat toplayabildiniz mi?&quot; diyerek hem kendimin,&#160;hem de ekibimin aklını işe vermek istedim.&#160;&quot;Neydi adamın adı?&quot;</span></p>
<p><span style="font-weight:bold;">&quot;Mukadder Kınacı, Başkomiserim.&quot;</span></p>
<p><span style="font-weight:bold;">&quot;Evet, Mukadder Kınacı. Hakkında bir şeyler öğrenebildik mi?&quot;</span></p>
<p><span style="font-weight:bold;">&quot;Şehir planlamacısıymış...&quot; Ayakta dikilmeyi sürdürerek açıkladı Zeynep.&#160;&quot;Belediyeye bağlı bir kurumda görev&#160;yapıyormuş. Çarşamba'da dört katlı bir&#160;apartmanı var.&quot;</span></p>
<p><span style="font-weight:bold;">Manidar bir ifadeyle başımı salladım.</span></p>
<p><span style="font-weight:bold;">&quot;Apartman ha! Belediyede çalışan bir memur için fazla değil mi?&quot;</span></p>
<p><span style="font-weight:bold;">&quot;Fazla,&quot; diye onayladı Ali. &quot;Anlaşılan Mukadder Kınacı da Necdet Denizel gibi öyle&#160;sütten çıkmış ak kaşık değil.&quot;</span></p>
<p><span style="font-weight:bold;">&quot;Ama saptayabildiğimiz kadarıyla sabıkası yok,&quot; diye önemli bir ayrıntıyı hatırlattı&#160;Zeynep. &quot;Düzgün bir adama benziyor. Evli,&#160;biri üniversitede, öteki lisede iki çocuğu&#160;var. &quot;</span></p>
<p><span style="font-weight:bold;">&quot;Ailesi öğrenmiş mi durumu?&quot;</span></p>
<p><span style="font-weight:bold;">Üzüntüyle başım salladı Zeynep.</span></p>
<p><span style="font-weight:bold;">&quot;Öğrenmişler. Sabah televizyonlarda ilk habermiş cinayetler. Bir gazete ise&#160;arkeologu Atatürk'e kurban ettiler diye&#160;başlık atmış...&quot;</span></p>
<p><span style="font-weight:bold;">&quot;Alçak herifler,&quot; diye söylendi her zaman patlamaya hazır AH- &quot;Namussuzlar, her şeyi&#160;kullanıyorlar.&quot;</span></p>
<p><span style="font-weight:bold;">&quot;Niye kızıyorsun Ali? Daha dün sabah sen de aynı ihtimalden bahsetmiyor muydun?&quot;</span></p>
<p><span style="font-weight:bold;">&quot;Ben cinayeti çözmek için akıl yürütüyordum Başkomiserim. Bunlar&#160;spekülasyon yapıyorlar...&quot;</span></p>
<p><span style="font-weight:bold;">&quot;Hem de insanları korkutuyorlar,&quot; diye onu destekledi Zeynep. &quot;Bir haber kanalında,&#160;cinayetlerin arkası gelecek diye bar bar&#160;bağırıyormuş yorumculardan biri...&quot;</span></p>
<p><span style="font-weight:bold;">Gerçeği onlarla paylaşmanın zamanı gelmişti.</span></p>
<p><span style="font-weight:bold;">&quot;Doğru söylemiş, katil ya da katiller yeniden öldürecek.&quot;</span></p>
<p><span style="font-weight:bold;">ikisi de ilgiyle gözlerini yüzüme diktiler ama soru kuşkucu kriminoloğumuzdan&#160;geldi.</span></p>
<p><span style="font-weight:bold;">&quot;Niye öyle düşünüyorsunuz Başkomiserim?&quot;</span></p>
<p><span style="font-weight:bold;">&quot;Düşünmüyorum Zeynepcim, adım gibi eminim. Cinayetler devam edecek. Sikkelere&#160;baksanıza, ilk kurbanın yanında Byzas ve&#160;Byzantion'la ilgili olanı vardı, İkincisinde&#160;Konstantin ve Konstantinopol'le ilgili olan.&#160;Ama hâlâ İstanbul'a gelemedik.&quot;</span></p>
<p><span style="font-weight:bold;">&quot;Ne!&quot; Gözleri iri iri açılmıştı Ali'nin. &quot;Yani bu şehirde yaşamış her imparator adına&#160;birini mi öldürecekler?&quot;</span></p>
<p><span style="font-weight:bold;">&quot;O kadar da değil, eğer düşündüğüm doğruysa, bu şehir için önemli işler yapmış&#160;kral, imparator ya da padişahlar adına&#160;birini öldürecekler. Byzas bu şehri kurdu.&#160;Konstantin ise başkent yaptı, iki hükümdar&#160;arasında kaç yıl var Zeynep?</span></p>
<p><span style="font-weight:bold;">Düz alnı kırıştı, biçimli kaşlan çatüdı, hesaplamaya çalıştı.</span></p>
<p><span style="font-weight:bold;">&quot;Şey Başkomiserim... Byzas'm Byzantion'u kurduğu tarih yaklaşık olarak millattan önce&#160;660 olarak kabul ediliyor. Konstantin'in&#160;burayı başkent ilan ettiği yıl ise milattan&#160;sonra 330 olduğuna göre... Uff tam 990 yıl&#160;var aralarında.&quot;</span></p>
<p><span style="font-weight:bold;">&quot;Bin yıl desene şuna.&quot;</span></p>
<p><span style="font-weight:bold;">&quot;O zaman işimiz kolay,&quot; dedi Ali sesine yansıyan heyecanı gizlemeden. &quot;Düşünsenize&#160;Başkomiserim, Byzantion, Kons- tantinopolis&#160;ve İstanbul, yani Fatih Sultan Mehmed.&quot;</span></p>
<p><span style="font-weight:bold;">&quot;İstanbul'la Fatih'i nasıl özdeşleştirdin?&quot; Son derece yerinde bir soru&#160;sormuştu Zeynep. &quot;Fatih Sultan Mehmed,&#160;Konstantinopolis'i ele geçirince adını&#160;değiştirmedi ki.&quot;</span></p>
<p><span style="font-weight:bold;">Ters ters baktı Ali.</span></p>
<p><span style="font-weight:bold;">&quot;Nasıl değiştirmedi?&quot;</span></p>
<p><span style="font-weight:bold;">&quot;Değiştirmedi işte. Dün sabah okudum. OsmanlIlar döneminde de kentin ismi&#160;Konstantinopolis olarak kalmış.&quot;</span></p>
<p><span style="font-weight:bold;">&quot;Kostantiniyye,&quot; diye düzelttim. &quot;Zeynep doğru söylüyor. Kostantiniyye. Arapça'da&#160;Konstantin'in yurdu, şehri anlamı na&#160;geliyor, yani Konstantinopolis'le aynı&#160;anlama.&quot;</span></p>
<p><span style="font-weight:bold;">Canı sıkıldı bizim kopuğun.</span></p>
<p><span style="font-weight:bold;">&quot;Peki ne zaman İstanbul demişler bu şehre?&quot;</span></p>
<p><span style="font-weight:bold;">&quot;Sonra Alicim, çok daha sonra,&quot; diyerek geçiştirdim, çünkü vurgulamak istediklerim&#160;daha önemliydi. &quot;Cumhuriyet döneminde... Ama&#160;tahmininde haklı olabilirsin. Yani Fatih&#160;konusunda. Eğer katil işlediği cinayetlerle&#160;bu şehri kuran, başkent yapan, imar eden&#160;hükümdarlara gönderme yapıyorsa bir sonraki&#160;sikke Fatih'in olabilir. Çünkü binlerce&#160;yıllık tarihinde bu şehre en fazla önem&#160;veren, emeği geçen hükümdarlardan biri de&#160;Fatih'tir.&quot; Zeynep'e dönerek sürdürdüm.</span></p>
<p><span style="font-weight:bold;">&quot;Eğer öyleyse, üçüncü kurbanı bırakacakları yerin Fatih Cami olabileceğini&#160;söyleyebiliriz?&quot;</span></p>
<p><span style="font-weight:bold;">Önce anlamadı, neden bahsediyordum şimdi.</span></p>
<p><span style="font-weight:bold;">&quot;Son kurbanının ellerinin işaret ettiği yönü düşün.&quot;</span></p>
<p><span style="font-weight:bold;">Zeynep kuşkuyla karşıladı sözlerimi.</span></p>
<p><span style="font-weight:bold;">&quot;Tamam da Başkomiserim, kurbanın elleri Çemberlitaş Sütunu'nu gösteriyordu. Sütunu&#160;takip edersek Fatih Camii'ne ulaşabilir&#160;miyiz, pek emin değilim.&quot;</span></p>
<p><span style="font-weight:bold;">Aslında ben de emin değildim, akıl yürütmeye çalışıyordum sadece. Ama bizim düz&#160;mantık Ali benden daha çok inandı sözlerime.</span></p>
<p><span style="font-weight:bold;">&quot;Başkomiserim doğru söylüyor,&quot; diye karşı çıktı Zeynep'e. &quot;Hiç vakit yitirmeden&#160;tertibat alalım Fatih Camii'nin çevresinde.&quot;&#160;Sanki katiller az sonra cesedi&#160;bırakacaklarmış gibi telaşlı çıkmıştı sesi.</span></p>
<p><span style="font-weight:bold;">&quot;Alalım Ali.&quot; Yumuşak bir üslupla derdini anlatmayı denedi Zeynep. &quot;Bunu hemen yapalım&#160;ama ikinci kurbanın ailesiyle neden&#160;görüşmüyoruz? Belki işimize yarar bir şeyler&#160;söylerler...&quot;</span></p>
<p><span style="font-weight:bold;">&quot;Zeynep haklı Alicim. Hem iki kurban birbirini tanıyorsa onu da öğrenmiş&#160;oluruz...&quot;</span></p>
<p><span style="font-weight:bold;">Sözlerimi masadaki telefonun zili böldü. Yardımcım telefonu kaldırdı.</span></p>
<p><span style="font-weight:bold;">&quot;Alo... Ne? Evet, Başkomiserim burada... Bir kadın mı? Hu... Tamam, bir dakika.&quot;&#160;Eliyle telefonun almacını kapatıp bana&#160;döndü. &quot;Leyla Barkın gelmiş Başkomiserim,&#160;sizinle konuşmak istiyormuş.&quot;</span></p>
<p><span style="font-weight:bold;">İşte bu ilginçti. Topkapı Sarayı'nın mağrur müdiresi tenezzül edip ayaklarımıza&#160;kadar gelmişti. Önemli bir gelişme&#160;olmalıydı.</span></p>
<p><span style="font-weight:bold;">&quot;Tamam odama yollasınlar.&quot;</span></p>
<p><span style="font-weight:bold;">Ali sözlerimi telefondaki görevliye iletirken ben Zeynep'e döndüm.</span></p>
<p><span style="font-weight:bold;">&quot;Senin işin var mı?&quot;</span></p>
<p><span style="font-weight:bold;">&quot;Otopsi sonuçlarını bekliyorum Başkomiserim. &quot;</span></p>
<p><span style="font-weight:bold;">&quot;İyi, şu iki kurbanı biraz daha araştır. Ne kadar derine inersek o kadar iyi.&quot;</span></p>
<p><span style="font-weight:bold;">Telefonu kapatan Ali'ye çevirdim bakışlarımı.</span></p>
<p><span style="font-weight:bold;">&quot;Sen de Mukadder Kınacı'nm ev adresini al. Ben Leyla Barkm'la konuştuktan sonra evi&#160;bir ziyaret edelim, bakalım ne çıkacak?&quot;&#160;&quot;Birini öldürmek öyle herkesin yapabileceği&#160;bir iş değildir.&quot;</span></p>
<p><span style="font-weight:bold;">Dünden beri uğramadığım odamın ağır havasını dağıtmak için küçük penceremi&#160;açarken, bakalım Leyla Barkın neler&#160;anlatacak diye merak ediyordum. Ama Topkapı&#160;Müzesi'nin müdiresi fazla merakta&#160;bırakmayacaktı beni; masamın arkasındaki&#160;koltuğa oturmuştum ki kapıda göründü.</span></p>
<p><span style="font-weight:bold;">&quot;Merhaba Nevzat Bey, umarım zamanınızı almıyorum- dur.&quot;</span></p>
<p><span style="font-weight:bold;">Lacivert döpiyes giymişti, içine de beyaz bir bluz. Dün dağınık olan saçlarını özenle&#160;arkasında toplamış, yüzünün bütün çekiciliği&#160;ortaya çıkmıştı. Sahiden güzel kadındı.</span></p>
<p><span style="font-weight:bold;">Ayağa kalkıp elimi uzattım.</span></p>
<p><span style="font-weight:bold;">&quot;Gelin, buyurun Leyla Hanım.&quot;</span></p>
<p><span style="font-weight:bold;">Uzattığım eli dostça sıktı.</span></p>
<p><span style="font-weight:bold;">&quot;Telefon edecektim ama numaranızı almamışım.&quot;</span></p>
<p><span style="font-weight:bold;">Mahcup bir tavırla konuşuyordu. Dün evine gittiğimizde, gelmeden önce haber&#160;vermeliydiniz diye bize çıkıştığını&#160;hatırlamış olmalıydı. Neyse, bunlar işin&#160;teferruatıydı, önemli olan Leyla'nın o kadar&#160;işin gücün içinde kalkıp beni görmeye&#160;gelmesiydi.</span></p>
<p><span style="font-weight:bold;">&quot;Sorun değil,&quot; dedim masamın önündeki koltuğu göstererek. &quot;Vaktim var, buyurun,&#160;şöyle oturun.&quot;</span></p>
<p><span style="font-weight:bold;">&quot;Teşekkür ederim.&quot;</span></p>
<p><span style="font-weight:bold;">&quot;Ne içersiniz? Size ne ikram edeyim.&quot;</span></p>
<p><span style="font-weight:bold;">Bakışları masanın üzerindeki su şişesine kaydı.</span></p>
<p><span style="font-weight:bold;">&quot;Bir bardak su yeterli. Fazla vaktinizi almak istemiyorum. Ben de işleri yarım</span></p>
<p><span style="font-weight:bold;">bırakıp geldim. İki hafta sonra İsveç Başbakanı ziyaret edecek müzemizi. Onun&#160;hazırlıkları sürüyor.&quot;</span></p>
<p><span style="font-weight:bold;">Dolaptan çıkardığım bardağa su doldururken sordum.</span></p>
<p><span style="font-weight:bold;">&quot;işi gücü bırakıp geldiğinize göre önemli olmalı.&quot;</span></p>
<p><span style="font-weight:bold;">&quot;Önemli...&quot; dedi bardağa uzanırken. Bir yudum aldıktan sonra açıkladı. &quot;Aslında iki&#160;konuda sizinle konuşmak istiyordum...&quot;</span></p>
<p><span style="font-weight:bold;">&quot;Evet,&quot; dedim cesaretlendirmek için.</span></p>
<p><span style="font-weight:bold;">&quot;Sizi dinliyorum.&quot;</span></p>
<p><span style="font-weight:bold;">Bardağı masaya bıraktı.</span></p>
<p><span style="font-weight:bold;">&quot;İlki Namık hakkında...&quot; Ela gözler gelip yüzümde durdu yeniden. Eladan çok yeşile&#160;çalıyorlardı. Yok Evgenia'nmkiler kadar&#160;belirgin değil, daha saydam, daha açık renk&#160;bir yeşil. &quot;Eminim dosyasını&#160;okumuşsunuzdur.&quot; Sesinde gerginlikten çok&#160;tedirginlik vardı. &quot;Emniyette kalınca bir&#160;dosyası varmış... 12 Eylül döneminde hapiste&#160;yatmış...&quot;</span></p>
<p><span style="font-weight:bold;">&quot;Biliyorum. İki polisi yaralamış, biri ölümden dönmüş.&quot;</span></p>
<p><span style="font-weight:bold;">&quot;Polisler de onu vurmuşlar...&quot; Birden yanlış yaptığını anladı. Ses tonunu&#160;alçaltarak toparlamaya çalıştı. &quot;Namık da&#160;ölümden dönmüş. Mermilerden biri hâlâ&#160;omurgasında. Yetenekli cerrah arkadaşları&#160;olmasına rağmen cesaret edip alamıyorlar.&#160;Hâlâ felç olma tehlikesi var.&quot;</span></p>
<p><span style="font-weight:bold;">Önce Namık'ın yüzü canlandı aklımda, alaycı ama kendinden emin bakan gözleri.&#160;Sonra geçmişin sisleri arasında hep canlı&#160;kalan bir olayı hatırladım. Genç bir adamın&#160;ölümünü. Genç bir cesedin, bana bunu nasıl&#160;yaptınız, diyen bakışlarını. Bayrampaşa'da&#160;bir fabrikanın önündeydi. O fabrikayı hiç&#160;unutamam. Fabrikanın demir kapısının&#160;arkasına gizlenmişti delikanlı. Afişleme&#160;yaparken sıkıştırmıştı bizimkiler. Eyleme&#160;çıkan grubun güveniikçisiydi güya. Cinayet&#160;masasının işi değildi ama ülkede sıkıyönetim&#160;vardı. Ve askeri yönetim bütün polisleri&#160;adeta içtimaa çağırıyor, trafikteki&#160;meslektaşlarımız dahil, hepimizi siyasi&#160;şubedekiler gibi çalıştırıyordu. Koca&#160;İstanbul, sıkıyönetim komutanlarının av&#160;sahasına dönüştürülmüştü. Bizler de av&#160;köpeklerine... Bir yerde olay mı çıktı, kim&#160;varsa civarda, hepimiz gitmek zorunda&#160;kalıyorduk oraya... İşimiz gücümüz, adına&#160;terörist denilen gençleri avlamak olmuştu.&#160;Gerçekten de teröristler miydi, çok&#160;kuşkuluyum. Generaller kendilerine karşı&#160;olan herkesi terörist ya da vatan hani ilan&#160;etmişler, bizim teşkilatı da bu insanları&#160;yakalamak, işkence ederek ifadelerini almak&#160;ve içeri atmakla görevlen- ermişlerdi. Bazı&#160;onurlu polis müdürleri hiç hoşlanmıyordu&#160;jşten ama çoğunluk büyük bir hevesle&#160;işbirliği yapıyordu askerlerle. Neyse, o&#160;delikanlı fabrikanın demir kapısının ar-dındaydı. Megafonla dışarı çıkmasını&#160;söyledik. Önce kararsız Kaldı- Biraz&#160;zorlayınca razı oldu. Kapıyı aralayarak&#160;dışarı çık- tl Elinde bir tabanca vardı ama&#160;silahı yere doğru tutuyordu. Silahını at&#160;demeye kalmadı, yanımdaki polis, soru bile&#160;sormadan ateş açtı. Delikanlı da paniğe&#160;kapılıp karşılık verdi, paha ilk atışta&#160;vuruldu meslektaşımız. Bizimkiler hep&#160;birlikte asıldılar tetiklere... Rüzgâra&#160;tutulmuş yaprak gibi sarsıldı delikanlı.&#160;Sanırım daha ayaktayken ölmüştü... Boş bir&#160;çuval gibi yıkıldı bedeni. Yanma gittim.&#160;Geniş alnının altındaki iri, menekşe rengi&#160;gözlerinde yarıda kalmış bir hayatın derin&#160;kederi değil, bana bunu nasıl yaptınız,&#160;diyen genç bir adamın şaşkınlığı okunuyordu.&#160;Kimliğini aldım, Işık Sarıcan yazıyordu.&#160;Doğum tarihine baktım. Daha on altı&#160;yaşındaydı.</span></p>
<p><span style="font-weight:bold;">&quot;Biliyorsunuz işte, o dönem korkunçtu,” diyen Leyla'nın sözleriyle kayboldu bu eski&#160;kâbus. &quot;Kimin kimi vurduğu belli değildi.&#160;Karanlık bir dönem. Namık da çok genç, çok&#160;cahilmiş o zamanlar... Silahlı eylemlere&#160;filan katılmış, aptallık işte... Ama sonra&#160;pişman olmuş...&quot;</span></p>
<p><span style="font-weight:bold;">Belki o çocuk da ölmeseydi pişman olmuştu çoktan diye geçirdim içimden ama bu duygunun&#160;beni ele geçirmesine izin vermedim. Tersine,&#160;içimdeki insanı susturup polisi konuşturdum.</span></p>
<p><span style="font-weight:bold;">&quot;Yakalandıktan sonra mı pişman olmuş?&quot; &quot;Hayır hayır,&quot; diye başını salladı. &quot;Daha&#160;örgütteyken, vazgeçmek üzereymiş ama&#160;aranıyormuş, gidecek yeri yokmuş. Çaresiz,&#160;örgüt evlerinden birinde saklanmaya&#160;başlamış. İşte polisler o günlerde basmışlar&#160;evi. Hatta Namık'ı vuran polisin ifadesini&#160;okursanız göreceksiniz. Namık, adamı&#160;bacağından yaralamış, isterse onu&#160;öldürebilirmiş, sonra da elini kolunu&#160;sallayarak kaçabilirmiş. Ama adam, 'iki&#160;çocuğum var, beni vurma,' diye yalvarmış.&#160;Namık da vuramamış. Oradan uzaklaşmak&#160;istemiş ama vuramadığı adam, arkasından ateş&#160;etmiş, Namık'ı iki yerinden yaralamış.&quot;</span></p>
<p><span style="font-weight:bold;">Söyledikleri pekala doğru olabilirdi.</span></p>
<p><span style="font-weight:bold;">Buna benzer o kadar Çok hikâye duymuştum ki o dönemde. Ama şu anda bir cinayet zanlısı&#160;hakkında konuşuyorduk. Anlayış göstermem&#160;yan- bş olurdu. Soğuk, buz gibi bir ifade&#160;takındım.</span></p>
<p><span style="font-weight:bold;">&quot;Ne yapsaydı yani, arkadaşını ve kendisini yaralayan adamın kaçmasına izin mi&#160;verseydi?&quot;</span></p>
<p><span style="font-weight:bold;">Belki de bunu kendime söylüyordum.</span></p>
<p><span style="font-weight:bold;">&quot;Haklısınız...&quot; dedi Leyla farkında olmadan beni onaylayarak. &quot;Hatalı olan&#160;Namık'tı tabii ...&quot;</span></p>
<p><span style="font-weight:bold;">İçimdeki ses pek emin değildi bundan ama polis Nevzat baskın çıktı yine.</span></p>
<p><span style="font-weight:bold;">&quot;Silahla yaşayan silahla ölür,&quot; diye beylik bir laf döküldü dudaklarımdan.</span></p>
<p><span style="font-weight:bold;">&quot;Elbette, ben de severim bu lafı...</span></p>
<p><span style="font-weight:bold;">Ama... Yani demek istiyorum ki... Aslında Namık kötü bir insan değildir... Namık...&quot;</span></p>
<p><span style="font-weight:bold;">&quot;Kimseyi öldüremez,&quot; diye tamamladım sözlerini. &quot;Bu yüzden Necdet'i de öldürmüş&#160;olamaz. Bunu mu demek istiyorsunuz?&quot;</span></p>
<p><span style="font-weight:bold;">&quot;Evet,&quot; dedi rahatlayarak. &quot;Namık barışçı bir insandır. Şiddetten nefret eder.&#160;Tanışanız siz de anlardınız.&quot;</span></p>
<p><span style="font-weight:bold;">&quot;Namık Bey'in beni tanımak isteyeceğini pek sanmıyorum. Dün hiç de dostça davranmadı&#160;bize.&quot;</span></p>
<p><span style="font-weight:bold;">&quot;Önyargılar,&quot; dedi çaresizce mırıldanarak. &quot;Karşılıklı ön yargılar...&#160;Kusura bakmayın ama sadece Namık değil, siz&#160;de önyargılısınız.&quot;</span></p>
<p><span style="font-weight:bold;">&quot;Ben mi?&quot;</span></p>
<p><span style="font-weight:bold;">&quot;Kişi olarak sizi kastetmiyorum tabii, polis teşkilatından söz ediyorum. Ne zaman&#160;bir gösteri yapacak olsak, engel oluyorlar&#160;bize.&quot;</span></p>
<p><span style="font-weight:bold;">İstanbul Savunma Derneği'ni kast ediyordu, yine de sordum.</span></p>
<p><span style="font-weight:bold;">&quot;Biz derken?&quot;</span></p>
<p><span style="font-weight:bold;">&quot;Yani derneğimizden söz ediyorum. Bizim amacımız, İstanbul'un tarihinin, kültürel&#160;mirasının talan edilmesine, toprağının,&#160;suyunun, havasının kirletilmesine karşı&#160;çıkmak. Ama nedense her eylemde polisi&#160;buluyoruz karşımızda...&quot;</span></p>
<p><span style="font-weight:bold;">Canım sıkılmıştı, dirseklerimi masanın üzerine dayayarak Leyla'ya doğru eğildim.&#160;Ters bir şeyler söyleyeceğimi zannedip geri&#160;çekildi.</span></p>
<p><span style="font-weight:bold;">&quot;Ne yazık ki haklısınız Leyla Hanım... Bu ülke önyargılı insanlarla dolu. Ne yazık ki&#160;bizim teşkilattakiler de bunun dışında&#160;değil. Sizinle açık konuşacağım. Erkek&#160;arkadaşınızın ne politik geçmişi, ne de iki&#160;polisi yaralamış olması onu suçlamamızı&#160;gerektiriyor. Biz cinayet masasıyız, siyasi&#160;şube değil. Ama birini öldürmek öyle&#160;herkesin yapabileceği bir iş değildir. Hatta&#160;çoğu insan, başka birine vurmayı bile&#160;beceremez. Oysa Namık Bey bunu denemiş.&#160;Bırakın sıradan vatandaşı, iki polise ateş&#160;etmekten çekinmemiş. Yani eğer başka&#160;kanıtlar da ortaya çıkarsa, üzülerek&#160;söyleyeyim, Namık Bey zanlıların arasında&#160;yer alır.&quot; Güzel gözleri mutsuz bir ifadeyle&#160;gölgelendi. Onu ve bu konuştuklarımızı&#160;sözcüğü sözcüğüne anlatacağı cerrah&#160;sevgilisini rahatlatmak için yalan söyledim.&#160;&quot;Ama üzülmeyin, şu anda öyle bir durum yok.&#160;Umarım katili bir an önce buluruz da, Namık&#160;Bey de bu sıkıntıdan kurtulur.&quot;</span></p>
<p><span style="font-weight:bold;">&quot;Açık sözlülüğünüz için teşekkür ederim,&quot; dedi minnettar bir tavırla. &quot;Siz gerçekten&#160;de farklı bir insansınız.&quot;</span></p>
<p><span style="font-weight:bold;">Övgü kabul edecek halim yoktu.</span></p>
<p><span style="font-weight:bold;">&quot;Ya ikinci konu? İki konudan bahsetmek istiyorum demiştiniz...&quot;</span></p>
<p><span style="font-weight:bold;">&quot;Evet,&quot; diyerek heyecanla toparlandı. &quot;Ne kadar önemlidir bilmiyorum ama Necdet'in&#160;görüştüğü bir adam vardı. Zengin bir adam.&quot;</span></p>
<p><span style="font-weight:bold;">İlgiyle dinlediğimi anlayınca sürdürdü sözlerini.</span></p>
<p><span style="font-weight:bold;">&quot;Âdem. . . Âdem Yezdan. &quot;</span></p>
<p><span style="text-decoration:underline;">*</span></p>
<p><span style="font-weight:bold;">ilk kez duyuyordum bu ismi.</span></p>
<p><span style="font-weight:bold;">&quot;Kimmiş bu adam?&quot; diye sordum merakla.</span></p>
<p><span style="font-weight:bold;">&quot;Ne türden bir ilişkisi varmış Necdet'le?&quot;</span></p>
<p><span style="font-weight:bold;">&quot;Kendisine turizmci diyor ama bence karanlık biri. Necdet, bu adamın usulsüz&#160;işlerinde ona destek oluyordu.&quot;</span></p>
<p><span style="font-weight:bold;">Dün bunların hiçbirini anlatmayan Leyla'nın, sevgilisi tehlikeye düşünce dili&#160;çözülmüştü işte. Ama dahası da olmalıydı.</span></p>
<p><span style="font-weight:bold;">&quot;Nasıl bir destek?&quot;</span></p>
<p><span style="font-weight:bold;">&quot;Âdem Yezdan tarihi yarımadada, özellikle de Sultanahmet civarında iş yapmak istiyor.&#160;Butik oteller zincirinden tutun da, büyük&#160;bir iş merkezi yapmaya kadar birçok projesi&#160;var. Ancak bu bölgede inşaat yapmak çok zor.&#160;Bu yüzden bölgeyi ve mevzuatı iyi bilen&#160;birine ihtiyacı vardı. İçeriden birine. İşte&#160;bu pis işin talibi de Necdet oldu.&quot;</span></p>
<p><span style="font-weight:bold;">&quot;Necdet para için mi yapıyordu bu işi?&quot;</span></p>
<p><span style="font-weight:bold;">Ölmüş eski kocasının zan altında kalabileceğini düşünmeden, &quot;Tabii, başka ne&#160;için olabilir?&quot; dedi kararlı bir sesle. &quot;Ben&#160;Necdet'in bu kadar alçalabileceğini tahmin&#160;etmezdim. Ama kavga ettiğimiz gece anladım&#160;ki, Necdet sahiden korkunç birine dönüşmüş.</span></p>
<p><span style="font-weight:bold;">O gece aramızda tartışma çıkmadan önce,</span></p>
<p><span style="font-weight:bold;">'Hâlâ üç kuruş maaşla hayatını o müzeye adamayı sürdürecek misin?' diye sordu.</span></p>
<p><span style="font-weight:bold;">Sesimi çıkarmadım- 'Aklını başına topla Leyla,' diye uyardı. 'İstanbul 'u Savunma&#160;Derneği filan, bunlarla bir şey olmaz. Solcu&#160;sevgilin uyuzunu kaşımak için böyle&#160;etkinliklere katılabilir. Ama sen mantıklı&#160;bir insansın. Benim gibi sen de görüyorsun&#160;gerçekleri. Anadolu'da yaptığımız kazıları&#160;hatırla. Halkın bizi nasıl yadırgadığını.&#160;Yıllarca emek verip ortaya çıkardığımız&#160;kalıntıları, define buluruz umuduyla nasıl&#160;talan ettiklerini. On sene önce Kayseri'deki&#160;o köyde, bilmem ne tarikatının şeyhi,&#160;hakkımızda fetva çıkarmıştı da canımızı zor&#160;kurtarmıştık... Yok Leyla, bu insanlardan&#160;hiçbir şey olmaz. Anla artık, bu ülkede&#160;tarih kimsenin umurunda değil. Kültür filan,&#160;boş işler bunlar... Sokağa çık da sor&#160;bakalım. Tarih deyince sana ne cevap&#160;verecekler. Ben söyleyeyim, Altaylardan&#160;gelen atalarımız, diyecek, o da dili&#160;dönerse... Yiğitlik diyecek, kılıç, at,&#160;bayrak... Hepsi bu... Ne atalarının tarihini&#160;bilir bunlar, ne de kültürünü... Kültür diye&#160;sor mesela, iyice alıklaşırlar karşında.&#160;Tamam, kültürü bırak, dini sor,&#160;İslamiyet'i... Söyleyecekleri on kelimeyi&#160;geçmez. Elhamdülillah Müslümanız, der...&#160;Muhammed peygamberimizdir, der. Kur'an&#160;kitabımız... Yav Fatiha'yı doğru dürüst&#160;okuyabilen kaç kişi vardır bunların&#160;arasında. Fakat aynı insanlar dinlerine laf&#160;geldi diye önlerine çıkan herkesi cayır&#160;cayır yakarlar.' Necdet'in lafı nereye&#160;getireceğini biliyordum, yine de sordum.</span></p>
<p><span style="font-weight:bold;">'Peki, ne yapacağız o zaman?' Sorum onu cesaretlendirmişti, en azından sözleriyle&#160;ilgilendiğimi zannederek dilinin altındaki&#160;baklayı çıkardı. 'Kendi başımızın çaresine&#160;bakacağız. Yaşama bilinci olmayan bir&#160;ülkenin tarih bilinci olur mu? Bu işlerin&#160;oturması yüzyıllar sürer. O da Avrupa'nın,&#160;UNESCO’nun baskısıyla olur. İstifa et şu&#160;müzedeki işinden. Âdem Bey'in elemana&#160;ihtiyacı var. Seni de alalım yanımıza...'&#160;Acıyarak baktım yüzüne.&#160;&#160;&#160;&#160;'Sana ne oldu</span></p>
<p><span style="font-weight:bold;">Necdet?' diye sordum. 'Nasıl bu kadar değişebildin?' Biraz hayal kırıklığına&#160;uğradı. 'Anlamıyorsun Ley- lacım,' dedi&#160;sakin olmaya çalışarak. 'O Namık denen herif&#160;kafanı karıştırıyor senin. Onun tutucu&#160;görüşlerinin zamanı geçti. O işler bitti.&#160;Dünya bu tür aptallıklara prim vermiyor&#160;artık. Önce kendini düşüneceksin, önce&#160;kendin olacaksın. Bu ülkenin ihtiyacı olan&#160;şeyi söyleyeyim sana. Birey, kendinden emin,&#160;kendine güvenen, ideolojiyle, dinle,&#160;ahlakla, hukukla kendini sınırlamayan birey.&#160;Eğer biz böyle güçlü, başarılı bireyler&#160;olursak, bu ülke de daha güçlü ve başarılı&#160;olur...' Kendi rezilliğine bir de felsefi&#160;kılıf bulmasına dayanamadım. 'Seni&#160;anlıyorum, ama ben öyle düşünmüyorum,'&#160;diyerek konuyu kapatmak istedim. 'Sen nasıl&#160;düşünüyorsun?' diye üsteledi. 'Benim senin&#160;söylediğin türden birey olmaya niyetim yok,'&#160;dedim kesin bir tavırla. 'Ben vicdanının&#160;sesini dinleyen zayıf bir insan olmayı, o&#160;senin her türlü sınırlamadan kendini&#160;kurtarmış üst insanına tercih ederim. Ve&#160;tabii müzeden aldığım üç kuruş maaş da,&#160;senin Âdem Bey'inin önüme atacağı yüklü&#160;paradan daha değerlidir benim için.' Kararlı&#160;olduğumu görünce çatışmaktan kaçınmıştı.&#160;'Tamam, bunları sonra konuşuruz,' diyerek&#160;garsonları çağırmıştı. Sonrasını&#160;biliyorsunuz zaten, kavga ettik.&quot;</span></p>
<p><span style="font-weight:bold;">Leyla sözlerini bitirince kuşkulu bir ifadeyle süzdüm.</span></p>
<p><span style="font-weight:bold;">&quot;Neden bunları dün anlatmadınız?&quot;</span></p>
<p><span style="font-weight:bold;">Bakışlarını kaçırmadı bu kez.</span></p>
<p><span style="font-weight:bold;">&quot;Bilmiyorum, biraz çekinmiş olmalıyım. Ya da ilk şaşkınlık... Ne derseniz deyin&#160;işte... Ama kötü bir niyetim yoktu.&quot;</span></p>
<p><span style="font-weight:bold;">Bu kadınla aramızı iyi tutmamız gerekiyordu. Hayır, onu ve sevgilisini&#160;zanlılar listesinden çıkardığımdan değil.&#160;Aksine, hâlâ zanlılar listesinde ilk sırada&#160;yer aldıkları için.</span></p>
<p><span style="font-weight:bold;">&quot;Öyle düşünmemiştim zaten,&quot; diyerek dostça gülümsedim. &quot;Bize yardımcı olduğunuz&#160;için size minnettarız.&quot;</span></p>
<p><span style="font-weight:bold;">İyice rahatlamıştı, güvenle arkasına yaslandı. Tam zamanıydı.</span></p>
<p><span style="font-weight:bold;">&quot;Peki, ikinci cinayet için ne düşünüyorsunuz?&quot;</span></p>
<p><span style="font-weight:bold;">Anlamamış gibi yüzüme baktı.</span></p>
<p><span style="font-weight:bold;">&quot;Haberiniz yok mu? Dün gece bir ceset daha bulundu.&quot;</span></p>
<p><span style="font-weight:bold;">Oturduğu koltukta usulca sendeledi, gözleri faltaşı gibi açılmıştı.</span></p>
<p><span style="font-weight:bold;">&quot;Bir ceset daha mı?&quot;</span></p>
<p><span style="font-weight:bold;">Sahiden de şoka uğramış gibiydi ama yüzündeki ifade ne kadar gerçekti emin olmak&#160;zordu.</span></p>
<p><span style="font-weight:bold;">&quot;Bir ceset daha,&quot; diye yineledim başımı usulca sallayarak. &quot;Mukadder Kmacı adında&#160;bir şehir planlamacısı...&quot;</span></p>
<p><span style="font-weight:bold;">&quot;Mukadder mi?&quot;</span></p>
<p><span style="font-weight:bold;">&quot;Tanıyor musunuz?&quot;</span></p>
<p><span style="font-weight:bold;">Aklını toplamaya çalışıyordu...</span></p>
<p><span style="font-weight:bold;">&quot;Bir kez aynı bilirkişi heyetinde yer almıştık. Belediyenin adamıdır... İyi de,&#160;neden öldürsünler ki Mukadder Kınacı'yı?&quot;&#160;Önemli bir ayrıntıyı hatırlamış gibiydi.&#160;&quot;Ceset nereye bırakılmış?&quot;</span></p>
<p><span style="font-weight:bold;">&quot;Çemberlitaş'a...&quot;</span></p>
<p><span style="font-weight:bold;">&quot;Çemberiitaş'm neresine?&quot;</span></p>
<p><span style="font-weight:bold;">Düşünmeye mi başlamıştı, yoksa beni etkilemeye mi çalışıyordu? Onu sınamak için&#160;yanıtı kendisi bulsun istedim.</span></p>
<p><span style="font-weight:bold;">&quot;Sizce?&quot;</span></p>
<p><span style="font-weight:bold;">Hiç duraksamadan söyleyiverdi.</span></p>
<p><span style="font-weight:bold;">&quot;Konstantin Sütunu'nun oraya?&quot;</span></p>
<p><span style="font-weight:bold;">&quot;Evet, sütunun dibine...&quot;</span></p>
<p><span style="font-weight:bold;">İkinci tahminini de yaptı hiç çekinmeden.</span></p>
<p><span style="font-weight:bold;">&quot;Ve maktulün üzerine yine bir sikke bırakılmıştı.&quot;</span></p>
<p><span style="font-weight:bold;">Bu kadın ya gerçekten masumdu ya.da şeytani bir zekâya sahipti.</span></p>
<p><span style="font-weight:bold;">&quot;Çok iyi akıl yürütüyorsunuz,&quot; dedim takdirlerimi gizlemeden. &quot;Aynen dediğiniz&#160;gibi, kurbanın avucunda altından bir sikke&#160;vardı. Konstantin'in sikkesi ...&quot;</span></p>
<p><span style="font-weight:bold;">Güya yüzüme bakıyordu ama kesinlikle beni görmüyordu. Kendi kendine konuşur gibi&#160;mırıldandı.</span></p>
<p><span style="font-weight:bold;">&quot;Byzas'tan Konstantin'e, Byzantium'dan Konstantinopo- lis'e...&quot; Dalgınlığından&#160;sıyrıldı, artık bana dönmüştü. &quot;Galiba katil&#160;bir mesaj vermek istiyor.&quot;</span></p>
<p><span style="font-weight:bold;">Bizim ulaştığımız noktaya kolayca gelivermişti işte. Ya cinayetlerde parmağı&#160;vardı ya da konuya hâkim olduğundan doğru&#160;akıl yürütüyordu. Her iki durumda da onu&#160;yanımızda tutmak yararlı olacaktı.</span></p>
<p><span style="font-weight:bold;">&quot;Kesinlikle haklısınız,&quot; dedim bu kez kendi bardağımı suyla doldurarak. &quot;Katil ya&#160;da katiller bir mesaj vermek istiyor. Ama ne&#160;demek istediklerini çözemedik. Belki siz&#160;yardımcı olabilirsiniz?&quot;</span></p>
<p><span style="font-weight:bold;">Olmam, demedi; ben bir bilim insanıyım, cinayet soruşturmasında ne işim var, demedi.&#160;Hevesle girdi konuya.</span></p>
<p><span style="font-weight:bold;">&quot;Sikkeyi görebilir miyim?&quot;</span></p>
<p><span style="font-weight:bold;">Aslında gösterebilirdim ama emniyete yeniden gelmesini ya da onu ziyaret etmek&#160;için bir nedenim olmasını istiyordum.</span></p>
<p><span style="font-weight:bold;">&quot;Ne yazık ki Komiser Zeynep burada yok. Konuyla o ilgileniyor. Gelince size&#160;yollayabilirim. Ya da daha iyisi, belki siz&#160;gelirsiniz... Mesai bitimi, geceyarısı ya da&#160;sabaha karşı... Ne zaman boş olursanız.&quot;&#160;Gülümseyerek yüzüne baktım. &quot;Ne dersiniz, bu&#160;davada bize yardımcı olur musunuz?&quot;</span></p>
<p><span style="font-weight:bold;">Kısa bir kararsızlığın ardından, az önceki soruma vermesi gereken yanıt döküldü&#160;dudaklarından.</span></p>
<p><span style="font-weight:bold;">&quot;Ama ben devlet memuruyum.&quot;</span></p>
<p><span style="font-weight:bold;">Bunu söylerken bile, çekingenliğime aldırmayın, lütfen bir şeyler söyleyin, beni&#160;ikna edin, der gibi bakıyordu yeşil gözleri.</span></p>
<p><span style="font-weight:bold;">&quot;Biz de öyleyiz Leyla Hanım,&quot; diyerek yardımcı oldum ona. Hatta bir daha sormamak&#160;için, yapılacakları bile ardı ardına&#160;sıraladım. &quot;Siz hukuki prosedürü hiç&#160;düşünmeyin. Ben savcılıkla konuşur,&#160;hallederim...&quot;</span></p>
<p><span style="font-weight:bold;">&quot;iyi de, ben polis değilim ki...</span></p>
<p><span style="font-weight:bold;">Tehlikeli değil mi bu işler?&quot;</span></p>
<p><span style="font-weight:bold;">Hayır, tehlikesi filan umurunda değildi, nedenini tam olarak bilmiyordum ama ruhu&#160;bize yardım etmek için yanıp tutuşuyordu.</span></p>
<p><span style="font-weight:bold;">&quot;Tehlikeli değil. Mesleki konularda yardım edeceksiniz. Bir tür bilirkişilik.</span></p>
<p><span style="font-weight:bold;">Yani Konstantin kimdir? Çemberlitaş'ı neden diktirdi filan...<sup>M</sup></span></p>
<p><span style="font-weight:bold;">&quot;Buysa kolay...&quot;</span></p>
<p><span style="font-weight:bold;">&quot;Hepsi bu.&quot;</span></p>
<p><span style="font-weight:bold;">&quot;Tamam Nevzat Bey, anlaştık,&quot; diyerek usulca doğruldu. &quot;Ben gideyim artık... Ama&#160;bugün tekrar buraya gelmem imkânsız.&quot;&#160;Çantasından kartvizitini çıkarıp uzattı,&#160;&quot;isterseniz mesaiden sonra buluşabiliriz.&#160;Beni arayın...&quot; Tuhaf bir gülümseyiş süsledi&#160;dudaklarını, gözlerinde gizemli bir ışık&#160;yandı, söndü. &quot;Şu Konstantin'in sikkesini&#160;çok merak ediyorum doğrusu...&quot;</span></p>
<p><span style="font-weight:bold;">&quot;Dini inancı olmayan birine saygı duyarlar mıydı?&quot;</span></p>
<p><span style="font-weight:bold;">Leyla odadan çıkar çıkmaz, su içtiği bardağı kâğıt mendille tutarak delil&#160;poşetlerinden birinin içine koydum. Eski bir&#160;hükümlü olduğundan Namık Karaman'm&#160;dosyasında her türlü belge mevcuttu ama&#160;Leyla Barkın'la ilgili bilgilerin&#160;arşivimizde olduğunu hiç sanmıyordum.&#160;Maktulün evinde bulduğumuz izlerle&#160;karşılaştırmak için müze müdiremizin parmak&#160;izlerine ihtiyacımız olacaktı. Bardakla&#160;birlikte Zeynep'e uğradım. Memnun oldu bu&#160;işe, çünkü tam düşündüğüm gibi, Leyla&#160;Barkm'm parmak izi bizde yoktu. Kadın&#160;sabıkalı değildi.</span></p>
<p><span style="font-weight:bold;">&quot;Âdem Yezdan,&quot; dedim Zeynep'in yanından ayrılmadan önce. &quot;Turizm işiyle&#160;uğraşıyormuş. Bir araştır şu adamı, bakalım&#160;ne çıkacak? Leyla Hanım, Necdet Denizel'in&#160;onun için çalıştığını söyledi.&quot;</span></p>
<p><span style="font-weight:bold;">Zeynep'i yeni ipuçlarıyla başbaşa bırakıp Ali'yle birlikte ayrıldık emniyetten. Onun&#160;arabasıyla gidecektik maktulün Çarşamba'daki&#160;evine. Valens su kemerlerini geçip sağ yana&#160;kıvrılarak, iki yanı mağazalarla kaplı&#160;Fatih'in anacaddesine girince artık midemi&#160;kazıyan açlığa dayanamayıp sordum:</span></p>
<p><span style="font-weight:bold;">&quot;Yemek yedin mi Ali? Sabahtan beri bir poğaçayla duruyorum.”</span></p>
<p><span style="font-weight:bold;">&quot;Ben de öyle Başkomiserim...&quot; dedi samimi bir gülümsemeyle. &quot;Şu köşede bir lokanta&#160;var, arabayı çekeyim isterseniz.&quot;</span></p>
<p><span style="font-weight:bold;">&quot;Oraya girmeyelim şimdi. Hazır bir şeyler bulsak, sandviç filan...&quot;</span></p>
<p><span style="font-weight:bold;">&quot;Tamam Başkomiserim... İlerde öyle bir yer biliyorum...&quot;</span></p>
<p><span style="font-weight:bold;">geş dakika sonra aracımızda ben kaşarlı sandviçimi, Ali jse ıslak hamburgerini&#160;dişleyerek, yeniden Edirnekapı'ya doğru ağır&#160;ağır akan trafiğe bırakmıştık kendimizi.</span></p>
<p><span style="font-weight:bold;">&quot;Etler helal kesim yapılmış hayvandanmış,&quot; dedi bir eliyle hamburgerini&#160;tutup öteki eliyle direksiyonu kontrol eden&#160;yardımcım. &quot;Lokantanın girişinde yazıyordu.&quot;&#160;Merakla yüzüme baktı. &quot;Helal kesim, derken&#160;Islami usullere göre kesilmiş hayvandan rm&#160;bahsediyor, yoksa etlerimiz, yenmesi helal&#160;olan hayvandan alınmıştır mı diyor?&quot;</span></p>
<p><span style="font-weight:bold;">Ayranımdan bir yudum içtikten sonra karşılık verdim.</span></p>
<p><span style="font-weight:bold;">&quot;Tam adamına sordun Ali! Ben hiç anlamam bu işlerden. Bizimkiler pek dindar değildi.&#160;Babam bayramdan bayrama giderdi namaza.&quot;</span></p>
<p><span style="font-weight:bold;">&quot;Al benden de o kadar Başkomiserim.&quot; Bakışları sağ taraftaki ak taşlardan&#160;yapılmış duvarlara takıldı. &quot;Şurası Fatih&#160;Camisi değil mi?&quot;</span></p>
<p><span style="font-weight:bold;">&quot;Evet, Fatih Camisi... Hiç gelmedin mi?&quot;</span></p>
<p><span style="font-weight:bold;">&quot;Gelmedim.&quot; Hamburgerini ısırmadan önce haylazca gülümsedi. &quot;Biliyorsunuz, cinayet&#160;olmadı mı yolumuz düşmüyor böyle yerlere.&quot;</span></p>
<p><span style="font-weight:bold;">&quot;Ama gelsen iyi olur, Fatih Sultan Mehmed'in türbesi de burada.&quot; Kinayeli bir&#160;bakış attım. &quot;Sen atalarımıza filan me-raklısmdır ya.&quot; Birden aklıma geldi. &quot;Ha&#160;Ali, caminin etrafına sivil ekipler&#160;yerleştirildi, değil mi?&quot;</span></p>
<p><span style="font-weight:bold;">Aceleyle yuttu lokmasını.</span></p>
<p><span style="font-weight:bold;">&quot;Yerleştirildi Başkomiserim. Şu anda ikişer kişiden üç ekibimiz var çevrede.&#160;Başlarına da Ekrem'i verdim. Hazır buradan&#160;geçerken isterseniz yoklayalım. Ne&#160;yapıyorlar, anlamış oluruz.&quot;</span></p>
<p><span style="font-weight:bold;">&quot;Gerek yok, Ekrem sorumluluk sahibi çocuktur, işi savsaklayacağını sanmıyorum.&quot;</span></p>
<p><span style="font-weight:bold;">Yavuz Selim'e dönünceye kadar ikimiz de susup yemeğimizi bitirmeye çalıştık. Ali iki&#160;ıslak hamburgeri kolasının yardımıyla mideye&#160;indirirken, bana bir sandviç fazla geldi,&#160;ayranımı bitirip yemeğimin kalanını poşete&#160;koydum. Yavuz Selim Caddesi sakindi ama&#160;Çarşamba'ya dönünce trafik yoğunlaştı.&#160;Köşedeki eski polis karakolunun yanından&#160;Yavuz Sultan Selim Camii'ne uzanan sokağa&#160;bakarken bir zamanlar bu semtteki,&#160;Türkiye'nin en iyi eğitim kurmalarından biri&#160;olan Darüşşafaka Lisesi'nde yıllarca</span></p>
<p><span style="font-weight:bold;">öğretmenlik yapan rahmetli annemi hatırladım. Bir defasında onunla birlikte&#160;Darüşşafaka'dan çıkıp Yavuz Sultan Selim&#160;Camii'ne gitmiştik. Padişahın türbesine&#160;uğramış, şehzadelerin gömütlerini görmüş,&#160;hatta aynı bahçede bulunan bir başka Osmanlı&#160;sultanı Abdülmecid'in mezarını da ziyaret&#160;etmiştik ama o günlerden aklımda kalan,</span></p>
<p><span style="font-weight:bold;">Yavuz Sultan Selim'in sandukasının başındaki kocaman kavukla caminin arka bahçesinden&#160;görünen İstanbul manzarasıydı. Olağanüstü&#160;bir görüntüydü, sanki bambaşka bir şehir&#160;uzanıyordu gözlerimin önünde. Haliç'in&#160;erimiş altın gibi parıldayan suları,&#160;kendinden emin, sakince kıvrılarak Boğaz'm&#160;girişine doğru uzanıyordu. Biraz içerlek&#160;kaldığından Fatih Camii görünmüyordu ama&#160;Süley- maniye ile Ayasofya, birbirlerine&#160;engel olmadan, yeryüzünün iki benzersiz&#160;mabedi olarak dikiliyorlardı bu kentin&#160;efsanevi iki tepesinin üzerinde.</span></p>
<p><span style="font-weight:bold;">&quot;Bu ne be?&quot; Hayretle söylenen Ali'nin sesiyle toparlandım. Bakışlarını kaldırımda&#160;yürüyen beş kişilik siyah çarşaflı kadın&#160;grubuna dikmişti. &quot;Miting filan mı var? Niye&#160;toplanmış bunlar burada?&quot;</span></p>
<p><span style="font-weight:bold;">ilk kez geliyor olmalıydı Çarşamba'ya.</span></p>
<p><span style="font-weight:bold;">&quot;Miting filan yok Alicim, bu insanlar semtin sakinleri...&quot;</span></p>
<p><span style="font-weight:bold;">Sözlerim, şaşkınlığını iyice derinleştirdi.</span></p>
<p><span style="font-weight:bold;">&quot;Duymuştum fakat bu kadarı da fazla.. Burası Türkiye'den çok İran'a benziyor&#160;Başkomiserim... Bu insanlar....&quot; Gözleri,&#160;kaldırımda koyu gri cüppesinin altına hâkim&#160;yaka beyaz bir gömlek giymiş, sakallan&#160;göğsüne kadar inen adama takıldı. &quot;Bu&#160;insanlar... Ya baksanıza, kadını erkeği,&#160;herkes bir tuhaf burada...&quot;</span></p>
<p><span style="font-weight:bold;">Hakikaten ürkmüş gibiydi, bu semte ilk kez gelenlerin benzer tepkileriyle&#160;karşılaştığımdan hazırlıklıydım.</span></p>
<p><span style="font-weight:bold;">Çarşamba'yla ilgili tarih öğretmeni annemin söylediklerini aktarmak istedim ona.</span></p>
<p><span style="font-weight:bold;">&quot;Aslında Bizans devrinde de bu semtte çok sayıda manastır ve kilise bulunuyormuş. O&#160;dönem de din bu bölgede et- kiliymiş.</span></p>
<p><span style="font-weight:bold;">Osmanlı zamanında da gelenek bozulmamış. Her yan mescit, medrese, tekke ve türbelerle&#160;kaplanmış. Haliyle ahalisi de mollaların,&#160;hocaların, ulemaların ailelerinden oluşmuş.&#160;Sayıları giderek azalsa da Hıristiyanlarla&#160;Yahudiler de yaşamayı sürdürmüşler bu&#160;çevrede. Mesela Alicim, patrik- r&#160;hane hemen aşağıda, Fener'dedir. Orada&#160;Ortodoks papazlarla karşılaşabilirsin. Başka&#160;kiliseler, sinagoglar da var. Gregor- yen&#160;Ermeniler, Yahudiler... Bu bölge farklı&#160;dinlerin bir arada yaşandığı bir yer.&quot;</span></p>
<p><span style="font-weight:bold;">Yok, Ali'nin ikna olacağı yoktu.</span></p>
<p><span style="font-weight:bold;">&quot;Papazların oğulları da babaları gibi mi giyiniyor? Yahudiler, İsrail'deki gibi&#160;sırtlarında siyah pardösüler, başlarında&#160;siyah şapkalar, örülmüş saçlarıyla mı&#160;dolaşıyor sokaklarda?&quot; Canı fena sıkılmıştı,&#160;eliyle çarşaflar içindeki iki küçük kızı&#160;gösterdi. &quot;Şu kızlara bakın Başkomiserim.&#160;Bunlar daha çocuk... Ne bilsin çarşafı,</span></p>
<p><span style="font-weight:bold;">günahı? Belli ki babaları öyle giydiriyor...&quot;</span></p>
<p><span style="font-weight:bold;">Haklıydı, ne diyeceğimi bilemedim. Ama sonuçta o kızlar, o anne babaların&#160;çocuklarıydı. O ailenin içinde doğmuşlardı.&#160;Sırf çarşaf giydiriyorlar diye ailelerinden&#160;koparılıp alınabilirler miydi? Veya&#160;ebeveynlerini, çocuklarınıza şu giysileri&#160;giydireceksiniz diye zorlamak doğru muydu?&#160;Öte yandan, kendi inançlarının gereğini&#160;yaşayan bu insanlar, dinlerini onlar gibi&#160;yaşamayanlara karşı da aynı hoşgörüyle&#160;yaklaşırlar mıydı? Hıristiyan'a, Yahudi'ye&#160;ya da dini inancı olmayan birine saygı&#160;duyarlar mıydı? İşte bu kuşkuluydu. Sanırım&#160;Ali'nin kaygısının ardındaki asıl neden de&#160;buydu. İşin kötüsü, Ali'nin korkusunu haklı&#160;çıkaracak korkunç olaylar yaşanmıştı&#160;ülkemizde. Ölümlerle, vahşetlerle,&#160;katliamlarla sonuçlanmış olaylar. Ama ne&#160;olursa olsun, bu insanları küçük görerek,&#160;dışlayarak, baskı uygulayarak sorun&#160;çözülemezdi. İşte bu nedenle, korkusunda&#160;Ali'ye hak vermekle birlikte, gönlüm&#160;herkesin kendi inancını ya da inançsızlığını&#160;hiçbir kısıtlama, hiçbir baskı, hiçbir&#160;zorlama olmadan yaşayabilmesinden, ama aynı&#160;zamanda kendisi gibi olmayanlara da&#160;düşmanlık beslememesinden yanaydı. Tıpkı&#160;ırk, cinsiyet gibi, din de insanları&#160;ayrıştıran bir olgu olduğundan ortak payda&#160;olarak kabul edilmemeliydi. Hepimizin bir&#160;tek ortak özelliği vardı: İnsan olmak.</span></p>
<p><span style="font-weight:bold;">Farklı inançlara, farklı etnik kökenlere, farklı cinsiyetlere, farklı dünya&#160;görüşlerine sahip olsak da hepimiz insandık.&#160;Bir başka ortak yönümüz ise İstanbul'du.&#160;Hepimiz bu şehirde yaşıyorduk. Camimiz,&#160;cemevimiz, kilisemiz, sinagogumuz bu&#160;şehirdeydi. İnsan olmak ve İstanbul'da&#160;yaşamak, işte bizi birleştirecek iki önemli&#160;zemin. Aklım bunlarla meşgulken, kurbanın&#160;evini geçmiş olabileceğimizi düşündüm.</span></p>
<p><span style="font-weight:bold;">&quot;Ali gelmedik mi hâlâ maktulün adresine?&quot; diye sordum telaşla.</span></p>
<p><span style="font-weight:bold;">Başka bir gezegenin varlıklarıymış gibi garipseyerek izlediği semt sakinlerinden&#160;bakışlarını güçlükle aldı.</span></p>
<p><span style="font-weight:bold;">&quot;Gelmek üzereyiz Başkomiserim...&quot; Hatırlamaya çalıştı. &quot;Halis Kasap'm&#160;üzerindeymiş...&quot; Eğilip ön camdan caddenin&#160;sonuna baktı. &quot;Oralarda bir yerlerde&#160;olmalı.&quot; Önünden geçmekte olduğumuz marketin&#160;adını okuyunca dayanamadı, yine sinirlendi.&#160;&quot;Şu isme bak ya, Tevhit Market...&quot;</span></p>
<p><span style="font-weight:bold;">Ali'nin îslami kesimlere bu kadar karşı olduğunu bilmiyordum.</span></p>
<p><span style="font-weight:bold;">&quot;Pek hoşlanmıyorsun galiba Müslümanlardan.&quot;</span></p>
<p><span style="font-weight:bold;">&quot;Mü s Ilımanlardan değil, &quot; diyerek itiraz etti. &quot;Elhamdülillah biz de Müslümanız&#160;Başkomiserim.&quot; Ne diyeceğini bilemeden önüne&#160;döndü. Ama içi doluydu, sessiz kalamadı,&#160;yeniden başladı söze. &quot;Müslümanlığı kötü&#160;gösteriyor bunlar. İnsanı dinden imandan&#160;soğutuyorlar...&quot;</span></p>
<p><span style="font-weight:bold;">&quot;Kimi soğutuyorlar dinden imandan? Yoksa teşkilatta mı karşılaştın bu tür&#160;adamlarla?','</span></p>
<p><span style="font-weight:bold;">&quot;Teşkilatta da var Başkomiserim, siz de biliyorsunuz onları. Ama çok daha önce&#160;karşılaşmıştım ben bu örümcek kafalılarla.&quot;</span></p>
<p><span style="font-weight:bold;">Sustu, yola baktı bir süre ama daha uzaklara bakıyordu aslında.</span></p>
<p><span style="font-weight:bold;">&quot;Çocukken... Yozgat'ta yurttayken,</span></p>
<p><span style="font-weight:bold;">Şerafettin. diye bir müdürümüz vardı, Şerafettin Soygezer. Soy ismi Soygezer ama&#160;soysuzun önde gideni...&quot;</span></p>
<p><span style="font-weight:bold;">Sesi titremeye başlamıştı.</span></p>
<p><span style="font-weight:bold;">&quot;Güya o da bizim gibi kimsesizmiş. Güya çocuk yurtlarında büyümüş. 'Beni Allah'a&#160;sığınmak kurtardı,' derdi. Ama bence o&#160;Allah'a değil, şeytana sığınmıştı. Benim&#160;bildiğim, Allah kendisine sığman birinin bu&#160;kadar zalim olmasına izin vermez. Adi herif,&#160;burnumuzdan getirirdi. İslamiyet'i&#160;öğreteceğim diye baskı altında tutardı bizi.&#160;Dışarıdan hoca getirtir, gizlice Kuran kursu&#160;düzenlerdi yurtta. Yaşımız o kadar küçük ki,&#160;daha Türkçe okumayı yeni öğreniyoruz,&#160;Arapçayı nasıl anlayacağız? Ama adamın&#160;umurunda mı? Anlamazsan, gözünün yaşına&#160;bakmadan ceza verirdi. Biz oyun oynamak&#160;isterdik, adam bunu bile kâfirlik sayardı.&#160;Yurtta televizyon vardı ama bu manyak&#160;izlettirmezdi. O zamanlar Vikingler diye&#160;meşhur bir çizgi film var. Sokaktaki&#160;çocuklar hep bu çizgi filmden söz ediyorlar.&#160;Sıcak evlerinde, annelerinin babalarının&#160;dizlerinin dibinde oturup zevkle izledikleri</span></p>
<p><span style="font-weight:bold;">Viki adındaki bu Viking'in maceralarını anlata anlata bitiremiyorlar. Biz yurttaki&#160;çocuklar da bu meşhur çizgi filmi merak&#160;etmeye başladık. Ahilerimiz müdüre çıktılar.&#160;Vikingler'i izleyelim diye rica ettiler.&#160;Herif umursamamış bile. 'Hadi herkes&#160;koğuşuna,' diye kovmuş onları. Ben&#160;dinlemedim, o kadar merak ediyorum ki Viki&#160;adındaki Viking'i, salonda kimse yokken&#160;açtım televizyonu, geçtim karşısına. Çocuğum&#160;Başkomiserim, çizgi filmdeki oğlanın&#160;yaptıkları o kadar hoşuma gitti ki, ne bizim&#160;zalim müdür kaldı aklımda, ne kimsesiz biri&#160;olduğum. Saati, akşamı, kendimi unutup,&#160;dalıp gitmişim televizyonun büyülü&#160;dünyasına. Sol yanağımda patlayan bir tokat&#160;hatırlattı bana gerçek dünyanın&#160;acımasızlığını. Gözümün önünde yıldızlar&#160;uçuştu. Toparlanmaya fırsat bile bulamadan&#160;bir tokat da sağ yanağıma... El kadar&#160;çocuğum, Başkomiserim ya, olduğum yere&#160;yığılıp kalmışım. Gözlerimi açtığımda&#160;bodrumdaydım. Sol kulağımdan sıcak bir sıvı&#160;sızıyordu, baktım kan. İki yanağım alevler&#160;içinde... Acı neyse de, başımı kaldırıp&#160;demir parmaklıklı pencerenin öteki&#160;tarafındaki mezarlığı görünce, korkudan ödüm&#160;koptu. Bu mezarlıkla ilgili o kadar çok&#160;hortlak hikâyesi dinlemiştim ki, sarıklı&#160;mezar taşlarını görünce tüylerim diken diken&#160;oldu. Panik içinde kapıya koştum. 'Açın,&#160;açın kapıyı,' diyerek tahta kapıya vurdum.&#160;Ama kimse tınmadı. Belki kalbi yumuşar diye,&#160;'Vallahi de billahi de, bir daha televizyona&#160;bakmayacağım, bir daha o şeytan icadından&#160;uzak duracağım,' diye dakikalarca yalvardım.&#160;Yok, ne müdür denen o alçağın kendi geldi,&#160;ne de büyük çocukla rı gönderdi. Ellerim&#160;yorulunca kapının dibine çöktüm, sessizce&#160;ağladım. Ama ağlamak da çare değildi. Mezar&#160;taşlarına bakmamak için sırtımı pencereye&#160;dönerek bir patates çuvalının üzerine&#160;kıvrıldım. Bir an önce uyursam, bu korkudan&#160;kurtulurum diye düşünüyordum. Bir çıtırtı&#160;duysam dipdiri sıçrıyordum, bir kedi&#160;miyavlasa hortlaklar geliyor zannediyordum,&#160;köpekler havlasa gulyabaniler bastı diye tir&#160;tir titriyordum. Yattığım yerde saatlerce&#160;kılımı kıpırdatmadan öylece kaldım. Bir ara&#160;sızmışım, uyandığımda bacaklarımın arasında&#160;bir ıslaklık hissettim. Baktım, altıma&#160;işemişim. Kimin umurunda, gün ışımıştı ya,&#160;hiç dert etmedim. Ama müdürümüz etti, bir&#160;posta da altımı ıslattığım için sopa yedim.&#160;Bütün bunları yaptıktan sonra beni karşısına&#160;alıp, 'Bunlar senin iyiliğin için, terbiye&#160;olman için,' diye bir de nasihat vermesin&#160;mi? Valla Başkomiserim, biraz büyük&#160;olsaydım, o anda öldürürdüm şerefsizi. Ama&#160;sesimi çıkarmadım, ağlayarak dinledim&#160;söylediklerini, işte o gün bugündür nefret&#160;ederim bu adamlardan.&quot;</span></p>
<p><span style="font-weight:bold;">Annesi, babası çok küçükken terk etmişlerdi Ali'yi. Ne isimlerini biliyordu,&#160;ne de yüzlerini hatırlıyordu. Çocuk&#160;yuvasında büyümüştü. Hiç bahsetmezdi o&#160;günlerden. İlk kez anlatıyordu yurt dönemine&#160;dair bir anısını. Kim bilir daha anlatmadığı&#160;neler vardı? İçim acıdı onu dinlerken,&#160;gözlerim doldu. Ne diyebilirdim ki şimdi ben&#160;bu çocuğa. Kim tedavi edebilirdi ki onun&#160;ruhunda açılan bu derin yarayı. Üstelik ona&#160;acıdığımı fark etse daha kötü olurdu. İçimde&#160;büyüyen üzüntüyü gizlemek için, &quot;İyi&#160;Müslümanlar da var,&quot; dedim anlayışlı bir&#160;sesle. &quot;Mesela bizim Balat'taki Tahta Minare&#160;Camii'nin imamı Baki Amca. Allah rahmet&#160;eylesin, şahane bir adamdı. Mevlevi&#160;meşrebinden olduğunu söylerlerdi. Babamlar&#160;Agora Meyhanesi'nde içki içerken onlarla&#160;oturup şakalaşmaktan çekinmezdi. Ağzına&#160;şarabın zerresini koymamasına rağmen, belki&#160;de ömürleri boyunca camisine bir kez bile&#160;adım atmayacak olan bu insanları ne&#160;küçümser, ne ayıplardı. Arada bir, 'Aklınızı&#160;başınıza toplayın artık, bu içkinin ne bu&#160;dünyada yararı var size, ne öteki dünyada,'&#160;diye şaka yollu uyarsa da mahallenin dindar&#160;olmayan sakinleriyle de dindar olanlar gibi&#160;dostça, arkadaşça yaşar giderdi.&quot;</span></p>
<p><span style="font-weight:bold;">&quot;Öyle Başkomiserim, ben de tanıdım böyle güzel insanlar. Yoksa maazallah, dinsiz olur&#160;çıkardım valla... Ama yine de o Şerafettin&#160;denen şerefsize benzeyen Müslüman görünümlü&#160;zındıkları görünce aklım başımdan gidiyor&#160;işte.&quot;</span></p>
<p><span style="font-weight:bold;">Sesindeki öfke azalmıştı, kötü anıların etkisinden sıyrılıyordu. Konuyu değiştirmek&#160;için etrafa bakmarak, maktulün evini aramaya&#160;koyuldum. Evet işte Halis Kasap az&#160;ilerdeydi. Elimle kasap dükkânının&#160;üzerindeki, cephesi yeşil çinilerle kaplı,&#160;dört katlı apartmanı gösterdim.</span></p>
<p><span style="font-weight:bold;">&quot;Şurası mı maktulün evi?&quot;</span></p>
<p><span style="font-weight:bold;">&quot;Evet, orası olmalı... Kınacı Apartmanı...&quot;</span></p>
<p><span style="font-weight:bold;">&quot;Kasabın önü boş, yanaşsana şuraya.&quot;</span></p>
</body>
</html>