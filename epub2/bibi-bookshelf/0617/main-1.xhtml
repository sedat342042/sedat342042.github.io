<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Eyvah yine başlayacaktı bunlar.</span></p>
<p><span style="font-weight:bold;">&quot;Sahi Zeynep, Byzantion ne zaman Romalıların eline geçmiş,&quot; diyerek araya&#160;girdim. &quot;Okudukların arasında bu konuda bir&#160;bilgi var mı?&quot;</span></p>
<p><span style="font-weight:bold;">Ödevine iyi çalışmış, çalışkan bir öğrenci gibi ışıdı yüzü Zeynep'in.</span></p>
<p><span style="font-weight:bold;">&quot;Var Başkomiserim. Bunlar ne kadar doğrudur bilmiyorum, çünkü internette&#160;araştırdım.&quot; Anlayışlı bir ifadeyle Ali'ye&#160;baktı. &quot;Aslında sizin Leyla Hanım'dan&#160;aldığınız bilgiler daha doğrudur. Ama&#160;okuduğum sayfalarda...&quot; Emin olamadı,&#160;yeniden önündeki notlara baktı. &quot;Evet, şöyle&#160;yazıyor: Byzantion, İsa'dan önce 660&#160;yıllarında kuruluyor. Yedi yüz küsur yıl&#160;boyunca bir kent devleti olarak yaşıyor,&#160;İsa'dan sonra 73 yılında da Roma'nın&#160;Bithynia-Pontus eyaletine bağlanıyor.&quot;</span></p>
<p><span style="font-weight:bold;">Açıkçası biraz şaşırmıştım.</span></p>
<p><span style="font-weight:bold;">&quot;Vay be, demek Roma yedi yüz yıl sonra gelmiş. Ben daha evvel zannediyordum.&quot;</span></p>
<p><span style="font-weight:bold;">&quot;Haklısınız, ben de öyle sanıyordum.&quot; Sustu, yüzü bir parça kızardı. &quot;Söylemeye&#160;utanıyorum ama ben Yunanlılarla Romalıların&#160;aynı halk olduğunu sanıyordum.&quot;</span></p>
<p><span style="font-weight:bold;">Ne diyebilirdim ki, bu kentin tarihi konusunda tam bir cahildik. Bırakın Yunan,&#160;Roma dönemini, Osmanlı dönemi hakkında bile&#160;hiçbir şey bilmiyorduk. Bütün bu&#160;bilgisizliğimize rağmen, lafa geldi mi,&#160;utanıp sıkılmadan, şanlı ceddimiz diye nutuk&#160;atmaya bayılıyorduk. Aklımdan bunlar&#160;geçerken, tuhaf bir halde olduğumuzu fark&#160;ettim. Biz cinayet masasının&#160;çalışanlarıydık. Faili meçhul vakalarının&#160;sırrını çözmek için tartışmalar yapar,&#160;meselenin üzerinde derin derin kafa&#160;yorardık. Oysa şimdi oturmuş, arkeologlar&#160;gibi, kentin gizemini araştırıyorduk. Hoşuma&#160;da gitmiyor değildi ama ortalıkta&#160;sonuçlandırılması gereken bir cinayet&#160;soruşturması vardı.</span></p>
<p><span style="font-weight:bold;">&quot;Neyse,&quot; diyerek iskemleden kalktım. &quot;Zeynepcim, otopsi ne zaman yapılacakmış?&quot;</span></p>
<p><span style="font-weight:bold;">&quot;Yarın Başkomiserim. Sonuçlar öğleye doğru elimizde olur, sanırım.&quot;</span></p>
<p><span style="font-weight:bold;">&quot;Tamam, ayrıca yarın maktulün evini bir daha zrfaret etmemizde fayda var. Leyla'nın&#160;bahsettiği şu sikke koleksiyonu belki de&#160;evdedir. Necdet'i de iyi bir etüt etmemiz&#160;lazım. Adam hâlâ üniversitede mi&#160;çalışıyormuş, yoksa başka bir iş mi&#160;yapıyormuş, hepsini öğrenelim. Leyla, Necdet&#160;hakkında biraz muallak konuştu, bana bir&#160;şeyler gizliyor gibi geldi. Bir de adamın&#160;sabıka kaydına bakalım. Pis bir işe bulaşmış&#160;mı? Sabıkası yoksa, hakkında soruşturma&#160;açılmış mı, onu inceleyelim.&quot;</span></p>
<p><span style="font-weight:bold;">&quot;Ya şu cerrah, onu soruşturmayacak mıyız Başkomiserim?&quot;</span></p>
<p><span style="font-weight:bold;">&quot;Soruşturacağız Ali, ben şimdi o derneğe uğrayacağım.&quot;</span></p>
<p><span style="font-weight:bold;">Canı sıkılır gibi oldu.</span></p>
<p><span style="font-weight:bold;">&quot;Ben de gelsem... Burada yapacak bir şey yok. &quot;</span></p>
<p><span style="font-weight:bold;">&quot;Sen akşamüzeri şu Sepetçiler Kasrı'na uğra. O gece çalışan garsonlar belki gelmiş&#160;olurlar. Leyla Hanım gerçekten de pazar&#160;gecesi orada mıymış? Anlattığı tartışma&#160;gerçekten olmuş mu? Aralarında tam olarak ne&#160;geçmiş? Hepsini öğren.&quot;</span></p>
<p><span style="font-weight:bold;">Yok, ikna olmamıştı.</span></p>
<p><span style="font-weight:bold;">&quot;Daha akşama var Başkomiserim... Ben de sizinle geleyim, oradan geçerim Sepetçiler&#160;Kasrı'na...&quot;</span></p>
<p><span style="font-weight:bold;">Başıma bir iş gelmesinden mi korkuyordu, yoksa soruşturmada ipin ucunu kaçırmak mı&#160;istemiyordu, anlamak zordu.</span></p>
<p><span style="font-weight:bold;">&quot;Peki, hadi gidelim o zaman.&quot;</span></p>
<p><span style="font-weight:bold;">Birkaç adım atmıştım ki, bakışlarım Ali'nin getirdiği sümbüllere takıldı. Hâlâ&#160;mis gibi kokuyorlardı. Belki didişmeden&#160;flört etmeyi öğrenirler umuduyla güzel&#160;kriminologumuza döndüm.</span></p>
<p><span style="font-weight:bold;">&quot;Zeynep, bu akşam, sen de Ali'ye katılsana.&quot;</span></p>
<p><span style="font-weight:bold;">Koyu renk gözleri utangaç bir ışıkla aydınlandı.</span></p>
<p><span style="font-weight:bold;">&quot;Emrederseniz Başkomiserim.&quot;</span></p>
<p><span style="font-weight:bold;">Aslında niyetimi anlamıştı ama ben yüz göz olmamak adı- na resmi bir tavırla&#160;açıkladım.</span></p>
<p><span style="font-weight:bold;">&quot;Garsonlarla birlikte konuşursunuz. Sorun bakalım, belki restoranın sahibi de&#160;tanıyordur Necdet Denizel'i.&quot;</span></p>
<p><span style="font-weight:bold;">Belli etmemeye çalışmasına rağmen bizim köftehor da sevinmişti bu önerime.</span></p>
<p><span style="font-weight:bold;">&quot;Ben döner seni alırım Zeynep.&quot;</span></p>
<p><span style="font-weight:bold;">Göz göze gelmemeye çalışıyorlardı.</span></p>
<p><span style="font-weight:bold;">&quot;İyi olur, bu arada, Necdet'le Namık'ı araştırırım ben de.&quot;</span></p>
<p><span style="font-weight:bold;">O anda aklıma gelmiş gibi hevesle söylendim.</span></p>
<p><span style="font-weight:bold;">&quot;Sahi Sepetçiler Kasrı'na kadar gitmişken akşam yemeğini orada yesenize? Misafirim&#160;olmasaydı ben de katılırdım size. Biraz&#160;pahalıdır ama manzarası şahanedir.&quot;</span></p>
<p><span style="font-weight:bold;">&quot;İstanbul kimsenin umurunda değil.&quot;</span></p>
<p><span style="font-weight:bold;">Derneğin bulunduğu tepenin manzarası şahaneydi. Ha- üç'in durgun sularından,&#160;minareleri ak bulutlara dokunan&#160;Süleymaniye'nin görkemli siluetine uzanan&#160;olağanüstü bir görüntü. Heveskâr yardımcım&#160;Ali'yle Unkapanı Köprüsü'nü geride bırakıp&#160;kırmızı tuğladan yapılma Bizans duvarlarını&#160;geçerek, eski İstanbul evlerinin arasından&#160;çıkmıştık bu küçük tepeye. Meydanda heybetli&#160;bir tapınak karşılamıştı bizi: Bizans'ın&#160;Pantokrator Manastır Kilisesi, günümüzün&#160;Zeyrek Camii.</span></p>
<p><span style="font-weight:bold;">Derneğin bulunduğu bina, manastırın karşısındaki apart- ' manın üçüncü katında&#160;yer alıyordu. Muhtemelen bu betonarme bina&#160;da mahallenin eski dokusunu oluşturan ahşap&#160;evlerden birinin yanması, yıkılması ya da&#160;bir sabotaja kurban gitmesinin ardından&#160;yapılmıştı.</span></p>
<p><span style="font-weight:bold;">Dik merdivenlerini hiç zorlanmadan keçi gibi tırmanan Ali'nin ardından güç bela&#160;çıktığım apartmanın üçüncü katındaki çelik&#160;kapının önüne geldiğimde nefes nefese&#160;kalmıştım. Üzerindeki süt rengi metal&#160;levhada lacivert harflerle İSD yazan kapının&#160;ziline ardı ardına bastık ama kötü bir&#160;sürpriz bekliyordu bizi, dernekte</span></p>
<p><span style="font-weight:bold;">kimsecikler yoktu. Demek hâlâ dönmemişlerdi</span></p>
<p><span style="font-weight:bold;">toplantıdan. Yapacak bir şey yoktu. Oflaya</span></p>
<p><span style="font-weight:bold;">puflaya çıktığım basamaklardan gerisin geri</span></p>
<p><span style="font-weight:bold;">inip, hiç değilse aşağıdaki güzel manzaralı</span></p>
<p><span style="font-weight:bold;">kafede vakit geçirelim derken,</span></p>
<p><span style="font-weight:bold;">merdivenlerden yükselen seslerle duraksadık.</span></p>
<p><span style="font-weight:bold;">Gürültücü bir topluluk basamaklardan</span></p>
<p><span style="font-weight:bold;">yukarıya çıkıyordu. Sekiz kişiydiler, kısa</span></p>
<p><span style="font-weight:bold;">saçlı kızın kucağındaki bebeği de sayarsak</span></p>
<p><span style="font-weight:bold;">dokuz. Kısa gaçlı kız dışındakilerin</span></p>
<p><span style="font-weight:bold;">hepsinin ellerinde dövizler vardı.</span></p>
<p><span style="font-weight:bold;">Dövizlerin üzerinde, az önce önünden</span></p>
<p><span style="font-weight:bold;">geçtiğimiz, eski Zeyrek evlerinden birinin</span></p>
<p><span style="font-weight:bold;">fotoğrafı görünüyordu. Ev çürümüş, artık</span></p>
<p><span style="font-weight:bold;">yıkılmaya yüz tutmuştu. Altında,</span></p>
<p><span style="text-decoration:underline;">*</span></p>
<p><span style="font-weight:bold;">&quot;İstanbul'un Sivil Mimarisini Koruyalım,&quot; cümlesi okunuyordu. Bazı afişlerde alttaki&#160;slogan değişiyor, &quot;Bundan Başka İstanbul&#160;Yok! Lütfen Koruyalım,&quot; yazıları göze&#160;çarpıyordu. Hiç kuşku yoktu ki bunlar&#160;beklediğimiz şahıslardı. Giyimleri,&#160;davranışları hepsinin de eğitimli kişiler&#160;olduklarını gösteriyordu. Küçük topluluk&#160;içeri girerken aralarından biri bize&#160;yöneldi. Uzunca boylu, kıvırcık saçlı,&#160;sarkık bıyıklı, esmer, gözlerinin içi gülen&#160;bir adam. Evet, bu Leyla Barkın'ın erkek&#160;arkadaşı Cerrah Namık Karaman'dan başkası&#160;değildi.</span></p>
<p><span style="font-weight:bold;">&quot;Buyurun?&quot; dedi nazik bir tavırla.</span></p>
<p><span style="font-weight:bold;">&quot;Birini mi aramıştınız?&quot;</span></p>
<p><span style="font-weight:bold;">Hiç duraksamadan meramımızı anlattı Ali.</span></p>
<p><span style="font-weight:bold;">&quot;Polisiz... Sizi arıyorduk.</span></p>
<p><span style="font-weight:bold;">Polis lafı, Namık'ın yüzündeki hoş ifadeyi silip attı.</span></p>
<p><span style="font-weight:bold;">&quot;Haliç'teki eylemle ilgiliyse karakola ifade vermiştim.&quot;</span></p>
<p><span style="font-weight:bold;">Sesi nazik değildi artık.</span></p>
<p><span style="font-weight:bold;">&quot;Hayır Namık Bey, Haliç'teki eylemle ilgili değil.&quot; İstediğim gibi yumuşak,&#160;anlayışlı çıkmıştı sesim. &quot;Biz cinayet ma-sasmdanız. Ben Başkomiser Nevzat, bu arkadaş&#160;da Komiser Ali. Cinayet soruşturması&#160;nedeniyle buradayız.&quot;</span></p>
<p><span style="font-weight:bold;">Aklı karıştı, gözlerindeki anlam değişti.</span></p>
<p><span style="font-weight:bold;">&quot;Cinayet mi? Ne cinayeti?&quot;</span></p>
<p><span style="font-weight:bold;">Güçlükle sığdığımız kapının önünü gösterdim.</span></p>
<p><span style="font-weight:bold;">&quot;Burada konuşmak biraz zor... İçeri geçsek...&quot;</span></p>
<p><span style="font-weight:bold;">Emin olamadı. Bir yandan cinayeti merak ediyor, öte yandan tıpkı Leyla Hanım gibi&#160;bizi içeri almak istemiyordu.</span></p>
<p><span style="font-weight:bold;">&quot;Değerlendirme toplantısı yapacaktık da...&quot;</span></p>
<p><span style="font-weight:bold;">&quot;Namık Bey, anlamıyorsunuz galiba,&quot; diye sertçe söylendim. &quot;Burada cinayetten söz&#160;ediyoruz. Eğer sorularımızı şimdi&#160;yanıtlamazsanız, korkarım sizi karakola&#160;götürmek zorunda kalacağız...&quot;</span></p>
<p><span style="font-weight:bold;">Hiç çekinmedi karışımızda dikilmekte olan adam.</span></p>
<p><span style="font-weight:bold;">&quot;Bunun benimle ne ilgisi var?&quot;</span></p>
<p><span style="font-weight:bold;">&quot;Çok ilgisi var. Çünkü öldürülen kişi Leyla Hanım'ın eski eşi...&quot;</span></p>
<p><span style="font-weight:bold;">Kestane rengi gözleri iri iri açıldı.</span></p>
<p><span style="font-weight:bold;">&quot;Nasıl? Necdet mi? Necdet öldü mü?&quot;</span></p>
<p><span style="font-weight:bold;">Şoka mı uğramıştı, yoksa rol mü yapıyordu, belli değildi.</span></p>
<p><span style="font-weight:bold;">&quot;Öldürüldü,&quot; diye düzelttim. &quot;Gırtlağı kesilerek...&quot;</span></p>
<p><span style="font-weight:bold;">Necdet gözünün önünde öldürülmüş gibi yüzünü buruşturdu.</span></p>
<p><span style="font-weight:bold;">&quot;işte bunları konuşacağız.&quot; Kapıya dayanan Ali, buyurgan bir sesle tamamlamıştı&#160;sözlerimi. &quot;Toplantınızı ertelemeniz&#160;gerekiyor.&quot;</span></p>
<p><span style="font-weight:bold;">Tuhaf şey, Leyla gibi sevgilisi de kolayca atlattı yaşadığı dehşeti.</span></p>
<p><span style="font-weight:bold;">&quot;Tamam ama çok sürmez değil mi?&quot;</span></p>
<p><span style="font-weight:bold;">&quot;Sürmez, sürmez,&quot; dedim kapıya doğru hareketlenirken. &quot;Tabii sizin soruları nasıl&#160;yanıtlayacağınıza da bağlı.&quot;</span></p>
<p><span style="font-weight:bold;">Sonunda teslim oldu.</span></p>
<p><span style="font-weight:bold;">&quot;Peki, buyurun.&quot;</span></p>
<p><span style="font-weight:bold;">Derneğe girince, Topkapı Sarayı'nın uçaktan çekilmiş büyükçe bir fotoğrafı&#160;karşıladı bizi. Saraya defalarca gitmiş&#160;olmama rağmen bu kadar büyük olmasına&#160;şaşırarak bir süre duraksadım fotoğrafın&#160;önünde. Ama benden başka Topkapı Sarayı'yla&#160;ilgilenen yoktu; Namık'la Ali'nin sofanın&#160;sonuna ulaştığını görünce fotoğrafı bırakıp&#160;onlara yetiştim. Leyla Hanım'm dairesindeki&#160;gibi genişçe bir salona çıkıyordu sofa. Önce&#160;sol taraftaki duvarı boydan boya kaplayan,&#160;kaliteli bir ağaçtan yapılma kütüphane çekti&#160;dikkatimi. Tepeleme kitap doluydu. İstanbul&#160;hakkında kitaplar; renk, renk, çeşit, çeşit,&#160;Türkçe ve yabancı dillerde yazılmış&#160;kitaplar. Kütüphane dışında mütevazı&#160;mobilyalarla döşenmişti salon; tahta&#160;iskemleler, küçük sehpalar, orta yerde&#160;kocaman formika bir masa. Eylemden gelenler&#160;masanın etrafına çökmüşlerdi; dördü erkek,&#160;üçü kadın, yedi kişi. Kızıl saçlı, iriyarı&#160;delikanlıyla, kısa saçlı, esmer kızı&#160;saymazsak hepsi orta yaşlıydı. Bizi görünce&#160;başlarını çevirerek merakla baktılar.&#160;İçlerinden sadece kızıl saçlı delikanlı&#160;tedirgin olmuştu. Kurt köpeklerinin ortasına&#160;düşmüş bir sokak kedisi gibi ürkek, gri&#160;gözlerini bizden ayırmıyordu.</span></p>
<p><span style="font-weight:bold;">&quot;Hayrola Namık Abi?&quot;</span></p>
<p><span style="font-weight:bold;">Kavgaya hazır lanmışçasına boynunu içeri çekmiş, yumruklarını sıkmıştı. Allah'tan&#160;Namık Abisi onun kadar kolay sinirlenen biri&#160;değildi.</span></p>
<p><span style="font-weight:bold;">&quot;Yok bir şey Kâmil,&quot; dedi soğukkanlılığını koruyarak. &quot;Polis beylerle&#160;biraz konuşmam gerekiyor da.&quot;</span></p>
<p><span style="font-weight:bold;">polis beyler lafı, ötekileri de tedirgin etmişti. Anlamak isteyen gözler, birden&#160;yadırgayan bakışlara dönüşüverdi. Kısa saçb&#160;kız, sanki bir şeyi koruyacakmış gibi&#160;yandaki divana doğru eğildi. Ne yapıyor bu&#160;diye bakınca, kapıda gördüğümüz bebeği fark&#160;ettim. İyi de polis lafını duyunca neden&#160;bebeğini koruma gereği duymuştu? Anlaşılan&#160;salondakiler bizden hiç hazzetmiyorlardı.&#160;Namık da farkındaydı bunun.</span></p>
<p><span style="font-weight:bold;">&quot;Dernekle ilgili değil arkadaşlar. Alakasız bir mesele. Fazla sürmez.&quot;</span></p>
<p><span style="font-weight:bold;">Bakışlardaki iğneleyici ifadeler değişmedi. Daha kötülerini gördüğümden</span></p>
<p><span style="font-weight:bold;">umurumda bile olmazdı ama bir de şu bebek ağlamasaydı. Annesi hemen sarıldı yavrusuna.&#160;Neyse ki annesinin kokusunu alan bebek,&#160;neden bani yalnız bıraktın dercesine, bir&#160;süre homurdandıktan sonra sustu.</span></p>
<p><span style="font-weight:bold;">&quot;Pek de önemliymiş toplantıları,&quot; dedi Ali alaycı bir ifadeyle. &quot;Baksanıza,&#160;bebekler bile katılıyor.&quot;</span></p>
<p><span style="font-weight:bold;">Sadece Namık duydu yardımcımın söylediklerini ama aldırmadı, salonun&#160;bitişiğindeki aralık kapıyı gösterdi.</span></p>
<p><span style="font-weight:bold;">&quot;Gelin şöyle geçelim, daha rahat konuşuruz.&quot;</span></p>
<p><span style="font-weight:bold;">Odaya geçmeden önce salonun</span></p>
<p><span style="font-weight:bold;">duvarlarındaki fotoğraflar dikkatimi çekti.</span></p>
<p><span style="font-weight:bold;">Hayır, sanat fotoğrafları değildi bunlar;</span></p>
<p><span style="font-weight:bold;">Büyük Bizans Sarayı'nın üzerine yapılan beş</span></p>
<p><span style="font-weight:bold;">yıldızlı otelin oluşturduğu tahribatı,</span></p>
<p><span style="font-weight:bold;">Süleymaniye Cami'nin duvarlarını süsleyen</span></p>
<p><span style="font-weight:bold;">eşsiz hat yazılarının bozulmaya yüz tutmuş</span></p>
<p><span style="font-weight:bold;">halini, Bizans döneminden kalma Bukaleon</span></p>
<p><span style="font-weight:bold;">Sarayı'nın çöplüğe dönmüş görünümünü,</span></p>
<p><span style="font-weight:bold;">Kadırga'da yıkılmaya yüz tutmuş, eski, ahşap </span><span style="font-weight:bold;text-decoration:underline;">*</span></p>
<p><span style="font-weight:bold;">İstanbul evlerini, Beyazıt'ta Roma sütunlarının üzerinde kadın iç çamaşırı&#160;sergileyen seyyar satıcıyı, Mar maray&#160;kazısında alelacele kazılan antik limanın&#160;içler acısı durumunu, nakışlı mermerine&#160;siyah yağlı boyayla, &quot;En büyük asker bizim&#160;asker,&quot; yazılmış Osmanlı çeşmesinin&#160;trajikomik halini, Topkapı Sarayı'nda&#160;paslanan antika silahları. Çürüyen&#160;resimleri, giysileri gösteriyordu. Yani&#160;tarihi nasıl katlettiğimizi yüzümüze çarpan&#160;fotoğraflardı bunlar. Ve sağ tarafta, uçuk&#160;sarı duvarın üzerinde kırmızı italik&#160;harflerle yazılmış kocaman bir pasaj yer&#160;alıyordu. &quot;Ey Sinan, senin Marifetin&#160;olmadan, ol veçhiyle na ehil kimselere&#160;mimarlık ettirmeyesin.&quot; Altında Kanun i&#160;Sultan Süleyman'ın oğlu II. Selim yazıyordu.</span></p>
<p><span style="font-weight:bold;">Odaya geçerken merakla sordum.</span></p>
<p><span style="font-weight:bold;">&quot;Burada ne yapıyorsunuz Namık Bey? ÎSD ne demek?&quot;</span></p>
<p><span style="font-weight:bold;">Soruyu yanıtlamak için pek istekli görünmüyordu.</span></p>
<p><span style="font-weight:bold;">&quot;ÎSD, bir sivil toplum örgütü,&quot; dedi zoraki bir tavırla. &quot;Kentin tarihine sahip&#160;çıkma girişimi.&quot;</span></p>
<p><span style="font-weight:bold;">Ahşap iskemleleri gösterdi.</span></p>
<p><span style="font-weight:bold;">&quot;Şöyle oturabilirsiniz.&quot;</span></p>
<p><span style="font-weight:bold;">Benim oturacağım iskemleye eylemde kullandıkları afişlerden biri yayılmıştı.</span></p>
<p><span style="font-weight:bold;">Hep aynı fotoğraf; eski, ahşap İstanbul evlerinden biri. Altında, &quot;Yıkma, yakma,&#160;koru!&quot; sloganı yazıyordu. Afişi katlayıp&#160;üzerindeki kaplama hafifçe kabarmış olan&#160;sehpaya koyduktan sonra oturdum iskemleye.&#160;Yardımcım da karşımdaki boyaları dökülmüş&#160;iskemleye yayılmıştı. Namık küçük masanın&#160;gerisindeki, kim bilir kimin işyerinden&#160;getirtilmiş büro koltuğuna yerleşirken,&#160;duvarda asılı duran fotoğraf çarptı gözüme.&#160;Tarihi surların içinde genç bir anne piknik&#160;tüpünün üstünde yemeğini pişirirken, eşi&#160;ucuz bir kilimin üzerine bağdaş kurmuş,&#160;sigarasını sarıyor, küçük oğulları ise&#160;öndeki eksik dişlerini göstererek bütün&#160;sevimliliği yle kameraya gülümsüyordu.</span></p>
<p><span style="font-weight:bold;">&quot;Bu en masumu...&quot; diye belirtti fotoğrafa baktığımı gören Namık. &quot;Başını sokacak yer&#160;bulamayan insanların hayata tutunma çabası.&#160;Tarihi sığınacak bir yer olarak görmesi.&#160;Ironik tabii... Asıl korkunç olan bu işten&#160;para kazananlar...&quot; Öfkesini bastırmak ister&#160;gibi derin bir nefes aldı. &quot;ISD'yi&#160;anlatıyordum. Açılımı İstanbul'u Savunma&#160;Derneği'dir.&quot;</span></p>
<p><span style="font-weight:bold;">Kibirli bir havası vardı, sanırım bizi küçümsüyordu. Bunu da belli etmekten&#160;çekinmiyordu. İşte bu yüzden Ali hiç&#160;hoşlanmadı ondan.</span></p>
<p><span style="font-weight:bold;">&quot;İstanbul'u Savunma Derneği,&quot; diye yineledi alaycı bir sesle. &quot;Peki kime karşı&#160;savunuyorsunuz İstanbul'u?&quot;</span></p>
<p><span style="font-weight:bold;">&quot;Barbarlara karşı savunuyoruz.&quot; Davasının haklılığından emin bir adamın kararlılığı&#160;vardı sesinde. &quot;Neredeyse üç bin yıllık bir&#160;tarihi yok etmek isteyen talancılara&#160;karşı...&quot;</span></p>
<p><span style="font-weight:bold;">Kendini kaptırmış, daha sürdürecekti ki, &quot;Kim istedi savunmanızı?&quot; Hasmına posta&#160;koyan mahalle kabadayısı edasıyla konuşmaya&#160;başlamıştı Ali. &quot;Bildiğimiz kadarıyla&#160;cerrah- mışsınız, size ne şehirden,&#160;tarihten. Size bu şehre yardım et diyen mi&#160;var? &quot;</span></p>
<p><span style="font-weight:bold;">Kaş göz işaretiyle susturmaya çalıştım, olmadı; bütün dikkatini cerraha verdiğinden&#160;beni fark etmedi bile. Bu ateşli polisin</span></p>
<p><span style="font-weight:bold;">niyetini anlayan Namık dirseklerini masanın üzerine yasladı.</span></p>
<p><span style="font-weight:bold;">&quot;Evet var.&quot; Küçük pencerenin gerisinde bütün ihtişamıyla yükselen tarihi tapmağı&#160;gösterdi. &quot;Bakın, görüyor musunuz?&quot;</span></p>
<p><span style="font-weight:bold;">&quot;Molla Zeyrek Camii,&quot; diye mırıldandım.</span></p>
<p><span style="font-weight:bold;">Caminin adını bilmeme şaşırmıştı,</span></p>
<p><span style="font-weight:bold;">&quot;Yoksa bu semtte mi oturuyorsunuz?&quot;</span></p>
<p><span style="font-weight:bold;">&quot;Pek uzak sayılmaz... Balat'ta.&quot;</span></p>
<p><span style="font-weight:bold;">&quot;Şimdi anlaşıldı. Yine de bravo Nevzat Bey. Çünkü insanlarımız kendi mahallesi&#160;dışındaki camilerin isimlerini bilmez. Tabii&#160;Süleymaniye, Fatih, Eyüp gibi camiler hariç.&#160;Neyse... Evet, Molla Zeyrek Camii'nden&#160;bahsediyordum, eski ismiyle Pantokrator&#160;Kilisesi'nden. Neredeyse bin yıllık bir&#160;mabettir burası. On ikinci yüzyılda tam on&#160;iki yılda tamamlanmış.&quot; Alaycı bir parıltı&#160;geçti gözlerinden. &quot;On iki havariyle bir&#160;ilgisi var mıdır, bilmiyorum. Kilise önce&#160;medreseye sonra da camiye çevrilmiş. Adını&#160;da medresede ders veren Molla Zeyrek&#160;adındaki âlimden almış.&quot;</span></p>
<p><span style="font-weight:bold;">&quot;iyi de bunları niye anlatıyorsunuz?&quot; diye homurdandı Ali. &quot;Bize ne caminin&#160;tarihinden?&quot;</span></p>
<p><span style="font-weight:bold;">&quot;Sorunuzun yanıtım vermeye çalışıyorum, biraz sabırlı olursanız anlayacaksınız.&quot;&#160;Hayır, kızmamıştı, en küçük bir sinirlilik&#160;belirtisi bile yoktu hareketlerinde. &quot;Ama&#160;gördünüz gibi, bu muhteşem eser hâlâ kırık&#160;dökük, hâlâ yeterli bakımdan yoksun. Bazı&#160;geceler, geç saatlere kadar dernekte kaldı&#160;ğım zamanlarda, özellikle de dolunay</span></p>
<p><span style="font-weight:bold;">olduğunda, bu eski tapmağın içinden bir ruhun gökyüzüne yükseldiğini görürüm.&#160;Kiliseyi yaptıran Imparatoriçe Eirene'nin mi&#160;ruhudur, yoksa bizim Molla Zeyrek Efendi'nin&#160;mi bilinmez ama bu beden- siz varlık bana&#160;şöyle seslenir:&#160;&#160;&#160;&#160;'Neden bir şey yapmıyorsun?</span></p>
<p><span style="font-weight:bold;">Neden bu kutsal hâzinenin çürümesine engel olmuyorsun? Neden bizi savunmuyorsun?' işte&#160;bu yüzden ben bu mabedi, bu şehirdeki tarihi&#160;eserleri savunmaya zorunlu hissederim&#160;kendimi. Eğer o gün, bu şehir için iyi bir&#160;şeyler yapmışsam huzur içinde uyurum. Zeyrek&#160;Camii'nin ruhu rahat bırakır beni. Ama bir&#160;şey yapmamışsam, işte o zaman, o inatçı ruh&#160;bir karabasan gibi çöker üzerime.&quot; Esmer&#160;yüzüne yakışan alaycı gülümsemesini takındı&#160;vine, &quot;işte böyle Ali Komiser, benden bu&#160;işleri yapmamı isteyen doğrudan o ruhtur, bu&#160;mahallenin, bu semtin, bu şehrin ruhu...&quot;</span></p>
<p><span style="font-weight:bold;">&quot;Böyle saçma şeylere inanmam...&quot; Kestirip attı bizim Ali. Tepkisel konuşuyordu, bal&#160;gibi de etkilenmişti cerrahın&#160;anlattıklarından. Fakat asla kabul etmezdi.&#160;&quot;Peki nasıl savunuyorsunuz bu şehri?&quot; diye&#160;inatlaşmayı sürdürdü.</span></p>
<p><span style="font-weight:bold;">Buruk bir ifade kapladı Namık'ın yüzünü.</span></p>
<p><span style="font-weight:bold;">&quot;Aslında savunamıyoruz, hep bir engel çıkıyor. Milletvekillerini, bakanları satın&#160;alıyorlar, gazetecileri ayartıyorlar,&#160;bilirkişileri kendileri tayin ettiriyorlar,&#160;mahkeme heyetine sızıyorlar. Her türlü&#160;entrikaya başvurup istedikleri kararı&#160;çıkartıyorlar. Tarihi bölgeymiş, yeşil&#160;alanmış, hiçbir<sup>A</sup>eyi takmıyorlar. &quot;</span></p>
<p><span style="font-weight:bold;">Sözleri içtendi, yakınması sahiciydi.</span></p>
<p><span style="font-weight:bold;">&quot;Ama namuslu insanlar da olmalı,&quot; dedim durumun bu kadar umutsuz olduğunu bilmeme&#160;rağmen, hâlâ inanmak istemediğimden. &quot;Bu&#160;şehri seven, bu şehre sahip çıkacak insanlar&#160;olmalı.&quot;</span></p>
<p><span style="font-weight:bold;">Çaresizce başını salladı.</span></p>
<p><span style="font-weight:bold;">&quot;Var. içerde gördüğünüz arkadaşlar. Bir de Deniz bebek. Yasemin'in oğlu. Hadi&#160;karamsar olmayalım, belki birkaç bin kişi&#160;daha. Ama hepsi bu. On beş milyon insanın&#160;yaşadığı bu şehirde topu topu birkaç bin&#160;kişi... İstanbul kimsenin umurunda değil.&#160;Gözlerinin önünde gelecekleri çalınıyor,&#160;bana mısın demiyorlar. Bu şehrin insanları&#160;çok vicdansız, çok vefasız, çok cahil.</span></p>
<p><span style="font-weight:bold;">Bugünü kurtarsınlar yeter. Lafa geldi mi herkes şikâyetçi. Fakat bir şeyler yapalım&#160;dediğinizde, önce kendi çıkarlarına&#160;bakıyorlar. Şehrimize sahip çıkalım,</span></p>
<p><span style="font-weight:bold;">İstanbul Kültür Başkenti filan hepsi yalan. Hepsi ucuz propaganda... Belediyeler,&#160;valilik, hükümet, devlet, vatandaş, hepsi&#160;yalan söylüyor. Hepsi sahtekâr...&quot;</span></p>
<p><span style="font-weight:bold;">Devletine laf söylenince kanma dokundu bizim ateşli polisin.</span></p>
<p><span style="font-weight:bold;">&quot;Hoop hop,&quot; diye uyardı. &quot;Ağır ol biraz. Herkes kötü, bir tek siz mi iyisiniz?&quot;</span></p>
<p><span style="font-weight:bold;">Derdini anlatamamanın verdiği çaresizlikle başını salladı Namık.</span></p>
<p><span style="font-weight:bold;">&quot;Mesele iyi olmak değil, yaşadığımız şehre sahip çıkmak. Biz bunu yapmaya&#160;çalışıyoruz.&quot; Dertli dertli baktı. &quot;Ama ne&#160;zaman bu şehir için bir şey yapmak istesek,&#160;polisleri karşımızda buluyoruz.&quot;</span></p>
<p><span style="font-weight:bold;">&quot;Yasalara saygılı davranırsanız kimse karşınıza çıkmaz.&quot; Astığı astık, kestiği&#160;kestik bir savcı edasıyla konuşuyordu Ali.&#160;&quot;Yasanın dışına çıkarsanız tabii ki polisi&#160;karşınızda bulursunuz. Hem şu Haliç'teki&#160;eylem neymiş bakalım?&quot;</span></p>
<p><span style="font-weight:bold;">&quot;Büyük suç,&quot; dedi Namık alaycı bir gülümsemeyle. &quot;Metro yolu için Haliç'in&#160;üzerine yapılacak köprüye karşı çıktık.</span></p>
<p><span style="font-weight:bold;">Çünkü şehrin siluetini bozacaktı.</span></p>
<p><span style="font-weight:bold;">Süleymaniye Cami'nin muhteşem görüntüsünü kirletecekti...&quot;</span></p>
<p><span style="font-weight:bold;">Doğru söylüyordu, metro köprüsü Haliç'e vurulan bir pranga gibi duracaktı denizin&#160;üzerinde. Bütün o güzellik, beton ve&#160;metalden oluşan bir lenduhayla&#160;gölgelenecekti. Bunlardan bihaber olan&#160;Ali'nin umurunda değildi Haliç'in güzelliği.&#160;Gençliğine, deli doluluğuna, onu kendisi&#160;yapan ne varsa hiçbirine yakışmayacak&#160;mesleki bir refleksle konuştu.</span></p>
<p><span style="font-weight:bold;">&quot;Olmaz! Her şeyin bir kuralı var.</span></p>
<p><span style="font-weight:bold;">Yasadışı gösteri yapmışsınız...&quot;</span></p>
<p><span style="font-weight:bold;">Baktım bu anlamsız tartışma uzayacak, baktım iş çığırından çıkacak, &quot;Neyse Ali,&quot;&#160;diyerek gemledim yardımcımı. &quot;Biz konumuza&#160;dönelim. Bu Necdet Denizel'i tanır mıydınız&#160;Namık Bey?&quot;</span></p>
<p><span style="font-weight:bold;">Adamın ismini duymuş olmak bile canını sıkmaya yetmişti.</span></p>
<p><span style="font-weight:bold;">&quot;Tanırdım... Dürüst olmak gerekirse pek sevmezdim kendisini.&quot;</span></p>
<p><span style="font-weight:bold;">&quot;Niye?&quot;</span></p>
<p><span style="font-weight:bold;">&quot;Alçağın biriydi de ondan.</span></p>
<p><span style="font-weight:bold;">&quot;Ayıp yav!&quot; diye azarladı Ali. &quot;Ölmüş birinin ardından nasıl konuşuyorsunuz&#160;böyle.&quot;</span></p>
<p><span style="font-weight:bold;">Bu defa ona hak verdim, biraz ağır konuşmuştu Namık.</span></p>
<p><span style="font-weight:bold;">&quot;Ölmüş olması insanı alçaklıktan kurtarmaz ki.&quot; Hayır, savunma yapmıyordu,&#160;sakin sakin izah ediyordu. &quot;Hepimiz&#160;öleceğiz. Gözlerimizi hayata yumunca&#160;yaptığımız kötülükler silinecek mi? İşlenen&#160;cinayetler, işlenmemiş mi olacak?</span></p>
<p><span style="font-weight:bold;">Zalimlikler yaşanmamış mı sayılacak? Kötüler ölünce alçaklıklarından kurtuluyorsa, iyi&#160;insanların yaptıkları olumlu, güzel şeyler&#160;ne olacak?&quot; Eğilerek yardımcımın gözlerinin&#160;içine baktı, meydan okur gibi değil,&#160;açıklamaya çalışır gibi. &quot;Ölüm, kötüyü&#160;aklamaz Ali Komiser. Kötüyü aklayacak tek&#160;şey iyiliktir. Yaptığın kötülükten daha&#160;fazla iyilik yaparsan aklanırsın ancak.&#160;Hayır, Necdet yaşarken iyi biri değildi,&#160;ölünce de iyi bir insana dönüşmedi.&quot;</span></p>
<p><span style="font-weight:bold;">Konuşmayı ikisinin arasındaki bir tartışma olmaktan çıkarmak için yine&#160;müdahale etmek zorunda kaldım.</span></p>
<p><span style="font-weight:bold;">&quot;Necdet Denizel, Leyla Hanım'ın eski kocası olduğu için böyle konuşmuyorsunuz,&#160;değil mi?&quot; Kaş altından bakarak yineledim.&#160;&quot;Yani bir kıskançlık durumu yok ...&quot;</span></p>
<p><span style="font-weight:bold;">&quot;Yok, gerçekten yok Nevzat Bey. Leyla'yla ilişkileri yıllar önce bitmişti. Necdet'e&#160;kişisel bir hınç beslemiyorum. Ondan</span></p>
<p><span style="font-weight:bold;">hoşlanmamamın tek nedeni, bu şehri yağmalayanlardan biri olması. Üstelik bir&#160;tarihçi, bir arkeolog olarak bunu yapması&#160;affedilir gibi değil...&quot;</span></p>
<p><span style="font-weight:bold;">&quot;Yani ölümü hak ediyordu...&quot;</span></p>
<p><span style="font-weight:bold;">Hayret, Ali öfkesini yenmiş, az önce neredeyse kavga edeceği adamı konuşturmak&#160;için sözcük oyunlarına bile başlamıştı.</span></p>
<p><span style="font-weight:bold;">&quot;Kimse ölümü hak etmez Ali Komiser...&quot;</span></p>
<p><span style="font-weight:bold;">Hayır, Namık öyle kolay oltaya gelecek bir av değildi.</span></p>
<p><span style="font-weight:bold;">&quot;Evet, Necdet cezayı hak ediyordu ama ölümü değil. Üstelik bu cezayı- bizim gibi&#160;insanların değil, yasaların vermesi&#160;gerekirdi.&quot;</span></p>
<p><span style="font-weight:bold;">&quot;Yasalar yeterli değilse,&quot; dedim gözlerime soru işaretleri yerleştirerek.</span></p>
<p><span style="font-weight:bold;">&quot;Siz söylediniz, herkes bize engel oluyor diye. O zaman ne yapacaksınız?&quot;</span></p>
<p><span style="font-weight:bold;">&quot;Yapmayacaklarımızı söyleyeyim. Kimseyi öldürmeyeceğiz, kimseye şiddet&#160;uygulamayacağız. Çünkü bu kent, ne kadar&#160;muhteşem bir doğaya, ne kadar zengin bir&#160;tarihe sahip olursa olsun, insan olmadan,&#160;taş, ahşap, demir yığınından başka bir şey&#160;değildir. Şehirleri insanlar yapar, tarihi&#160;de... İnsanlar olmasaydı ne Byzantion&#160;olurdu, ne Konstantinopolis, ne de İstanbul.&#160;Biz şehri savunurken aslında insanlığı&#160;savunuyoruz. insanlığın yarattığı en güzel&#160;eserleri... Dolayısıyla hiçbir amaç, insan&#160;öldürmeyi haklı gösteremez.&quot;</span></p>
<p><span style="font-weight:bold;">Aynı laflan Leyla'dan da duymuştuk, güzel sözlerdi ama önemli olan gerçek olup&#160;olmadıklarıydı.</span></p>
<p><span style="font-weight:bold;">&quot;Necdet'le,&quot; dedim lafı yeniden kurbana getirerek. &quot;Hiç karşılaştınız mı? Yani yüz&#160;yüze geldiniz mi?&quot;</span></p>
<p><span style="font-weight:bold;">&quot;Geldim, defalarca...&quot;</span></p>
<p><span style="font-weight:bold;">&quot;Aranız nasıldı? Yani kişisel olarak...&quot;</span></p>
<p><span style="font-weight:bold;">&quot;Ondan hoşlanmadığımı bilirdi.&quot; Tatsız bir konudan bahsediyor gibiydi. &quot;O da beni&#160;sevmezdi.&quot;</span></p>
<p><span style="font-weight:bold;">&quot;O da size alçak der miydi?&quot; işte yine başlamıştı bizim bulaşık. &quot;Siz onun için&#160;rahatlıkla söylüyorsunuz da...&quot;</span></p>
<p><span style="font-weight:bold;">Sesli sesli güldü Namık.</span></p>
<p><span style="font-weight:bold;">&quot;Derdi herhalde... Ama benim için kullanacağı sıfat, sanırım, 'aptal,' olurdu.&#160;Onun gözünde bizim gibiler, kendi&#160;çıkarlarının farkında olmayan salak&#160;sürüsünden başka bir şey değildir.&quot; Bir an&#160;dalgınlaştı. &quot;Evet, bana çok kızıyordu.&#160;Leyla'dan dolayı. Galiba ona hâlâ âşıktı.&#160;Gerçi Leyla, buna katılmıyor ama bence&#160;öyleydi...&quot;</span></p>
<p><span style="font-weight:bold;">&quot;Ya Leyla Hanım? Belki o da hâlâ Necdet'e âşıktı...&quot;</span></p>
<p><span style="font-weight:bold;">Cerrahın kaşları çatılır gibi oldu.</span></p>
<p><span style="font-weight:bold;">Galiba attığı zarf, ilk kez işe yarıyordu Ali'nin.</span></p>
<p><span style="font-weight:bold;">&quot;Adamın yemek davetini bile kabul etmiş, baksanıza.&quot;</span></p>
<p><span style="font-weight:bold;">&quot;Önce bana sordu, gideyim mi diye.&quot;</span></p>
<p><span style="font-weight:bold;">Evet, sonunda cerrahı istediği kıvama getirmeyi başarmıştı galiba bizim uyanık.</span></p>
<p><span style="font-weight:bold;">Zaferinin tadını çıkarmaya hazırlanıyordu ki, &quot;Haklı olabilirsiniz tabii,&quot; diyerek&#160;hevesini kursağında koydu Namık. &quot;İnsan&#160;anlaşılması zor bir varlık.&quot;</span></p>
<p><span style="font-weight:bold;">&quot;Öyle,&quot; dedim başımda böyle bir mesele varmış gibi derinden iç geçirerek. &quot;Üstelik&#160;kadınlar daha da karmaşık. Ne&#160;düşündüklerini, ne yapacaklarını&#160;kestiremezsiniz.&quot;</span></p>
<p><span style="font-weight:bold;">&quot;Bu işin kadını erkeği yok Nevzat Bey, hepimiz insanız işte. Ama Leyla'nın böyle&#160;bir duygu taşıdığım sanmıyorum. Olsaydı bana&#160;söylerdi.&quot;</span></p>
<p><span style="font-weight:bold;">Sağ eliyle bıyıklarını çekiştiriyordu, sakin görünmek istemesine rağmen kafası&#160;karışmıştı.</span></p>
<p><span style="font-weight:bold;">&quot;Neyse,&quot; dedim onu kuşkusuyla baş başa bırakarak. &quot;Dün geceye gelelim. Ne yaptınız&#160;dün gece? Leyla Hanım sizinle birlikte&#160;olduğunu söylüyor da...&quot;</span></p>
<p><span style="font-weight:bold;">Hemen toparlandı.</span></p>
<p><span style="font-weight:bold;">&quot;Dernekteydik. Toplantımız vardı, on gibi bitti. Leyla da toplantıdaydı.&quot;</span></p>
<p><span style="font-weight:bold;">&quot;Toplantının konusu neydi?&quot;</span></p>
<p><span style="font-weight:bold;">&quot;Sultanahmet bölgesinin Müze Adası'na çevrilmesi... Kültür Bakanlığı'nın nihayet&#160;aklı başına geldi. Yıllardır önerdiğimiz&#160;projeyi sonunda gündeme aldılar. Onu&#160;konuştuk dün gece...&quot;</span></p>
<p><span style="font-weight:bold;">&quot;Yemek?&quot; diye hatırlattı Ali. &quot;Saat ona kadar bir şey yeme- diniz mi?&quot;</span></p>
<p><span style="font-weight:bold;">Yapmacık bir hayranlıkla süzdü yardımcımı.</span></p>
<p><span style="font-weight:bold;">&quot;Hiçbir ayrıntıyı kaçırmıyorsunuz Komiserim. Yedik tabii. Pizza söyledik.&#160;Leyla'nmki vejetaryendi, benimki karışık. Is&#160;terseniz fişlerini de gösterebilirim.&quot;</span></p>
<p><span style="font-weight:bold;">&quot;Gerekirse isteriz... Sonra...&quot;</span></p>
<p><span style="font-weight:bold;">&quot;Yemekten sonra mı, toplantıdan sonra mı?&quot;</span></p>
<p><span style="font-weight:bold;">Yeniden havaya girmişti, inceden inceye bizimle alay ediyordu.</span></p>
<p><span style="font-weight:bold;">&quot;Toplantıdan sonra,&quot; dedi bizim Ali, öfkesini bastırarak. &quot;Arkadaşlarınız gidip&#160;yalnız kaldıktan sonra...&quot;</span></p>
<p><span style="font-weight:bold;">&quot;Biz de çıktık dernekten. Mahalleye gelince eve girmedik, sahile indik. Güzel&#160;bir geceydi. Deniz kıyısında yürüdük.&#160;İnsanlar sokaklara dökülmüştü. Bilirsiniz,&#160;bahar başlangıcı... Eve döndüğümüzde saat on&#160;bire geliyordu. Leyla, İsveç Kültür&#160;Bakanlığı'na bir mektup yazdı, ben de kitap&#160;okudum.&quot; Neşeyle kıpırdandı. &quot;Polisiye bir&#160;kitap. Agatha Christie'nin romanlarından&#160;biri. Şark Ekspresi'nde Cinayet. Bir alçağın&#160;gizemli ölümü etrafında gelişen soruşturmayı&#160;anlatır.&quot;</span></p>
<p><span style="font-weight:bold;">Şimdi de meydan okuyordu.</span></p>
<p><span style="font-weight:bold;">&quot;Biliyorum...&quot; dedim oyununa katılarak. &quot;Güzel bir kitaptır. Üstelik roman, tarihi&#160;yarımadanın ucunda başlar. Sirkeci&#160;Garı'nda.&quot; Tepkisini ölçmek için gözlerimi&#160;yüzüne dikerek sürdürdüm sözlerimi.</span></p>
<p><span style="font-weight:bold;">&quot;Necdet'in cesedini bulduğumuz yerin birkaç yüz metre berisinde...&quot;</span></p>
<p><span style="font-weight:bold;">Ne bir tedirginlik belirdi yüzünde, ne de kuşku uyandıran bir mimik.</span></p>
<p><span style="font-weight:bold;">&quot;Sirkeci'de mi buldunuz cesedi?&quot;</span></p>
<p><span style="font-weight:bold;">&quot;Duymadınız mı?&quot; Azarlarcasına çıkıyordu Ali'nin sesi. &quot;Sirkeci'nin birkaç yüz metre&#160;berisinde,dedi Başkomiserim. Sirkeci'de&#160;değil, Sarayburnu'nda. Yani Byzantium'da.&#160;Yani senin savunduğun şehrin ilk kurulduğu&#160;yerde.&quot;</span></p>
<p><span style="font-weight:bold;">&quot;Hayır, bu kötülüğü Evgenia'ya yapamazdım.&quot;</span></p>
<p><span style="font-weight:bold;">Balat'a ulaştığımda güneş, birbirinden çirkin binaların işgal ettiği karşı tepeleri&#160;boydan boya yakarak, ağır ağır ba-&gt; tıyordu.&#160;Emektar Renault'mun burnunu semtimize&#160;çevirmeden önce bakışlarım sakince akan&#160;Haliç'e kaydı. Kıvrılarak Sütlüce'ye uzanan&#160;laciverdi sulara bakarken, efsanedeki îo'yu,&#160;şu karşıki tepelerin arasında doğurduğu&#160;Keroessa'yı, onun oğlu, bu kentin ilk kralı&#160;Byzas'ı düşündüm. Gün ışığı ağır ağır&#160;kaybolup gölgeler binaların nahoş&#160;görüntülerini örterken, İstanbul'un ilk&#160;efsanesi olan bu mitolojik hikâyeye daha çok&#160;inanmaya başlamıştım. Tuhaftır, sadece&#160;Byzas'ı değil, annesi Keroessa'yı, yan&#160;komşumuz Nadide Hanım'la oğlu Tunç kadar&#160;kendime yakın buluyor, &quot;Sade bir semtini&#160;sevmek bile bir ömre değer,&quot; diyen Yahya&#160;Kemal'i şimdi daha iyi anlıyordum. Ve bütün&#160;çirkinliğine, kalabalığına, kirliliğine&#160;rağmen, tıpkı bu büyük şair gibi İstanbul'da&#160;doğduğum, İstanbul'da yaşadığım için ne&#160;kadar şanslı olduğumu düşünüyor, yüreğimin&#160;derinliklerinden gurura benzeyen bir&#160;duygunun yükseldiğini hissediyordum.</span></p>
<p><span style="font-weight:bold;">Balat'm dar sokaklarına girince, eve gitmeden önce Tekir- dağlı Arif Usta'nın&#160;esnaf lokantasına uğradım, anahtarlarım&#160;ondaydı. Aslında bu gece Evgenia'ya&#160;çekeceğim ziyafetin gizli kahramanı oydu.&#160;Evgenia'ya, şöyle meze hazırlarım, böyle&#160;sofra kurarım diye atıp tutmama karşın, işin&#160;gerçeği, yemek yapmak konusunda tam bir&#160;beceriksizdim. O yüzden, bu geceki davette&#160;Arif Usta yardım ediyordu bana. Lokantanın&#160;kapısından adım atar atmaz her zamanki gibi&#160;ciddi bir yüzle karşıladı beni.</span></p>
<p><span style="font-weight:bold;">&quot;Buyurun Başkomiserim, iyi akşamlar.&quot;</span></p>
<p><span style="font-weight:bold;">Bakmayın böyle ciddi durduğuna, aslında cana yakın biridir, ama nedendir bilinmez,&#160;çatık kaşlarının açılması, dilinin çözülmesi&#160;için iki tek atması gerekir, sonra dünyanın&#160;en güler yüzlü, en hoşsohbet insanı olur.</span></p>
<p><span style="font-weight:bold;">&quot;iyi akşamlar Arif Usta,&quot; dedim gülümseyerek. &quot;Nasıl, her şey hazır mı?&quot;</span></p>
<p><span style="font-weight:bold;">Ağzına henüz rakının damlasını sürmemesine rağmen -iş saatlerinde asla&#160;içmez- hayret, o da bana gülümsedi. *</span></p>
<p><span style="font-weight:bold;">&quot;Tamamdır Başkomiserim. Yarım saat olmadı sizden çıkalı. İnşallah sizi</span></p>
<p><span style="font-weight:bold;">utandırmayacağız. Misafiriniz kim bilmiyorum ama hayatında görmediği ziyafeti görecek bu&#160;akşam. &quot;</span></p>
<p><span style="font-weight:bold;">&quot;Ondan eminim, çok sağ ol Arif Usta.&quot;</span></p>
<p><span style="font-weight:bold;">&quot;Ne demek Başkomiserim, sizin bize onca iyiliğiniz var. Masayı da kurdum; mezeler,&#160;salatalar tabaklarında, karafaki de rakı&#160;dolu ağzına kadar. Sadece lagos fırına&#160;atılacak. Konuştuğumuz gibi buğulamasını</span></p>
<p><span style="font-weight:bold;">yiyeceksiniz. Tepside kendi suyunda pişecek ağır ağır. Aman yarım saaten fazla kalmasın&#160;ateşte, mundar olur mübarek.&quot;</span></p>
<p><span style="font-weight:bold;">&quot;Borcum,&quot; dedim elimi cebime atarak. &quot;Ne ödeyeceğiz Arif Usta?&quot;</span></p>
<p><span style="font-weight:bold;">&quot;Benden olsun...&quot;</span></p>
<p><span style="font-weight:bold;">&quot;Olmaz. Daha önce bu meseleyi konuştuk.&quot; Uzanıp dostça omzuna dokundum. &quot;Zaten bana&#160;büyük bir iyilik yapıyorsun. Zahmetinin&#160;karşılığını almazsan, rahat edemem.&quot;</span></p>
<p><span style="font-weight:bold;">Huyumu bildiğinden daha fazla diretmedi.</span></p>
<p><span style="font-weight:bold;">&quot;Nasıl isterseniz Başkomiserim. Alırız parasını ama şimdi bilmiyorum ne&#160;harcadığımı. Yarın çıkarırım, ödeşiriz nasıl&#160;olsa.&quot;</span></p>
<p><span style="font-weight:bold;">&quot;Bak, atlatmaya filan çalışıyorsan...&quot;</span></p>
<p><span style="font-weight:bold;">&quot;Yok Başkomiserim,&quot; dedi kasasının çekmecesinden çıkardığı evimin anahtarlarını&#160;uzatırken. &quot;Aklımı peynir ekmekle mi yedim&#160;ki sizi atlatmaya çalışayım.&quot; Bir küçük&#160;rakıyı devirdikten sonraki gibi tatlılaştı&#160;yüzü. &quot;Yarın alırım, valla...&quot;</span></p>
<p><span style="font-weight:bold;">Balat'taki bu esnaf lokantasını açmadan önce Kumkapı'da salaş bir meyhane&#160;çalıştırıyormuş Arif Usta. Meyhane küçükmüş, salaşmış ama mezelerine diyecek yokmuş.&#160;Çünkü önce Moda'daki Koço'nun Yeri'nde işin&#160;sırrını öğrenmeye başla- jjnş, ardından&#160;Beyoğlu'ndaki İmroz'un mutfağında talim&#160;terbiyesini almış, sonra da Kumkapı'da Kör&#160;Agop'un yanında <sup>A</sup>ilgisini görgüsünü&#160;artırarak aranılan bir usta olmuş. Ama o&#160;artık başkalarının yanında çalışmaktansa&#160;kendi mekânını açmak istemiş. Kumkapı tren&#160;istasyonunun çıkışında, büyük restoranların&#160;tenezzül etmediği küçük bir dükkânı&#160;kiralayarak meyhaneye çevirmiş. Üç yıl kadar&#160;sürdürmüş işini. Mezeleri, yemekleri kendi&#160;eliyle hazırlıyormuş, özene bezene. Ve bunun&#160;karşılığını almakta da gecikmemiş, giderek&#160;müşteri sayısl artmış, hafta arasında bile&#160;meyhanede boş masa kalmamaya başlamış. Ama&#160;bir gün rakıyı ağzıyla değil de başka bir&#160;yeriyle içen, üç yeniyetme meyhanede&#160;huzursuzluk çıkarmaya kalkışmışlar.&#160;Garsonlar, Ariften tembihli oldukları için,&#160;müşteri her zaman haklıdır kuralından&#160;hareketle seslerini çıkarmamışlar. Fakat&#160;kendilerine ses çıkarılmadığını gören üç&#160;zibidi iyice zıvanadan çıkmaya başlamış.</span></p>
<p><span style="font-weight:bold;">Arif Usta olayı yatıştırmak için gençlerin masasına kadar gelmiş. Sakin olmaları için&#160;rica etmiş, belki yatıştırırım umuduyla rakı&#160;bile ısmarlamış. Dinleyen kim, gençlerden&#160;biri, gözlerinin önünde yan masadaki Alman&#160;hanıma elle sarkıntılık etmeye kalkınca&#160;artık bu kadarına dayanamayan Arif Usta,&#160;sağlam bir Osmanlı tokadıyla genci&#160;meyhanenin orta yerine yıkıvermiş. Ama öteki&#160;iki it durur mu, anında çullanmışlar üzerine&#160;bizimkinin. Bir ara iki çapulcunun arasından&#160;sıyrılan Arif Usta, masadaki bıçaklardan&#160;birini kaptığı gibi süslemeye başlamış üç&#160;serseriyi. Eğer garsonlar yetişmeseymiş,&#160;onları öldürebilirmiş. Sonuç, iki serseri&#160;kıçından, biri de elinden yaralanmış.&#160;Mahkemeye gitmişler, hâkim anlayışlı bir&#160;adammış, olayı dinleyince iki ay ceza&#160;vermiş. Ceza azmış ama Arif Usta hapiste&#160;düşünmüş taşınmış, meyhanecilikten&#160;vazgeçmeye karar vermiş. Bu kararı nasıl&#160;verdiğini, bir akşam mahalleden Berber&#160;Ayhan, Muhtar Muhsin ve ben Agora&#160;meyhanesinde -o zamanlar henüz bu namlı&#160;meyhane kapanmamıştı- içerken anlattı Arif&#160;Usta. &quot;Ya o gençlerden birini öldürseydim?&quot;&#160;dedi sanki onlardan birinin canını almış&#160;gibi üzüntüyle. &quot;Yazık değil mi onlara,&#160;anaları var, babaları var. Ya onlar beni&#160;öldürselerdi? Yazık değil mi bana, iki&#160;çocuğum var, daha ilkokula gidiyor biri.</span></p>
<p><span style="font-weight:bold;">Yok, baktım olmayacak, Allah belasını versin, dedim, ben bir daha bu işi yapmam.&#160;Deyiş o deyiş Başkomiserim, bıraktım işte.&quot;&#160;Şimdi bizim Balat'ta bu küçük esnaf&#160;lokantasını çalıştırıyor.</span></p>
<p><span style="font-weight:bold;">Öyle ahım şahım bir para kazanmıyor, onun deyimiyle, &quot;Medarı Maişet Motoru&quot;nu&#160;yürütüyor işte. Mutlu mu bilmiyorum ama en&#160;azından huzuru var.</span></p>
<p><span style="font-weight:bold;">Arif Usta'yı huzuruyla lokantasında bırakarak çıktım. Arabamın kapısını&#160;açıyordum ki, elinde bir francala ile&#160;ardımdan yetişti.</span></p>
<p><span style="font-weight:bold;">&quot;Bi dakka Başkomiserim, bi dakka. Ekmeği unutmuşuz. Kusura bakma, telaştan...&quot;</span></p>
<p><span style="font-weight:bold;">Ekmeği alıp arabayı çalıştırdım, birkaç dakika sonra zamana inatla direnen, cumbalı&#160;fakirhanemin önündeydim. Bahtiyar yine bizim&#160;kapıyı mesken tutmuştu. Tüylü, iri gövdesini&#160;yaymış, günün büyük bölümünde yaptığı gibi&#160;yine tatlı tatlı kestiriyordu paspasın&#160;üzerinde. Beni görünce, sen de nereden&#160;çıktın şimdi dercesine tembel tembel&#160;esneyerek yattığı yerden kalktı. Arabanın&#160;kapısını kapatırken yanıma yaklaştı, kocaman&#160;burnunu uzatarak elimdeki ekmeği kok- ladı.&#160;Zavallıcığın karnı aç olmalıydı. Keşke&#160;Ariften Bahtiyar için de birkaç parça kemik&#160;alsaydım. Belki yer umuduyla ekmekten iri&#160;bir parça koparıp uzattım. Hayret, havada&#160;kaptı. Sokak köpeği olmasına rağmen,&#160;mahallelinin aşırı ilgisinden şımarıp&#160;sosyete finoları gibi her yemeği beğenmeyen&#160;Bahtiyar, anında yalayıp yuttu ekmek&#160;parçasını. Allahtan Evgenia da, ben de fazla&#160;ekmek yemezdik. Yani Arif Usta'nın verdiği&#160;ekmeğin yarısını sokağımızın bu ekâbir&#160;köpeğiyle paylaşmakta hiçbir sakınca yoktu.&#160;Bahtiyar yana çekilmiş güzelce karnını&#160;doyururken ben de kapıyı açıp içeri girdim.</span></p>
<p><span style="font-weight:bold;">Yıllardır bu evde duymadığım, çok eski, bildik bir koku çarptı burnuma: Yemek&#160;kokusu. Kapıyı kapatıp öylece kaldım sofada.&#160;Bu evin kapısını açıp içeri girdiğimde, bu&#160;yemek kokusunu duyduğumda aşina olduğum bir&#160;ses gelirdi içeriden.</span></p>
<p><span style="font-weight:bold;">&quot;Nevzat sen misin?&quot;</span></p>
<p><span style="font-weight:bold;">Sevgi dolu bir ses, evinin direği olarak gördüğü kocasının dönüşünü bekleyen bir&#160;kadının şefkat yüklü sesi. Karımın hiçbir&#160;zaman unutamayacağım sesi. Artık hiçbir&#160;zaman duyamayacağım bir ses. Ardından şu&#160;köşedeki küçük odadan, beni kucaklamak için&#160;sevinçle fırlayan, iri gözlü, zayıf bir kız&#160;çocuğu. Benim kızım, Aysun...</span></p>
<p><span style="font-weight:bold;">Boğazıma bir yumruk düğümlendi. Yıllardır bir türlü yakamı bırakmayan o yoğun keder&#160;usulca kıpırdandı içimde. Sol tarafımda, tam&#160;kalbimin üzerinde derin bir sızı hissettim.&#160;Başım döndü, düşecek gibi oldum. Sırtımı az&#160;önce kapattığım kapıya dayadım. Birden&#160;duvardaki resimlerin, sofadaki küf yeşili&#160;koltukların, babamın kendi eliyle yaptığı&#160;ahşap masanın, yerdeki eski halının&#160;renklerinin birbirine karıştığını,&#160;görüntülerinin bozulduğunu fark ettim. Ne&#160;oluyordu bana? Ağlıyordum, farkına bile&#160;varmadan, kendiliğinden sessizce dökülüyordu&#160;gözyaşlarını. Artık kabuk bağladığını&#160;düşündüğüm bir yara açılmış, için için&#160;kanıyordu. Evet, onları unuta- mamıştım,&#160;hiçbir zaman da unutamayacaktım. Onlar&#160;sadece karımla kızım değildi. Onlar benim&#160;için konulmuş bir bombayla öldürülen iki&#160;masumdu. Eğer biri ölecekse o ben&#160;olmalıydım. Fakat adına kader, raslantı ya&#160;da ne dersek diyelim, o belirlenemez,&#160;önceden kestirilemez, denetlenemez olaylar&#160;zinciri, isteğimize göre sıralanmıyordu&#160;işte... Kendimi böyle koyuvermemeliydim.</span></p>
<p><span style="font-weight:bold;">Bunu Evgenia'ya yapamazdım. Hayır, bunu kendime de yapamazdım, yapmamalıydım. Zaten&#160;Güzide de, Aysun da istemezdi bunu. İstemez&#160;miydi gerçekten? Bilmiyorum... Ama kendime&#160;bu kadar işkence etmemin bir anlamı yoktu.&#160;Gelin görün ki, içimi kaplayan bu&#160;karamsarlığa, bu insafsız vicdan azabına&#160;engel olamıyordum işte. Demek ki Evgenia&#160;beni benden daha iyi tanıyordu. Eve gelmek&#160;konusunda bu kadar kararsız olmasının,&#160;tekrar tekrar sormasının nedeni buydu.</span></p>
<p><span style="font-weight:bold;">Toparlanmalıydım, hem de derhal. Bir saat içinde Evgenia kapıda olurdu. Belimdeki&#160;silahı, elimdeki ekmeği girişteki küçük&#160;masanın üzerine bırakıp aceleyle alt kattaki&#160;banyoya girdim. Güya elimi yüzümü yıkayacak,&#160;kendime gelecektim. Güya kararlıydım,&#160;yıllardır yakamı bırakmayan bu acıdan&#160;kurtulacak, güya bu müzmin ıstıraptan artık&#160;sıyrılacaktım. Ama banyoya girip sırı&#160;dökülmeye başlayan aynanın lekeli yüzeyinde&#160;kendimi görünce, bütün kararlılığım, bütün&#160;direncim kayboldu. Gözleri çukura kaçmış,&#160;omuzları çökmüş, ezik bir adam bakıyordu&#160;aynadan bana. Birkaç saat önce Leyla Hanım'a&#160;sorular soran, Cerrah Namık'ı sıkıştıran,&#160;emniyette astlarına emirler yağdıran,&#160;kendinden emin, her zaman ölçülü, hiçbir&#160;zaman kendini kaybetmeyen polis gitmiş,&#160;geçmişini bir türlü unutamayan, müzmin bir&#160;kederi mutluluğuna vurulmuş bir zincir gibi&#160;her zaman yüreğinde taşıyan bir adam&#160;gelmişti yerine. O kadar zavallı, o kadar&#160;acınacak bir hali vardı ki aynadaki adamın,&#160;gözlerim yeniden doldu.</span></p>
<p><span style="font-weight:bold;">Yıllardır peşimi bırakmayan bu kadim matem, dizginlerinden tümüyle boşanmış, sadece&#160;yüreğimi değil, bütün aklımı, bütün bedenimi&#160;ele geçirmeye çalışıyordu. Kendimi&#160;bırakırsam dağılacaktım, kendimi bırakırsam&#160;hem Evgenia'ya, hem de kendime en büyük&#160;kötülüğü yapacaktım. Musluğu açtım, elimi&#160;suyun altına soktum. Soğuktu. Soğuk suyu&#160;avuçladım, yüzüme çarptım. Sert bir rüzgâr&#160;gibi kapladı soğuk su alev alev yanan&#160;alnımı. Hoşuma gitti, rahatlar gibi oldum.&#160;Tekrar, tekrar çarptım suyu yüzüme. Yetmedi,&#160;başımı musluğun altına soktum. Hiç&#160;kıpırdamadan öylece durdum; hücrelerime,&#160;tenime, ruhuma sinen bu bitmek bilmez acıyı&#160;üzerimden silmesi, yüreğimi parçalara bölen&#160;bu kadim yası sürükleyip götürmesi için&#160;öylece kaldım suyun altında.</span></p>
<p><span style="font-weight:bold;">&quot;Bir ateşim yanarım, külüm yok, dumanım yok. &quot;</span></p>
<p><span style="font-weight:bold;">Su hiçbir şeyi sürükleyip götürmedi, kendimi hâlâ berbat hissediyordum. Evgenia&#160;beni görse anında anlardı neler olup&#160;bittiğini. Yukarı çıktım, kurulandım,&#160;giysilerimi değiştirdim. Buzdolabındaki&#160;yedek rakı şişesini çıkardım, bir tek&#160;doldurdum, ayaküzeri kallavi bir yudum&#160;aldım. Damarlarıma doğru bir sıcaklık usulca&#160;yayılmaya başladı. Şimdi daha iyiydim.&#160;Ayaklarımı sürükleyerek salona geçtim.&#160;Dışarıda akşam olmuştu, sokak lambasından&#160;yansıyan ışık, gölgeli, hoş bir aydınlık&#160;oluşturuyordu salonun zeminindeki eski&#160;halıda; lambaları yakmadım. Geniş salonun&#160;öteki ucunda, üzerinde Arif Usta'nın büyük&#160;bir maharetle hazırladığı mezelerin&#160;bulunduğu masaya bile bakmadan pencerenin&#160;yanındaki koltuğa çöktüm. Alacakaranlığın&#160;içinde ağır ağır rakımı yudum- ladım.</span></p>
<p><span style="font-weight:bold;">Evet, rakı iyi geliyordu, her yudumda biraz daha rahatlıyor, kendimi biraz daha&#160;iyi hissediyordum. Perdeleri açık</span></p>
<p><span style="font-weight:bold;">penceremden komşularımın sıvası dökülmüş duvarları, kırmızı kiremitli çatıları,&#160;rengini yitirmiş bacaları görünüyordu. Çoğu&#160;zaman bu çirkin görüntüye bakmak istemezdim.&#160;Tuhaftır, şimdi, lacivertten siyaha dönüşen&#160;gökyüzünün altında, görkemden, gösterişten&#160;uzak bu yapılara bakmak, onların içinde&#160;yaşayan komşularımı, başlarına gelen her&#160;türlü derdi, belayı büyük bir tevekkülle&#160;karşılayan bu mütevazı insanları düşünmek&#160;beni rahatlatıyor, hayatın o kadar da&#160;ciddiye alınacak bir şey olmadığını&#160;hatırlatıyordu. Kadehimdeki içkiyi&#160;bitirinceye kadar koltuğumda oturup,&#160;gökyüzüne tümüyle hâkim olmaya çalışan&#160;karanlığı izledim. Ta ki babadan kalma&#160;antika duvar saatinin gongu Evgenia'nm&#160;gelmek üzere olduğunu haber verinceye kadar.&#160;Artık kendimi toparlamalıydım, bunu&#160;yapamayacaksam bile en azından toparlanmış&#160;gibi görünmeliydim. İlk iş olarak perdeleri&#160;çektim. Her ne kadar bana iyi gelse de&#160;Evgenia'nm pek de güzel olmayan bu manzarayı&#160;görmesini istemiyordum. Işığı yakarak masaya&#160;yöneldim. Ve işte o zaman fark ettim Arif&#160;Usta'mn marifetlerini. Masayı öyle bir&#160;donatmıştı ki, hani bir kuş sütü eksik&#160;derler ya, tam öyle. Ne yalan söyleyeyim,&#160;eve gelmeden öffce Arif Usta, &quot;Misafiriniz&#160;kim bilmiyorum ama hayatında görmediği&#160;ziyafeti görecek bu akşam,&quot; dediğinde&#160;abarttığını düşünmüştüm, şimdi bu kusursuz&#160;sofrayla karşılaşınca adama haksızlık&#160;ettiğimi anlıyordum. Tabaklardan çatallara,&#160;karafakideki rakıdan bardakların altındaki&#160;peçetelere kadar her ayrıntıyı düşünmüştü.&#160;Bana sadece hazırladığı tepsiyi firma&#160;vermek, tembihlediği gibi lagosu yarım&#160;saatten fazla pişirmemek kalıyordu. Arif&#160;Usta'ya güzel bir hediye almak farz oldu&#160;diye düşünürken çaldı kapı. Paniğe, heyecana&#160;benzer bir duygu kıpırdandı içimde, hayır,&#160;artık geri dönüş yoktu. Derin bir nefes&#160;alıp, &quot;Geliyorum,&quot; diye seslenerek&#160;merdivenlere yöneldim. Kapıyı açtığımda, bej&#160;bir döpiyes, beyaz bir bluzun içinde, yeşil&#160;gözlerinde belli belirsiz bir endişe,&#160;dudaklarında kararsız bir gülümseme ve&#160;kucağında kocaman bir papatya demetiyle&#160;Evgenia duruyordu eşiğimde. Sanki az önce&#160;yaşadıklarım hiç olmamış gibi abartılı bir&#160;gülümsemeyle karşıladım onu.</span></p>
<p><span style="font-weight:bold;">&quot;Merhaba Evgenia... Hoş geldin. İçeri girsene.&quot;</span></p>
<p><span style="font-weight:bold;">Gözlerindeki endişe kayboldu.</span></p>
<p><span style="font-weight:bold;">&quot;Hoş bulduk.&quot; Sesi nerdeyse sevinçliydi ama içeri girmedi. Bize bakan Bahtiyar'ı&#160;gösterdi. &quot;Nevzat, ne şeker şey bu! Senin&#160;mi?&quot;</span></p>
<p><span style="font-weight:bold;">Hayır, Evgenia numara yapmıyordu. O her zaman benden daha dürüst, daha açık bir&#160;insan olmuştu.</span></p>
<p><span style="font-weight:bold;">&quot;Bahtiyar'dan mı söz ediyorsun?&quot;</span></p>
<p><span style="font-weight:bold;">&quot;Bahtiyar mı? Adı da güzelmiş.&quot;</span></p>
<p><span style="font-weight:bold;">&quot;Benim sayılır,&quot; dedim karşılama töreninin böyle doğal bir konuşmaya&#160;dönüşmesine neden olduğu için Bahtiyar'a&#160;binlerce kez teşekkür ederek.&#160;mahalleli sahip çıkar ona.&quot;</span></p><div>
<p><span style="font-weight:bold;">&quot;Ama bütün</span></p></div>
<p><span style="font-weight:bold;">Evgenia'nın dudaklarını kucağındaki papatyalar kadar masum bir gülümseme&#160;süsledi.</span></p>
<p><span style="font-weight:bold;">&quot;Nasıl da sevgiyle bakıyor insana.&quot;</span></p>
<p><span style="font-weight:bold;">Döndü, artık içeri girecek sandım, yapmadı, sokak lambasının aydınlattığı caddeye bir&#160;bakış attı. &quot;Şirin bir mahallen varmış&#160;Nevzat,&quot; diye mırıldandı içten bir tavırla.&#160;&quot;İstanbul'da artık böyle semtler kalmadı.&quot;</span></p>
<p><span style="font-weight:bold;">&quot;Güzeldir, insanları da çok iyidir. Komşular günün hangi saati olursa olsun hiç&#160;çekinmeden hâlâ birbirlerinin kapısını&#160;çalabilirler. Hâlâ birbirlerinden tuz, kahve&#160;isteyebilirler.&quot;</span></p>
<p><span style="font-weight:bold;">Evimin ahşap kapısından içeri girerken, &quot;Kurtuluş da böyleydi,&quot; diye yanıtladı.&#160;&quot;Fazla değil, on sene önce bizim Kurtuluş da&#160;böyleydi. Şimdi bırak mahallede yaşayanları,&#160;aynı apartmanda oturanlar bile birbirlerini&#160;tanımıyor.&quot;</span></p>
<p><span style="font-weight:bold;">Sofaya girince, eve ilk geldiğimde o derin acının beni yakaladığı aynı yerde&#160;durdu. Ciddileşmiş gibiydi, duygusal bir&#160;ifade belirmişti yüzünde.</span></p>
<p><span style="font-weight:bold;">&quot;Büyükbabamın Heybeli'de bir evi vardı, orayı hatırladım.&quot; Sanki aşina olduğu bir&#160;yerdeymiş gibi küf yeşili koltuklara,&#160;yerdeki kırmızısı bol Kürt halısına,&#160;duvardaki eski resimlere baktı bir süre.&#160;&quot;Aynı burası gibiydi. İki katlı, kâgir bir&#160;bina. Yazları hep oraya giderdik.&quot; Gözleri</span></p>
<p><span style="font-weight:bold;">ışıl ışıl bana döndü. &quot;Evin güzelmiş Nevzat. Tam sana yakışan bir yer.&quot;</span></p>
<p><span style="font-weight:bold;">Aslında sen geldin, şimdi daha güzel oldu, demem gerekiyordu, söyleyemedim,&#160;&quot;Teşekkür ederim,&quot; demekle yetindim.</span></p>
<p><span style="font-weight:bold;">Yumuşacık koluma dokundu.</span></p>
<p><span style="font-weight:bold;">&quot;Asıl ben teşekkür ederim çağırdığın için...&quot;</span></p>
<p><span style="font-weight:bold;">&quot;Hadi, gel yukarı çıkalım. Şu sofrayı bir gör, bakalım beğenecek misin mezeleri?&quot;</span></p>
<p><span style="font-weight:bold;">&quot;Bakalım,&quot; dedi o tatlı gülümsemesini yeniden dudaklarına yerleştirirken. &quot;Buradan&#160;mı çıkıyoruz?&quot;</span></p>
<p><span style="font-weight:bold;">&quot;Evet, böyle buyurun, masamız yukarıda sizi bekliyor.&quot;</span></p>
<p><span style="font-weight:bold;">Daha ilk adımda basamaklar gıcırdamaya başladı, Evgenia çekinir gibi oldu.</span></p>
<p><span style="font-weight:bold;">&quot;Korkma,&quot; dedim esprili adam rolüne kendimi iyice kaptırarak. &quot;Basamaklar sana,&#160;hoş geldin, diyor.&quot;</span></p>
<p><span style="font-weight:bold;">O her zamanki uyumlu haliyle hemen girdi havaya.</span></p>
<p><span style="font-weight:bold;">&quot;Öyle mi? Hoş bulduk. Demek bu evde eşyalar da konuşuyor?&quot;</span></p>
<p><span style="font-weight:bold;">Başlattığım espriyi sürdürüyordu ama bilmiyordu ki bu evde eşyalar gerçekten de&#160;konuşurdu. Karımla kızımın ölümünden sonra&#160;ben ilk olarak bu evdeki eşyalara dökmüştüm&#160;içimi. Derdimi, acımı, öfkemi ilk kez&#160;onlarla paylaşmıştım. Bir tek onlar&#160;dinlemişti beni hiç ses çıkarmadan, bir tek&#160;onlar ortak olmuştu çaresizliğime. O ağır,&#160;karanlık günler boyunca bu basamakların,&#160;ahşap pencerelerin, nakışlı perdelerin,&#160;aynalı konsolun, duvardaki antika saatin,&#160;koltukların, yerdeki halıların, küçük&#160;kitaplığın, saksıdaki çiçeklerin, yani bu&#160;evi* ev yapan ne varsa hepsinin benimle&#160;birlikte kahrolduğunu, benimle aynı öfkeyi&#160;duyduğunu, benimle birlikte ağladığını&#160;hissetmiştim. Ve o büyük acıya, o ağır&#160;suçluluk duygusuna dayanabiİdimse biraz da&#160;bu eşyaların, bu evin sayesindedir. Ama&#160;elbette bunları söyleyemezdim Evgenia'ya.</span></p>
<p><span style="font-weight:bold;">&quot;Evet,&quot; diye konuyu geçiştirmeye çalıştım. &quot;Mesela bu merdiven, bakma sana&#160;hoş geldin dediğine, aslında biraz&#160;mızmızdır. Basamaklarına ayağım koyar koymaz&#160;başlar şikâyete.&quot; Elimle yukarıdaki avizeyi&#160;gösterdim. &quot;Ama bu yeşil etekli, ışık hanım&#160;hiç naz etmez. Düğmesine dokunur dokunmaz&#160;gülümser insana.&quot;</span></p>
<p><span style="font-weight:bold;">&quot;Ya bu resim?&quot;</span></p>
<p><span style="font-weight:bold;">Yan duvardaki resmi gösteriyordu. Kızımın ortaokullar arasında düzenlenen yarışmada&#160;ikincilik kazandığı, Haliç'teki Kayıklar&#160;adlı suluboya tablosunu... Hemen yanıt&#160;veremedim.</span></p>
<p><span style="font-weight:bold;">&quot;O resim...&quot; diye toparlamaya çalıştım.</span></p>
<p><span style="font-weight:bold;">&quot;O resim, dünyanın sadece bu evden ibaret olmadığını söyler.&quot; Daha ağzımdan sözcükler&#160;dökülürken vicdan azabına benzer bir duygu&#160;kemirmeye başlamıştı yüreğimi. &quot;Ama aynı&#160;zamanda bu evin de dünyanın bir parçası&#160;olduğunu unutmamamı hatırlatır.&quot;</span></p>
<p><span style="font-weight:bold;">Sesimin titreyişinden bir şeylerin ters gittiğini sezinleyen Evgenia şöyle bir süzdü&#160;beni. Gülümsemesi ağır ağır söndü, yüzü&#160;gölgelendi. Ama hâlâ gözleri üzerimdeydi.&#160;Şimdi bu resmi kim yaptı diye soracak&#160;sandım. Sormadı, her zaman sorunların&#160;üzerine giden Evgenia, bu kez tıpkı benim&#160;gibi duygularını gizlemeyi seçti.</span></p>
<p><span style="font-weight:bold;">&quot;Felsefeye meraklı bir resimmiş,&quot; dedi bakışlarını kaçırarak. &quot;Hep böyle bilgece&#160;sözler mi söyler?&quot;</span></p>
<p><span style="font-weight:bold;">Onun da sesi benimki gibi titremeye başlamıştı ama fark etmemiş gibi davrandım.</span></p>
<p><span style="font-weight:bold;">&quot;Evet, evin filozofu da bu resimdir.</span></p>
<p><span style="font-weight:bold;">Öteki eşyalar da arada bir felsefe yaparlar ama bilgelikte hiçbiri eline su dökemez&#160;bunun.&quot;</span></p>
<p><span style="font-weight:bold;">Konuşmamızın arkası gelmedi. Kendimi ne kadar zorlar- sam zorlayayım, söyleyecek&#160;uygun sözcüğfü bulamıyordum. Evgenia'nın da&#160;benden farkı yoktu. Güya gülümseyerek etrafa&#160;bakmıyordu, oysa iyi biliyordum ki içinde&#160;fırtınalar ko- puyordu. Merdivenin son&#160;basamağına çıkıncaya kadar sürdü bu halimiz.</span></p>
<p><span style="font-weight:bold;">Tıpkı alt kattaki gibi aynı zamanda salon olarak kullandığım geniş sofaya çıkınca,&#160;&quot;Hayret,&quot; diyerek o gerilimli suskunluğa son&#160;verdi. &quot;Burası da aynı büyükbabamın adadaki&#160;evi gibi.&quot; Yeteneksiz bir tiyatro&#160;oyuncusunun yapay heyecanıyla bana döndü.&#160;&quot;İkisini de aynı adam yapmış olmasın?&quot;</span></p>
<p><span style="font-weight:bold;">&quot;Olabilir,&quot; diye söylendim sanki bu evi ilk kez görüyormuşçasına aptal aptal etrafa&#160;bakınarak. &quot;Olabilir, neden olmasın?&quot;&#160;Hatırlamaya çalışır gibi bir süre merdivenin&#160;başında durdum. &quot;Bu bina yetmiş yıllık filan&#160;olmalı.&quot;</span></p>
<p><span style="font-weight:bold;">&quot;Adadaki ev de öyleydi,&quot; diyerek belki saçma ama ikimize de iyi gelen bu anlamsız&#160;konuşmayı sürdürdü. &quot;Altmış ya da yetmiş&#160;yıllık. Burayı kimin yaptığını biliyor&#160;musun?&quot;</span></p>
<p><span style="font-weight:bold;">Soruyu önemsemiş gibi üzgün bir tavırla yanıtladım.</span></p>
<p><span style="font-weight:bold;">&quot;Ne yazık ki bilmiyorum. Rahmetli babam bilirdi, keşke sormuş olsaydım. Sen adadaki&#160;evi yapan kişiyi biliyor musun?&quot;</span></p>
<p><span style="font-weight:bold;">Dünyanın en önemli sorusunu yamtlıyormuş gibi büyük bir ciddiyetle, &quot;Adını&#160;bilmiyorum,&quot; dedi Evgenia altdudağı- nı&#160;sarkıtarak. &quot;Ama büyükbabamın arkadaşıymış.&#160;Esmer, iri yapılı bir Ermeniymiş. Büyük&#160;babam çok inatçı olduğunu söylerdi. Sıkı da&#160;pazarlıkçıymış. Arkadaşı olmasına rağmen&#160;söylediği fiyattan kuruş aşağı inmemiş.&quot;</span></p>
<p><span style="font-weight:bold;">Usulca başımı salladım.</span></p>
<p><span style="font-weight:bold;">&quot;Kim bilir, belki de aynı adamdır.&quot;</span></p>
<p><span style="font-weight:bold;">&quot;Kim bilir,&quot; diyerek pencereye yöneldi. Papatyalar hâlâ kucağındaydı, almak için&#160;uzanacağım sırada sordu. &quot;Manzara nasıl?&quot;</span></p>
<p><span style="font-weight:bold;">Aslında dışarıyı görmesini hiç istemediğim halde, şimdi Evgenia'nın perdeyi&#160;açıyor olmasından büyük bir memnunluk&#160;duyuyordum. Bu gece karımla kızım dışında&#160;hangi konu olursa olsun seve seve konuşmaya&#160;hazırdım. Ne pahasına olursa olsun, bu gece,&#160;bu yaşlı evin vakitsiz ölülerinin anılarına&#160;dönmek istemiyordum. Dönersem, bu duyguyla&#160;baş edememekten, kendimi kaybetmekten&#160;korkuyordum. Evgenia da bunu anlamıştı ve&#160;bana yardım etmeye çalışıyordu. Belki bana</span></p>
<p><span style="font-weight:bold;">değil de kendine... Sanırım daha kapının zilini çalarken bu eve gelmekle büyük bir&#160;hata yaptığını fark etmiş, ancak geriye&#160;dönememişti. Ve bana beslediği sevgiden, hiç&#160;tarzı olmadığı halde, tıpkı benim gibi o da&#160;duygularını gizlemeyi seçmişti. Ama&#160;duvarlarına, eşyalarına vakitsiz iki ölüaün&#160;anıları sinmiş bir evde, bir zamanlar o iki&#160;ölünün en yakım olan bu adamın yanında&#160;duygularını ne kadar gizleyebilirdi? Ama&#160;inatçıydı Evgenia.</span></p>
<p><span style="font-weight:bold;">&quot;Deniz görmüyormuş,&quot; diye söylenerek bu kör oyununu sürdürdü. &quot;Adadaki evin salonu&#160;olduğu gibi iskeleye bakardı. Denizi&#160;ayaklarının dibinde hissederdin. Gündüzleri&#160;güneşten, geceleri ay ışığından gözlerin&#160;kamaşırdı... Olsun, bu görüntünün de kendine&#160;göre bir güzelliği var. Niye bilmem, bu&#160;bakımsız duvarlar, çatılar, bacalar, akşamın&#160;şu vaktinde yine de hoş göründü gözüme.&quot;</span></p>
<p><span style="font-weight:bold;">&quot;inanmayacaksın ama sen gelmeden önce ben de aynı şeyi düşünüyordum. Bu beton, kiremit&#160;karmaşası tuhaf biçimde güzel gelmişti bana&#160;da. &quot;</span></p>
<p><span style="font-weight:bold;">Perdeyi kapatıp bana döndü.</span></p>
<p><span style="font-weight:bold;">&quot;Belki de,&quot; dedi yapaylıktan sıyrılmış buruk bir gülümsemeyle. &quot;Önemli olan&#160;baktığın şey değil, baktığın şeyin sende&#160;neler uyandırdığı.&quot; Bir anda öyle bir&#160;yakınlık oluştu ki aramızda, yanıma&#160;yaklaşacak, bana sarılacak sandım. Yapmadı,&#160;sadece kucağındaki papatyaları uzattı.</span></p>
<p><span style="font-weight:bold;">&quot;Bu çiçekleri nereye koyacağız?</span></p>
<p><span style="font-weight:bold;">&quot;Mutfakta bir vazo olacaktı,&quot; diyerek aldım papatyaları. &quot;Yerleştirip geliyorum.&quot;</span></p>
<p><span style="font-weight:bold;">Mutfağa giderken arkamdan seslendi.</span></p>
<p><span style="font-weight:bold;">&quot;Yapabileceğim bir şey varsa...&quot;</span></p>
<p><span style="font-weight:bold;">&quot;Yokyok, hepsi hazır... Sen masaya geç...&quot; Birkaç adım sonra aklıma geldi. &quot;Ha&#160;bak sağ tarafta eski bir pikap var, hâlâ&#160;çalışıyor. Yanında plaklar olacak, bir tane&#160;koy istersen...&quot;</span></p>
<p><span style="font-weight:bold;">&quot;Pikap mı? Aa gördüm, tamam, ne zamandır plak dinlemiyordum.&quot;</span></p>
<p><span style="font-weight:bold;">Evgenia'yı eski 45'liklerle baş başa bırakıp mutfağa girdim. Vazoyu bulmak önemli&#160;bir meseleydi, çünkü yıllardır çiçek&#160;girmemişti bu eve. Allahtan şansım yaver&#160;gitti, çok aramadım. Dolapların ikinci&#160;rafında Güzide'nin yıllar önce aldığı beyaz&#160;çiçekli kahverengi vazoyu buldum. Vazo toz&#160;içindeydi, musluğun altına sokup temizledim.&#160;İçine su doldururken salondan Müzeyyen&#160;Senar'ın buğulu sesi duyuldu.</span></p>
<p><span style="font-weight:bold;">&quot;Bu akşam bütün meyhanelerini dolaştım İstanbul'un / Seni aradım kadehlerdeki dudak&#160;izlerinde / Canım doya doya sarhoş olmak&#160;istiyordu...&quot;</span></p>
<p><span style="font-weight:bold;">Keşke neşeli bir şarkı seçseydi diye geçirdim içimden ama yapacak bir şey yoktu.&#160;Papatyaları vazoya yerleştirip döndüm içeri.&#160;Evgenia pikabın yanındaki koltuğa oturmuş,&#160;hâlâ plaklara bakıyordu. İçeri girdiğimi&#160;fark edince başını kaldırdı.</span></p>
<p><span style="font-weight:bold;">&quot;Bir plak daha seçtim, yine Müzeyyen Abla'dan. 'Bir ateşim yanarım.' Nasıl,&#160;beğendin mi seçtiğim şarkıları?&quot;</span></p>
<p><span style="font-weight:bold;">&quot;Çok güzel ama biraz hüzünlü...&quot;</span></p>
<p><span style="font-weight:bold;">Kalender bir ifadeyle derinleşti gözleri</span></p>
<p><span style="font-weight:bold;">&quot;Hayattan daha hüzünlü değil be Nevzatcım.&quot;</span></p>
<p><span style="font-weight:bold;">&quot;Öyle de bu akşam şu kederlerden biraz uzak dursak...&quot;</span></p>
<p><span style="font-weight:bold;">Bu mümkün mü dercesine yüzüme baktı. Ben de uzatmadım.</span></p>
<p><span style="font-weight:bold;">&quot;İyi, masaya geçelim o zaman.&quot;</span></p>
<p><span style="font-weight:bold;">Önerime uyarak doğruldu, birkaç adım atmıştı ki, masanın üzerindeki yiyecekleri&#160;gördü, ilgiyle yaklaştı.</span></p>
<p><span style="font-weight:bold;">&quot;Nevzat, bunlar da ne?&quot;</span></p>
<p><span style="font-weight:bold;">&quot;Meze,&quot; dedim doğal bir sesle. &quot;Güzel görünüyorlar, değil mi?&quot;</span></p>
<p><span style="font-weight:bold;">&quot;Güzel de laf mı? Şahane görünüyorlar, şahane. Levrek marine, torik lakerdası,&#160;uskumru çirozu... Nerden buldun bunları?&quot;&#160;Yanıtlamama izin vermeden eliyle bir başka&#160;tabağı gösterdi. &quot;Tarama, fava, topik,&#160;haydari, zeytinyağlı enginar... Ne yaptın&#160;sen Nevzat? İmambayıldı, ıspanak salatası,&#160;deniz börülcesi. Peki bu ne?&quot; İşaretparmağı&#160;benim de bilmediğim yeşil bir salatayı&#160;gösteriyordu. &quot;Dur, dur söyleme.&quot; Çatalla&#160;birazcık aldı. &quot;Hımm, zahter, tamam bildim,&#160;zahter salatası. Enfes. Antakya'da yaparlar&#160;Bizim Tatavla'da bile yok! Nas<sup>A</sup> yaptın&#160;bunları?&quot;</span></p>
<p><span style="font-weight:bold;">Evgenia artık rahatlamış gibiydi, onu böyle görmek beu<sup>A</sup>., de gerginliğimi&#160;azaltmıştı. Adeta neşeli bir tavırla&#160;övünmeyi sürdürdüm.</span></p>
<p><span style="font-weight:bold;">&quot;Sen lagos buğulamasını ye de ondan sonra konuşalım.&quot;</span></p>
<p><span style="font-weight:bold;">O sevinçli şaşkınlık iyice yerleşti yüzüne.</span></p>
<p><span style="font-weight:bold;">&quot;Lagos'u nereden buldun?&quot;</span></p>
<p><span style="font-weight:bold;">&quot;Dostlar sağolsun, Fethiye'den yolladılar. İki buçuk kiloluk bir Akdeniz&#160;kuzusu.&quot;</span></p>
<p><span style="font-weight:bold;">&quot;Nevzat doğruyu söyle, sahiden kim hazırladı bunları?&quot;</span></p>
<p><span style="font-weight:bold;">Artık gerçeği gizleyecek halde değildim, yine de ağırdan aldım.</span></p>
<p><span style="font-weight:bold;">&quot;Dur, önce şunu bir yere koyayım,&quot; diyerek masada yer kalmadığı için elimdeki&#160;vazoyu sehpalardan birinin üzerine&#160;yerleştirdim. Evgenia ayakta öylece durmuş,&#160;gözlerini bir an olsun üzerimden ayırmadan&#160;beni izliyordu. &quot;Otursana, niye öyle&#160;duruyorsun?&quot;</span></p>
<p><span style="font-weight:bold;">Sözlerim onu yeniden gerginleştirdi. Çekingen bir tavırla masanın etrafındaki&#160;dört iskemleyi tek tek süzdü.</span></p>
<p><span style="font-weight:bold;">&quot;Nereye oturayım?&quot;</span></p>
<p><span style="font-weight:bold;">&quot;Nereye istersen Evgenia. Sadece ikimiz varız.&quot;</span></p>
<p><span style="font-weight:bold;">iskemlelerden pencereye yakın olanına yerleşti, ben de karşısındakine. Sabırsız&#160;bir ifadeyle yüzüme bakarak sorusunu&#160;yineledi:</span></p>
<p><span style="font-weight:bold;">&quot;Ee anlat bakalım Başkomiserim, kim hazırladı bunları?&quot;</span></p>
<p><span style="font-weight:bold;">&quot;Ben hazırladım, desem inanmazsın, değil mi?&quot; Yapma Nevzat der gibi bakıyordu.</span></p>
<p><span style="font-weight:bold;">&quot;Tamam, rakıları doldurursan kimin yaptığım söylerim.&quot;</span></p>
<p><span style="font-weight:bold;">Karafakiye uzanırken hınzırca gülümsedi.</span></p>
<p><span style="font-weight:bold;">&quot;Anlamıştım zaten senin yapmadığını. Lagos'u da sen hazırlamadın, değil mi?&quot;</span></p>
<p><span style="font-weight:bold;">&quot;Ne yazık ki hayır, bu yemek işlerinden pek anlamam ben Evgenia. Lagos'un&#160;buğulamasını da mezeleri yapan arkadaş&#160;hazırladı.&quot;</span></p>
<p><span style="font-weight:bold;">Kadehime rakıyı koyarken, Arifle konuştuklarımızı sanki kulaklarıyla duymuş&#160;gibi tek tek açıkladı.</span></p>
<p><span style="font-weight:bold;">&quot;Ve az ateşte pişirmeni söyledi ama sakın otuz dakikayı geçirme, dedi, değil mi?&quot;</span></p>
<p><span style="font-weight:bold;">&quot;Aynen öyle söyledi.&quot;</span></p>
<p><span style="font-weight:bold;">Kendi bardağını da doldururken sordu:</span></p>
<p><span style="font-weight:bold;">&quot;Peki kim bu arkadaşın?&quot;</span></p>
<p><span style="font-weight:bold;">&quot;Arif Usta. Eskiden senin meslekteymiş. Tekirdağlı Arif Usta.&quot;</span></p>
<p><span style="font-weight:bold;">&quot;Arif Usta mı?&quot; dedi Evgenia karafakiyi yerine koyarken. &quot;Hiç duymadım.&quot;</span></p>
<p><span style="font-weight:bold;">&quot;Uzun zamandır meyhanecilik yapmıyor. Ama Arif Usta babanı tanıyor. Çok iyi bahseder&#160;sizin meyhaneden.&quot;</span></p>
<p><span style="font-weight:bold;">Hoşuna gitti bu sözler.</span></p>
<p><span style="font-weight:bold;">&quot;Onu neden getirmiyorsun Tatavla'ya?&quot; dedi rakımın üzerine su eklerken. &quot;Biz de&#160;kendi mezelerimizden ikram ederiz ona.&quot;</span></p>
<p><span style="font-weight:bold;">Sakız gibi beyazlaşan rakımı elime aldım, Evgenia da sek rakısının usulca titrediği&#160;ince belli kadehine sarıldı.</span></p>
<p><span style="font-weight:bold;">&quot;E hadi hoş geldin,&quot; diye kadehimi onunkine yaklaştırdım. &quot;Sana içelim.&quot; Tam&#160;dokunduracaktım ki, kadehini geri çekti.</span></p>
<p><span style="font-weight:bold;">&quot;Hayır, Nevzat,&quot; dedi yüzü gerilmiş, yeşil gözlerinde cesur bir ifade belirmişti.&#160;&quot;Bana değil, Güzide ile Aysun'a içelim.&quot;&#160;Kadehini yaklaştırıp usulca dokundurdu&#160;benimkine. &quot;Karınla kızma...&quot;</span></p>
<p><span style="font-weight:bold;">Ne diyeceğimi bilemedim. Daha kapıda beni görür görmez anlamıştı içinde bulunduğum&#160;durumu. Yüzüme vurmamış, şu ana kadar&#160;beklemişti. Ama şimdi kendi doğasının&#160;gerektirdiği gibi davranıyor, sorunlardan&#160;kaçmak yerine yüzleşmeyi, ertelemek yerine&#160;konuşmayı seçiyordu. Fakat ben buna hazır&#160;değildim. Kadehim elimde, öylece kalmıştım.&#160;Ben içmeyince o da dudaklarına götürmedi&#160;içkisini.</span></p>
<p><span style="font-weight:bold;">&quot;Niye Nevzat?&quot; diye üsteledi. &quot;Niye onlar için içmiyoruz? Niye onlardan konuşmuyoruz?&#160;Onlar senin parçan. Farkında değil misin,&#160;onların anıları seni güzel bir adam haline&#160;getiriyor. Çektiğin acı seni büyütüyor. Bana&#160;gelince, seni onlardan ayrı düşünmedim ki&#160;hiç. Düşünmek değil, hayal bile etmedim.&#160;Onlar zaten hep vardı. Şimdi de varlar.</span></p>
<p><span style="font-weight:bold;">Onlar senin olduğu kadar benim de ölülerim artık. Anlamıyor musun Nevzat, seni ben&#160;onlarla birlikte sevdim.&quot;</span></p>
<p><span style="font-weight:bold;">Bunları söylerken güzelleşen, büyüyen Evgenia'ydı, ben değil.</span></p>
<p><span style="font-weight:bold;">&quot;Biliyorum,&quot; dedim ezik bir sesle. &quot;Biliyorum, sorun sen değilsin zaten.&quot;</span></p>
<p><span style="font-weight:bold;">&quot;Sorun kim o zaman?&quot; dedi çakmak çakmak olmuş gözlerini yüzüme dikerek. &quot;Sen onları&#160;aldatmadın Nevzat. Biz birbirimizi sevdik.&#160;Bunda da kötü bir şey yok. Biz günah&#160;işlemiyoruz. Biz kimseye haksızlık yapmadık.&#160;Eminim onlar da senin mutlu olmanı&#160;isterlerdi. Neden suçluluk duyuyorsun?&quot;</span></p>
<p><span style="font-weight:bold;">Bakışlarımı kaçırdım, masanın üzerinde ne yapacağını bilemeyen tuhaf iki hayvan gibi&#160;öylece duran ellerime baktım.</span></p>
<p><span style="font-weight:bold;">&quot;Bilmiyorum,&quot; diye yineledim çaresizlik içinde. &quot;Belki katillerini bulamadığım için.&#160;Belki de benim yerime onlar öldüğü için.&#160;Belki onları kurtaramadığım için...&quot; Başımı&#160;kaldırıp yardım dilercesine baktım. &quot;Epeyce&#160;karışık bir durum Evgenia. inan, ben de&#160;kurtulmak istiyorum. Ama yapamıyorum.&#160;Haklısın, bu akşam buraya geldin diye&#160;tedirgin oldum. Öte yandan, senin buraya&#160;gelmeni de çok istiyordum. SanS haksızlık&#160;ettiğimi de biliyorum.&quot;</span></p>
<p><span style="font-weight:bold;">&quot;Hayır,&quot; dedi kesin bir tavırla. &quot;Bana haksızlık etmiyorsun. Sadece kendini&#160;yıpratıyorsun. Buna gerek yok. Biz hep&#160;birlikte yaşayabiliriz. Karınla kızını&#160;benden kaçırma. Seni onlarla birlikte kabul&#160;edebilirim. Üçünüzü birden sevebilirim.&quot;</span></p>
<p><span style="font-weight:bold;">Gözlerim dolmuştu, görmesin diye bakışlarımı kaçırdım.</span></p>
<p><span style="font-weight:bold;">&quot;Sağ ol Evgenia...&quot; diyebildim sadece.</span></p>
<p><span style="font-weight:bold;">Bir süre konuşamadım, sonra sözcükler ağır ağır döküldü kendiliğinden. &quot;Sen iyi bir&#160;insansın. Aptal olan benim. Bu işin içinden&#160;nasıl çıkacağını bilemeyen benim. Ne&#160;yapacağını bilmeyen benim.&quot;</span></p>
<p><span style="font-weight:bold;">&quot;Ben de bilmiyorum,&quot; dedi uzanıp ellerime dokunarak. &quot;Ben de ne yapılacağını&#160;bilmiyorum. Bilen birilerini de tanımıyorum.&#160;Ama Güzide'yle Aysun'un anısına kadeh&#160;kaldırarak başlayabiliriz belki.&quot;</span></p>
<p><span style="font-weight:bold;">Bakışlarımı ona çevirdim. Onun da gözleri nemlenmişti ama gözyaşlarının akmasına izin&#160;vermedi, inatla kaldırdı kadehini yeniden.</span></p>
<p><span style="font-weight:bold;">&quot;Karınla kızına. Seni sen yapan o muhteşem insanlara.&quot;</span></p>
<p><span style="font-weight:bold;">Ben de kadehimi kaldırdım.</span></p>
<p><span style="font-weight:bold;">&quot;Güzide ile Aysun'a...&quot; Artık gözlerimden dökülen yaşlara engel olamıyordum. Kadehimi&#160;Evgenia'nınkine dokundurdum. Ve ben de&#160;inatla sözcüklerimi tamamladım: &quot;Beni ben&#160;yapan o güzel insanlara.&quot;</span></p>
<p><span style="font-weight:bold;">Rakılarımızı yudumlarken plak değişti, geniş salonun eski duvarlarında yine&#160;Müzeyyen Senar'm kederli sesi yankılandı.</span></p>
<p><span style="font-weight:bold;">&quot;Bir ateşim yanarım, külüm yok, dumanım yok / Sen yok- san mekânım belli değil,&#160;zamanım yok. &quot;</span></p>
<p><span style="font-weight:bold;">&quot;Dostluğun aşkı gölgelediğini, tutkuyu oldurduğunu söylerler.&quot;</span></p>
<p><span style="font-weight:bold;">Zaman su gibi akıp gitmişti. Evgenia gece bende kalmadı. Sadece ben hazır olmadığımdan&#160;değil, sanırım o da bunu istemiyordu. Yine&#160;de onun evime gelmesiyle önemli bir adım&#160;atmış olduk. Karımla kızımın anısına kadeh&#160;kaldırdıktan sonra ikimiz de rahatladık. Ona&#160;Güzide'yle nasıl tanıştığımızı anlattım,&#160;kızımın doğumunu, İstanbul dışındaki&#160;görevlerde çektiğimiz çileleri, ev taşımanın&#160;zahmetlerini, taşradaki hayata uyum&#160;sağlayamamanın sıkıntılarını... İlgiyle&#160;dinledi Evgenia. Anlamak için sorular sordu.&#160;Hiç duraksamadan, hiçbir şey saklamaya&#160;çalışmadan yanıtladım. Asıl tuhaf olan,&#160;bunları anlatırken aramızda bir uzaklık, bir&#160;soğukluk yaşanma- maşıydı. Oysa, ilişkiniz&#160;olan bir kadına eski karınızdan&#160;bahsederseniz bir tür yabancılaşma yaşanır,&#160;bizde öyle olmadı; ne Evgenia sözlerimi&#160;yadırgadı, ne de ben ondan uzaklaştım. Belki&#160;de bizimki bir kadınla erkek arasındaki&#160;sevginin ötesinde bir durumdu, belki de bu&#160;gerçek bir dostluktu. Kadınla erkek&#160;arasındaki dostluğun aşkı gölgelediğini,&#160;tutkuyu öldürdüğünü söylerler. Ama bunu&#160;söyleyen insanlar Evgenia'yı tanımamış&#160;olanlardır. Eğer Evgenia ile birlikteyseniz,&#160;ne aşk küllenir, ne tutku söner. Onun&#160;heyecanı, hesapsız bağlılığı, hayata umutla&#160;sarılışı ilişkiyi her zaman canlı, sevginizi&#160;her zaman ayakta tutar. Hatta sizi&#160;yavaşlatan yılların yorgunluğuna, çiçekten&#160;prangalar gibi ayağınıza sarılan geçmişin&#160;acı anılarına rağmen, Evgenia'nm estirdiği o&#160;tatlı rüzgâr yüreğinizdeki acıyı, kederi&#160;dağıtır, size hayata yeniden başlama gücü&#160;verir.</span></p>
<p><span style="font-weight:bold;">Bu gece de öyle oldu; gönülsüzlükler, kararsızlıklarla başlayan yemek, kadim&#160;yasımdan tümüyle kurtulamasam da -zaten bunu&#160;isteyen de yoktu- bizi birbirimize&#160;yaklaştıran bir tür iç dökme törenine&#160;dönüştü. Tabii bunda rakının verdiği&#160;esrikliği, Müzeyyen Abla'nın muhteşem&#160;şarkılarını ve Arif Usta'nm enfes&#160;mezeleriyle, Evgenia'nın elleriyle pişirdiği&#160;lagosun katkılarını da unutmamak gerekir.</span></p>
<p><span style="font-weight:bold;">Evet, evimdeki ilk gecemiz işte böyle geçmişti. Bütün itirazlarıma rağmen&#160;bulaşıkları yıkadı Evgenia, bana tabakları&#160;kurulamak düştü. Tuhaf duygular içindeydim,&#160;o da bunun farkındaydı ama değilmiş gibi&#160;davranıyordu. Dışarı çıktığımızda vakit&#160;geceyarısma yaklaşıyordu. Onu evine&#160;bırakacaktım. Evgenia'nın, ben şuradan bir&#160;taksiye atlar giderimlerini dinlemeden onu&#160;emektar Renault'ma sürükledim. Bu tavrımın&#160;hoşuna gittiğini biliyordum. İlgiye&#160;bayılırdı ama bunu açıkça dile getirmez,&#160;kendiliğinden gösterilmesini isterdi. &quot;En&#160;kötü şey, birine yük olmak Nevzat,&quot; derdi&#160;yüzünü buruşturarak. &quot;Hele yük olduğun kişi&#160;sevgilinse daha da korkunç.&quot;</span></p>
<p><span style="font-weight:bold;">Kontağı çevirince benim ihtiyar Renault önce derin derin öksürdü, yapma, bizi&#160;Evgenia'ya mahcup etme demeye kalmadan&#160;toparlandı, tıkır tıkır çalışmaya başladı.&#160;Direksiyonunu okşayarak, vites değiştirip&#160;usulca dokundum gaz pedalına. Hafiften&#160;sarsılıp tenha yola doğru atıldı. Yanımda&#160;oturan Evgenia göz ucuyla beni izliyordu.</span></p>
<p><span style="font-weight:bold;">&quot;Eski eşyalarından vazgeçemiyorsun, değil mi?&quot;</span></p>
<p><span style="font-weight:bold;">&quot;Öyle,&quot; dedim bakışlarımı yoldan ayırmadan. &quot;Mesela bu yaşlı araba artık bir&#160;parçam gibi benim.&quot;</span></p>
<p><span style="font-weight:bold;">&quot;Evet, biliyorum bu hissi,&quot; dedi, galiba o da benim gibi yola bakıyordu.</span></p>
<p><span style="font-weight:bold;">&quot;Kurtuluş'tâki mahallede eski bir komşumuz vardı. Madam Penolopi. Beş yıl önce&#160;Selanik'e göçtü. Zaten burada kimsesi&#160;kalmamıştı. Bütün çocukları çoktan&#160;Yunanistan'a gitmişler, orada iş güç sahibi&#160;olmuşlardı. Penolopi de iyice yaşlanmıştı.&#160;Burada kalırsa, Balıklı Rum Hastanesi'nde&#160;yaşama gözlerini yumacaktı. Sonunda&#160;yakınlarının ısrarına dayanamadı, vatanımdan&#160;ayrı ama hiç değilse çocuklarımın yanında&#160;ölürüm diyerek Yunanistan'a gitmeye razı&#160;oldu. Evinden ayrılırken öteki komşularla&#160;birlikte ben de yanındaydım. Zavallı Madam&#160;Penolopi, evinin içinde üzgün üzgün&#160;dolaşıyor, saksılara, iskemlelere, aynaya,&#160;konsola, yani neredeyse içerdeki bütün&#160;eşyalara tek tek dokunuyor, sanki bir&#160;parçasını geride bırakıyormuş gibi sessizce&#160;ağlıyordu. 'Çocuklarının, yakınlarının yanma&#160;gidiyorsun Madam Penolopi. Üzme artık&#160;kendini bu kadar,' dedim. 'Kendime&#160;üzülmüyorum ki,' diye söylendi.&#160;&#160;&#160;&#160;'Bu eşyalara</span></p>
<p><span style="font-weight:bold;">üzülüyorum be kızım. Onlar ne yapacaklar arkamdan?' Aklını kaçırıyor galiba diye&#160;düşündüm. 'Ama onlar cansız,' dedim. 'Bir&#160;şey hissetmezler ki.' 'Hissetmezler mi?'&#160;diye dikildi karşımda.&#160;&#160;&#160;&#160;'Sen öyle san. Bu</span></p>
<p><span style="font-weight:bold;">eşyalar, kendini insan sanan nice yakınımdan daha çok çekmiştir benim kahrımı.&#160;Çocuklarımdan bile daha vefalıdır bu&#160;eşyalar. Hiç hissiz olur mu bunlar? Bak,&#160;dinle, hepsi için için kan ağlıyor ben&#160;gidiyorum diye. Ama sen göremiyorsan,&#160;duyamıyorsan o başka.' Buna gerçekten de&#160;inanıyordu. Ne diyeyim, ben de daha fazla&#160;sesimi çıkarmadım. Onu bütün bir ömrünün&#160;geçtiği eşyalarıyla başbaşa bırakıp geriye&#160;çekildim.&quot;</span></p>
<p><span style="font-weight:bold;">Madam Penolopi'yi o kadar iyi anlıyordum</span></p>
<p><span style="font-weight:bold;">ki.</span></p>
<p><span style="font-weight:bold;">&quot;Yalnız yaşayan birinin böyle hissetmesi normal,&quot; diye iç geçirdim. &quot;Yanında kimse&#160;olmadan yaşamak kötü şey be Evgenia&quot;</span></p>
<p><span style="font-weight:bold;">&quot;Yoksa sen de mi yalnız hissediyorsun kendini?&quot;</span></p>
<p><span style="font-weight:bold;">Sesinde ne hayret vardı, ne de alaycı bir tını. Yanıt vermedim ama anladı.</span></p>
<p><span style="font-weight:bold;">&quot;İnanmıyorum, sen yalnız değilsin ki Nevzat, ben varım, Zeynep'le Ali var...&quot;</span></p>
<p><span style="font-weight:bold;">Eğer doğruyu söylersem, alınacaktı, daha kötüsü, Madam Penolopi gibi benim de aklımı&#160;kaybettiğimi düşünecekti, yalan söyledim.</span></p>
<p><span style="font-weight:bold;">&quot;Tabii sen varsın. Eşyalarla konuştuğum filan da yok. Madam Penolopi'nin ruh halini&#160;anlatmak için öyle söyledim. Ama üzerine&#160;anılarının sindiği bir eşyayı kaybetmek de&#160;hoş değil. Mesela bu araba yıllardır kahrımı&#160;çekti. Ama ömrü dolmak üzere. Yakında hiç&#160;hareket edemez hale gelecek. Ondan&#160;vazgeçmesem de o benden vazgeçecek.&quot;</span></p>
<p><span style="font-weight:bold;">Sevgiyle sokuldu yanıma.</span></p>
<p><span style="font-weight:bold;">&quot;Sen çok duygusal bir adamsın Nevzat.&quot;</span></p>
<p><span style="font-weight:bold;">Yapmacıktan sert bir bakış attım.</span></p>
<p><span style="font-weight:bold;">&quot;Sakıncası mı var?&quot;</span></p>
<p><span style="font-weight:bold;">&quot;Yoo hiçbir sakıncası yok, tersine, bu halin çok güzel. Ama Vine de inanamıyorum.</span></p>
<p><span style="font-weight:bold;">Sahiden üzülür müsün bu arabadan a.vrılmak zorunda kalsan?&quot;</span></p>
<p><span style="font-weight:bold;">&quot;Bilmem.&quot; ilgiyle bana bakan Evgenia'ya döndüm. &quot;Biraz üzülürüm belki. Üzülmek değil&#160;de, hani alışkanlıklar var ya. Sabah kalkıp&#160;biniyorsun, akşam park edip...&quot;</span></p>
<p><span style="font-weight:bold;">&quot;Nevzat dikkat,&quot; diyen Evgenia'nın uyarısıyla önüme döndüm. &quot;Yerde canlı bir&#160;şey var.&quot;</span></p>
<p><span style="font-weight:bold;">Bakışlarımı çevirince ben de gördüm: Dört beş metre önümüzde, yerde irice bir karaltı&#160;usulca kıpırdanıyordu. Direksiyonu sağa&#160;çevirerek frene bastım. Tam zamanında durdu&#160;bizim emektar, biraz geç kalsam üzerinden&#160;geçecektim. El frenini çektim, Evgenia da&#160;benimle birlikte hareketlendi.</span></p>
<p><span style="font-weight:bold;">&quot;istersen arabada kal.&quot;</span></p>
<p><span style="font-weight:bold;">Gözlerini hâlâ tam olarak göremediğimiz karaltıya dikerek, &quot;Olur mu,&quot; dedi&#160;ivecenlikle. &quot;Belki yaralı biridir, yardıma&#160;ihtiyacın olur.&quot;</span></p>
<p><span style="font-weight:bold;">ikimiz de aynı anda indik arabadan. Aceleyle karaltıya yaklaştık, inlemeye&#160;benzer bir ses çıkarıyordu. Hayır, insan&#160;değildi bu, artık karanlıkta tüylü gövdesini&#160;seçilebiliyorduk. Birkaç adım sonra onu&#160;tanıdım.</span></p>
<p><span style="font-weight:bold;">&quot;Bu Bahtiyar!&quot; diye söylendim şaşkınlıkla. &quot;Bu bizim Bahtiyar! Ne olmuş&#160;ona böyle?&quot;</span></p>
<p><span style="font-weight:bold;">Telaşla yaklaştık yanına. Zavallı kesik kesik inliyordu, beni görünce yardım et&#160;dercesine hafifçe havlamaya kalktı ama sesi&#160;çıkmadı. Bir an ne yapacağımı bilemedim,&#160;sonra etrafında dolaşarak anlamaya çalıştım.</span></p>
<p><span style="font-weight:bold;">&quot;Araba çarpmış galiba. Neresinden yaralandı acaba?&quot;</span></p>
<p><span style="font-weight:bold;">&quot;Ayakları,&quot; dedi Evgenia eliyle Bahtiyar'ın asfaltın üzerinde kıpırdamadan&#160;duran arka ayaklarını göstererek. &quot;Galiba&#160;ikisi de kırılmış. Kan da var.&quot;</span></p>
<p><span style="font-weight:bold;">Haklıydı, Bahtiyar da uzanıp ayaklarını yalamaya çalışıyor, bir yandan da acı acı&#160;siniliyordu.</span></p>
<p><span style="font-weight:bold;">&quot;Ne yapsak Nevzat?&quot; dedi panik içinde. &quot;Senin eve mi götürsek?&quot;</span></p>
<p><span style="font-weight:bold;">Aklıma daha iyi bir fikir geldi.</span></p>
<p><span style="font-weight:bold;">&quot;Yok, Demir'e götürelim.&quot;</span></p>
<p><span style="font-weight:bold;">Hemen arabaya koştum, hızla Bahtiyar'ın yanına çektim. Bagajdaki kalın battaniyeyi&#160;çıkartarak Evgenia'ya yaklaştım.</span></p>
<p><span style="font-weight:bold;">&quot;Bununla arabaya taşıyabiliriz.&quot;</span></p>
<p><span style="font-weight:bold;">Battaniyeyi hayvancağızın hemen önüne serdik. Yine de Bahtiyar'ın iri gövdesini&#160;kaldırmak epeyce sorun oldu. Onu her&#160;kıpırdatışımızda acıyla inliyor, kendini&#160;geri atmaya çalı- şiyordu. Allahtan yanımda&#160;Evgenia vardı, yoksa tam bir işkenceye&#160;dönüşecekti bu taşıma işi. Neyse, kısa bir&#160;mücadelenin sonunda Bahtiyar'ı arabanın arka&#160;koltuğuna yatırmayı&#160;başardık.</span></p>
<p><span style="font-weight:bold;">&quot;Ben yanına oturayım. Fren filan yaparsan, düşmesin zavallıcık.&quot;</span></p>
<p><span style="font-weight:bold;">&quot;iyi olur, zaten hemen şurada Demir'in muayenehanesi.&quot;</span></p>
<p><span style="font-weight:bold;">İkimiz de arabaya binince sordu.</span></p>
<p><span style="font-weight:bold;">&quot;Kim bu Demir? Doktor filan mı?&quot;</span></p>
<p><span style="font-weight:bold;">Gaz pedalına basarken açıkladım.</span></p>
<p><span style="font-weight:bold;">&quot;Veteriner...&quot;</span></p>
<p><span style="font-weight:bold;">&quot;Oh, tam ihtiyacımız olan adam desene.&quot;</span></p>
<p><span style="font-weight:bold;">&quot;Ta kendisi, iyi bir veterinerdir. Demir, benim çocukluk arkadaşım.&quot;</span></p>
<p><span style="font-weight:bold;">&quot;Yani geceyarısı kapısını çaldık diye bize kızmayacak.&quot;</span></p>
<p><span style="font-weight:bold;">&quot;Kızmayacak, Bahtiyar'ı çok sever. Kontrollerini, aşılarını da o yapar zaten.&quot;&#160;Dönüp yaralı hayvana baktım. &quot;İç kanaması&#160;olmasa bari.&quot;</span></p>
<p><span style="font-weight:bold;">Zavallı Bahtiyar, sözlerimi anlamış gibi hafif bir iniltiyle karşılık verdi. Evgenia,&#160;sakinleştirmek için hayvanın başını okşadı.</span></p>
<p><span style="font-weight:bold;">&quot;Tamam canım, tamam güzelim, birazdan bitecek.&quot;</span></p>
<p><span style="font-weight:bold;">Vites değiştirip bastım gaza, bizim emektar kendisinden beklenmeyen bir&#160;çeviklikle atıldı Balat'm karanlık&#160;sokaklarına.</span></p>
<p><span style="font-weight:bold;">&quot;Nevzat'ın en büyük şansı, sizin gibi arkadaşları olması.&quot;</span></p>
<p><span style="font-weight:bold;">Demir'in benimki gibi babadan kalma, geniş bir bahçe içindeki iki katlı evi&#160;karanlıklar içindeydi. Uyumuş olmalıydı.&#160;Arabadan inip, &quot;Balat Sarayı&quot; diye&#160;adlandırdığımız evin bahçe kapısına geldim.&#160;Ardı ardına üç kez bastım zile. Gözüm&#160;pencerelerde, kulağım duyacağım seste, bir&#160;süre umutla bekledim. Ne bir ışık yandı, ne&#160;de bir gürültü duyuldu. Bu kadar derin uyur&#160;muydu bir insan? Yeniden zile bastım.&#160;Bekledim, yine çıt çıkmadı. Allah kahretsin,&#160;galiba evde yoktu. Hâlâ arabanın içinde&#160;Bahtiyar'ın yanında oturan Evgenia ile göz&#160;göze geldik. Çaresizlik içinde ellerimi yana&#160;açtım. Nereye gitmişti bu adam böyle? Son&#160;bir umutla yeniden dokundum zile. Hayır, ev&#160;bir mezar kadar sessizdi. Arabaya yaklaştım,&#160;başımı içeri uzatıp, &quot;Yok,&quot; dedim ümitsizce.&#160;&quot;Kim bilir nereye gitti?&quot;</span></p>
<p><span style="font-weight:bold;">&quot;Telefonla araşan... Cep numarası yok mu? &quot;</span></p>
<p><span style="font-weight:bold;">Sıkıntıyla başımı salladım.</span></p>
<p><span style="font-weight:bold;">&quot;Demir, antika bir adamdır. Cep telefonu kullanmaz.&quot; Bir den aklıma geldi. &quot;Ama dur,&#160;belki Yekta'ya gitmiştir.&quot;</span></p>
<p><span style="font-weight:bold;">&quot;Yekta kim? Akrabası mı?&quot;</span></p>
<p><span style="font-weight:bold;">&quot;Akrabası değil. O da yakın arkadaşımız.&quot;</span></p>
<p><span style="font-weight:bold;">&quot;Yakın arkadaşınız... Hiç bahsetmedin bana onlardan...&quot;</span></p>
<p><span style="font-weight:bold;">&quot;Uzun hikâye, sonra anlatırım,&quot; diyerek arabanın kapısını açtım. &quot;Hadi gidip şu&#160;Yekta'ya bir bakalım, belki Demir oradadır.&quot;&#160;Yeniden arabaya bindim, vites değiştirirken&#160;bir aracın uzun farları gözümü aldı. &quot;Deli&#160;mi bu herif?&quot; diye söylendim&#160;o</span></p>
<p><span style="font-weight:bold;">sinirlenerek. &quot;Ne yapıyor böyle?&quot; Araç yaklaştı, beş metre kadar önümüzde durdu.&#160;Uzunlarını söndürünce tanıdım, bu yekta'nm&#160;cipiydi.</span></p>
<p><span style="font-weight:bold;">&quot;Geldiler,&quot; dedim Evgenia'ya dönerek. &quot;Şansımız varmış, onlarmış gelen.&quot;</span></p>
<p><span style="font-weight:bold;">Telaşla arabadan indim ama iki arkadaşımın hiç acelesi yok gibiydi. Cipin&#160;içinde oturmuş, sanki yanlarına gitmemi&#160;bekliyorlardı. Yoksa beni tanımamışlar&#160;mıydı? Ama bu imkânsız, bizim emektarı görür&#160;görmez anlarlardı kim olduğumu. Aklımdan&#160;bunlar geçerken cipin iki kapısı birden&#160;açıldı. Önce iri gövdesiyle Demir indi, çok&#160;sürmedi, öteki kapıdan Yekta'nın çelimsiz&#160;silueti göründü. Yüzlerinde tuhaf bir ifade&#160;belirmişti. Geceyarısı beni böyle&#160;kapılarında görmek kafalarını karıştırmış&#160;olmalıydı. Yekta'ın yüzü endişeliydi. Demir&#160;her zamanki sakinliğini koruyordu, sadece&#160;koyu renk gözlerinde soru dolu bir ifade&#160;vardı.</span></p>
<p><span style="font-weight:bold;">&quot;Nerdesiniz oğlum?&quot; diye haşladım onları. &quot;Dakikalardır kapıyı çalıyorum.&quot;</span></p>
<p><span style="font-weight:bold;">&quot;Balığa gitmiştik. Niye? Ne oldu ki?&quot;</span></p>
<p><span style="font-weight:bold;">&quot;Bahtiyar,&quot; dedim telaşla. &quot;Bahtiyar yaralı. . . Araba çarpmış ...&quot;</span></p>
<p><span style="font-weight:bold;">Demir'in kılı bile kıpırdamazken Yekta endişeyle mırıldandı.</span></p>
<p><span style="font-weight:bold;">&quot;Yapma yahu! Ciddi bir şey mi?&quot;</span></p>
<p><span style="font-weight:bold;">&quot;Ayakları kırılmış galiba.&quot; Uzman olduğu için Demir'e bakarak anlatıyordum. &quot;İç&#160;kanama olur diye korkuyorum.&quot;</span></p>
<p><span style="font-weight:bold;">Ne bir kaygı, ne bir tedirginlik, en küçük bir heyecan belirtisi bile yoktu&#160;veterinerin geniş yüzünde.</span></p>
<p><span style="font-weight:bold;">&quot;Bahtiyar nerede?&quot; diye sordu sadece.</span></p>
<p><span style="font-weight:bold;">Benim emektarı gösterdim.</span></p>
<p><span style="font-weight:bold;">&quot;Arabada, bir battaniyenin içinde.&quot;</span></p>
<p><span style="font-weight:bold;">Çevik adımlarla arabama yaklaştı, biz de aceleyle peşi sıra sürüklendik. Başını&#160;uzatıp içeri baktı, Evgenia'yı görünce&#160;afallar gibi oldu ama hemen toparladı.</span></p>
<p><span style="font-weight:bold;">&quot;Merhaba.&quot;</span></p>
<p><span style="font-weight:bold;">&quot;Çok acı çekiyor,&quot; diye karşılık verdi Evgenia. &quot;Zavallı, inleyip duruyor.&quot;</span></p>
<p><span style="font-weight:bold;">Bana döndü Demir.</span></p>
<p><span style="font-weight:bold;">&quot;İçerisinin lambalarını yaksana Nevzat. Hiçbir şey görünmüyor.&quot;</span></p>
<p><span style="font-weight:bold;">Yaktım. Arabanın içine uzanarak yaralı dostumuzu incelemeye koyuldu.</span></p>
<p><span style="font-weight:bold;">&quot;Bahtiyar, ne oldu oğlum sana?&quot;</span></p>
<p><span style="font-weight:bold;">Doktorunu tanıyan Bahtiyar, yardım et dercesine yine kesik kesik inledi. Demir,&#160;bir yandan Bahtiyar'm bedenini incelerken,&#160;bir yandan da sanki karşısında&#160;söylediklerini anlayacak bir insan varmış&#160;gibi onunla konuşmayı sürdürüyordu.</span></p>
<p><span style="font-weight:bold;">&quot;Tamam oğlum, tamam, biraz cesur ol. Şimdi geçecek.&quot;</span></p>
<p><span style="font-weight:bold;">ilk muayenesini bitirince bize döndü.</span></p>
<p><span style="font-weight:bold;">&quot;Sol arka ayağında açık bir kırık var. Sağ ayak kırık mı emin olamadım. Umarım&#160;sadece incinmiştir. İçeride daha iyi&#160;anlarız. Nevzat karşıya geçip battaniyenin&#160;ucundan tutar mısın? Sarsmadan taşımamız&#160;lazım.&quot;</span></p>
<p><span style="font-weight:bold;">Evgenia rahat hareket edebilmem için arabadan indi. Arka koltuğun başına geçip&#160;battaniyenin iki ucundan tuttum, Demir de&#160;karşıdaki iki ucunu yakalamıştı. Arka&#160;koltuktan ona doğru ilerledim. Bir ara&#160;dengemi yitirdim, Bahtiyar'm iri gövdesi&#160;kapıya çarptı. Zavallı hırlamayla inleme&#160;arası bir ses çıkardı.</span></p>
<p><span style="font-weight:bold;">&quot;Tamam Bahtiyar, sık dişini biraz,&quot; diye yatıştırmaya çalıştı Demir. &quot;Bitti, şimdi&#160;eve gireceğiz. Sonra güzel bir uyku&#160;çekeceksin.&quot;</span></p>
<p><span style="font-weight:bold;">Bundan sonrası Demir'in vaat ettiği gibi sorunsuz gerçekleşti. Bahçedeki, devasa&#160;kestane ağaçlarının altından geçerek&#160;muayenehanenin bulunduğu alt kata taşıdık&#160;onu. Koridorun sonundaki büyük odada,&#160;ortadaki ameliyat masasının üzerine koyduk.&#160;Işıklar yanınca Bahtiyar rahatsız oldu, açık&#160;kahverengi gözlerini korkuyla kıstı,&#160;inlemeleri arttı. Demir hemen yan taraftaki&#160;cam dolabın içinden bir iğne aldı,&#160;paketinden bir şırınga çekip büyük bir&#160;maharetle Bahtiyar'm sol kalçasından enjekte&#160;etti. Ardından eline plastik bir eldiven,&#160;sırtına beyaz bir önlük geçirdi. Işıkta&#160;yeniden Bahtiyar'ı muayene etmeye koyuldu.&#160;Elleriyle hayvanın karnına, sırtına dokundu,&#160;sarı tüylerini aralayarak tenini kontrol&#160;etmeye çalıştı. Bahtiyar huysuzca&#160;kıpırdandı, dişlerini göstererek hırladı.</span></p>
<p><span style="font-weight:bold;">Demir sanki yardımcılarıymışız gibi, &quot;Tutsanıza oğlum!&quot; diye payladı bizi. &quot;Ne&#160;seyrediyorsunuz öyle... Hayvan kendine zarar&#160;verecek.&quot;</span></p>
<p><span style="font-weight:bold;">Yekta'yla ben incitmemeye özen göstererek Bahtiyar'ı control altına almaya çalıştık&#160;ama hayvancağız giderek daha fazla&#160;çırpınmaya başlamıştı.</span></p>
<p><span style="font-weight:bold;">&quot;Ne zaman uyuşur bu hayvan?&quot; diye panik içinde sordu yekta. &quot;Baksana, çok acı&#160;çekiyor zavallı.&quot;</span></p>
<p><span style="font-weight:bold;">Bahtiyar'ın karnına dokunmayı sürdüren Demir duygusuz bir sesle mırıldandı.</span></p>
<p><span style="font-weight:bold;">&quot;Bir şey olmaz, sıkı tutun, birkaç dakikaya kalmaz kendinden geçer.&quot;</span></p>
<p><span style="font-weight:bold;">Aynen dediği gibi oldu, iki dakika sonra Bahtiyar'ın hareketleri yavaşladı,&#160;iniltileri söndü ve nihayet bayıldı.</span></p>
<p><span style="font-weight:bold;">Eliyle yaptığı muayeneyi tamamlayan Demir, &quot;Şanslıymış,&quot; dedi serinkanlılığını&#160;yitirmeden. &quot;Karnından darbe almamış. Yine&#160;de iç kanama ihtimaline karşı bir iğne&#160;yapacağım. Ama söylediğim gibi, sadece sol&#160;ayakta açık bir kırık var, sağ patisinde de&#160;eziklikler oluşmuş.&quot;</span></p>
<p><span style="font-weight:bold;">Bahtiyar uyuşunca hepimize bir rahatlık geldi.</span></p>
<p><span style="font-weight:bold;">&quot;Ha bu arada,&quot; diyerek aslında aylar önce yapmam gereken bir işi tamamladım. &quot;Tahmin&#160;etmişsinizdir ama tanıştırayım, bu hanım,&#160;Evgenia.&quot;</span></p>
<p><span style="font-weight:bold;">Yekta'nm sağlıksız yüzüne içten bir gülümseme yayıldı,</span></p>
<p><span style="font-weight:bold;">&quot;Memnun oldum Evgenia Hanım. Adınızı çok duyduk. Ne zaman karşılaşsak Nevzat hep&#160;sizden bahseder.&quot;</span></p>
<p><span style="font-weight:bold;">Demir hiçbir şey söylemedi, sadece usulca başını sallayarak Evgenia'yı selamladı.</span></p>
<p><span style="font-weight:bold;">&quot;Ben de memnun oldum,&quot; dedi Evgenia o sıcak gülümsemesini dostlarımdan&#160;esirgemeden. &quot;Ama ne yazık ki Nevzat sizden&#160;hiç bahsetmedi.&quot;</span></p>
<p><span style="font-weight:bold;">Sitem banaydı ama arkadaşlarım da alınabilirdi, yapmadılar. Demir yeniden&#160;Bahtiyar'ın ayağıyla ilgilenmeye başlamıştı.&#160;Yekta ise beni kurtarmaya çalıştı.</span></p>
<p><span style="font-weight:bold;">&quot;Anlatılacak bir şeyimiz olmadığı içindir. Ben işsiz güçsüz bir mirasyediyim,&#160;Demir ise kendini hayvanlara adamış bir&#160;veteriner. Renkli hiçbir şey yok&#160;hayatımızda. Ama siz Kurtuluş'ta bir meyhane&#160;işletiyormuşsunuz galiba. Kim bilir ne&#160;ilginç insanlarla karşılaşıyorsunuzdur?&quot;</span></p>
<p><span style="font-weight:bold;">&quot;Rica ederim Yekta Bey,&quot; dedi Evgenia bütün kibarlığıy- la- &quot;Her insanın hayatı&#160;renklidir. Nevzat üşengeçliğinden sizi&#160;ar&gt;latmamış olmalı. Bunca yıldır&#160;arkadaşlığını böyle koruyabilen kaç kişi var&#160;şu İstanbul'da.&quot;</span></p>
<p><span style="font-weight:bold;">Yekta'nm yumuşak mavi gözleri gölgelendi, Demir de Bahtiyar'm baygın gövdesinden&#160;başını kaldırıp şöyle bir baktı, sanırım bu&#160;duygulandığı anlamına geliyordu, yine de&#160;ağzını açıp tek kelime etmedi. Ben ise&#160;yıllar öncesinden, gençlik günlerimizden&#160;kalmış bir görüntüyü hatırlayıvermiştim.&#160;Demir, Yekta, Handan, bir de ben.</span></p>
<p><span style="font-weight:bold;">Neredeydik, ne yapıyorduk, niçin bir araya gelmiştik, bilmiyorum. Ama o görüntü&#160;belleğimin bir yerlerinden sızıvermişti.&#160;Anıların insanı nerede yakalayacağı belli&#160;olmuyordu. Hüzünle karışık iyamser bir duygu&#160;içimde yükselmeye başlarken, &quot;İşte bunda&#160;haklısınız,&quot; diye Evgenia'yı yanıtlayan&#160;Yekta'nm sesi döndürdü günümüze beni. &quot;Şu&#160;dünyada bir baltaya sap olamasam da, bu iki&#160;adamın arkadaşı olmak bana yeter.&quot;</span></p>
<p><span style="font-weight:bold;">Daha fazla dayanamadım.</span></p>
<p><span style="font-weight:bold;">&quot;Bakma Evgenia bunun böyle konuştuğuna, diyerek itiraz ettim. &quot;Yekta şairdir ama</span></p>
<p><span style="font-weight:bold;">aynı zamanda mimar. Şiirleri de çoğunlukla İstanbul üzerinedir. Bu şehir hakkında her&#160;şeyi bilir. Nerede ne çeşmesi var, hangi&#160;sultan hangi kasrı yaptırmış, hangi sarayın&#160;mimarı kim? Tarihi tarihine, sokağı sokağına&#160;sayar döker hepsini. Bir sürü de kitabı&#160;vardır. Ben anlamam ama babam, onun iyi bir&#160;şair olduğunu söylerdi.<sup>M</sup></span></p>
<p><span style="font-weight:bold;">Şair olarak anılmak her zaman hoşuna giderdi Yekta'nm.</span></p>
<p><span style="font-weight:bold;">&quot;Nevzat abartıyor hanımefendi,&quot; dese de zevkten dört köşe olduğu her halinden&#160;belliydi. &quot;Şairlik kim, biz kim? Bir şeyler&#160;çiziktiriyoruz işte...&quot;</span></p>
<p><span style="font-weight:bold;">&quot;Ben de şiirden pek anlamam,&quot; diye itiraf etti Evgenia. &quot;Ama Kavafis diye bir şair&#160;vardır. Yunanlı...&quot;</span></p>
<p><span style="font-weight:bold;">Anında tanıdı şairi Yekta.</span></p>
<p><span style="font-weight:bold;">&quot;Bilmez miyim hanımefendi? Kavafis, muhteşem bir şairdir.&quot;</span></p>
<p><span style="font-weight:bold;">&quot;Annesi babası eski İstanbulluymuş. Büyükbabam akrabalarını tanırdı. Kitaplarını&#160;bana veren de oydu. Şiirlerini çok severim.&quot;</span></p>
<p><span style="font-weight:bold;">&quot;Evet, olağanüstü dizeleri vardır.&quot;</span></p>
<p><span style="font-weight:bold;">Havaya girmişti, sesine makam vererek okumaya koyuldu. &quot;Bu şehir ardından gelecek&#160;senin / aynı sokaklarda dolaşacaksın / aynı&#160;mahallede ihtiyarlayacaksın / aynı evlerde&#160;kır düşecek saçlarına / bu şehirdir gidip&#160;gideceğin / Başka bir yer umma...&quot;</span></p>
<p><span style="font-weight:bold;">Bir an göz göze geldik Evgenia'yla. Bu şiir seni anlatıyor demek mi istiyordu,&#160;yoksa ben mi öyle anladım, emin olama- dim.&#160;Ama şiir bitince, &quot;Evet bu şiiri&#160;hatırlıyorum...&quot; diyerek arkadaşıma döndü&#160;yeniden. &quot;Sizin şiirleriniz nasıldır?&quot;</span></p>
<p><span style="font-weight:bold;">Yekta mahcup gülümsedi.</span></p>
<p><span style="font-weight:bold;">&quot;Benimkiler bu kadar güzel değil.&quot;</span></p>
<p><span style="font-weight:bold;">&quot;Kendinize haksızlık ediyormuşsunuz gibi bir his var içimde.&quot; Menevişlenen yeşil&#160;gözleri geldi yüzümde durdu. &quot;Ne dersin&#160;Nevzat?&quot;</span></p>
<p><span style="font-weight:bold;">&quot;Doğru tahmin ettin Evgenia, kendine haksızlık ediyor. Yekta'nın şiirleri de&#160;güzeldir.&quot;</span></p>
<p><span style="font-weight:bold;">&quot;Bize okur musunuz?&quot;</span></p>
<p><span style="font-weight:bold;">&quot;Zevkle ama daha iyisi, Nevzat'la kitaplarımdan birini yollarım.&quot;</span></p>
<p><span style="font-weight:bold;">&quot;Salondaki kitaplıkta bir tane olacaktı,&quot; diyerek suskunluğunu bozdu sonunda Demir.&#160;Bahtiyar'ın yarasını temizlemeye başlamıştı.&#160;&quot;Adı da Balat Günlükleri mi ne?&quot;</span></p>
<p><span style="font-weight:bold;">&quot;Balat Günceleri,&quot; diye düzeltti Yekta. &quot;Bir türlü öğrenemedin şu kitabın ismini.&quot;</span></p>
<p><span style="font-weight:bold;">&quot;Hangi birini öğreneceğim oğlum. O kadar fazla kitabın var ki.&quot; Evgenia'ya döndü&#160;yeniden. &quot;En iyi kitabı da odur zaten. Balat&#160;Günceleri. Çocukluğumuzun Balat'ını anlatır.&#160;Çocukluğumuzun Haliç'ini. Kütüphanemden&#160;alabilirsiniz.&quot;</span></p>
<p><span style="font-weight:bold;">&quot;Teşekkür ederim. Ama o sizin kitabınız.&quot;</span></p>
<p><span style="font-weight:bold;">Demir'in yüzüne muzır bir ifade yayıldı.</span></p>
<p><span style="font-weight:bold;">&quot;Benim yanımda canlısı var Evgenia Hanım. Sus desen de okuyor zaten.&quot;</span></p>
<p><span style="font-weight:bold;">Yekta'nm mavi gözlerinde sitem dolu bir ifade belirmişti, onun yerine ben azarladım&#160;veterinerimizi.</span></p>
<p><span style="font-weight:bold;">&quot;Haksızlık etme. Istemeseydin Yekta şiir okumazdı.&quot;</span></p>
<p><span style="font-weight:bold;">Geniş bir gülümseme yayıldı Demir'in sert bir kayadan yontulmuşa benzeyen yüzüne.</span></p>
<p><span style="font-weight:bold;">&quot;Şaka yapıyorum Evgenia Hanım. Hakikaten Yekta kolay kolay şiir okumaz. Havasında&#160;olması lazım.&quot; Bir an düşündü. &quot;Sahi yarın&#160;akşam neden misafirimiz olmuyorsunuz? Bugün&#160;balıktan iyi döndük. En az iki üç kilo&#160;levreğimiz var. Yarm akşam onları&#160;pişiririz.&quot; Eğlenceli bir ifadeyle&#160;arkadaşına baktı. &quot;Belki Yekta da birkaç&#160;mısra okur bize.&quot;</span></p>
<p><span style="font-weight:bold;">&quot;Cumartesi akşamı siz bana gelin,&quot; dedi benim cömert Evgenia'm. &quot;Sizin kadar olmasa&#160;bile bizim aşçı da güzel balık yapar. Hem de&#160;geciktirmeden dinlemiş oluruz Yekta Bey'in&#160;Şiirlerini.&quot;</span></p>
<p><span style="font-weight:bold;">&quot;Şöyle yapalım o zaman,&quot; diyerek orta yolu buldu Yekta. &quot;Yarın siz bizim&#160;davetlimiz olun, cumartesi günü de biz size&#160;gelelim.&quot;</span></p>
<p><span style="font-weight:bold;">Evgenia kararsızdı, soru dolu yeşil gözleri boş boş bakıyordu. Demek ki kararı&#160;benim vermem gerekiyordu.</span></p>
<p><span style="font-weight:bold;">&quot;Eh o zaman arkadaşları kırmayalım Evgenia...&quot; Yapay bir ciddiyetle Yekta'ya&#160;döndüm. &quot;Tamam geliyoruz ama yarın akşam&#160;mutlaka şiir okuyacaksın bize...&quot;</span></p>
<p><span style="font-weight:bold;">&quot;Tamam, okuyacağım...&quot; Utangaç bir ifadeyle masumlaştı mavi gözleri. &quot;Ama&#160;sevmezseniz kabahat benim değil.&quot;</span></p>
<p><span style="font-weight:bold;">Yekta'nm hali dokundu Evgenia'ya.</span></p>
<p><span style="font-weight:bold;">&quot;Sevmez miyiz hiç? Eminim şiirleriniz çok güzeldir.&quot;</span></p>
<p><span style="font-weight:bold;">Başını baygın hayvandan kaldırmadan mırıldandı Demir.</span></p>
<p><span style="font-weight:bold;">&quot;Dinlemeden emin olmayın...&quot;</span></p>
<p><span style="font-weight:bold;">Kibar Yektamız zıvanadan çıkmak üzereydi.</span></p>
<p><span style="font-weight:bold;">&quot;Allahın baytarı, sen ne anlarsın şiirden,&quot; diyecek oldu, &quot;Alınma hemen,&quot;&#160;diyerek başını kaldırdı Demir. &quot;Takılıyoruz&#160;oğlum şurada.&quot; Evgenia'ya çevirdi&#160;bakışlarını. &quot;Yok, gerçekten de çok güzel&#160;şiirleri vardır Yekta'nm...&quot;</span></p>
<p><span style="font-weight:bold;">&quot;Dinlemek için sabırsızlanıyorum,&quot; diye nazikçe mırıldandı Evgenia. Hayır, kibarlık&#160;olsun diye söylemiyordu, gerçekten de merak&#160;ediyordu Yekta'nın şiirlerini.</span></p>
<p><span style="font-weight:bold;">&quot;O zaman yarın akşam sekiz buçuk gibi bekliyoruz.&quot;</span></p>
<p><span style="font-weight:bold;">&quot;Memnuniyetle geliriz ama unutmak yok, cumartesi de Tatavlâ'da buluşuyoruz.&quot;</span></p>
<p><span style="font-weight:bold;">Hoş bir sürprizle karşılaşmış gibi heyecanla söylendi Yekta.</span></p>
<p><span style="font-weight:bold;">&quot;Tatavla mı? Meyhane'nin adı Tatavla ha... Kurtuluş'un eski ismi. Çok güzel bir&#160;isim vermişsiniz Evgenia Hanım.&quot;</span></p>
<p><span style="font-weight:bold;">&quot;Ben değil, babam vermiş bu ismi.&quot;</span></p>
<p><span style="font-weight:bold;">&quot;Güzel bir iş yapmış. Semtlerin eski isimleri unutuluyor, şehir hızla geçmişinden&#160;koparılıyor. Oysa şehirler de insanlar&#160;gibidir, geçmişlerini unuturlarsa,&#160;tarihlerinden kopartırlarsa kişiliklerinden&#160;de kopardırlar. Hiçbir özellikleri kalmaz.&#160;Birbirine benzeyen, sıradan insanlar gibi</span></p>
<p><span style="font-weight:bold;">olurlar. Oysa İstanbul sıradan bir şehir değil.&quot;</span></p>
<p><span style="font-weight:bold;">&quot;Yine başladı vaaza,&quot; diye homurdandı Demir. &quot;Konuşacağına, şu pamuk paketini&#160;versene.&quot;</span></p>
<p><span style="font-weight:bold;">Hiç bozulmadı bizim şair ama arkadaşını iğnelemekten de geri durmadı.</span></p>
<p><span style="font-weight:bold;">&quot;Bir de bunun gibiler var Evgenia Hanım. Yaşadığı şehrin farkında olmayan gafiller...&#160;Hani derya içinde olup deryayı bilmeyen&#160;dedikleri türden...&quot;</span></p>
<p><span style="font-weight:bold;">Aceleyle emrini yineledi Demir.</span></p>
<p><span style="font-weight:bold;">&quot;Hadi, hadi ama Yekta, hayvanın ayağına tampon yapmam lazım. Yoksa kan kaybedecek.&quot;</span></p>
<p><span style="font-weight:bold;">Yekta pamuk paketini arkadaşına yetiştirirken, &quot;Bu şehir olmasaydı ne sen&#160;olurdun, ne de masanda yatan Bahtiyar,&quot; diye&#160;söylenmeden edemedi. Bu kez Demir bulaşmadı&#160;arkadaşına, dudaklarında muzip bir&#160;gülümsemeyle, &quot;Teşekkürler Yektacım,&quot;&#160;diyerek paketi alıp işine devam etti.</span></p>
<p><span style="font-weight:bold;">Şair arkadaşımızın da alındığı yoktu zaten.</span></p>
<p><span style="font-weight:bold;">&quot;Bu böyledir Evgenia Hanım,&quot; diyerek sevgilime döndü. &quot;Onu boş verin, çocukken de&#160;böyleydi. Ama sizi tanıdığıma sevindim.&quot;</span></p>
<p><span style="font-weight:bold;">&quot;Teşekkür ederim...&quot;</span></p>
<p><span style="font-weight:bold;">Hiç ummazdım ama bir anlığına da olsa Demir de işini bırakıp, &quot;Nevzat adına da çok&#160;sevindik,&quot; dedi nazik bir tavırla. &quot;Sizi&#160;bulmuş olması büyük şans.&quot;</span></p>
<p><span style="font-weight:bold;">Güzel sözler Evgenia'yı duygusallaştırmıştı. Yanakları kızardı,&#160;yeşil gözleri derinleşti...</span></p>
<p><span style="font-weight:bold;">&quot;Çok naziksiniz. Bence Nevzat'ın en büyük şansı, sizin gibi arkadaşları olması.&quot;</span></p>
<p><span style="font-weight:bold;">Bu ilaç kokulu ameliyat odasında, bu duygusal hava biraz fazla kaçıyordu. Konuyu&#160;değiştirmek için Bahtiyar'ı soracaktım ki&#160;cep telefonumun zili ardı ardına çınladı&#160;odada. Baktım, ekranda Ali'nin ismi. Onları&#160;tümüyle unutmuştum. Sepetçiler Kasrı'na&#160;gideceklerdi, Leyla'yı soruşturmaya. Belki&#160;de işimize yarayacak bilgilere ulaşmışlardı.&#160;Merakla açtım...</span></p>
<p><span style="font-weight:bold;">&quot;Alo... Evet Ali, söyle...&quot;</span></p>
<p><span style="font-weight:bold;">&quot;Bir kurban daha Başkomiserim...&quot;</span></p>
<p><span style="font-weight:bold;">&quot;Ne? &quot;</span></p>
<p><span style="font-weight:bold;">&quot;Bir ceset daha bulduk diyorum Başkomiserim... Ama Sarayburnu'nda değil, bu&#160;kez Çemberlitaş'ta.&quot;</span></p>
<p><span style="font-weight:bold;">Aynı tür iki cinayetten mi söz ediyordu? İlgiyle beni dinleyen Evgenia ile&#160;arkadaşlarımın meraklı bakışlarına&#160;aldırmadan sordum.</span></p>
<p><span style="font-weight:bold;">&quot;Sikke de var mı?&quot;</span></p>
<p><span style="font-weight:bold;">&quot;Var, avucunda.&quot;</span></p>
<p><span style="font-weight:bold;">Sarayburnu'ndaki maktulün avucunda bulduğumuz sikkeyi gördüğümde bu işin arkası&#160;gelecek diye düşünmemiştim, yanılmışım,&#160;cinayetler sürecekti.</span></p>
<p><span style="font-weight:bold;">&quot;Anladım Ali,&quot; dedim telefonun öteki ucunda sessizce beni bekleyen yardımcıma.&#160;&quot;Nerdesiniz?&quot;</span></p>
<p><span style="font-weight:bold;">&quot;Zeynep'le beraber olay mahallindeyiz. Şefik de burada. Ekibi çalışmaya girişti&#160;bile.&quot;</span></p>
<p><span style="font-weight:bold;">&quot;Tamam, hemen geliyorum.&quot;</span></p>
<p><span style="font-weight:bold;">Odadakilerin içinde en fazla Evgenia tedirgin olmuştu.</span></p>
<p><span style="font-weight:bold;">&quot;Birini mi öldürmüşler?&quot; Sanki ceset karşısındaymış gibi ürpermişti. &quot;Yine mi&#160;cinayet?&quot;</span></p>
<p><span style="font-weight:bold;">Geçiştirmeye çalıştım.</span></p>
<p><span style="font-weight:bold;">&quot;Belli değil... Ama benim hemen gitmem gerekiyor.&quot; Özür dilercesine baktım. &quot;Seni&#160;bir taksiye bindirsem...&quot;</span></p>
<p><span style="font-weight:bold;">&quot;Hiç olur mu?&quot; diye her zamanki kibarlığıyla karşı çıktı Yekta. &quot;Ben&#160;bırakırım Evgenia Hanım'ı.&quot;</span></p>
<p><span style="font-weight:bold;">&quot;Teşekkür ederim ama ben yalnız gitmeye alışığım.&quot; Hayır, hiç de sitem etmiyordu.&#160;&quot;Hem sizin Demir Bey'e yardım etmeniz&#160;lazım... Hatta gerekirse ben de kalabilirim.&#160;Belki bir faydam olur...&quot;</span></p>
<p><span style="font-weight:bold;">&quot;Zahmet etmenize gerek yok...&quot; Nazik ama kararlı bir tavırla konuşuyordu Demir.&#160;&quot;Yekta'nm kalması yeterli. Daha bizim işimiz&#160;çok. Siz gidin, boş yere uykunuzdan&#160;olmayın.&quot;</span></p>
<p><span style="font-weight:bold;">Evgenia'nm kaygı dolu bakışları, olan bitenden habersiz, ameliyat masasının&#160;üzerinde öylece yatan Bahtiyar'a kaydı.</span></p>
<p><span style="font-weight:bold;">&quot;Merak etmeyin,&quot; diye üsteledi Demir, &quot;inanın bana, Bahtiyar iyi olacak.&quot;</span></p>
<p><span style="font-weight:bold;">Constantinopolis Constantinus'un Başkenti</span></p>
<p><span style="font-weight:bold;">Zafer töreniydi, cesareti yüceltme vakti, başarıyı kutsama anı. Kuzeyin karanlık&#160;ormanlarından gelmişti buraya. Sisli&#160;günlerin ve yağmurlu gecelerin içinden.&#160;Savaşın ve açlığın ortasından. Ateşin ve&#160;kılıcın gücüyle. Kan ve ölüm pahasına.</span></p>
<p><span style="font-weight:bold;">Romalı senatörlerin ihanetine rağmen. En çaresiz anında bile umudunu yitirmeden.</span></p>
<p><span style="font-weight:bold;">Adını bile bilmediği askerlerinin cesaretiyle. Yenilgide bozguna kapılmadan.&#160;Zaferde kendini kaybetmeden. İradeyi çelik&#160;bir zırh gibi kuşanarak. Sarp dağlardan,&#160;geniş ovalardan, tekinsiz bataklıklardan,&#160;denizlerden ve bozkırlardan geçerek.&#160;Atalarının izini hiç yitirmeden...</span></p>
<p><span style="font-weight:bold;">İmparator Konstantin, Tanrı'ya bakıyordu. Başı bulutlardaydı Tanrı'nın. Gökyüzünün her&#160;yerindeydi bulutlar, beyaz yelkenli savaş&#160;gemileri gibi geziyorlardı mavilikte.</span></p>
<p><span style="font-weight:bold;">Tanrı'nın yedi ışığının yedisini de gölgelemişti bulutlar. Bir işaret mi diye&#160;düşündü İmparator, Tanrı yine bir işaret mi&#160;yolluyor bana? Yanıt rüzgârdan geldi, ak&#160;bulutları birbiri ardınca sildi gökyüzünden.&#160;Apollon'un ışıklı başı ortaya çıktı yeniden.</span></p>
<p><span style="font-weight:bold;">Konstantin, Tanrı'ya bakıyordu. İnce bir rüzgâr esiyordu fo- ı~um alanında. Her yanda&#160;bahar çiçeklerinin kokusu. Çiçek kokulu&#160;rüzgâr, hafifçe dalgalandırıyordu erguvan&#160;rengi harmanisini. Tıpkı kendi tacı gibi&#160;Tanrı'nın yedi ışık saçan tacına tahıldı&#160;gözleri. Tacı taşıyan başa baktı. Tanrı'nın&#160;geniş alnına, inançlı gözlerine, kartal&#160;burnuna, gururla kapanmış ağzına...</span></p>
<p><span style="font-weight:bold;">Tanrı'nın suretinde kendini gördü, mutlu oldu. Gülümsedi gökyüzünden kenti seyreden,&#160;kendi suretindeki Tanrı'ya.</span></p>
<p><span style="font-weight:bold;">İmparator, Tanrı'ya bakıyordu. Göklere uzanan sütunun üzerindeydi Tanrı. Ama Roma&#160;yakınlarında tnıparator'cı görünen başka bir&#160;Tanrı'ydı. Görünümü, bedeni, sesi, eşi&#160;benzeri olmayan bir Tanrı. Apollon gibi ışık&#160;saçmasa da. gökyüzüne, &quot;zafer burada,&quot; diye&#160;yazan bir Tanrı. İsa'nın taşıdığı lıaçı.&#160;maviliklere nakşeden bir Tanrı. Konstantin'e&#160;erken bir zaferi bahşeden Tanrı. Roma'nın&#160;bütün gürünü kendinde toplayan bi&gt;» hükümdar&#160;gibi, bütün ilahların gücünü kendinde&#160;toplayan bir Tanrı.</span></p>
<p><span style="font-weight:bold;">İmparator, Tanrı'ya bakıyordu ama gördüğü Apollon değildi. Kendi hükümranlığını&#160;görüyordu üç kıta, dört mevsim, yedi iklim&#160;üzerinde. Kendi hükümranlığını görüyordu.&#160;ye*ıi Tann'ınn koruyuculuğunda, bölünmemiş&#160;Roma'nın uçsuz bucaksız sınırlarında. &quot;Tek&#160;Roma.&quot; diye bağırdı İmparator. &quot;Tek Tanrı!&#160;Tek imparator,&quot; Gür sesi tarladaki başaklar&#160;gibi dalgalandırdı arkasındaki kalabalığı.&#160;&quot;Tek Roma! Tek Tanrı! Tek imparator!&quot; diye&#160;tekrarladı insanlar. Ses yuvarlak meydanda&#160;yankılanarak, sütunun üzerindeki eski&#160;Tanrı'mn taştan kulaklarına kadar ulaştı.</span></p>
<p><span style="font-weight:bold;">Konstantin, Tanrı'ya bakıyordu. Mayıs'ın on biriydi. Kırk gün kırk gece süren&#160;şenliklerin son günü. Tarihi değiştiren&#160;adamın, tarihin değiştiğini herkese&#160;kanıtlayacağı gün. Roma'nın artık eski Roma&#160;olmadığının dosta düşmana anlatılacağı gün.&#160;Yeni Roma'nın doğduğu gün. Yeni Roma'nın&#160;yeni bir başkente kavuştuğu gün. İmparator</span></p>
</body>
</html>