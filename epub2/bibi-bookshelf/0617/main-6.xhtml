<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">&quot;Nevzat, gel gel. Seni kiminle tanıştıracağım bak. Ercan, akademide&#160;birlikte okuduk. Terörle Mücadele'nin efsane&#160;adamlarındandır. Belki adını duymuşsundur.&#160;Ercan Sungur... Bu arkadaş da...&quot;</span></p>
<p><span style="font-weight:bold;">&quot;Hakan Yamalı,&quot; diye kendini tanıttı briyantinli avukat. &quot;Şirketin hukuk&#160;danışmanıyım.&quot;</span></p>
<p><span style="font-weight:bold;">Hakan Yamalı'yı umursamadan eski polis şefine yaklaştım. Sanki hatırlamaya</span></p>
<p><span style="font-weight:bold;">çalışıyormuş gibi, &quot;Ercan Sungur... Ercan Sungur... Evet...&quot; Tam karşısında durdum&#160;sabık polisin. &quot;Ercan Sungur... Siz Âdem&#160;Yezdan'la birlikte çalışıyorsunuz, değil&#160;mi?&quot;</span></p>
<p><span style="font-weight:bold;">Bir terslik olduğunu sezinlemişti Ercan ama belli etmemeye çalıştı.</span></p>
<p><span style="font-weight:bold;">&quot;Haklısınız, Ayyıldız Güvenlik Şirketi'nin yöneticisiyim...&quot;</span></p>
<p><span style="font-weight:bold;">Kuşkulu bakışlarımı suratından çekmeden mırıldandım.</span></p>
<p><span style="font-weight:bold;">&quot;Zanlılar da öyle söylemişlerdi...</span></p>
<p><span style="font-weight:bold;">Fettah'la Sıddık... Onları tanıyorsunuz, değil mi?&quot;</span></p>
<p><span style="font-weight:bold;">&quot;Tanıyorum,&quot; dedi büyük bir güvenle. &quot;Bizim şirketin elemanlarıdır.&quot;</span></p>
<p><span style="font-weight:bold;">&quot;Samimi itirafta bulunmanız güzel,&quot; dedim ellerimi ovuşturarak. &quot;Bu işimizi&#160;kolaylaştıracak...&quot;</span></p>
<p><span style="font-weight:bold;">İşler sarpa sarıyordu, kibarlık oyununu bıraktı Ercan.</span></p>
<p><span style="font-weight:bold;">&quot;Ne itirafı?&quot; diye söylenerek kartları açık oynamayı seçti.</span></p>
<p><span style="font-weight:bold;">&quot;Onları, yani Fettah'la Sıddık'ı siz azmettirmişsiniz...&quot;</span></p>
<p><span style="font-weight:bold;">Ne açıklama yapmasına, ne de kendini savunmasına izin vermeden aceleyle Mümtaz'a&#160;döndüm.</span></p>
<p><span style="font-weight:bold;">&quot;Necdet'in evinde yakaladığımız iki zanlı, kendilerini oraya Ercan Bey'in&#160;yolladığını söylediler.&quot;</span></p>
<p><span style="font-weight:bold;">Mümtaz'ın gülümsemesi de dudaklarında donup kalmıştı. Olayı büyütüyor muydum?</span></p>
<p><span style="font-weight:bold;">Yoksa gerçekten de ciddi bir durum mu vardı ortalıkta?</span></p>
<p><span style="font-weight:bold;">&quot;Anlamadım?&quot; diyebildi sonunda. Biri bana anlatsın der- cesine eski arkadaşı Ercan'a&#160;döndü önce, sonra yaptığı yanlışı fark etti,&#160;asıl sorması gereken kişiye, yani bana dikti&#160;bakışlarını. &quot;Nasıl? Ne yapmış bu adamlar?&quot;</span></p>
<p><span style="font-weight:bold;">Sakin bir tavırla tek tek sıralamaya koyuldum.</span></p>
<p><span style="font-weight:bold;">&quot;Hırsızlık, delilleri karartmak, polise mukavemet, belki de cinayet... Belki de&#160;İstanbul Kasabı denilen katil onlardan&#160;biridir...&quot;</span></p>
<p><span style="font-weight:bold;">İyice şapşallaştı kanka canlısı emniyet müdürümüz.</span></p>
<p><span style="font-weight:bold;">&quot;İstanbul Kasabı mı?&quot;</span></p>
<p><span style="font-weight:bold;">&quot;Gazeteleri okumuyor musunuz Müdürüm? Şu üç cinayeti işleyen katile, 'İstanbul&#160;Kasabı' lakabını yakıştırmış basın.&#160;Kurbanların gırtlaklarını keserek öldürüyor&#160;ya...&quot;</span></p>
<p><span style="font-weight:bold;">Bir an derin bir sessizlik çöktü müdürün odasına. Öyle ki yan odadaki telsizin&#160;cızırtıları bile duyulabiliyordu buradan.</span></p>
<p><span style="font-weight:bold;">&quot;Bir dakika, bir dakika, &quot;diye itiraz etti ipin ucunu kaçırdığını fark eden Ercan.&#160;&quot;Büyük bir yanlışlık yapıyorsunuz. Fettah'la&#160;Sıddık'ın cinayetlerle hiçbir ilgisi yok.&#160;Doğru, onları Necdet'in evine ben&#160;yolladım...&quot;</span></p>
<p><span style="font-weight:bold;">Duyduklarıma inanamıyormuş gibi söylendim.</span></p>
<p><span style="font-weight:bold;">&quot;Yani zanlılar doğru mu söylüyor? Siz de mi işin içindesiniz?&quot;</span></p>
<p><span style="font-weight:bold;">Ercan'ın kirli sakallı esmer suratı iyice kararmıştı.</span></p>
<p><span style="font-weight:bold;">&quot;işin içinde değilim. Yani benim cinayetlerle bir ilgim yok... Fettah'la&#160;Sıddık'ın da... Bizim cinayetlere hiçbir&#160;ilgimiz yok... Bak Mümtaz...&quot;</span></p>
<p><span style="font-weight:bold;">Ama Mümtaz eskisi gibi bakmıyordu arkadaşına, kafası adamakıllı karışmıştı.&#160;Arkadaşının kuşkulu olaylara bulaştığını&#160;sezinleyince, ben ne yaptım, sorusunu&#160;kendine çoktan sormuş, bu durumdan nasıl&#160;kurtulurumun yanıtını bulmaya çalışıyordu.&#160;Ondan yarar gelmeyeceğini anlayan Ercan&#160;çaresiz, bana döndü yine. &quot;Bakın&#160;Başkomiserim, büyük bir yanlışlık&#160;yapıyorsunuz, onu arz etmeye çalışıyorum&#160;size.&quot;</span></p>
<p><span style="font-weight:bold;">Hiç kulak asmadım sözlerine, keyifle bildiğimi tekrarladım.</span></p>
<p><span style="font-weight:bold;">&quot;Anladım da Ercan Bey, ortalıkta bir tuhaflık var. Yanlışsa beni düzeltin.&#160;Yakaladığımız adamlar, kendilerini oraya&#160;sizin yolladığınızı söylüyorlar...&quot;</span></p>
<p><span style="font-weight:bold;">Pabucun pahalı olduğunu anlayan polis eskisi sıkıntıyla kıvranmaya başlamıştı.</span></p>
<p><span style="font-weight:bold;">&quot;Tamam, ben gönderdim onları Necdet'in evine,&quot; diye itiraf etti sözüm biter bitmez.&#160;&quot;Ama hırsızlık için değil... Ortalıkta suç&#160;filan yok...&quot;</span></p>
<p><span style="font-weight:bold;">Kabul edilemeyecek bir olayla karşılaşmış gibi gözlerimi iri iri açarak sordum:</span></p>
<p><span style="font-weight:bold;">&quot;Nasıl suç yok? Bakın, tekrar ediyorum... Adamlarınızı Necdet Denizel adındaki&#160;maktulün evinde yakaladık. Ellerinde&#160;ateşlenmeye hazır silahlar... Eve soygun&#160;amacıyla geldiklerini de saklamıyorlar&#160;üstelik...&quot;</span></p>
<p><span style="font-weight:bold;">Sözlerim emekli polis amirinden önce, görevdeki polis müdürü üzerinde etkili oldu.&#160;Sanki oturduğu koltukta ateş varmış gibi&#160;hızla kalktı Mümtaz. Eski kankasının&#160;üzerinde o kadar çok suçlama vardı ki, artık&#160;ona yakın oturamazdı. Yaşadığı paniği&#160;gizlemek için de, &quot;Ayakta kalma Nevzat,&quot;&#160;dedi kalktığı koltuğu göstererek &quot;Gel benim&#160;yerime otur.&quot;</span></p>
<p><span style="font-weight:bold;">&quot;Zahmet etmeseydiniz Müdürüm, ben böyle iyiydim. Siz arkadaşlarınızın yanında&#160;kalsaydınız.&quot;</span></p>
<p><span style="font-weight:bold;">Kinayeli sözlerimi ya anlamadı ya da anlamazlıktan geldi.</span></p>
<p><span style="font-weight:bold;">&quot;Yok,&quot; dedi masasının başına geçerken.</span></p>
<p><span style="font-weight:bold;">&quot;Bu karışık bir meseleye benziyor, otur da rahat rahat konuşalım.&quot;</span></p>
<p><span style="font-weight:bold;">Şimdi olmuştu işte, sonunda gerçek, kalın kafasına dank etmişti. Soruşturmanın kritik&#160;bir noktaya doğru gittiğini anlayınca, önce&#160;can sonra canan, diyen eski atasözünü&#160;hatırlamış ve hemen tavır değiştirmişti.&#160;Tabii Mümtaz'daki bu değişim konuklarının&#160;bütün neşesini kaçırdı. Lacivert takım&#160;elbiseli avukatın genç yüzündeki ışıltı,&#160;endişe bulutlarının arasında ağır ağır&#160;kaybolurken, Ercan'ın da kulaklarına varan&#160;ağzı epeyce büzülmüş, küçücük kalmıştı. Ama&#160;onun tümüyle yıl- dığmı söylemek yanlış&#160;olurdu. Anlayabildiğim kadarıyla eski polis&#160;şefi öyle kolay kolay pes edecek birine&#160;benzemiyordu. Hiç bozuntuya vermemeye&#160;çalışarak, &quot;Mümtazcım olanları anlatayım,&quot;&#160;diye direnmeyi sürdürdü. &quot;Nevzat Başkomise-rimin söyledikleri doğru ama durum&#160;sandığınız gibi değil.&quot; Bakışlarını bana&#160;çevirdi, &quot;inanın Başkomiserim, göründüğü&#160;gibi değil. Anlatmama fırsat verirseniz,&#160;olanı biteni izah edeceğim size.&quot;</span></p>
<p><span style="font-weight:bold;">&quot;Ne demek Ercan Bey, bizim isteğimiz de her şeyi anlatmanız. Sizin de eski meslek&#160;hayatınızdan çok iyi bildiğiniz gibi, bizler&#160;samimi itirafı her zaman takdir ederiz.&quot;</span></p>
<p><span style="font-weight:bold;">itiraf lafını duyunca yine kaşları çatıldı, karşı çıkacaktı ki Mümtaz izin&#160;vermedi.</span></p>
<p><span style="font-weight:bold;">&quot;Evet Ercan, anlatsan iyi olacak,&quot; diye katıldı konuşmaya. Arkasına Atatürk&#160;portresini, sağ yanına Türk bayrağını, sol&#160;yanına emniyetin flamasını alarak o ciddi&#160;polis müdürü oluvermişti yeniden. &quot;Sen bana&#160;böyle söylemedin. Hakikaten ortalıkta&#160;şüpheli bir durum var. Hadi anlat da&#160;öğrenelim, neymiş şu işin aslı?&quot;</span></p>
<p><span style="font-weight:bold;">&quot;Yav Mümtaz yapma, şüpheli bir durum filan yok.&quot;</span></p>
<p><span style="font-weight:bold;">&quot;Nasıl yok?&quot; Adeta azarlar gibi sert çıkmıştı aslan müdürümün sesi. &quot;Senin iki&#160;silahlı adamın maktulün evine giriyorlar...&#160;Üstelik hırsızlık için geldiklerini de&#160;itiraf ediyorlar...&quot;</span></p>
<p><span style="font-weight:bold;">&quot;Polise mukavemet de var müdürüm,&quot; diye ekledim bütün ciddiyetimle. &quot;Az kalsın&#160;bizimkilerle silahlı çatışmaya gireceklermiş ...&quot;</span></p>
<p><span style="font-weight:bold;">Mümtaz gaza gelmişti ki, durdurana aşk olsun.</span></p>
<p><span style="font-weight:bold;">&quot;Bir de şüpheli bir durum yok diyorsun Ercan...&quot; diye çemkirdi eski arkadaşına.&#160;&quot;Daha ne olacaktı? Adamları ellerinde kasap&#160;bıçaklarıyla maktullerin boğazını keserken&#160;mi yakalayacaktık?&quot;</span></p>
<p><span style="font-weight:bold;">Yanlış anlaşılmanın verdiği sıkıntıyla terlemeye başladı Ercan.</span></p>
<p><span style="font-weight:bold;">&quot;Neler diyorsun Mümtaz? Ne bıçağı, ne cinayeti? Sen beni tanımıyor musun?&quot;</span></p>
<p><span style="font-weight:bold;">Ellerini sümenin üzerinde birleştirerek öne doğru eğildi hak yolunu bulan müdürüm.</span></p>
<p><span style="font-weight:bold;">&quot;Tanıyorum Ercan. Tanıyorum da, şu anda morgda üç ceset var. Elimizde de iki zanlı.&#160;Senin şirketinde çalışan iki adam...&quot;</span></p>
<p><span style="font-weight:bold;">&quot;Ama,&quot; dedi odaya girdiğimden beri sus pus oturan genç avukat. &quot;Ama silahların&#160;ikisi de ruhsatlı... iki silah da Ayyıl- diz&#160;Şirketi'nin üzerine zimmetli...&quot;</span></p>
<p><span style="font-weight:bold;">Sorulması gereken soruyu benden önce Mümtaz çarptı avukatın parlak suratına.</span></p>
<p><span style="font-weight:bold;">&quot;Adamlarınızın bu silahları şirket dışında taşıma izni var mı?&quot;</span></p>
<p><span style="font-weight:bold;">Neye uğradığını şaşırdı tüysüz avukat.</span></p>
<p><span style="font-weight:bold;">&quot;Şey... Şirkette bırakacak uygun yer olmayınca... Yani evlerine giderken taşıyor&#160;olabilirler...&quot;</span></p>
<p><span style="font-weight:bold;">&quot;Necdet Denizel'le aynı adreste mi ikamet ediyor bu adamlar?&quot;</span></p>
<p><span style="font-weight:bold;">Konuştukça batacağını anlamıştı avukat.</span></p>
<p><span style="font-weight:bold;">&quot;Yok, yok, aynı evde ikamet etmiyorlar tabii...&quot;</span></p>
<p><span style="font-weight:bold;">&quot;O zaman boş yere çenenizi yormayın. Adamlarınızın yaptıkları açıkça suç...&quot;</span></p>
<p><span style="font-weight:bold;">&quot;Fakat...&quot; diye diretecek oldu genç avukat.</span></p>
<p><span style="font-weight:bold;">&quot;Tamam Hakan,&quot; diye gergin bir sesle susturdu Ercan onu. &quot;Bırak da ben izah&#160;edeyim.&quot; Bize bakarak dostça gülümsedi. &quot;Ne&#160;de olsa biz polisiz, değil mi? Birbirimizin&#160;dilinden daha iyi anlarız. Mümtaz Müdürüm,&#160;Nevzat Başkomiserim, birkaç dakika konuşmama&#160;fırsat verirseniz, olanı biteni tamamıyla&#160;anlatacağım size.&quot;</span></p>
<p><span style="font-weight:bold;">Ne Mümtaz, ne de ben itiraz ettik. Aslına bakılırsa Ercan'ın söyleyeceklerini çok&#160;merak ediyordum. Şu Âdem Yezdan gerçekte&#160;kimdi? Necdet onun için tam olarak ne iş&#160;yapıyordu? Sanki aklımdan geçenleri&#160;okuyormuş gibi, &quot;Âdem Yezdan, Hakkarili&#160;köklü bir aşiretin büyük oğludur,&quot; diye&#160;açıkladı. &quot;Tam dokuz köyleri var. Belki&#160;araştırmışsınızdır. Tamam, Âdem Bey'e kadar&#160;aile bazı pis işlere bulaşmış...&quot;</span></p>
<p><span style="font-weight:bold;">&quot;Nasıl pis işler?&quot; diye huylandı Mümtaz. Amacıma ulaşmıştım, iyice kuşkulanmaya&#160;başlamıştı eski kankasmdan. ince kaşlarını&#160;çatarak tedirginlik içinde yineledi. &quot;Teröre&#160;filan mı bulaşmışlar?&quot;</span></p>
<p><span style="font-weight:bold;">&quot;Ne terörü Mümtazcım? Yezdan aşireti hep devletin yanında yer almış. Teröristler&#160;hiçbir zaman sızamafnışlar Yezdan- ların&#160;köylerine... Yüzlerce korucu vermiş aşiret&#160;devlete. Pis iş dediğim, hayvan kaçakçılığı&#160;filan... Sınır bölgesi işte, bir yanda İran,&#160;bir yanda Irak... Laf aramızda, devlet de&#160;göz yummuş bunlara. Neyse, on beş yıl önce&#160;İstanbul'a taşınmışlar... Maliye Bakanlığı,&#160;yastık altındaki paraların ortaya&#160;çıkarılması için yasa çıkarmıştı&#160;hatırlarsanız. İşte o aftan yararlanarak&#160;paralarını yasal işlere yatırmaya&#160;başlamışlar...&quot;</span></p>
<p><span style="font-weight:bold;">Baktım uzatıyor, sadede gelmesi için uyardım.</span></p>
<p><span style="font-weight:bold;">&quot;Bunları zaten biliyoruz. Siz Âdem Yezdan'ın Necdet Denizel'le ilişkisini&#160;anlatın bize?&quot;</span></p>
<p><span style="font-weight:bold;">&quot;Ben de onu anlatıyorum Başkomiserim... Âdem Bey, Sultanahmet bölgesinde Balkanların&#160;en büyük iş merkezini açmak istiyor. Tarihi&#160;Yarımada'nm 2700 yıllık geçmişindeki&#160;medeniyetlerin mimarisinden, kültüründen&#160;esinlenerek yapılacak bir iş merkezi.&#160;Sokaklar, dükkânlar, restoranlar, bahçeler&#160;bu farklı medeniyetlerin kültüründen&#160;etkilenerek inşa edilecek. Ben maketini&#160;gördüm, gerçekten şahane bir şey. Yunan&#160;dönemi, Roma dönemi, Osmanlı dönemi ve&#160;Türkiye Cumhuriyeti yılları... Hiçbiri&#160;unutulmamış... Ama bu bölge 1. Derecede SIT&#160;alanı. Âdem Bey okumuş adam, tarihe,&#160;kültüre, hepsinden önemlisi, yasalara&#160;saygılı bir adam. Yanlış bir iş yapmamak&#160;için Necdet Denizel gibi bir uzmanı yanına&#160;danış man olarak aldı. Necdet Bey, bu&#160;bölgede neler yapabileceğini, neler&#160;yapamayacağını söylüyordu Âdem Bey'e.&quot;</span></p>
<p><span style="font-weight:bold;">Ya da minareyi çalarken nasıl bir kılıf hazırlaması gerektiğini öğretiyordu diye&#160;geçirdim içimden ama şimdilik düşündüklerimi&#160;kendime saklamayı uygun gördüğümden, &quot;Ya&#160;sikke koleksiyonu?&quot; diye sordum sadece.&#160;&quot;Necdet'in sikke koleksiyonu, niye&#160;ilgilendiriyordu Âdem Yezdan'ı?&quot;</span></p>
<p><span style="font-weight:bold;">Masum bir adamın çaresizliği içinde oturduğu koltukta hafifçe kıpırdandı.</span></p>
<p><span style="font-weight:bold;">&quot;İşte asıl onu anlatmaya çalışıyorum. Sikke koleksiyonu Necdet Denizel'in değil.&#160;Daha doğrusu, iki sikke koleksiyonu var.&quot;</span></p>
<p><span style="font-weight:bold;">Doğru mu söylüyordu bu adam?</span></p>
<p><span style="font-weight:bold;">&quot;İki mi?&quot;</span></p>
<p><span style="font-weight:bold;">&quot;Evet, deminden beri onu anlatmaya çalışıyorum. Necdet Denizel, Roma ve Doğu&#160;Roma sikkelerine meraklıymış...</span></p>
<p><span style="font-weight:bold;">Âdem Bey ise Osmanlı ve Türkiye Cumhuriyeti'nde basılan madeni paralara...&quot;</span></p>
<p><span style="font-weight:bold;">&quot;Evet,&quot; diye yine lafa girdi genç avukat. &quot;Bakın koleksi- yoner belgesi ile sikke&#160;kayıt defterlerini de gösterebilirim&#160;size...&quot;</span></p>
<p><span style="font-weight:bold;">Eğilip ayaklarının ucundaki siyah deriden pahalı çantasını aldı. Odaya girişimle zehir&#160;zıkkım olup henüz yarısını bile içemediği&#160;kahvesini biraz iterek, çantayı yanındaki&#160;sehpanın üzerine koydu. Kapağını açtı, iki&#160;tane belge, iki tane de ciltli defter&#160;çıkardı.</span></p>
<p><span style="font-weight:bold;">&quot;işte bu, Âdem Yezdan adına düzenlenen koleksiyoner belgesi, bu da envanter&#160;defteri. Burada da ona ait olan Osmanlı&#160;sikkeleri ve Türkiye Cumhuriyeti madeni&#160;paralarının listesi var. Bakın işte Fatih,</span></p>
<p><span style="font-weight:bold;">Kanuni, Selim, III. Ahmet. Atatürk, İnönü döneminde basılmış paraların listesi...&quot;</span></p>
<p><span style="font-weight:bold;">Uzanıp baktım, söylediği gibiydi, belge Âdem Yezdan adı- naydı.</span></p>
<p><span style="font-weight:bold;">&quot;Bu da Necdet Denizel'in koleksiyoner belgesi ve defteri...&quot; Elindekileri yine&#160;bana uzattı. &quot;Buyurun Başkomiserim, bunlara&#160;da bakın...&quot;</span></p>
<p><span style="font-weight:bold;">Bendeki evrakları Mümtaz'a verip ötekileri aldım.. Doğru söylüyordu, bu belge&#160;Necdet Denizel'e aitti. Defterin&#160;kayıtlarında ilk kurbanın avucunda&#160;bulduğumuz sikkenin dökümü var mı, ona&#160;baktım. Evet, o sikkeye benzer bir kayıt&#160;buldum... &quot;Ay Yıldız Sikkesi&quot;, yanında ne&#160;olduğunu anlayamadığım harfler, sayılar.&#160;Gözlerim Konstantin'in sikkesinin&#160;kayıtlarını aradı. Evet, işte o da&#160;buradaydı. &quot;Büyük Konstantin Sikkesi&quot;. Eğer&#160;bunlar, gerçekten de kurbanların yanma&#160;bırakılan madeni paralarsa, sikke&#160;koleksiyonu katillerin elindeydi. Ama aynı&#160;sikkeler olduklarından emin olmak için bu&#160;defterdeki kayıtları ve sikkeleri Leyla&#160;Barkın'a göstermem gerekiyordu. Kadının&#160;nasıl tepki vereceğini görmek de üginç&#160;olacaktı. Elbette bunlardan kimseye&#160;bahsetmedim.</span></p>
<p><span style="font-weight:bold;">&quot;Necdet'in defteri neden sizde?&quot; Bakışlarımı kayıtlardan kaldırdım.</span></p>
<p><span style="font-weight:bold;">&quot;Yezdan'ın koleksiyonun Necdet'in evinde ne işi var?&quot;</span></p>
<p><span style="font-weight:bold;">Aralarındaki kısa bakışmadan sonra avukat Hakan yanıtlamayı seçti.</span></p>
<p><span style="font-weight:bold;">&quot;Bir dava açılmıştı Necdet Bey'e.&quot;</span></p>
<p><span style="font-weight:bold;">&quot;Sikke kaçakçılığı mı?&quot;</span></p>
<p><span style="font-weight:bold;">&quot;Dava o nedenle açıldı ama haksızdı. Bir define avcısının iftirası işte. Sonuçta&#160;davayı kazandık zaten. Davaya ben&#160;bakıyordum. Defter de o yüzden bende kaldı.&#160;Âdem Bey'in koleksiyonunun Necdet'in evinde&#160;olmasına gelince...&quot;</span></p>
<p><span style="font-weight:bold;">&quot;Onu da ben anlatayım,&quot; diyerek ikinci kez kesti avukatın sözünü Ercan. &quot;Bir sergi&#160;olacaktı. Paris'te, Louvre Müzesi'nin antik&#160;eserler bölümünde. Fransa'dan gelecek&#160;eksperlere göstermek üzere Necdet almıştı&#160;Âdem Bey'in sikkelerini... Fransızlarla&#160;Necdet Bey yazışıyormuş çünkü...&quot;</span></p>
<p><span style="font-weight:bold;">Yedi gravür çerçevesinin içine saklanmış yedi sikke kutusu geldi gözlerimin önüne.</span></p>
<p><span style="font-weight:bold;">&quot;Necdet bütün sikkeleri gravür kutularının içindeki özel bir bölmede&#160;saklıyormuş. Adem Yezdan'mkileri de mi orada&#160;tutuyordu?&quot;</span></p>
<p><span style="font-weight:bold;">&quot;Evet,&quot; diye gülümsedi Ercan. &quot;Kendince önlem almış. Bilimadamı işte. Hırsızların&#160;ilk oraya bakacağı aklına bile gelmiyor. Ama&#160;Allah'a şükür sikkelerin başına bir iş&#160;gelmedi bugüne kadar...&quot;</span></p>
<p><span style="font-weight:bold;">Sikkelerin kaybolduğundan haberi yoktu ya da antik paraları bizzat kendisi aldığı için&#160;böyle konuşuyordu.</span></p>
<p><span style="font-weight:bold;">&quot;Bugüne kadar mı? Sikkelerin bugün çalındığını nereden anladınız?&quot;</span></p>
<p><span style="font-weight:bold;">Olması gerektiği gibi yüzü çarpıldı, yapması gerektiği gibi iri iri açılmış&#160;gözlerle yüzüme baktı ve sorması gerektiği&#160;gibi sordu.</span></p>
<p><span style="font-weight:bold;">&quot;Çalınmış mı? Sikkelerin çalındığım mı söylüyorsunuz?&quot;</span></p>
<p><span style="font-weight:bold;">&quot;Hem de hepsi, hırsız ya da hırsızlar bir tek sikke bile bırakmamışlar gizli&#160;bölmelerde.&quot;</span></p>
<p><span style="font-weight:bold;">Polis eskisi Ercan'la avukat yenisi Hakan birbirlerine baktılar. Davranışlarının&#160;gerçek mi, yoksa sahte mi olduğunu anlamaya&#160;çalışmaktan sıkılmıştım artık.</span></p>
<p><span style="font-weight:bold;">&quot;Neyse, bırakalım hırsızlık konusunu... Siz hâlâ adamlarınızı neden Necdet'in evine&#160;yolladığınızı anlatmadınız.&quot;</span></p>
<p><span style="font-weight:bold;">Sanki sözlerimi duymamış gibi, &quot;Sikkeleri katiller mi çalmış?&quot; diye atıldı Ercan.</span></p>
<p><span style="font-weight:bold;">&quot;Olabilir. Ya da Necdet'in öldürülmesini fırsat bilen ganimet düşkünleri...&quot;</span></p>
<p><span style="font-weight:bold;">Sözlerimdeki imayı hemen anladı.</span></p>
<p><span style="font-weight:bold;">&quot;Sikkeleri almak benim fikrim değildi. Ne sikkeleri, ne de papağanı almak gibi bir&#160;niyetim vardı. Onları almamızı Âdem Bey&#160;söyledi.&quot;</span></p>
<p><span style="font-weight:bold;">&quot;Âdem Bey nereden öğrenmiş Necdet'in öldürüldüğünü?&quot;</span></p>
<p><span style="font-weight:bold;">&quot;Ben haber verdim... Âdem Bey Moskova'da...&quot;</span></p>
<p><span style="font-weight:bold;">Bizdeki bilgileri doğruluyordu Ercan. Öte yandan, Âdem'in Moskova'da olması inceden&#160;inceye düşünülmüş bir planın gereği de&#160;olabilirdi. Patron yurtdışındayken adamları&#160;cinayeti işlerler. Âdem de, &quot;Ama&#160;Moskova'daydım. Cinayeti nasıl&#160;işleyebilirim?&quot; diye kendini savunurdu.</span></p>
<p><span style="font-weight:bold;">Neyse, bu işin aslı sonunda ortaya çıkacaktı nasıl olsa.</span></p>
<p><span style="font-weight:bold;">&quot;Düşmanlarınız var mıydı?&quot; diye konuyu</span></p>
<p>A</p>
<p><span style="font-weight:bold;">eşelemeyi sürdürdüm. &quot;Yani Adem Bey'in... Dolayısıyla Necdet'in? Birlikte iş&#160;yapıyorlarmış ya. Kimdi düşmanları?&quot;</span></p>
<p><span style="font-weight:bold;">Tuhaf tuhaf baktı yüzüme.</span></p>
<p><span style="font-weight:bold;">&quot;Düşmanları... Bildiğim kadarıyla öyle birileri yok. Şirketin her işi yasaldır.</span></p>
<p><span style="font-weight:bold;">Âdem Bey çok dikkat eder bu işlere...&quot; Sahiden düşünüyor gibiydi, sanki hasımlarını&#160;hatırlamaya çalışıyormuşçasına kirli&#160;sakalını kaşıyordu. &quot;Rakiplerimiz var ama&#160;hepsi saygın işadamları. Holding&#160;yöneticileri, büyük otel sahipleri,&#160;turizmciler...&quot;</span></p>
<p><span style="font-weight:bold;">Soruyu değiştirerek sordum.</span></p>
<p><span style="font-weight:bold;">&quot;Ya Necdet Denizel. Adam öldürüldüğüne göre düşmanları olmalı, değil mi? Bildiğiniz&#160;birileri yok mu? Belki anlatmıştır.&quot;</span></p>
<p><span style="font-weight:bold;">Ercan'ın gözlerinden kurnaz bir parıltı geçti.</span></p>
<p><span style="font-weight:bold;">&quot;Evet var... Bir doktor, daha doğrusu cerrah... Necdet'in eski karısının&#160;sevgilisi... Adı da...&quot;</span></p>
<p><span style="font-weight:bold;">&quot;Namık... Namık Karaman...&quot;</span></p>
<p><span style="font-weight:bold;">&quot;Biliyorsunuz demek. Adam eski terörist, iki polisi yaralamış. Bir keresinde de&#160;Necdet Bey'in gırtlağına sarılmış. Etraf takiler yetişmese öldürüyormuş&#160;adamcağızı... Hem bir de derneği var bunun.&#160;Güya İstanbul'un tarihi değerlerini ko-ruyorlarmış... Hepsi bahane, bildiğiniz&#160;yıkıcı faaliyet. Adam doktor olmuş ya, bu&#160;derneği paravan olarak kullanarak anarşik&#160;faaliyetlerini sürdürmek istiyor.&quot;</span></p>
<p><span style="font-weight:bold;">Sessizce dinlediğimizi görünce iyice coşmuştu; odadaki herkes için eski bir&#160;solcudan daha iyi bir ortak düşman olamaz&#160;kanısıyla verip veriştiriyordu cerraha.</span></p>
<p><span style="font-weight:bold;">Belki de bu yüzden, &quot;Şu kavga ne zaman olmuş?&quot; deyince anlamakta güçlük çekti.</span></p>
<p><span style="font-weight:bold;">&quot;Efendim?&quot;</span></p>
<p><span style="font-weight:bold;">&quot;Namık ne zaman sıkmış Necdet'in gırtlağını diyorum...&quot;</span></p>
<p><span style="font-weight:bold;">&quot;Galiba iki ay önce... Çünkü olayı öğrenince, Necdet'e, istersen gidip Namık'la&#160;bir konuşalım, dedim. Ama o istemedi. Eski&#160;eşi Leyla'yı karşısına almaktan korkuyordu.&quot;&#160;Sanki katili bulmuş gibi bakışlarını&#160;heyecanla bana çevirdi. &quot;Evet Başkomiserim,&#160;bence bu Namık'ı iyi araştırmanız lazım.&#160;Çünkü nefret ediyordu Necdet'ten. Üstelik o&#160;dernekte Namık'a körü körüne bağlı bir sürü&#160;genç insan var. Bu işlerde onları&#160;kullanabilir.&quot;</span></p>
<p><span style="font-weight:bold;">Ercan'ın sözleri, deminden beri sessizce oturan Mümtaz'ı da hareketlendirdi.</span></p>
<p><span style="font-weight:bold;">&quot;Bu bilgi önemli,&quot; dedi elindeki koleksiyoner defterini masanın üzerine&#160;bırakarak. &quot;Ama benim de aklıma, bölgedeki&#160;ayrılıkçı teröristler geldi. Bu cinayetleri&#160;onlar işliyor olmasın? Yani Âdem Yezdan'dan&#160;intikam almak için...&quot; Eliyle beni gösterdi.&#160;&quot;Nevzat bu sabah anlattı. Cinayetler&#160;organize bir işe benziyormuş. Pekala&#160;terörist bir grubun marifeti olabilir.&quot;</span></p>
<p><span style="font-weight:bold;">Olabilirdi olmasına da, Âdem Yezdan'ın, Ercan Sungur'un, cerrah Namık'ın, Leyla&#160;Barkm'ın, hatta şu briyantinli avukatın&#160;katil olma ihtimali bile teröristlerden çok&#160;daha fazlaydı. Cinayetleri teröristlerin&#160;işlediğine dair ne bir kanıt ne bir ipucu&#160;vardı elimizde. Üstelik bu işi yapan bir&#160;örgüt, eskilerin deyimiyle,</span></p>
<p><span style="font-weight:bold;">alametifarikasını, yani imzasını bırakırdı bir yerlere. Bırakmazsa da açıkça telefon&#160;eder, bu işi şerefimizle biz yaptık,&#160;derlerdi. Ama nedense Mümtaz'ın bu&#160;varsayımına pek sıcak baktı eski polis&#160;Ercan.</span></p>
<p><span style="font-weight:bold;">&quot;Niye daha önce düşünmedik ki bunu? Evet, daha iki yıl öncesine kadar tehdit&#160;mektupları alıyordu Âdem Bey... Köyleri de&#160;defalarca kurşunlanmıştı zaten... Belki de&#160;Kürt teröristlerle şu solcu cerrah birlikte&#160;tezgâhlamışlardır cinayetleri.&quot;</span></p>
<p><span style="font-weight:bold;">Namık'a dair kuşkularım kaybolmasa da böyle bir ihtimal, Mümtaz'ınkinden çok daha&#160;saçmaydı. Soruşturmayı bu yöne çevirmek&#160;onların işine gelebilirdi ama benim için&#160;tümüyle zaman kaybıydı.</span></p>
<p><span style="font-weight:bold;">&quot;Mukadder Kınacı...&quot; dedim konuyu değiştirerek. &quot;Mukadder Kınacı ismini hiç&#160;duydunuz mu?&quot;</span></p>
<p><span style="font-weight:bold;">Ercan'la briyantinli avukatı bir sessizlik sardı. Huzursuz bir sessizlik.&#160;Hemen hayır diyemedüer. İkisi de gözlerini&#160;kaçırdılar, ikisi de adamı tanıyorlardı ama&#160;yalan söylediler.</span></p>
<p><span style="font-weight:bold;">&quot;Mukadder Kınacı mı? Hayır, hiç duymadım. &quot;</span></p>
<p><span style="font-weight:bold;">&quot;Ben de duymadım. Kimmiş?&quot;</span></p>
<p><span style="font-weight:bold;">&quot;İkinci maktul... Geçen gece bulduğumuz kurban...&quot; Kabul etmeyeceklerinden emindim&#160;ama onları biraz sıkıştırmak istedim...&#160;&quot;Belediyenin adamıymış. Şehir&#160;planlamacısı... Bilirkişilik filan da&#160;yapıyormuş, Necdet Denizel gibi... Hani Âdem&#160;Yezdan Sultanahmet bölgesinde iş yaparken&#160;onun da hizmetinden yararlanmış olabilir mi&#160;diye sordum. &quot;</span></p>
<p><span style="font-weight:bold;">&quot;Yok, sanmıyorum,&quot; dedi Ercan ama bakışları avukata kaymıştı. &quot;Sen böyle bir&#160;olay biliyor musun Hakan?&quot;</span></p>
<p><span style="font-weight:bold;">&quot;Bilmiyorum... Âdem Bey bize söylemediyse o başka ama Mukadder Kınacı ismini&#160;duymadım.&quot;</span></p>
<p><span style="font-weight:bold;">Üçüncü kurbanın adını mırıldandım.</span></p>
<p><span style="font-weight:bold;">&quot;Ya Şadan Duruca?&quot;</span></p>
<p><span style="font-weight:bold;">İkisinin de yüzünde aynı kuşkulu ifade belirmişti yine.</span></p>
<p><span style="font-weight:bold;">&quot;Şu gazeteci mi?&quot; diye mırıldandı Ercan. &quot;Birkaç makalesini okumuştum.&quot;</span></p>
<p><span style="font-weight:bold;">&quot;Âdem Bey tanır mıydı onu?&quot;</span></p>
<p><span style="font-weight:bold;">Kesin bir tavırla başını salladı.</span></p>
<p><span style="font-weight:bold;">&quot;Hayır.&quot;</span></p>
<p><span style="font-weight:bold;">&quot;Emin misiniz?&quot;.</span></p>
<p><span style="font-weight:bold;">&quot;Tabii eminim.&quot;</span></p>
<p><span style="font-weight:bold;">Gözlerini iki kere kırpmıştı Ercan. Her yalan söylediğinde gözlerini böyle iki kere&#160;kırpıyor muydu bu adam?</span></p>
<p><span style="font-weight:bold;">&quot;Bu sözlerinizi yazılı olarak da teyit etmelisiniz.&quot; Bakışlarımı bir an bile&#160;üzerinden ayırmamış-tim. &quot;Aşağıya kadar&#160;gelip, burada anlattıklarınızı yazılı olarak&#160;da bildirmeniz gerekecek.&quot;</span></p>
<p><span style="font-weight:bold;">Önce eski kankasına baktı Ercan, bizim müdürden yardım gelmeyeceğini anlayınca&#160;briyantinli avukata döndü ama ondan da bir&#160;hayır yoktu. Yine de hakkını yemeyelim, genç&#160;avukat, &quot;Ama,&quot; dedi cesur bir tavırla.</span></p>
<p><span style="font-weight:bold;">&quot;Sorgu sırasında ben de yanında olacağım.&quot;</span></p>
<p><span style="font-weight:bold;">Sanki yıllardır tanışıyormuşuz gibi samimiyetle mırıldandım.</span></p>
<p><span style="font-weight:bold;">&quot;Ne demek Hakan Bey! Kambersiz düğün olur mu?&quot;</span></p>
<p><span style="font-weight:bold;">Alay ettiğimi anlamıştı ama sorguya katılacağından, yani Moskova'dan dönecek&#160;olan patronu Âdem Yezdan'a ben de oradaydım&#160;diyebileceği için mutlu olarak, özenle&#160;çantalarını toplamaya koyuldu.</span></p>
<p><span style="font-weight:bold;">&quot;Buyurun o zaman.&quot; Ayağa kalkarak kapıyı gösterdim. &quot;Komiser Ali, yazılı ifade için&#160;aşağıda bizi bekliyor.&quot;</span></p>
<p><span style="font-weight:bold;">Komiser Ali adını duyunca üçü de gerildiler. Polis eskisiy- le genç avukat&#160;süklüm püklüm doğruldular, Mümtaz&#160;kıpırdamadı bile yerinden. Hepsi ağzının&#160;payını almıştı ama bir eksiklik&#160;hissediyordum. Mümtaz'a söylemem gereken&#160;birkaç laf daha vardı. Yarım saat öncesinin&#160;arkadaş canlısı ama şimdi kuşku küpüne dönen&#160;polis şefine baktım. &quot;Siz de gelmek ister&#160;misiniz müdürüm?&quot;</span></p>
<p><span style="font-weight:bold;">&quot;Niye?&quot; diye homurdandı yadırgamış bir sesle. &quot;Ben niye geleyim ki? Duydum işte&#160;anlatacaklarını.&quot;</span></p>
<p><span style="font-weight:bold;">En doğal tavrımı takındım.</span></p>
<p><span style="font-weight:bold;">&quot;Ne bileyim Müdürüm... Ercan Bey eski arkadaşınız, hani yanında olmak isterseniz&#160;diye...&quot;</span></p>
<p><span style="font-weight:bold;">Ters ters baktı Mümtaz ama çuvalladığmın farkında olduğundan uzatmadı.</span></p>
<p><span style="font-weight:bold;">&quot;Yok, bana gerek yok,&quot; dedi gözlerini kaçırarak. &quot;Ali'yle siz alırsınız nasü olsa&#160;yazılı ifadelerini.&quot;</span></p>
<p><span style="font-weight:bold;">&quot;Gözlerinde belki de bu kentin bütün sırlarını taşımaktaydı.&quot;</span></p>
<p><span style="font-weight:bold;">Ali'den ayrılıp çağıltılı turist kalabalıklarıyla dalgalanan Sultanahmet&#160;Meydam'nın gürültülü yaşamından sıyrılarak,&#160;sanki bir masal dünyasına açılır gibi yerin&#160;altına uzanan loş ışıklı taş merdivenlerden&#160;belki de bu kentin en gizemli mekânı olan&#160;Yerebatan Sarnıcı'na inerken aklım hâlâ&#160;emniyetteki işlerdeydi. Oysa Mümtaz&#160;&quot;Efendi&quot;nin buyurduğu gibi, Ali'yle birlikte&#160;almıştık Ercan ve adamlarının yazılı&#160;ifadelerini. Yeni bilgiler vermemişlerdi,&#160;anlattıklarını tekrarlamışlardı sadece,&#160;hatta Necdet'in evine sikke koleksiyonuyla&#160;birlikte Byzas adındaki papağanı almaya&#160;geldiklerini söylemeyi bile unutmuşlardı da&#160;biz hatırlatmıştık. Ama ayn ayrı&#160;sorgulamamıza rağmen ifadelerinde bir&#160;çelişki bulamamıştık. Samimi görünüyorlardı,&#160;özellikle Fettah'la Sıddık sorduğumuz her&#160;soruya dürüstçe yanıt vermişlerdi. Ercan'ı&#160;sorgularken aynı izlenimi edinememiştim.&#160;Elimde hiçbir kanıt olmamasına rağmen bizden&#160;bilgi sakladığından emindim. Fakat hukukun&#160;azizliği diyelim, şüpheli eski polis amirini&#160;bırakırken, samimi itirafta bulunan Fettah&#160;ile Sıddık'ı savcılığa sevk etmek zorunda&#160;kalmıştık.</span></p>
<p><span style="font-weight:bold;">Zeynep henüz emniyete gelmemişti, Necdet Denizel'in evindeki araştırma sürüyordu&#160;anlaşılan. Ömerlerin et taşıma aracındaki&#160;inceleme de sona ermemişti. Yerebatan&#160;Sarnıcı'na gelmeden önce Ali'yi son maktulün&#160;çalıştığı gazeteye yolladım. Çünkü üç kez&#160;evlenip üç kez boşanan gazeteci Şadan&#160;Duruca'nm İstanbul'da yaşayan kimsesi yoktu,&#160;ilk karısından olan tek oğlu Londra'da&#160;okuyordu. Belki işyerindeki arkadaşlarından&#160;bilgi alabilirdik, daha da önemlisi,&#160;bilgisayarındaki yazışmalara ulaşabilirdik.&#160;Gazetedeki işi bitince de belediyeye&#160;gidecek, Mukadder Kınacı'nın arkadaşı&#160;Niyazi'den şu bilirkişi heyetindeki&#160;insanların listesini alacaktı. Gerçi Şadan&#160;Duruca gibi bir gazetecinin öldürülmesinden&#160;sonra katillerin bilirkişi listesindekileri&#160;öldürme ihtimali iyice azalmıştı ama belki&#160;kurbanlar hakkında ortak bir yan bulmamızı&#160;sağlar, aklımıza hiç gelmeyen bir noktaya&#160;dikkatimizi çekebilirdi. Bu nedenle, Ali'yi&#160;hiçbir ayrıntıyı kaçırmaması için iyice&#160;uyarmıştım.</span></p>
<p><span style="font-weight:bold;">Sonuç olarak, elimdeki deri çantada sikke defterleri ve kurbanların üzerine bırakılan&#160;madeni paralan taşıyarak bu taş&#160;merdivenlerden Yerebatan Sarnıcı'na inerken,&#160;yapılması gereken her şeyi yapmış olmama&#160;rağmen yine de kendimi huzurlu&#160;hissedemiyordum. Nasıl edebilirdim ki, üç&#160;gündür her gece bir cinayet işleyen, üstelik&#160;bizimle kedinin fareyle oynadığı gibi&#160;oynayan bir katil ya da katiller sürüsü&#160;vardı karşımızda, ilk cinayetten bu yana ne&#160;tarzlarını değiştirmiş, ne öldürmeye ara&#160;vermiş, ne de bir iz bırakmışlardı. Bizden&#160;hiç çekinmiyorlardı, çekinmek şöyle dursun,&#160;neredeyse alay ediyorlardı. Ama bizim&#160;öfkelenmememiz gerekiyordu,</span></p>
<p><span style="font-weight:bold;">soğukkanlılığımızı yitirdiğimiz an, yanlış yapmaya başlayacaktık. Fakat her gün bir&#160;kişi İstanbul'a kurban edilirken&#160;sakinliğimizi korumak oldukça güçtü. Üç&#160;gündür ne elle tutulur bir kanıt, ne bir iz,&#160;ne de ipucuna ulaşabilmiştik. Ömer Ekinli ve&#160;ağabeylerinin bu işi yaptıklarını da hiç&#160;sanmıyordum. Onla- nn tarzı değildi bu&#160;cinayetler. Âdem Yezdan olabilirdi ya da&#160;Namık Karaman, hatta Leyla Barkın'dan&#160;kuşkulanabilirdik ama kendi varoluşunu&#160;mistik bir anlayışta bulan Ömer'in bu&#160;cinayetleri işlemesi imkânsız değilse bile,&#160;son derece zordu.</span></p>
<p><span style="font-weight:bold;">Basamak basamak indiğim taş merdivenler dirsek verip beni sola yönlendirince,&#160;karşılaştığım görüntü düşüncelerimi bıçak&#160;gibi kesip attı. Ne cinayetler, ne Leyla&#160;Barkın'ın sevgilisi, adım atmayı bile&#160;unutarak öylece kalakaldım o büyülü&#160;manzaranın önünde. Sulannda büyüyen iri&#160;gövdeli ağaçlar- mış gibi yan yana, arda&#160;arda, sıra sıra uzanan, tuhaf başlıklı&#160;yüzlerce sütundan oluşan, loş ışıklı büyülü&#160;bir göl uzanıyordu ayaklarımın dibinde.&#160;Hayır, Yerebatan Sarayı'na ya da gerçek&#160;ismiyle Bazilika Sarnıcı'na ilk kez&#160;gelmiyordum ama her gelişimde aynı duyguyu&#160;yaşadığımı anımsıyorum. Bir tür zamanda&#160;yolculuk. Daha doğrusu, zaman duygunuzun&#160;kaybolması. Evet, burası o kadar&#160;etkileyiciydi ki, sadece İstanbul'da değil,&#160;gördüğüm, gezdiğim bütün tarihi yerler&#160;içinde akıldan asla çıkmayacak olanıydı.&#160;Hiçbir tarihi mekânda, günümüzle bağım&#160;kesilmemişti. Dolaştığım yer binlerce yıl&#160;önce yapılmış bir saray, bir medrese, bir&#160;kilise, bir tapınak, bir kale olabilirdi ama&#160;oraları gezerken geçmişte değil, günümüzde&#160;olduğumu hisseder, az sonra oradan&#160;ayrıldığımda yeniden yaşadığımız dünyaya&#160;döneceğimizi bilirdim. Fakat ne zaman bu&#160;sarnıca insem, ne zaman bu nemli havayı&#160;ciğerlerime çeksem, ne zaman bu sütun&#160;ormanının arasına dalsam, epi topu birkaç&#160;adım ötemde akıp gitmekte olan günümüz&#160;yaşamının çok uzağına düşmüşüm, başka bir&#160;zamana, başka bir boyuta geçmişim gibi&#160;gelirdi bana. Şimdi de öyle olmuştu işte,&#160;burasının atmosferi düşüncelerimi kesintiye&#160;uğratmış, kendi bü- yüsüyle aklımı sarıp&#160;sarmalamıştı. İşte bu yüzden olsa gerek,&#160;yüzlerce balığın sakin sakin yüzdüğü duru&#160;bir suyla kaplı zeminin üzerinde yükselen&#160;platforma inince, buraya neden geldiğimi&#160;unutup, adeta gizemli bir güç tarafından&#160;çağrılıyor- muş gibi kendimi kaybederek&#160;sütunların arasına yürüdüm. Bakışlarım,&#160;dışarıdaki dünyanın bütün yükünü sırtlanmış&#160;sütunlarda, aklım doğaüstü açıklamaların&#160;peşinde, sessizce sürükleniyordum dar&#160;platformun üzerinde. Adeta kendiliğinden&#160;hareket eden ayaklarımın hedefi belliydi&#160;aslında. Sarnıcın az ilerdeki köşesinde,&#160;sütunların altına konulan Medusa başlı iki&#160;kaide. Evet, bence sarnıcın en etkileyici&#160;yerleri bu iki Medusa başıydı. Sanki bütün&#160;sarnıç, bu iki kaideye işlenmiş iki Medusa&#160;başının bir türlü çözemediğimiz büyük gizemi&#160;için yapümıştı. Yüzlerce yıldır suskunluğunu&#160;koruyan bu iki Medusa, gözbebeklerinden&#160;yoksun, ardına kadar açılmış gözlerinde&#160;belki de bu kentin bütün sırlarını&#160;taşımaktaydı. Böylesi büyük bir gizemin&#160;yanında, bu sarnıç Ayasofya Kilisesi'nin su&#160;ihtiyacını karşılamak için yapılmıştır&#160;türünden bir açıklamanın ne ilginçliği&#160;olabilirdi ki? Bakışlarım, yosun yeşiline&#160;çalmaya başlayan medusanın iri iri açılmış&#160;gözlerine takılı kalmışken duydum Leyla&#160;Barkın'ın sesini.</span></p>
<p><span style="font-weight:bold;">&quot;Nevzat Bey... Nevzat Bey...&quot;</span></p>
<p><span style="font-weight:bold;">Medusanın akları yeşile boyanmış gözlerinden Leyla'nın alacakaranlıkta&#160;kestane rengine çalan ela gözlerine döndüğüm&#160;an, rüyadan gerçeğe geçtiğim andı.</span></p>
<p><span style="font-weight:bold;">&quot;Sanki başka bir âlemde gibiydiniz,&quot; dedi gülümseyerek, &quot;indiğinizi gördüm, size el&#160;salladım ama fark etmediniz bile. Tarihi&#160;mekânlar sizi çok etkiliyor olmalı.&quot;</span></p>
<p><span style="font-weight:bold;">Ben de gülümsemeye çalıştım.</span></p>
<p><span style="font-weight:bold;">&quot;Özellikle burası...&quot; Gözlerim sütun ormanında gezindi. &quot;Burası büyüleyici bir&#160;yer. &quot;</span></p>
<p><span style="font-weight:bold;">&quot;Öyle. Ama dün de böyle kendinizden geçmiş bir halde bulmuştum sizi.&quot;</span></p>
<p><span style="font-weight:bold;">Anlamamıştım.</span></p>
<p><span style="font-weight:bold;">&quot;Hatırlayın canım, dün akşam...</span></p>
<p><span style="font-weight:bold;">Dikilitaş'ın önünde.&quot;</span></p>
<p><span style="font-weight:bold;">Haklıydı, şimdiki gibi sessizce yaklaşmıştı yanıma, geldiğini fark&#160;edememiştim. Belki de bir süre uzaktan beni&#160;izlemişti.</span></p>
<p><span style="font-weight:bold;">Hiç saklamayın dercesine içten bir bakış fırlattı.</span></p>
<p><span style="font-weight:bold;">&quot;Yok Nevzat Bey, siz tarihi seviyorsunuz.&quot;</span></p>
<p><span style="font-weight:bold;">&quot;Bence bu şehirde yaşayan herkes tarih sevmeli,&quot; diye söylendim. &quot;Yoksa hiçbir&#160;zaman İstanbul'un kıymetini bilemeyeceğiz.&quot;</span></p>
<p><span style="font-weight:bold;">Manidar bir ifadeyle süzdü beni.</span></p>
<p><span style="font-weight:bold;">&quot;Sanırım yakında sizi ISD'ye üye yapacağız.&quot;</span></p>
<p><span style="font-weight:bold;">Büyük bir ciddiyetle yanıtladım.</span></p>
<p><span style="font-weight:bold;">&quot;Neden olmasın? İstanbul'un yararına olacaksa her şeyi yaparım.&quot;</span></p>
<p><span style="font-weight:bold;">Başını usulca geriye çekti, anlamak istercesine baktı.</span></p>
<p><span style="font-weight:bold;">&quot;Her şeyi mi?&quot;</span></p>
<p><span style="font-weight:bold;">Oyun oynuyormuş gibi alaycı çıkmıştı sesi. Her şeyi mi diye sorarken, belki&#160;cinayet de işler misiniz demek istiyordu.&#160;Geri adım atmadım.</span></p>
<p><span style="font-weight:bold;">&quot;Evet, her şeyi... Burası eşsiz bir şehir. Ve bizlerin bu şehre layık olduğunu&#160;söylemek zor.&quot;</span></p>
<p><span style="font-weight:bold;">&quot;İşte bunda haklısınız.&quot; Oyun bitmişti, adeta kederli çıkmıştı sesi. Az önce benim&#160;yaptığım gibi onun da bakışları sütunların&#160;arasında dolaştı. &quot;Burasını bile çok geç&#160;keşfetmişiz. Ancak 1987 yılında tam bir&#160;onarım gördü sarnıç. Yeni devletimizin&#160;kuruluşundan tam 64 yıl sonra...&quot;</span></p>
<p><span style="font-weight:bold;">&quot;Osmanlı da mı farkında değilmiş buranın?&quot;</span></p>
<p><span style="font-weight:bold;">&quot;Farkında olmaz olur mu? Burada biriken sularla yıllarca saray bahçesindeki gülleri&#160;sulamışlar. OsmanlIlar içmek için durgun&#160;değil, akan suları tercih ederlerdi.&#160;Sarnıçlar Romalıların eseridir. Osmanlı ise&#160;sarnıç yerine şehrin her yanına çeşmeler&#160;yaptırmıştır. Aslında Romalıların bu&#160;sarnıçları yaptırmasının bir nedeni de, uzun&#160;süren kuşatmalarda kentin su sorunu&#160;yaşamasını önlemek içindi. Ki kentin&#160;defalarca kuşatıldığını göz önüne alırsak,&#160;adamların ne kadar haklı olduklarını&#160;anlarız.&quot;</span></p>
<p><span style="font-weight:bold;">Belki daha önce öğrenmiştim ama artık hatırlayamadığım için sormak gereği&#160;hissettim:</span></p>
<p><span style="font-weight:bold;">&quot;Bu sarnıcı yaptıran kim? Konstantin mi?&quot;</span></p>
<p><span style="font-weight:bold;">Usulca başını salladı.</span></p>
<p><span style="font-weight:bold;">&quot;Hayır, Jüstinyen... Bu kente Konstantin kadar emeği geçmiş başka bir imparator.&#160;Ayasofya'nın son ve en görkemli halini&#160;yaptıran da Jüstinyen'dir. Bu sarnıcın da&#160;özellikle Ayasofya'nın su ihtiyacını&#160;karşılamak için yapıldığı söylenir.&quot;</span></p>
<p><span style="font-weight:bold;">Elimle suyun içindeki Medusa başını gösterdim.</span></p>
<p><span style="font-weight:bold;">&quot;Bunların bir anlamı var mı? öteki kaidelerden farklılar.&quot;</span></p>
<p><span style="font-weight:bold;">Hülyalı bir bakış süsledi yüzünü.</span></p>
<p><span style="font-weight:bold;">&quot;Keşke öyle bir anlamı olsaydı. Bu mekân daha ilgi çekici olurdu ama öyle gizemli bir&#160;anlamı yok. Muhtemelen Pagan bir tapınaktan&#160;alınan kaideler bunlar. Jüstinyen ülkede&#160;Hıristiyanlığı tümüyle hâkim kılmak için&#160;Paganlara karşı acımasız davranıyordu.&#160;Paganların devlet hizmetinde çalışması ve&#160;okullarda eğitim görmesi yasaklanmıştı.&#160;Dönemin en önemli entelektüel merkezi olan&#160;Atina Akademisi'nin de bu nedenle kapandığı&#160;söylenir. Yani imparator Paganlığa karşı bir&#160;tür savaş açmıştı. Hal böyle olunca, Pagan&#160;dinini simgeleyen Medusa gibi figürleri de&#160;göz önünden kaldırmak istemiş olmalılar.&#160;Işlevli olduğu için de bu yeraltı sarnıcının&#160;inşasında kullanmışlar.&quot; Sanki ayaklarımızın&#160;dibindeki dingin suların, ağzından çıkan&#160;sözcükleri bundan yüzlerce yıl önce yaşamış&#160;imparatora iletmesinden korkuyormuş gibi&#160;sesini alçaltarak sürdürdü. &quot;Ya da hâlâ&#160;Pagan inancına bağlı Romalı ustalardan biri&#160;yasaklanan dinine saygı göstermek amacıyla&#160;taşımış olabilir bu kaideleri buraya.&quot;</span></p>
<p><span style="font-weight:bold;">Artık konuya girmenin zamanı gelmişti.</span></p>
<p><span style="font-weight:bold;">&quot;ilginç bir imparatormuş Jüstinyen. Ama şimdi, Altmkapı'yı yaptıran Teodosius&#160;ilgilendiriyor bizi. Ya da II. Teodosius...</span></p>
<p><span style="font-weight:bold;">Adamımız hangisiyse, onu da artık siz söyleyecekseniz bize.&quot;</span></p>
<p><span style="font-weight:bold;">Küçük bir kahkaha attı.</span></p>
<p><span style="font-weight:bold;">&quot;Niye güldünüz?&quot;</span></p>
<p><span style="font-weight:bold;">&quot;Bir imparator hakkında, sanki bir zanlıymış gibi konuşuyorsunuz.&quot;</span></p>
<p><span style="font-weight:bold;">Mahcup olmuştum ama belli etmek istemedim.</span></p>
<p><span style="font-weight:bold;">&quot;Ne yapalım Leyla Hanım, konumuz da tarih dersi değil, cinayet soruşturması.&quot;</span></p>
<p><span style="font-weight:bold;">&quot;Alınmayın hemen canım. Aslında hoşuma gitti tavrınız... Neyse, yanınızda mı şu&#160;sikke?&quot;</span></p>
<p><span style="font-weight:bold;">&quot;Yanımda,&quot; diyerek etrafa göz attım. Çok da geniş olmayan platformun üzerinde&#160;İspanyolca konuşan ikisi kadın, biri erkek&#160;üç turist vardı. Gerçi, gözleri Medusa'nın&#160;taşlaşmış bakışlarında donup kalmış bu&#160;insanların bizi görecek halleri yoktu ama&#160;yabancı olsalar bile başkalarının yanında&#160;soruşturmayla ilgili meseleleri konuşmak&#160;istemiyordum. &quot;Burada mı bakmak isterseniz?&#160;Çünkü sikke defteri de yanımda.&quot;</span></p>
<p><span style="font-weight:bold;">&quot;Necdet'in sikke defteri mi?&quot; Gözleri kuşkuyla kısılmıştı. &quot;Nereden buldunuz onu?&quot;</span></p>
<p><span style="font-weight:bold;">&quot;Âdem Yezdan'ın avukatı verdi. Necdet hakkında açılan davaya o bakıyormuş.&quot;</span></p>
<p><span style="font-weight:bold;">Sözlerim ikna edici olmalıydı, rahatladı.</span></p>
<p><span style="font-weight:bold;">&quot;Anladım. Görebilir miyim?&quot;</span></p>
<p><span style="font-weight:bold;">&quot;Tabii.&quot; Yeniden etrafa bakındım. &quot;Ama onu diyordum. Buralarda kafe gibi bir yer&#160;yok mu? Daha rahat ederdik.&quot;</span></p>
<p><span style="font-weight:bold;">Eliyle, arkamızda kalan karanlık bir yeri işaret etti.</span></p>
<p><span style="font-weight:bold;">&quot;Çıkış merdivenlerinin altında bir kafe var ama karanlık. Ne sikkeyi görebilirim, ne&#160;de defterdeki yazıları okuyabilirim.&quot;</span></p>
<p><span style="font-weight:bold;">Başıyla birkaç metre ötemizdeki bir lambanın altındaki tahta sırayı gösterdi. &quot;Bakın,&#160;şurası kuytuda kalıyor. Orada oturabiliriz.&#160;Ziyaretçilerin çoğu Medusa başlarını görmek&#160;istiyor. Kimse bizi rahatsız etmez. Işık da&#160;yeterli gibi.&quot;</span></p>
<p><span style="font-weight:bold;">&quot;Yani Fatih'teki Kız Taşı.&quot;</span></p>
<p><span style="font-weight:bold;">Lambadan süzülen kırmızı ışık yeterliydi, tahta sıraya yerleşince, çantamdan sikke&#160;kayıt defterini çıkarıp Leyla'ya uzattım.&#160;Kucağına alırken gözlerinin buğulandığını&#160;fark ettim ama şu anda Leyla Hanım'ın ölmüş&#160;eski kocası için hissettiği karmaşık&#160;duygulan çözümleyecek halim yoktu.</span></p>
<p><span style="font-weight:bold;">&quot;Daha önce görmüş müydünüz bu defteri?&quot; diye sorarak ortamın duygusallaşmasını&#160;engellemek istedim.</span></p>
<p><span style="font-weight:bold;">Sayfaları karıştırmayı bırakıp kesin bir tavırla başını salladı.</span></p>
<p><span style="font-weight:bold;">&quot;Hayır, ilk defa görüyorum.&quot;</span></p>
<p><span style="font-weight:bold;">Olabilirdi, Necdet ondan ayrıldıktan sonra sikke koleksiyonu yapmaya başladıysa,&#160;Leyla'nın bu defterden haberi olmayabilirdi.&#160;Çantamdan Byzantion ve Konstantin&#160;sikkelerini çıkardım. Teodosius'u bilerek&#160;sonraya saklamıştım.</span></p>
<p><span style="font-weight:bold;">&quot;Bunları dün görmüştünüz.&quot; Sikkeleri uzattım. &quot;Sizden istediğim, bu madeni&#160;paralann bu defterde kayıtlı olup olmadığını&#160;kontrol etmeniz. Ben baktım ama yanlış&#160;değerlendirme yapmaktan korkuyorum. Bir de&#160;siz kontrol ederseniz...&quot;</span></p>
<p><span style="font-weight:bold;">&quot;Tabii,&quot; diyerek sikkeleri aldı. Önce Byzantion sikkesine baktı... Ardından&#160;defterin sayfalannı çevirdi. &quot;Byzantion...&#160;Byzantion... Evet işte burada.&quot; Defterde&#160;yazılanlan okuyarak, elindeki sikkenin&#160;üzerindeki kabartmalarla karşılaştırmaya&#160;koyuldu. &quot;Hımm... Ay yıldız sikkesi... Ön&quot;&#160;yüz: Ay tanrıçası Hekate büstü... Evet,&#160;tamam... Bir de arka yüze bakalım. Byzantion&#160;yazısı. Hilal ve yıldız. AE 18 mm., 3.85&#160;gr.&quot; Başını kaldırıp bana baktı. &quot;Hiç kuşku&#160;yok, bu elimizdeki sikke.&quot; Yeniden deftere&#160;döndü. &quot;Şimdi de Konstantin'e bakalım. O da&#160;burada. Büyük Konstantin sikkesi, ön yüz:&#160;Konstantinus'un büstü.&quot; Konstantin'in&#160;parasını ışığa tuttu. &quot;Evet, ön yüz aynı,&#160;bir de arkasına bakalım. Arka yüz, Victoria&#160;sağa doğru oturuyor, dizleri üstünde tuttuğu&#160;kalkana VOT XXX yazıyor... Kesimde darphane&#160;işareti...&quot; Yeniden madeni paraya baktı ve&#160;heyecanla mırıldandı. &quot;Haklısınız Nevzat&#160;Bey, bu iki sikke de Necdet'in&#160;koleksiyonundaymış.&quot;</span></p>
<p><span style="font-weight:bold;">Artık son madeni parayı göstermenin zamanı gelmişti.</span></p>
<p><span style="font-weight:bold;">&quot;işte bu da üçüncü kurbanın avucuna bırakılan sikke.&quot;</span></p>
<p><span style="font-weight:bold;">Saydam poşetteki sikkeyi aldı.</span></p>
<p><span style="font-weight:bold;">&quot;Hum, solidus. . . &quot; diye mırıldandı.</span></p>
<p><span style="font-weight:bold;">&quot;Efendim?&quot;</span></p>
<p><span style="font-weight:bold;">Madeni parayı hemen arkamızdaki lambanın kırmızı ışığına tutarak incelerken açıkladı.</span></p>
<p><span style="font-weight:bold;">&quot;Yani altından yapılmış... Konstantin sikkesi gibi.&quot; Birden heyecanla söylendi.&#160;&quot;II. Teodosius... Evet, tahmin ettiğim gibi,&#160;bu Büyük Teodosius'un değil, onun torunu II.&#160;Teodosius'un sikkesi.&quot;</span></p>
<p><span style="font-weight:bold;">Dede Teodosius, torun II. Teodosius... Ne bu imparatorlar, ne de yaptıkları işler&#160;hakkında en küçük bir fikrim vardı. Ne&#160;diyeceğimi bilemediğimden sabırla müze&#160;müdiremizin açıklamalarını bekliyordum.&#160;Defterin sayfalarını çevirdi yine.</span></p>
<p><span style="font-weight:bold;">&quot;Evet, işte burada. Ön yüzde II.</span></p>
<p><span style="font-weight:bold;">Teodosius'un büstü...&quot; Elindeki sikkeye baktı. Dalgın dalgın yineledi. &quot;Evet, bu&#160;sikke de Necdet'in koleksiyonundaymış.&quot;</span></p>
<p><span style="font-weight:bold;">Demek ki, Necdet'in ve Âdem Yezdan'ın sikke koleksiyonu katillerin elindeydi.&#160;Umarım katiller koleksiyondaki her sikke&#160;için birini öldürmeye kalkmazlar diye&#160;düşünürken, &quot;Konstantin'den sonra II.&#160;Teodosius'u seçmeleri tuhaf,&quot; diye söylendi.&#160;Sanki kendi kendine konuşurmuş gibi sesi&#160;mırıltı halinde çıkıyordu. Bana döndü,&#160;sikkeyi uzatırken sesini yükselterek&#160;açıkladı. &quot;II. Teodosius, Roma tarihinde o&#160;kadar önemli bir imparator değildir.&quot;</span></p>
<p><span style="font-weight:bold;">Aldığım sikkeyi çantaya koymadan önce sordum.</span></p>
<p><span style="font-weight:bold;">&quot;Konstantin'le Teodosius arasında çok zaman farkı var mı?&quot;</span></p>
<p><span style="font-weight:bold;">&quot;II. Teodosius,&quot; diye anında düzeltti, &quot;dediğim gibi, Teodosius, II. Teodosuis'un&#160;dedesiydi... Teodosius, torununun tersine,&#160;önemli bir imparatordu. Bu yüzden ona 'Büyük</span></p>
<p><span style="font-weight:bold;">Teodosius' diye hitap ederlerdi. Bölünmemiş Roma'nın son hükümdarıydı. Roman'ın Doğu ve&#160;Batı olarak bölünmesi onun 395 yılında&#160;ölümüyle gerçekleşmiştir.&quot;</span></p>
<p><span style="font-weight:bold;">Bu izahat bana hiçbir anlam ifade etmiyordu. Ancak ben çantamı kapattıktan&#160;sonra geldi merak ettiğim sorunun yanıtı.</span></p>
<p><span style="font-weight:bold;">&quot;Evet, Büyük Konstantin'le II. Teodosius arasında epeyce bir zaman farkı var.&#160;Konstantin 337 yılında ölmüştü, II.</span></p>
<p><span style="font-weight:bold;">Teodosius 401'de doğdu.&quot; Gözlerini sarnıcın kemerli tuğla tavanına dikerek hesaplamaya&#160;çalıştı. &quot;Ne yapıyor? 64 yıl galiba... O&#160;arada farklı imparatorlar hüküm sürmüş.&quot;&#160;Yanıtı biliyor- muşum gibi yüzüme bakarak&#160;mırıldandı. &quot;II. Teodosius'un nesebi de&#160;gayri sahihtir.&quot;</span></p>
<p><span style="font-weight:bold;">&quot;Nasıl?&quot;</span></p>
<p><span style="font-weight:bold;">&quot;Affedersiniz,&quot; dedi ama yüzünde muzip bir gülümseme belirmişti. &quot;Yani II.&#160;Teodosius'un piç olduğu söylenir. Annesi&#160;Evdoksiya'nın hafifmeşrep bir kadın olduğu,&#160;kocası Arkadius'u yakışıklı saray&#160;görevlileriyle aldattığı yaygın bir kanıydı.&#160;Ama bu önemli değil. Önemli olan, II.&#160;Teodosius'un dirayetsiz bir imparator&#160;olması. Bunda babası Arkadius'un erken&#160;ölümünün de payı var tabii, imparator&#160;olduğunda sadece yedi yaşındaydı.&quot;</span></p>
<p><span style="font-weight:bold;">Şaşkınlıkla mırıldandım.</span></p>
<p><span style="font-weight:bold;">&quot;Yedi yaşında mı?&quot;</span></p>
<p><span style="font-weight:bold;">Sesim o kadar yüksek çıkmıştı ki, az ötemizden geçmekte olan turist grubunun&#160;arkada kalan son üyesi, sevimli bir yaşlı&#160;kadın yadırgayan gözlerle dönüp yüzüme&#160;kakmaktan kendini alamadı. Leyla Barkın,&#160;kadını fark etmemişti.</span></p>
<p><span style="font-weight:bold;">&quot;Evet yedi yaşında ama II. Teodosius gerçek anlamda hiçbir zaman tek başına&#160;iktidar olamadı. Ülkeyi yöneten imparator&#160;naibi Anthemius'tu. İmparator naibinin&#160;ölümünden sonra da ipler II. Teodosius'un&#160;eline geçmedi. Bu kez ülkeyi ablası Pul-heria yönetmeye başlamıştı. Son derece&#160;çirkin bir kadın olan Pulheria, kendini&#160;İsa'ya adadığını söyleyerek, bekâret yemini&#160;etti. Her ne kadar dünya işlerinde gözü&#160;olmadığını, onu asıl ilgilendiren konunun&#160;kutsallık olduğunu söylese de son derece&#160;hırslı bir kadındı. Sonuna kadar da öyle&#160;kaldı. Zavallı küçük kardeşi II. Teodosius&#160;av sırasında attan düşüp öldükten sonra da&#160;iktidar hırsını yitirmedi. Gözlerini yaşama&#160;kapatıncaya kadar saray içinde entrikalar&#160;çevirmeyi sürdürdü.&quot;</span></p>
<p><span style="font-weight:bold;">Başımla çantamı göstererek sordum.</span></p>
<p><span style="font-weight:bold;">&quot;Yani bu sikkenin sahibi kukla bir imparatordu, diyorsunuz ?&quot;</span></p>
<p><span style="font-weight:bold;">Biçimli kaşları hafifçe çatıldı.</span></p>
<p><span style="font-weight:bold;">&quot;Tam öyle denemez. II. Teodosius da önemli işler yapmıştı. Ama hep başkalarının&#160;gölgesinde yaşamıştı.&quot;</span></p>
<p><span style="font-weight:bold;">&quot;Şu önemli işler? Neydi onlar?&quot;</span></p>
<p><span style="font-weight:bold;">&quot;Mesela bu şehirdeki modern anlamda ilk üniversiteyi o kurmuştur. Evet... 425&#160;yılında açılan bu üniversitenin tam 31&#160;kürsüsü vardı. Hem Latince, hem de Yunanca&#160;eğitim veriliyordu.&quot; Sustu, gözleri&#160;platformun zeminine takıldı ama çok sürmedi,&#160;sanki önemli bir keşfe ulaşmış gibi döndü.&#160;&quot;Cesedi Altınkapı'da bulduk dediniz, değil&#160;mi? &quot;</span></p>
<p><span style="font-weight:bold;">' &quot;Evet, Yedikule Zindanlarının artık kullanılmayan kapısında.&quot;</span></p>
<p><span style="font-weight:bold;">Açıklamalarımı dinlememişti bile.</span></p>
<p><span style="font-weight:bold;">&quot;Kara surları...&quot; dedi adeta kendi kendine söylenerek. &quot;Tabii ya, kara surları.&#160;II. Teodosius'un en önemli işi kara&#160;surlarıydı. Haliç'ten Marmara'ya çift sıra&#160;halinde uzanan görkemli duvarlar. Ve o&#160;surların en görkemli geçidi Altınkapı,&#160;Latince adıyla Porta Aurea... Yani savaştan&#160;dönen imparatorların Konstantinopolis'e&#160;girdiği yer.&quot; Heyecanla ışıldayan gözlerini&#160;yüzüme dikti. &quot;Sözlerimi geri alıyorum&#160;Nevzat Bey... II. Teodosius ne kadar önemsiz&#160;olursa olsun, sadece kara surlarını&#160;yaptırmış olması bile adının yüzlerce yıl&#160;anılmasına yeter. O surlar yüzlerce yıl bu&#160;şehri korumuştur.&quot;</span></p>
<p><span style="font-weight:bold;">II. Teodosius'un önemli biri olup olmaması umurumda bile değildi. Katiller&#160;neden üçüncü kurbanı Altınkapı'ya&#160;bırakmışlardı, benim için önemli olan buydu.</span></p>
<p><span style="font-weight:bold;">&quot;Kurbanın Altınkapı'ya bırakılmasının bir anlamı var mı sizce?&quot; diye doğrudan dile&#160;getirdim aklimdakini. &quot;Katiller bize ne&#160;söylemek istiyorlar?&quot;</span></p>
<p><span style="font-weight:bold;">Ela gözleri, üzerinde bulunduğumuz platformun altındaki alacakaranlık sular&#160;gibi durgunlaştı.</span></p>
<p><span style="font-weight:bold;">&quot;Bence daha önemlisi,&quot; diye fısıldadı. &quot;Katillerin verdikleri mesaj bu kentle mi&#160;ilgili, yoksa hükümdarlarla mı? Evet Nevzat&#160;Bey, sanırım bu sorunun yanıtı bulursak,&#160;katillerin bir sonraki kurbanlarını...&quot;&#160;Yanlış bir şey söylemiş de yardım istiyormuş&#160;gibi bana döndü yine. &quot;Umarım olmaz ama yani&#160;bir sonraki kurban olursa...&quot;</span></p>
<p><span style="font-weight:bold;">&quot;Hiç kuşkunuz olmasın,&quot; diye büyük bir soğukkanlılıkla onayladım onu. &quot;Eğer&#160;katilleri bulamazsak yeni kurbanlar&#160;olacak... Lütfen devam edin.&quot;</span></p>
<p><span style="font-weight:bold;">&quot;O zaman katillerin bir sonraki kurbanlarını bırakacakları yeri&#160;öngörebiliriz. Önemli olan, cinayetlerin bu&#160;şehirle mi, yoksa hükümdarlarla mı ilgili&#160;olduğuna karar vermek.&quot;</span></p>
<p><span style="font-weight:bold;">Doğru akıl yürütüyordu.</span></p>
<p><span style="font-weight:bold;">&quot;Bildiğim kadarıyla Kral Byzas Romalı değildi...&quot; diyerek üç kurbanın&#160;avuçlarındaki sikkelerden ilkinin farklı&#160;olduğunu vurguladım. &quot;Yunanistan'dan gelen&#160;bir göçmendi.&quot;</span></p>
<p><span style="font-weight:bold;">&quot;Haklısınız, Romalı değildi. İmparator da değildi, Byzas sadece bir kraldı.&quot;</span></p>
<p><span style="font-weight:bold;">&quot;Ama ilk kurbanın avucundan onun kurduğu kentin parası çıktı. Yani Roma değil,&#160;Byzantion sikkesi.&quot;</span></p>
<p><span style="font-weight:bold;">Sağ elinin işaretparmağını kibarca havaya kaldırarak itiraz etti.</span></p>
<p><span style="font-weight:bold;">&quot;Ama o sikke Byzantion döneminde değil, Roma döneminde basılmıştı. Hatırlayın, evime&#160;geldiğinizde sikkeler kitabından size de&#160;göstermiştim. &quot;</span></p>
<p><span style="font-weight:bold;">Hatırladım ama emin olmak istedim.</span></p>
<p><span style="font-weight:bold;">&quot;Bu güvenilir bir bilgi midir?&quot;</span></p>
<p><span style="font-weight:bold;">&quot;Kesinlikle... O sikke Byzantion, Roma hâkimiyetindeyken basılmıştır. Agustus ya da&#160;Tiberius zamanında olmalı. İsa'dan hemen&#160;sonra... Şehir henüz Roma başkenti ilan&#160;edilmemişken. Yani Konstantinopolis'ten çok&#160;önce.&quot;</span></p>
<p><span style="font-weight:bold;">Bütün bu imparatorlar, tarihler, İstanbul'un eski isimleri aklımı&#160;karıştırıyordu.</span></p>
<p><span style="font-weight:bold;">&quot;Yani,&quot; dedim durumu sadeleştirmek için. &quot;Yani siz bu cinayetlerin hükümdarlarla mı&#160;bağlantılı olduğunu düşünüyorsunuz?&quot;</span></p>
<p><span style="font-weight:bold;">Çok zor bir durumla karşılaşmış gibi kararsız bir anlam belirdi yüzünde. Sorumu&#160;yanıtlamak yerine ayağa kalktı.</span></p>
<p><span style="font-weight:bold;">&quot;Yürüyelim mi?&quot;</span></p>
<p><span style="font-weight:bold;">Çaresiz, ona uydum. Platform kalabahklaşmıştı. Yeni bir turist kafilesi&#160;gelmiş olmalıydı. İngilizce konuşan bu&#160;grubun arasından çıktıktan sonra, sanki yeni&#160;sormuşum gibi, &quot;Emin değilim,&quot; diyerek durdu&#160;Leyla Barkın. &quot;Belki de cinayetler şehirle&#160;ilgili. Yine de bu iki seçenekten hangisini&#160;derseniz, cinayetlerin hükümdarlarla ilgili&#160;olduğu şıkkını seçerdim. Çünkü katiller hep&#160;hükümdarlara gönderme yapıyorlar.&quot;</span></p>
<p><span style="font-weight:bold;">Uyarma gereğini hissettim.</span></p>
<p><span style="font-weight:bold;">&quot;Ama sadece sikkelerde. ilk kurbanın bırakıldığı yer, Kral Byzas'ın kurduğu&#160;tapmaklardan biri olabilir. Mesela Poseidon&#160;Tapınağı. Orada böyle bir tapınak&#160;bulunduğunu siz söylediniz. Hatta Necdet</span></p>
<p><span style="font-weight:bold;">Denizel ilk orada evlenme teklif etmiş size.&quot;</span></p>
<p><span style="font-weight:bold;">&quot;Öyle olmuştu.&quot; Eski eşinin adını duyunca dudaklarını bürüyen buruk gülümseme birkaç&#160;saniye içinde silinip gitti. &quot;Fakat&#160;değerlendirme yaparken biz kurbanların&#160;bırakıldıkları yerlere mi bakacağız, yoksa&#160;sikkelere mi?&quot;</span></p>
<p><span style="font-weight:bold;">&quot;İkisine de... Hatta cinayetlerin nasıl işlendiğine de bakacağız. Ve kurbanların&#160;bırakılış biçimine de...&quot;</span></p>
<p><span style="font-weight:bold;">Leyla Barkın'ın gözleri merakla ışıldadı.</span></p>
<p><span style="font-weight:bold;">&quot;Kurbanların bırakılış biçimi mi?&quot;</span></p>
<p><span style="font-weight:bold;">Artık bu bilgiyi saklamanın bir anlamı yoktu, biraz da vereceği tepkiyi merak&#160;ettiğimden ayrıntılarıyla açıkladım.</span></p>
<p><span style="font-weight:bold;">&quot;Üç kurbanın üçünün de elleri başlarının üzerinde ok ucu biçiminde kavuşturulmuştu.&#160;Ayakları ise okun yaya geçirilen arka tarafı&#160;gibi açılmıştı. Yani üç kurbana da ok şekli&#160;verilmişti. Üçünün de parmak uçları bir&#160;sonraki kurbanın bırakılacağı yeri&#160;gösteriyordu.&quot;</span></p>
<p><span style="font-weight:bold;">Güvensiz bir ifade belirdi yüzünde.</span></p>
<p><span style="font-weight:bold;">&quot;Neden bunu daha önce söylemediniz?&quot;</span></p>
<p><span style="font-weight:bold;">Önemsiz bir meseleymiş gibi umursamamaya çalıştım.</span></p>
<p><span style="font-weight:bold;">&quot;Söylemedim mi? Herhalde sizi ilgilendirmez diye düşünmüşümdür. Her&#160;neyse...&quot;</span></p>
<p><span style="font-weight:bold;">Ama Leyla Barkın işin ucun bırakmadı.</span></p>
<p><span style="font-weight:bold;">&quot;Bir dakika Nevzat Bey.&quot; Sesi kırgın çıkmıştı. &quot;Bana güvenmiyor musunuz?&quot;</span></p>
<p><span style="font-weight:bold;">&quot;Yok canım, onu da nereden çıkardınız?&quot;</span></p>
<p><span style="font-weight:bold;">&quot;Bilgileri gizlemenizden. Eğer benden şüpheleniyorsanız lütfen bunu açıkça&#160;söyleyin.&quot;</span></p>
<p><span style="font-weight:bold;">&quot;Gereksiz yere alınganlık gösteriyorsunuz,&quot; diye mesleğimin&#160;gerektirdiği bilmem kaçıncı yalanı&#160;söyleyiverdim bir çırpıda. &quot;Size güvenmesem,&#160;sizinle işbirliği yapar mıyım?&quot;</span></p>
<p><span style="font-weight:bold;">İkna olmuşa benziyordu ama uyarmadan edemedi.</span></p>
<p><span style="font-weight:bold;">&quot;O zaman benden bilgi saklamayın lütfen. Çünkü ayrıntıları bilmezsem, sizi yanlış&#160;yönlendirebilirim. Böyle bir sorumluluğu&#160;taşımak istemem.&quot;</span></p>
<p><span style="font-weight:bold;">Hiç savunmaya filan geçmedim.</span></p>
<p><span style="font-weight:bold;">&quot;Aynen sizin gibi düşünüyorum. Bu ayrıntıdan bahsetmemem size güvensizlik&#160;duyduğum anlamına da gelmiyor. Kafamda o&#160;kadar çok şey var ki, düşünememişim işte.</span></p>
<p><span style="font-weight:bold;">Ama sizin de bize her şeyi anlatmanız gerekiyor.&quot;</span></p>
<p><span style="font-weight:bold;">Yüzü kuşkuyla gölgelendi, gerginliğini bastırıp güvenle mırıldandı.</span></p>
<p><span style="font-weight:bold;">&quot;öyle yapıyorum zaten.&quot;</span></p>
<p><span style="font-weight:bold;">&quot;Ama Namık Bey'in Necdet Denizel'i dövmeye kalkıştığından söz etmediniz.&quot;</span></p>
<p><span style="font-weight:bold;">Gözlerini hafifçe kısarak sözlerimi tamamlamamı bekledi.</span></p>
<p><span style="font-weight:bold;">&quot;Evet, bugün Âdem Yezdan'ın adamlarından biriyle konuştuk. Önemli bir adam... Namık&#160;Bey'in Necdet Denizel'in gırtlağına&#160;sarıldığını söyledi. Etraftakiler yetişmese&#160;öldürü- yormuş adamcağızı...&quot;</span></p>
<p><span style="font-weight:bold;">&quot;Yalan söylüyor,&quot; diye gürledi, kimseyi öldüreceği yoktu.&quot;</span></p><div>
<p><span style="font-weight:bold;">&quot;Kimsenin</span></p></div>
<p><span style="font-weight:bold;">&quot;Yani böyle bir olay olmadı mı?&quot;</span></p>
<p><span style="font-weight:bold;">Sustu, bakışları platformun tırabzanlarından aşağıya, ziyaretçilerin&#160;uğur getirir diye attıkları madeni paraların&#160;üzerinde yüzen gümüş sırtlı balıklara kaydı&#160;bir an.</span></p>
<p><span style="font-weight:bold;">&quot;Oldu,&quot; dedi bakışlarını sulardan çekerek. &quot;Doğru değildi Namık'ın yaptığı ama&#160;Necdet hak etmişti.&quot; Yeniden yüzüme bakmaya&#160;başlamıştı. &quot;Bir yıl kadar önceydi.&#160;Sultanahmet bölgesinin müzeler adası&#160;yapılmasının konuşulduğu bir seminerden&#160;çıkmıştık. Küçük bir kokteyl vardı. Seminere&#160;katılmayan Necdet, kokteyle gelmişti.&#160;İçkiliydi. Doğruca üzerimize yürüdü.</span></p>
<p><span style="font-weight:bold;">Namık'la yan yana duruyorduk. Eliyle Namık'ı göstererek, 'Bu ilkel herifte ne&#160;buluyorsun?' diye hakaret etti. Ona yanıt&#160;vermek yerine, Namık'a, &quot;Hadi gidelim,'&#160;dedim. Namık sakinliğini koruyordu. 'İyi&#160;olur, gidelim,' dedi. Ama Necdet bırakmadı.&#160;'Bu heriflerin modası geçti, o eskidendi.&#160;Anlamıyor musun, solculuk, çevrecilik bitti&#160;artık,' diyerek omzumdan tuttu. 'Bırak&#160;omzumu,' diye tersledim. 'Bırakmayacağım, ne&#160;omzunu, ne de seni,' deyince, Namık döndü,&#160;sakince Necdet'in sağ elini omzumdan çekip&#160;aldı. Yine nazikçe onu uyardı. 'Sarhoşsun,&#160;kendine gel.' Ama bu sözleri duyan Necdet&#160;iyice çileden çıktı. 'Bırak lan elimi. Sen&#160;kimsin benim elimi itiyorsun!' diyerek&#160;Namık'a bir yumruk attı. Namık&#160;hazırlıklıydı, yana çekilince, attığı&#160;yumruğun etkisiyle Necdet'in dengesi&#160;bozuldu, neredeyse düşüyordu. Onu düşmekten&#160;yine Namık kurtardı. Ama ne yaptığının&#160;farkında olmayan Necdet, bunu fırsat bilerek&#160;Namık'ın yüzüne bir tokat indirdi, işte bu&#160;tokat bardağı taşıran son damla oldu.</span></p>
<p><span style="font-weight:bold;">Kendini kaybeden Namık öfkeyle Necdet'in gırtlağına sarıldı. Zorla aldılar onu&#160;elinden, işte olay böyle oldu.&quot;</span></p>
<p><span style="font-weight:bold;">Hak vermişçesine usulca başımı salladım.</span></p>
<p><span style="font-weight:bold;">&quot;Namık bir yerde kendini savunmaya mecbur kalmış...&quot;</span></p>
<p><span style="font-weight:bold;">&quot;Kendini ve beni,&quot; diye tamamladı. &quot;Daha önce de söylediğim gibi, Namık barışçı&#160;biridir. Zaten Necdet de yanlışını anladı.&#160;Ertesi gün beni aradı, çok sarhoş olduğunu,&#160;kendisini bağışlamamı söyledi. Ben de&#160;Namık'tan özür dilemesi gerektiğini&#160;söyleyerek telefonu kapattım. Aramaz diye&#160;düşünüyordum ama Namık'a da telefon açmış,&#160;hatalı olduğunu, kendisini bağışlamasını&#160;söylemiş. Necdet karşısında ezilip büzülünce&#160;Namık da affetmiş. Ardından Necdet bizi&#160;yemeğe davet etti. Aramızdaki kırgınlığı&#160;gidermek istiyordu. Biz de kabul ettik.&#160;Konuştuk, görüştük, olay tatlıya bağlandı.&quot;</span></p>
<p><span style="font-weight:bold;">Üstelemenin bir anlamı yoktu.</span></p>
<p><span style="font-weight:bold;">&quot;Anlıyorum... Bu mesele kapandı o zaman. Biz soruşturmaya dönelim. Evet, ne&#160;diyordunuz?&quot;</span></p>
<p><span style="font-weight:bold;">&quot;Siz anlatıyordunuz,&quot; dedi yeniden yürümeye başlarken. &quot;Kurbanların ok ucu gibi&#160;birleştirilen ellerinin belirli yönleri&#160;gösterdiğini söylüyordunuz. Sahi nereyi&#160;gösteriyordu elleri?&quot;</span></p>
<p><span style="font-weight:bold;">Üç kurbanın görüntüsü de birer birer geçti gözlerimin önünden.</span></p>
<p><span style="font-weight:bold;">&quot;Necdet'in elleri Çemberlitaş'ı gösteriyordu. Çemberlitaş'ta bulduğumuz&#160;Mukadder Kınacı'nınkiler Yedikule&#160;Zindanlarının yönünü. Dün gece surların&#160;hemen dışında bulduğunuz Şadan Duruca'nın&#160;parmakları ise Altınkapı'yı. Daha doğrusu&#160;Altmkapı'nm arkasını.&quot;</span></p>
<p><span style="font-weight:bold;">&quot;Meşe,&quot; diye fısıldadı.</span></p>
<p><span style="font-weight:bold;">&quot;Konstantinopolis'in omurgasını oluşturan anacadde. Altınkapı'dan kente giren&#160;imparator, bu caddeyi takip ederek sarayına&#160;ulaşırdı. Bu yolun etrafında sayısız anıt&#160;vardı. Gerçi çoğunun yerinde şimdi yeller&#160;esiyor.&quot;</span></p>
<p><span style="font-weight:bold;">&quot;Var olanları dikkate almamız lazım. Bildiğiniz gibi, son iki kurban geçmişten&#160;günümüze kalmış tarihi mekânlara bı&#160;rakıldılar. Sadece ilk kurbanı,</span></p>
<p><span style="font-weight:bold;">Sarayburnu'nda tahmini bir tapmağın yerinde bulduk. Yani kendimizi sadece Mese'yle&#160;sınırlamamamız lazım. Caddenin etrafındaki&#160;anıtlar da olabilir.&quot;</span></p>
<p><span style="font-weight:bold;">&quot;Mantıklı,&quot; dedi düşünmeyi sürdürerek. &quot;Ama o güzergâhta o kadar çok kilise, saray,&#160;forum, anıt, liman, bazilika var ki...&#160;Kocaman bir kentten söz ediyoruz. Büyük bir&#160;imparatorluğun başkentinden. İlk aklıma&#160;gelenler: Studion Manastırı, Bavis Forumu,&#160;Arcadius Forumu, Tauri Forumu, Konstantin&#160;Forumu, Binbirdirek Sarnıcı, Augusteion</span></p>
<p><span style="font-weight:bold;">Meydanı, Milion Taşı, Hipodrom, Ayasofya, Büyük Saray, hatta bu sarnıç, hepsi&#160;katillerin işaret ettiği yer olabilir.&quot;</span></p>
<p><span style="font-weight:bold;">Doğru söylüyordu ama böyle eli kolu bağlı, katillerin yeni cinayetler işlemesini&#160;bekleyemezdik.</span></p>
<p><span style="font-weight:bold;">&quot;Haklısınız ama biz henüz kavrayamasak da katiller belirli bir mantığa göre hareket&#160;ediyorlar. Üstelik düzenli olmasa da şu ana&#160;kadar kronolojik bir sıra izlediler. Kral&#160;Byzas, Konstantin, II. Teodosius...&#160;Aralarında büyük zaman aralıkları olsa da&#160;geçmişten bugüne doğru geliyorlar...&quot;</span></p>
<p><span style="font-weight:bold;">&quot;Ne demek istediğinizi anladım,&quot; diye kesti sözümü. &quot;Yani II. Teodosius'tan sonra&#160;bu kentte yapılmış önemli anıt ya da&#160;binaları belirlemeliyiz.&quot;</span></p>
<p><span style="font-weight:bold;">&quot;Evet,&quot; diye söylendim, &quot;işte bunu demek istiyordum. Ve o anıt ya da yapıların hâlâ&#160;varlığını koruyor olması gerekiyor. Katiller&#160;kurbanlarını eski bir eserin yanında&#160;sergilemeyi seçiyorlar.&quot;</span></p>
<p><span style="font-weight:bold;">&quot;Bakın bu doğru,&quot; diye onayladı beni. &quot;Aslına bakarsanız Necdet'in bırakıldığı&#160;yerdeki Atatürk anıtı da tarihi eser&#160;sayılabilir.&quot;</span></p>
<p><span style="font-weight:bold;">Neden bahsettiğini tam anlayamamıştım, açıkladı.</span></p>
<p><span style="font-weight:bold;">&quot;O anıt, Türkiye'de Atatürk adına dikilen ilk heykeldir. AvusturyalI Heinrich Krippel&#160;yapmış. 1926 yılında da Sarayburnu'ndaki&#160;kaidesine yerleştirilmiş.&quot;</span></p>
<p><span style="font-weight:bold;">&quot;İlginçmiş... Ama Necdet Denizel'i öldürenlerin Mustafa Kemal'e değil, Kral</span></p>
<p><span style="font-weight:bold;">Byzas'a dikkatimizi çekmek istediklerini artık biliyoruz. Bilmediğimiz şey,&#160;katillerin dördüncü kurbanlarını nereye&#160;bırakacakları. Ve bu konuda sizden başka&#160;yardım edecek kimse yok. II. Teodosius'tan&#160;sonra yapılmış bir anıt, bir eser söylemeniz&#160;lazım bize.&quot;</span></p>
<p><span style="font-weight:bold;">Sabırsızlıkla yüzüne dikilmiş gözlerimi fark edince paniğe kapılır gibi oldu.</span></p>
<p><span style="font-weight:bold;">&quot;Hemen, şu anda istemiyorsunuz, değil mi?&quot;</span></p>
<p><span style="font-weight:bold;">Gözlerimi bir an bile çekmedim yüzünden. &quot;Şu anda... Geçen her dakika aleyhimize&#160;çalışıyor.&quot; &quot;Ama şimdi böyle, alelacele&#160;yanlış şeyler söyleyebilirim.&quot; &quot;Olsun, siz&#160;deneyin.&quot;</span></p>
<p><span style="font-weight:bold;">Telaşını bastırmaya çalışarak, &quot;II. Teodosius'tan sonra hangi imparatorlar&#160;vardı?&quot; Bakışları yine Yerebatan Sarnıcı'nın&#160;tavan tuğlalarına dikildi. &quot;Markianos... I.&#160;Leon... II. Leon...&quot; Duraksadı, heyecanla&#160;mırıldandı. &quot;Yok... Yok, Markianos... II.&#160;Teodosius'un eniştesi Markianos olabilir...&#160;Onun adına dikilen sütun hâlâ ayakta.&quot;&#160;Alacakaranlıkta gözleri belirgin biçimde&#160;ışıldadı. &quot;Tabii, Markianos Sütunu...&#160;Markianos Sütunu'nun bulunduğu meydana,</span></p>
<p><span style="font-weight:bold;">Forum Amastrianon deniliyordu. O dönem idamlıkların cezaları, Markianos Sütunu'nun&#160;bulunduğu Amastrianon'da infaz edilirmiş...&#160;Sonra da cesetler meydanda bırakılarak&#160;halkın ibret alması istenirmiş.&quot; Heyecanla&#160;bana döndü. &quot;Evet Nevzat Bey, sanırım&#160;katillerin kurbanlarını bırakacakları yer&#160;Markianos Sütunu...&quot;</span></p>
<p><span style="font-weight:bold;">&quot;Nerede bu sütun?&quot;</span></p>
<p><span style="font-weight:bold;">&quot;Fatih'te...&quot; Nasıl bilmezsiniz der gibi bakmıştı yüzüme. &quot;Kız Taşı canım,&quot; diye&#160;açıkladı sonunda. &quot;Yani Fatih'teki Kız&#160;Taşı.&quot;</span></p>
<p><span style="font-weight:bold;">&quot;Son derece örgütlü bir cinayet ekibiyle uğraşıyorduk.&quot;</span></p>
<p><span style="font-weight:bold;">Fatih Caddesi'nden Kız Taşı anıtına dik inen yolun üst köşesinde, benim emektarın&#160;içinde bekliyorduk. Her mahallesi, her&#160;sokağı, her çıkmazı, her karış boşluğu&#160;araçlarla işgal edilen zavallı îstanbulumun,&#160;tarihi bir anıta açılan bu küçük caddesi de&#160;farklı değildi. Ama itiraf etmek gerekirse&#160;bu araç yoğunluğu şu anda çok işimize&#160;yarıyor, gecenin bu vaktinde iyice&#160;ıssızlaşan bu caddede, anıta kurbanlarını&#160;sunmak üzere gelebilecek muhtemel&#160;ziyaretçilerin keskin gözlerinden koruyordu&#160;bizi.</span></p>
<p><span style="font-weight:bold;">Arabada sadece Ali'yle ben vardık, ayrıca anıtın bulunduğu küçük alanın parka açılan&#160;caddesinde Ekrem'in sorumluluğunda üç&#160;kişilik bir ekip daha bekliyordu. Benim&#160;emektarı park ettiğimiz yer yüksekte&#160;kaldığından, üzerindeki heykeli yıkılmış&#160;olmasına, alt kaidedeki kabartmaların çoğu&#160;silinmesine rağmen hâlâ inatla dikilmeye&#160;çalışan yüzlerce yıllık Markianos Sütunu'nu,&#160;namıdiğer Kız Taşı'nı rahatlıkla&#160;görebiliyorduk.</span></p>
<p><span style="font-weight:bold;">&quot;Niye Kız Taşı diyorlar bu sütuna Başkomiserim?&quot; diyen Ali'nin sorusuyla&#160;bozuldu sessizlik. Bakışları hâlâ sütuna&#160;dikiliydi. &quot;Kızlar için mi dikilmiş?&quot;</span></p>
<p><span style="font-weight:bold;">Aynı soruyu, Yerebatan Sarnıcı'ndan ayrılırken ben de sormuştum Leyla Barkın'a.&#160;Gülümsemekten kendini alamamıştı.</span></p>
<p><span style="font-weight:bold;">&quot;Aslında bu sütun, dönemin valisi tarafından İmparator Markianos için&#160;yaptırılmış. Anlarsınız, imparatorun gözüne&#160;girmek için. Şimdi yok ama bir zamanlar&#160;kaidenin üzerinde Markianos'un heykeli de&#160;varmış. Anlatılanlara göre, Markianos'un&#160;heykeli, yanından kızlar geçerken, 'Sen&#160;bakiresin' ya da 'sen bakire değilsin' diye&#160;fısüdarmış. Heykelin yanından geçen&#160;kadınları böyle taciz ettiği halk arasında&#160;yayılmaya başlamnca, bakire olmayan kızlar&#160;bu sütunun yanından geçemez olmuş. Ta ki&#160;başka bir imparatorun baldızı sütunun&#160;önünden geçinceye kadar. Heykel, imparatorun&#160;baldızına da, &quot;sen bakire değilsin,&quot; deyince&#160;kıyamet kopmuş... Gözyaşları içinde saraya&#160;koşturan baldız, bu hakarete&#160;dayanamayacağını söylemiş. Karısının&#160;sözünden çıkamayan imparator da baldızının&#160;onurunu korumak için heykeli yıktırmış.&quot;&#160;Şakacı bir tavırla göz kırptıktan sonra&#160;açıklamıştı Leyla Barkın. &quot;Tabii bunlar hep&#160;söylence. Markianos Sütunu'na Kız Taşı&#160;denmesinin gerçek nedeni, alt kaidede&#160;bulunan Zafer Tanrıçası Nike'nin iki&#160;kabartması olsa gerek. Bu kadın&#160;kabartmalarını gören Osmanlı ahalisi sütuna&#160;Kız Taşı adını koymuş olmalı.<sup>M</sup></span></p>
<p><span style="font-weight:bold;">Leyla'dan duyduklarımı aynen aktardım, beni ilgiyle dinleyen yardımcıma.</span></p>
<p><span style="font-weight:bold;">&quot;Amma matrak iş ha,&quot; diye neşeyle söylendi deri ceketinin içine gömülürken&#160;Ali. &quot;Valinin biri imparatora yalakalık&#160;olsun diye bir taş dikiyor, millet onun&#160;üzerine efsane düzüyor.&quot;</span></p>
<p><span style="font-weight:bold;">Böyle söylemesine rağmen o da bakışlarını sütundan bir türlü alamıyordu. Belki artık&#160;sütuna bakmıyordu da üç günün yorgunluğuyla&#160;gözleri baktığı noktaya takılıp kalmıştı.&#160;Aslında benim de ondan farkım yoktu. Kendimi&#160;bıraksam, şu bizim emektarın rahatsız&#160;koltuğunda bile dalıp giderdim. Uyanık&#160;kalmak için son maktulü sordum:</span></p>
<p><span style="font-weight:bold;">&quot;Demek üçüncü kurban da meslektaşları arasında da pek sevilmiyormuş?&quot;</span></p>
<p><span style="font-weight:bold;">&quot;Hu...&quot; diye az önce kaykıldığı koltukta doğruldu Ali. Gerçekten de içi geçmeye&#160;başlamıştı. Aceleyle toparlandı. &quot;Şadan&#160;Duruca'yı mı soruyorsunuz Başkomiserim?</span></p>
<p><span style="font-weight:bold;">Evet, gazetede öyle derin bir yas yoktu. Gerçi kimse iyi olmuş filan da demedi ama&#160;arkadaşları için gözyaşı döken birine de&#160;rastlamadım. Birkaç kişiye sorular sordum,&#160;beylik laflarla geçiştirmeye çalıştılar.&#160;Anladığım kadarıyla kötü konuşmak&#160;istemiyorlar. Sa nırım Zeynep'in araştırması&#160;doğru. Kirli bir gazeteci galiba bu Şadan.&quot;</span></p>
<p><span style="font-weight:bold;">&quot;Tıpkı öteki kurbanlar gibi...&quot;</span></p>
<p><span style="font-weight:bold;">Ali sözlerimi duymamış gibi anlatmayı sürdürdü.</span></p>
<p><span style="font-weight:bold;">&quot;Sonra da adamın masasındaki not defterini, hard diskini toparlayıp bizim&#160;lahoratuvara götürdüm. Defterde işe yarar&#160;bir şey bulamadık. Yazacağı haber hakkında&#160;notlar, karalamalar, röportaj yapacağı iki&#160;kişinin telefon numaralan filan. Hard diski&#160;bilgisayarcı çocuklara verdi Zeynep. İçinde&#160;ne var, ne yok, hepsini öğrenirmişiz yann.&quot;</span></p>
<p><span style="font-weight:bold;">Yarın öğrenmeyi beklediğimiz o kadar çok şey vardı ki. Bunların içinde en önemlisi,&#160;Zeynep'in Necdet Denizel'in evindeki gravür&#160;çerçevelerinde saptadığı ama üst üste&#160;bindiği için temizlenmesi gereken parmak&#160;izlerinin kime ait olduğuydu. Zeynep gecenin&#160;onunda gelmişti emniyete, biz Kız Taşı'nda&#160;pusuya yatmadan önce. Bu kez papağan Byzas'ı&#160;da unutmamıştı. Ali'nin özel&#160;direktifleriyle, açlıktan, susuzluktan&#160;ölmesin diye geçici olarak güvenilir bir&#160;kuşsevere teslim etmişti sevimli papağanı.&#160;Şaka bir yana, titiz bir çalışma çıkarmıştı&#160;Zeynep, ilk kurbanın evinde. Ama verileri&#160;bilgisayara yüklerken üst üste binmiş o&#160;kadar parmak iziyle karşılaşmıştı ki, bunlan&#160;netleştirmek için sabaha kadar çalışması&#160;gerekecekti, ömerlerin şu et taşıma&#160;aracındaki inceleme de ancak yarın sona&#160;ereceğe benziyordu. Ve başka önemli bir&#160;bilgi, Ali'nin belediyeden alacağı bilirkişi&#160;listeleri de bilgisayardaki sorunlar hâlâ&#160;sürdüğünden yanna ertelenmişti. İşin kötüsü,&#160;yann bütün bu bilgiler elimize ulaştığında&#160;yine bir sonuca, bırakın sonucu, küçücük bir&#160;ipucuna bile ulaşama- yabilirdik. Sıkıntıyla&#160;kıpırdandım oturduğum koltukta. Kü-rekkemiğimin üstündeki acı birden&#160;uyanıverdi. Anlaşılan, sandığımdan daha&#160;sağlam indirmişti sopayı sırtıma Ömer'in&#160;abisi. Ama ağn iyiydi, uyanık kalmamı&#160;sağlardı. Sanki hatırlamaya çalışır gibi&#160;sordum.</span></p>
<p><span style="font-weight:bold;">&quot;Şadan Duruca en son ne zaman aynldı demiştin gazeteden?&quot;</span></p>
<p><span style="font-weight:bold;">&quot;Salı akşamı. Çarşamba günü de gelmemiş gazeteye. Yazıları cumartesi günleri&#160;yayınlandığı için farkına varılmamış&#160;yokluğunun. Gazetede seveni de olmadığından&#160;kimse merak etmemiş onu...&quot;</span></p>
<p><span style="font-weight:bold;">Ali anlatırken katillerin çalışma tarzına takıldı aklım. Üç günde üç kurban. Her gün&#160;birini kaçırsalar... Hayır, hayır, işi şansa&#160;bırakmıyor bu adamlar. Muhtemelen Şadan&#160;Duruca'yı salı akşamı gazeteden çıktığında&#160;kaçırdılar. Öldürdüler ama Altınkapı'ya&#160;götürmek için zamanın gelmesini beklediler.&#160;Çünkü daha önce ikinci kurbanları Mukadder&#160;Kınacı'yı Çemberiitaş'a bırakmaları&#160;gerekiyordu. Mukadder Kınacı'nın ölüm&#160;vaktinin salı günü saat ondan önce, Necdet&#160;Denizel'in ise pazartesi saat ikiden önce&#160;olabileceğini belirtmişti Zeynep. Demek ki&#160;katillerimiz öldürdükleri kurbanlarını&#160;bırakmadan önce, bir sonraki maktulü ele&#160;geçirmiş oluyorlardı. Son derece örgütlü bir&#160;cinayet çetesiyle uğraşıyorduk. Son derece&#160;zeki, son derece becerikli, acımasız ve&#160;kararlı bir ekip. Ömer ve ağabeyleri gibi&#160;mi? Sanmıyorum. Henüz et taşıma aracının&#160;incelenmesi sona ermemiş olmasına rağmen&#160;Ömer'in suçsuz çıkacağından adım gibi&#160;emindim. Âdem Yezdan ve adamları,&#160;katillerimizin profiline daha uygundu. Ama&#160;işbirliği yaptığı insanları Âdem Yezdan&#160;neden öldürmek işteşindi? Belki önemli bir&#160;sırrını bildikleri için. Onu hapse&#160;yollayacak bir sır. Neden olmasın? Gerek&#160;Âdem Yezdan, gerekse üç kurban sütten çıkmış&#160;ak kaşık değillerdi. Öte yandan, Namık&#160;Karaman ve ISD'yi de göz ardı etmemek&#160;gerekiyordu ki, katillerin gerçek amacı bu&#160;şehre zarar veren insanları öldürmekse&#160;ikinci gruptaki zanlıların suçlu olma&#160;ihtimalleri daha yüksekti.</span></p>
<p><span style="font-weight:bold;">&quot;Başkomiserim... Şuna bakın ...&quot;</span></p>
<p><span style="font-weight:bold;">Başımı çevirince, ıssız caddede önündeki iki tekerlekli çöp toplama arabasını&#160;güçlükle itekleyen, ince, uzun, sanki yüzünü&#160;gizlemek istermişçesine başındaki koyu renk&#160;kasketini iyice yüzüne indirmiş bir adam&#160;gördüm. Çemberiitaş'ta karşılaştığımız&#160;evsizlerden birinin verdiği eşkale&#160;tamıtamına uyuyordu. Zargana gibi ince uzun&#160;bir adam diye tarif etmişti. Yüzünü&#160;görememişlerdi, çünkü başındaki kasketi&#160;tıpkı bu adam gibi öne indirmişti. Adamın&#160;iteklediği el arabasının taşıdığı büyük&#160;çuvala takıldı gözlerim. İçinde irice bir&#160;şey vardı. Bir ceset mi? Heyecanla&#160;kıpırdandım oturduğum koltukta. Sessizce&#160;adamın uzaklaşmasını bekledik. On metre&#160;kadar uzaklaşınca, &quot;Ekrem'e haber ver, hazır&#160;olsunlar,&quot; diye fısıldadım Ali'ye. Ben de</span></p>
<p><span style="font-weight:bold;">silahımı kılıfından çıkarıp namluya kurşun sürdüm.</span></p>
<p><span style="font-weight:bold;">Birkaç dakika sonra dışarı çıkmış, arabaların arasından şüpheliyi izliyorduk.&#160;Şüpheli tam da beklediğimiz gibi Kız Taşı'na&#160;ilerledi. Doğru muydu? Sonunda katili bulmuş&#160;muyduk? Boğazımın kuruduğunu hissediyordum.&#160;Silahı tutan elimin hafifçe titrediğini fark&#160;ettim. Başımı kaldırdım Ali'yle göz göze&#160;geldik. Onun da benden farkı yoktu. Diliyle&#160;kurumuş dudaklarını yalıyordu ama elinin&#160;titremediğinden emindim. Yıllarca birlikte&#160;çalışmış olmanın verdiği alışkanlıkla&#160;konuşmadan anlaşarak adımlarımızı&#160;hızlandırdık. Ekrem'in ekibinin de yaklaşmış&#160;olması gerekiyordu. Şüpheli aşağı doğru&#160;koşmak isterse onu yakalayacaklardı.</span></p>
<p><span style="font-weight:bold;">Kasketli adam, Kız Taşı'nın önüne gelince, birilerine görünmekten korkuyormuş gibi önce&#160;sağına sonra soluna bakındı. Ekrem- leri&#160;fark etmese bari diye düşünürken ansızın&#160;geriye döndü, kendimizi son anda eski model&#160;bir Mercedes'in arkasına at- masak bizi&#160;görecekti. Etrafta kimsenin olmadığına&#160;inandıktan sonra yeniden Kız Taşı'na baktı.&#160;Şimdi el arabasındaki çuvaldan bir ceset&#160;çıkaracak diye beklerken, adam sakince&#160;sütuna doğru yaklaştı. Bir kez daha etrafına&#160;baktık, ardından pantolonunun düğmelerini&#160;açıp bilmem kaç yüzyıllık tarihi eserin&#160;dibine işemeye başladı. Büyük beklentimizin&#160;boş çıkması mı, yoksa bu hayvan herifin&#160;yaptığı kabalık mı, belki her ikisinin de&#160;yarattığı sarsıcı etkiyle, daha fazla&#160;dayanamayarak bağırdım.</span></p>
<p><span style="font-weight:bold;">&quot;Ne yapıyorsun lan orada?&quot;</span></p>
<p><span style="font-weight:bold;">Şüphelimiz çişini yarıda kesip panik içinde pantolonunu iliklemeye çalışırken&#160;yetişti Ekrem. Elindeki silahı kasketli&#160;adama doğrultmuşu. Biraz gerisindeki iki&#160;sivil polisin tabancaları da zanlıya&#160;çevrilmişti.</span></p>
<p><span style="font-weight:bold;">&quot;Yat, yat aşağıya, yat, yat...&quot;</span></p>
<p><span style="font-weight:bold;">Etrafı birdenbire silahlı adamlarla çevrilen kasketli adam, önünü bile&#160;iliklemeye fırsat bulamadan korkuyla&#160;ellerini kaldırdı.</span></p>
<p><span style="font-weight:bold;">&quot;Tamam abi... Yapmayın abi...&quot; diyerek panik içinde sidiğinin küçük bir göl&#160;oluşturduğu zemine uzandı.</span></p>
<p><span style="font-weight:bold;">Ali hâlâ umudunu yitirmemiş olmalı ki, çevik adımlarla ulaştı el arabasının&#160;üzerindeki çuvala. Silahını beline koyup&#160;çuvalın ağzını açtı. Elini sokup içini&#160;karıştırmaya başladı. Kâğıt yığınları,&#160;teneke kutular, bira şişeleri, plastik&#160;kaplar çıkardı. Ama ne ölü, ne de diri bir&#160;insan bedeni yoktu çuvalda. Yüzüne yansıyan&#160;hayal kırıklığı gecenin karanlığında bile&#160;belli oluyordu. Aradığını bulamayınca,&#160;&quot;Nerede lan?&quot; diye öfkeyle, yerdeki adamın&#160;üzerine yürüdü. &quot;Nerede ceset?&quot;</span></p>
<p><span style="font-weight:bold;">Elleri başının üzerinde, yerde yatan çöp toplayıcısının yüzü korkuyla çarpılmıştı.</span></p>
<p><span style="font-weight:bold;">&quot;Ne... Ne cesedi abi? Ben sadece işiyordum. &quot;</span></p>
<p><span style="font-weight:bold;">Ali çileden çıkmıştı, sağ ayağını çöp toplayıcısının başına bastırdı. Adamın yüzü,&#160;kendi sidiğiyle çamurlaşan toprağa gömüldü.</span></p>
<p><span style="font-weight:bold;">&quot;Yalan söyleme! Sen erketeydin. Etrafı kolaçan ediyordun. Öteki arkadaşın nerde?&#160;Nereye park ettiniz lan minibüsü?&quot;</span></p>
<p><span style="font-weight:bold;">&quot;Ne minibüsü, ne erketesi? Valla ben sadece işiyordum abi...&quot;</span></p>
<p><span style="font-weight:bold;">Ali ensesinden yakalayıp ayağa kaldırdı adamı.</span></p>
<p><span style="font-weight:bold;">&quot;Artık kaçmazsınız oğlum,&quot; diyerek sarsaladı. &quot;Söyle arkadaşın nerede?&quot;</span></p>
<p><span style="font-weight:bold;">Tam o anda çaldı telefonum.</span></p>
<p><span style="font-weight:bold;">&quot;Alo, Başkomiserim...&quot;</span></p>
<p><span style="font-weight:bold;">Zeynep'in sesini duyar duymaz eyvah dedim içimden. Ve bakışlarım, yüzünün yarısı&#160;çamurla kaplı çöp toplayıcısının&#160;gözlerindeki aptal ifadeyle karşılaşınca&#160;kesinlikle emin oldum yanlış adamı&#160;yakaladığımızdan. Yine de duymak istedim.</span></p>
<p><span style="font-weight:bold;">&quot;Evet Zeynep, ne oldu?&quot;</span></p>
<p><span style="font-weight:bold;">Umutsuzca açıkladı tahmin ettiğim haberi.</span></p>
<p><span style="font-weight:bold;">&quot;Yeni bir ceset bulundu Başkomiserim...&quot;</span></p>
<p><span style="font-weight:bold;">Yenilmiş bir sesle mırıldandım.</span></p>
<p><span style="font-weight:bold;">&quot;Nerede?&quot;</span></p>
<p><span style="font-weight:bold;">&quot;Ayasofya'da... Kilisenin yan sokağında.&quot;</span></p>
<p><span style="font-weight:bold;">Küllerinden Doğan Kent Iustinianus'un Konstantinopolis'&#160;m</span></p>
<p><span style="font-weight:bold;">Ayasofya'ya bakıyordu İmparator. Yeryüzünün en görkemli mabedine. Gökyüzünde&#160;asılı kutsal bir bulutmuş gibi Kons-tantinopolis'i kötülüklerden koruyan&#160;tapınağa. Işığını Tanrı'dan alan büyülü&#160;anıta. Yüceliğiyle sadece kendisini değü,&#160;üzerinde yükseldiği kenti de benzersiz kılan&#160;mucizevi yapıya, insan aklıyla insan ruhunun&#160;birleşiminden doğan göksel mekâna. O güne&#160;dek yapılmış tapınakların en büyüğüne, en&#160;genişine, en yükseğine, en aydınlığına...&#160;Ayasofya'ya...</span></p>
<p><span style="font-weight:bold;">Ayasofya'ya bakıyordu İmparator Jüstinyen. Kutsal olanla bilge olanın&#160;birliğine. Ancak inançlı ruhların&#160;yaratabileceği güzelliğe. Hükmünü yitirmiş&#160;tanrıların tapınaklarıyla süslü&#160;Konstantinopolis'in artık sadece Hıristiyan&#160;tanrısının kenti olduğunu kanıtlayan yapıya.&#160;Tanrı'nın yücelttiği bu kentin Tanrı'ya&#160;sunduğu en yüce mabede. Konstantinopolis'in&#160;Romalı görünümünü yeni dinin dokunuşlarıyla&#160;benzersiz bir biçime dönüştüren yapıların en&#160;görkemlisine. İmparatorluğun kudretini,&#160;zarafetini, ihtişamını ve zenginliğini&#160;gözler önüne seren Tanrı evine.</span></p>
<p><span style="font-weight:bold;">Tanrı'nın evine bakıyordu Jüstinyen.</span></p>
<p><span style="font-weight:bold;">Tanrı hep iyi davranmıştı ona. Soylu biri değilken sarayın yolunu açmıştı. Daha&#160;imparator bile olmadan Roma'nın kaderini&#160;belirleyen biri yapmıştı onu. linparator&#160;amcası Justin'in arkasındaki gizli güçtü&#160;Jüstinyen. İmparatorluğun gerçek aklı,&#160;gerçek yüreği, gerçek cesareti ve&#160;vicdanıydı. Tanrı hep iyi davranmıştı ona.&#160;Jüstinyen korktuğu anlarda bile cömertlik&#160;görmüştü Tanrı'dan. Ki Tanrı korkakları&#160;sevmezdi. En büyük yanlışlarında bile terk&#160;etmemişti onu. Ki Tanrı aptalları sevmezdi.&#160;En ahlaksız davranışlarına bile kızmamıştı.&#160;Ki Tanrı soysuzları sevmezdi. Ama hiç&#160;kuşkusuz, Tanrı'dan gelen en değerli&#160;armağan, Teodora'ydı.</span></p>
<p><span style="font-weight:bold;">Tanrı'ya sunduğu tapınağa bakıyordu Jüstinyen, Teodora yanındaydı. Tanrı'ya&#160;duyduğu şükranın bir belirtisi, bu muhteşem&#160;tapınaksa, öteki, ince uzun bir selvi gibi&#160;yanında dikilen Teodora'ydı. imparatorluk&#160;kan kırmızı, enfes bir elmaysa, yarısı&#160;Jüstinyen'di, yarısı Teodora. Bizzat Tanrı&#160;fısıldamıştı bunu Jüstinyen'in kulağına.&#160;Tanrı'dan gelen bu dişi armağanı kutsal bir&#160;emanet gibi koruyordu Jüstinyen. Oysa&#160;Kudüs'ten gelmemişti Teodora. Kutsallıkla&#160;hiç ügisi yoktu geldiği yerin. Roma&#160;imparatoriçeliğinden önce Roma&#160;kerhanelerinin imparatoriçesiydi Teodora.&#160;Roma sahnelerinin baş döndüren dansçısı.</span></p>
<p><span style="font-weight:bold;">Roma batakhanelerinin taçsız kraliçesi.</span></p>
<p><span style="font-weight:bold;">Teodora yanındaydı Jüstinyen'in. Konstantinopolis kışının en mutlu günüydü.&#160;Tapınak tamamlanmıştı. Beş yıl süren çalışma&#160;sona ermiş, beş yıllık hırs, zekâ ve emek,&#160;yepyeni bir kilise olarak kendini&#160;göstermişti bu eski kentin ortasında. Beş&#160;yıllık düşlerine bakıyorlardı imparator'la&#160;İmparatoriçe. Birbirini deli gibi seven iki&#160;âşık, birbirine tutkuyla bağlı iki insan,&#160;birbirine inanan iki. can yoldaşı.</span></p>
<p><span style="font-weight:bold;">Teodora'nın eli, Jüstinyen'in avucundaydı. Dünyanın kötülüklerinden korunmak için&#160;imparatorun kudretli ovucuna sığınan bir kuş&#160;gibi. Ama kimin kime sığındığı belirsizdi.&#160;Teodora sokaklardan geliyordu. Sokaklar,</span></p>
<p><span style="font-weight:bold;">Roma devletinin yüksek terbiyesiyle büyüyen bir imparatorun öğreneceğinden çok daha&#160;fazlasını öğretmişti ona. Teodora olmasıydı&#160;Jüstinyen olmazdı. Jüstinyen olmasaydı ne&#160;Roma yeniden altın çağını yaşayabilir, ne de&#160;Konstantinopolis küllerinden doğabilirdi.</span></p>
<p><span style="font-weight:bold;">Teodora, Ayasofya'ya bakıyordu Jüstinyen'in yanında. Roma kerhanelerinde&#160;anlamıştı insanoğlunun alçaklığını. Romalı&#160;askerlerin çadırlarında farkına varmıştı bu&#160;büyük acımasızlığın, Romalı asillerin&#160;yatağında öğrenmişti insanoğlunun&#160;ikiyüzlülüğünü Bu yüzden Konstantinopolis'in&#160;halkı ayaklandığında hiç heyecanlanmadı.&#160;Romalı asiller onlara katüdıklarında hiç şaşırmadı. Halk, Konstantinopolis'i ateşe&#160;verdiğinde hiç korkma- dı. Jüstinyen kaçmak&#160;istediğinde bile korkmadı. Zarafetini hiç&#160;yitirmeden tuttu imparatorun ellerinden.&#160;Kendi oğlunun gözlerinin içine bahar gibi&#160;baktı kocasının gözlerine. Yumuşak ama kesin&#160;bir ifadeyle şöyle dedi: &quot;Sen imparatorsun,&#160;ölmek daha çok yüceltir seni kaçmaktan. Ama&#160;daha iyi bir yol var ölmekten: Öldürmek. &quot;</span></p>
<p><span style="font-weight:bold;">Jüstinyen'in yanında ikinci bir hükümdar gibi dikmişti gözlerini yeryüzünün en büyük&#160;tapmağına Teodora. İnce yüzünde sınırsız bir&#160;kibir, soğuk gözlerinde değme savaşçılara&#160;taş çıkartacak bir cesaret, dudaklarında&#160;bıçak gibi keskin bir öfke. Bu öfke,&#160;lejyonerlerin kılıcına dönüşerek, kadın,</span></p>
<p><span style="font-weight:bold;">çocuk demeden tam otuz bin isyancının canını</span></p>
<p><span style="font-weight:bold;">almıştı. Bu öfke Jüstinyen'i isyanın sarhoş</span></p>
<p><span style="font-weight:bold;">ettiği kitlelerin avucundan kurtarmıştı.</span></p>
<p><span style="font-weight:bold;">Çünkü o, kadınların en hırslısıydı, en</span></p>
<p><span style="font-weight:bold;">acımasızı, en gözü kara olanı. Çünkü o,</span></p>
<p>•</p>
<p><span style="font-weight:bold;">imparator <sup>1</sup> a Tanrı'nın bir armağanıydı.</span></p>
<p><span style="font-weight:bold;">Teodora'nın yanında Ayasofya'ya bakıyordu Jüstinyen. Yüreğinden korkuyu, aklından&#160;kararsızlığı çekip alan kadının yanında.&#160;Etrafı ihanetlerle çevrilmişken, ona&#160;sadakatlerin en değerlisini sunan&#160;sevgilisinin yanında. Umutsuzluk elini&#160;ayağını bağlamışken onu bağlarından kurtaran&#160;tanrıçanın yanında. Tann yollamıştı onu&#160;İmparator'a. Ayaklanma da Tanrı'nın işiydi&#160;kuşkusuz, Konstantinopolis'in yakılması da.&#160;Eğer o sefiller tarafından yakılmasaydı,&#160;Jüstinyen nasıl yeniden yaratabilirdi bu&#160;kenti kendi küllerinden.</span></p>
<p><span style="font-weight:bold;">Ayasofya'ya bakıyordu İmparator, İmparatoriçesinin yanında. Tanrı'ya adamıştı&#160;bu tapınağı, onun yaptığı iyiliklere bir&#160;bedel olarak. Çünkü gerçek hükmün sahibi&#160;göksel kraldı. Tanrı 'nın sınırsız&#160;krallığının yanında, yeryüzündeki&#160;imparatorluğun ne hükmü olabilirdi? Ama&#160;karşısındaki bu büyüleyici güzelliğe, bu&#160;devasa uyuma, gökyüzüne asılıymış gibi duran&#160;bu muhteşem mabede bakarken bir an kendini&#160;yitirdi, kapıldığı gurur Tanrı 'yı da, onun&#160;göksel krallığını da unutturdu. Ve&#160;yeryüzündeki ilk tapmağı yapan Yahudilerin&#160;kralı Süleyman Peygamber'e şöyle sesledi:&#160;&quot;Görüyor musun ey Süleyman, seni geçtim.</span></p>
<p><span style="font-weight:bold;">Tapınağa bakıyordu İmparator, onu ölümsüz kılacak olan en görkemli mabede,</span></p>
<p><span style="font-weight:bold;">Ayasofya'ya...</span></p>
<p><span style="font-weight:bold;">&quot;Katillerin işaret ettiği mekân, Topkapı Sarayı'ydı.&quot;</span></p>
<p><span style="font-weight:bold;">Ayasofya'nın yan sokağına bırakılmıştı ceset, yolun üzerinde çapraz bir şekilde&#160;yatıyordu. Etraf oldukça sakindi. Ne Şefik,&#160;ne de Olay Yeri inceleme'nin tuhaf giysili&#160;elemanları ortalıkta yoktu henüz. Ama&#160;hepimizden önce olay yerine gelen Zeynep,&#160;yanındaki iki resmi polisin de yardımıyla&#160;güvenlik çemberine almıştı kurbanın&#160;etrafını.</span></p>
<p><span style="font-weight:bold;">Maktul tıpkı önceki üç kurban gibi sırtüstü uzatılmıştı yere; yağmur yüklü bir&#160;rüzgârın usulca kıpırdattığı saçlarının&#160;aksine, donuk gözleri gökyüzündeki aya&#160;takılı kalmıştı. Evet, yine oradaydı,&#160;günlerdir peşimi bırakmayan o gizemli ay.&#160;Yine tam üstümüzde. Biraz daha büyümüştü,&#160;çok sürmez, bir iki gün içinde mükemmel&#160;çevrimine ulaşır, devasa bir gözbebeği&#160;olarak süzmeye başlardı bizi karanlıkların&#160;arasından. Bir an gökyüzünden bizi izlemekte&#160;olan bu davetsiz misafirle cinayetler&#160;arasında bir bağ olabileceğini düşündüm.&#160;Ürperdim, tüylerim diken diken oldu ama bu&#160;kanımı haklı gösterecek hiçbir kanıt yoktu&#160;tabii. Hızla kovdum bu abuk sabuk düşünceyi&#160;kafamdan. Bakışlarımı gökyüzündeki kadim&#160;tanığımızdan alıp yerdeki maktule döndüm.</span></p>
<p><span style="font-weight:bold;">Önceki kurbanlardan daha yaşlı gösteriyordu En az altmışında olmalıydı. Gri, tüvit bir&#160;ceket vardı sırtında, ayağında duman rengi,&#160;kadife bir pantolon, aynı renkteki&#160;gömleğinin yaka kısmının örtemediği boğazı,&#160;tıpkı öteki üç kurban gibi enlemesine&#160;kesilmişti. Yerde yine kan yoktu. Ama öteki&#160;üç kurbanla kıyaslandığında maktulün&#160;yerleştirilmesindeki farklılık ilk bakışta&#160;göze çarpıyordu.</span></p>
<p><span style="font-weight:bold;">&quot;Ok biçiminde yatırmamışlar,&quot; diye aklimdakini dile getirdi Zeynep. &quot;Bakın,&#160;elleri de bağlı değil.&quot;</span></p>
<p><span style="font-weight:bold;">Gerçekten de kurbanın uzun kollan sanki farklı iki yönü işaret edermişçesine iki&#160;yana açılmıştı. Sağ eli, küçük bir eğimle&#160;aşağı inen çıkmaz sokağın sonundaki Cafer&#160;Ağa Medresesi'ni gösteriyordu, sol eli ise&#160;çapraz bir şekilde Ayasofya'nın yan&#160;bahçesini işaret eder gibiydi.</span></p>
<p><span style="font-weight:bold;">&quot;Haç... Haça benzemiyor mu bu?&quot;</span></p>
<p><span style="font-weight:bold;">Ne Zeynep'in, ne de benim fark edebildiğimiz bir şeyi görmüştü Ali.&#160;Parmağıyla, yerde yatan zavallının üzerine&#160;görünmez bir haç çizerek heyecanla yineledi&#160;&quot;Adamı haç şekline sokmuşlar.&quot;</span></p>
<p><span style="font-weight:bold;">Bu bulgu, pek coşkuya sürüklemedi Zeynep'i.</span></p>
<p><span style="font-weight:bold;">&quot;Benziyor,&quot; dedi cesedi incelemek için dizüstü çökerken. &quot;Ama bunun bir önemi&#160;olduğunu sanmıyorum.&quot;</span></p>
<p><span style="font-weight:bold;">&quot;Neden öyle diyorsun?&quot; Kendi tezini destekleyecek bir ipucu bulacakmış gibi Ali&#160;de iyice yaklaşmıştı cesede. &quot;Haça&#160;dönüştürülmüş bu cesedin bir anlamı olmalı.&#160;Dinsel bir anlamı.&quot; Zavallı adamın dolunayın&#160;solgun ışığıyla parıldayan gözlerinde işe&#160;yarar bir kanıt bulamamış olmalı ki, bana&#160;döndü. &quot;Öyle değil mi Başkomiserim?&quot;</span></p>
<p><span style="font-weight:bold;">Aslına bakılırsa, ben de haç meselesinin o kadar önemli olduğunu düşünmüyordum ama&#160;Zeynep kadar kesin konuşmadım.</span></p>
<p><span style="font-weight:bold;">&quot;Olabilir tabii ama mimari anlamı da olabilir. Dine değil de şehre gönderme yapan&#160;bir anlamı. Ayasofya, İstanbul'un&#160;simgelerinden biri.&quot;</span></p>
<p><span style="font-weight:bold;">&quot;Ben de onu diyorum Başkomiserim,&quot; diye diretti Ali. &quot;Ayasofya Hıristiyan&#160;İstanbul'un simgesi değil mi? İşte o yüzden&#160;cesede haç biçimi vermiş olamazlar mı?&quot;</span></p>
<p><span style="font-weight:bold;">&quot;Bunu niye yapsınlar ki?&quot; itiraz Zeynep'ten gelmişti. Avuçlarının içine&#160;aldığı maktulün sağ elini bırakmadan&#160;meslektaşına bakıyordu. &quot;Burası, zaten&#160;Hıristiyanlık âleminin en önemli&#160;kiliselerinden biri. Kurbanın gövdesiyle haç&#160;oluşturmaya ne gerek var?&quot; Yanıt o kadar&#160;ikna ediciydi ki, Ali üs- telemeyi bıraktı&#160;ama güzel kriminoloğumuz akıl yürütmeyi&#160;sürdürdü. &quot;Belki de katiller yöntem&#160;değiştirmişlerdir. Belki de artık&#160;kurbanlarını bırakacaktan yönü göstermekten&#160;vazgeçmişlerdir.&quot;</span></p>
<p><span style="font-weight:bold;">Buna hiç ihtimal vermiyordum.</span></p>
<p><span style="font-weight:bold;">&quot;Sanmıyorum Zeynep. Adamlar ilk cinayetlerinden beri işi kuralına göre&#160;yapıyorlar. Kurbanlarını kaçırıyorlar,&#160;boğazlarını keserek öldürüyorlar, bu kent&#160;için tarihi önemi olan yerlere bırakıyorlar,&#160;hepsinin yanına vurgulamak istedikleri&#160;tarihi dönemle ilgili bir sikke bırakıyorlar&#160;ve bıraktıkları her kurban, bir sonraki&#160;maktulün sergileneceği yerin yönünü&#160;gösteriyor. Üstelik bunları yaparken en&#160;küçük bir açık bile vermediler. İşler&#160;yolunda giderken, yani kendilerine&#160;duydukları güven doruk noktasındayken&#160;yöntemlerini niye değiştirsinler?&quot;</span></p>
<p><span style="font-weight:bold;">&quot;Öyle diyorsunuz da Başkomiserim, belki farkına varmadan onları sıkıştırmaya&#160;başlamışızdır...&quot;</span></p>
<p><span style="font-weight:bold;">&quot;Onları...&quot; Anlamak istercesine yüzüne baktım. &quot;Elimizdeki zanlıları mı demek&#160;istiyorsun? Ömer ve ağabeylerini mi? Ama&#160;onlar zaten içeride? Bu cinayeti nasıl&#160;işlesinler?&quot;</span></p>
<p><span style="font-weight:bold;">Kötü bir haber verecek olmanın sıkıntısı yansımıştı yüzüne.</span></p>
<p><span style="font-weight:bold;">&quot;Size söylemeye fırsat olmadı. Et taşıma aracı temiz çıktı. O araçta insan kanı yok.&quot;</span></p>
<p><span style="font-weight:bold;">Hiç şaşırmamıştım bu sonuca.</span></p>
<p><span style="font-weight:bold;">&quot;Şu halde, onları derken İstanbul'u Savunma Derneği ile Dersaadet Turizm'i&#160;kastediyorsun. Yani Namık Karaman ile Âdem&#160;Yezdan...&quot;</span></p>
<p><span style="font-weight:bold;">&quot;Leyla Barkın'ı unutmayalım Başkomiserim,&quot; diye hatırlattı Ali. &quot;Üstelik&#160;kadın sizinle de görüşüyor, yani ne&#160;düşündüğümüzü tahmin edebilir.&quot;</span></p>
<p><span style="font-weight:bold;">&quot;Tamam da, biz onları hiçbir şekilde suçlamadık ki. Namık'ı sorguya bile almadık.&#160;Leyla'yı da öyle. Kendilerinden kuşkulansak&#160;da üzerlerinde en küçük bir baskı bile&#160;kurmadık. Âdem Yezdan'ın durumu da farklı&#160;değil. Adamlarını sorguladık ama daha&#160;kendisiyle yüz yüze bile gelmedik. Bu&#160;durumda yöntemlerini neden değiştirsinler?&quot;</span></p>
<p><span style="font-weight:bold;">Belki de tezini savunmayı sürdürecekti Zeynep ama bulduğu şey tartışmamızdan daha&#160;önemliydi.</span></p>
<p><span style="font-weight:bold;">&quot;Sikkeyi sağ avucuna koymuşlar.&quot;</span></p>
<p><span style="font-weight:bold;">Çok güçlü çıkmamıştı sesi ama sözleri Ali'yle benim bütün dikkatimizi üzerine&#160;toplayacak kadar etkiliydi.</span></p>
<p><span style="font-weight:bold;">&quot;Ön yüzünde bir büst var. Bir imparatorun olmalı.&quot; Sokak lambasının ışığına tutarak&#160;sikkenin üzerindeki yazıyı okumaya çalıştı.&#160;&quot;I harfine benzer bir harf yer alıyor, sonra&#160;V, S, T, I, N, I... Nedir acaba?&quot;</span></p>
<p><span style="font-weight:bold;">Doğrulup elindeki madeni parayı bana uzattı. Sikkeyi almadan önce yakın&#160;gözlüklerimi yerleştirdim burnuma. Sonra,&#160;elime aldığım madeni paraya baktım, ön&#160;yüzündeki büstün başında bir miğfer,&#160;gövdesinin görünen kısmında ise zırh vardı.&#160;Sol elinde kalkan, sağ elinde bir mızrak&#160;tutuyordu. Sikkenin en üstünde kabartma&#160;harflerle yazılmış bir yazı göze çarpıyordu.&#160;Metal paranın arka yüzünü çevirdim. Meleğe&#160;benzeyen kanatlı bir varlık, elinde asa&#160;şeklinde bir haç tutuyordu. En altta ise&#160;CONOB sözcüğü okunuyordu. Bu kelimenin ne&#160;anlama geldiğine dair hiçbir fikrim yoktu.&#160;Yeniden sikkenin ön yüzünü çevirdim. Az önce&#160;Zeynep'in harflerini okuduğu yazıya diktim</span></p>
<p><span style="font-weight:bold;">gözlerimi. IVSTINIANVS harflerini seçebildim.</span></p>
<p><span style="font-weight:bold;">&quot;Hum lustini. . . Sanırım lustinianos yazıyor. Biz Jüstinyen diyoruz. Yani&#160;İmparator Jüstinyen.&quot; Başımı çevirip hemen&#160;yanımızda bütün görkemiyle dikilen o ölümsüz&#160;mabede baktım. &quot;Ayasofya'yı o yaptırmıştı.&quot;</span></p>
<p><span style="font-weight:bold;">Ali'nin bakışları da bir zamanlar yeryüzünün en büyük kilisesi olan günümüzün&#160;Ayasofya Müzesi'ne dikilmişti.</span></p>
<p><span style="font-weight:bold;">&quot;Aya, aziz demek değil mi Başkomiserim?&quot;</span></p>
<p><span style="font-weight:bold;">&quot;Evet, aziz demek ama kutsal daha doğru bir kelime galiba.&quot;</span></p>
<p><span style="font-weight:bold;">&quot;Yani buranın adı Kutsal Sofya mı oluyor?&quot;</span></p>
<p><span style="font-weight:bold;">&quot;Öyle sayılır. Sofya, bilgelik demektir. Yani Ayasofya Kutsal Bilgelik anlamına&#160;geliyor. Bu kilise herhangi bir aziz için&#160;yapılmamış. Zaten o yüzden Fatih, şehri&#160;alınca kilisenin adını değiştirmeden camiye&#160;çevirtmiş. Neredeyse bin yıl kilise, beş yüz&#160;yıl cami olarak kullanılan bu devasa bina,&#160;cumhuriyetin kurulmasından sonra bizzat&#160;Atatürk'ün emriyle müzeye dönüştürülmüş.&quot;</span></p>
<p><span style="font-weight:bold;">Anlattıklarımı ilgiyle dinleyen Ali'nin bakışları Ayasof- ya'nın muhteşem kubbesine&#160;takılmıştı.</span></p>
<p><span style="font-weight:bold;">&quot;Ne kadar da geniş!&quot; Ayaklarımızın dibinde yatan cesedi unutmuş gibiydi. &quot;Nasıl&#160;yapmış adamlar bunu yav.&quot;</span></p>
<p><span style="font-weight:bold;">&quot;O kubbeyi dört melek taşıyor.&quot;</span></p>
<p><span style="font-weight:bold;">İnanmayan gözlerle dönüp baktı.</span></p>
<p><span style="font-weight:bold;">&quot;Doğru söylüyorum. Kubbenin altında dört melek durur.&quot;</span></p>
<p><span style="font-weight:bold;">Kurbanı inceleyen Zeynep de inanmamıştı sözlerime.</span></p>
<p><span style="font-weight:bold;">&quot;Cebrail, Mikail, İsrafil ve Azrail mi?&quot; diye takıldı oturduğu yerden. &quot;Ben onların&#160;görevleri başka sanıyordum.&quot;</span></p>
<p><span style="font-weight:bold;">&quot;Ayasofya'nın kubbesini bekleyen melekler onlar değil. Dört serafim... Yani koruyucu&#160;melekler. Onların görevi Tanrı'nın tahtını&#160;korumaktır. Tanrı'nın tahtı neresi?&quot;</span></p>
<p><span style="font-weight:bold;">ikisi de merakla yüzüme baktılar. Parmağımı yukarı kaldırdım, ayın ışığında&#160;çözülen karanlığı gösterdim.</span></p>
<p><span style="font-weight:bold;">&quot;Neresi olacak çocuklar, gökyüzü... Evet, gökyüzü... Kilisenin kubbesi de gökyüzünü&#160;temsil eder.&quot;</span></p>
<p><span style="font-weight:bold;">Ali inanmıştı sözlerime ama şüpheci kızımız hemen ikna olmadı.</span></p>
<p><span style="font-weight:bold;">&quot;Siz nereden biliyorsunuz bunları Başkomiserim?&quot;</span></p>
<p><span style="font-weight:bold;">Güzel bir anıyı anımsamış gibi başımı salladım.</span></p>
<p><span style="font-weight:bold;">&quot;Annemden biliyorum Zeynepcim...</span></p>
<p><span style="font-weight:bold;">Ayasofya, annemin özel ilgi alanıydı. En az on kez gelmişimdir bu müzeye... Çocukken&#160;tabii... Öğrendiklerimin çoğunu unuttum. Ama&#160;her yanı kanattan oluşan o melekleri, tsa&#160;Peygamber'in mozaiklerini, freskleri asla&#160;unutamam. Ama bugün Leyla Barkın da bazı&#160;şeyler anlattı. Mesela Ayasofya'yı&#160;Jüstinyen'in yaptırdığını duymuştum ama o&#160;kadar önemli biri olduğunu bilmiyordum.</span></p>
<p><span style="font-weight:bold;">Leyla Hanım'm söylediğine göre, Konstantin kadar önemli bir imparatormuş.&quot;</span></p>
<p><span style="font-weight:bold;">Leyla'nın adını duyan Ali'nin yüzü ekşidi.</span></p>
<p><span style="font-weight:bold;">&quot;Bu kadına hâlâ güveniyor musunuz Başkomiserim?&quot;</span></p>
<p><span style="font-weight:bold;">Kuşkularında haksız sayılmazdı, bu gece Kız Taşı'nın önünde boşa bekletmişti bizi.&#160;Daha da kötüsü, biz orada oyalanırken&#160;katiller ellerini kollarını sallaya sallaya&#160;kurbanlarını buraya bırakıp kaçmışlardı. Öte&#160;yandan, Leyla Barkm'ın bunu bilinçli olarak&#160;yaptığını gösteren ne bir belirti, ne de bir&#160;kanıt vardı elimizde. Üstelik kadını ben&#160;zorlamıştım bu konuda fikrini söylemesi&#160;için. O da yeterince incelemeden,&#160;araştırmadan, düşünmeden, aklına gelen ilk&#160;yeri söyleyiver- mişti. Kendince mantıklıydı&#160;da söylediği yer. Katillerin aklından geçeni&#160;nasıl okusun kadın? Ama böyle söylersem, Ali&#160;yeni bir tartışma başlatabilirdi.</span></p>
<p><span style="font-weight:bold;">&quot;Leyla Barkın'a hiçbir zaman güvenmedim,&quot; diye yanıtladım. &quot;Ama bu soruşturmada çok&#160;yardımı dokundu bize. O olmasaydı Necdet&#160;Denizel hakkında bu kadar malumata sahip&#160;olamazdık. Üstelik İstanbul tarihi hakkında&#160;da önemli şeyler anlattı. Mesela şu&#160;sikkeler...&quot;</span></p>
<p><span style="font-weight:bold;">Yine Zeynep böldü konuşmamızı.</span></p>
<p><span style="font-weight:bold;">&quot;Adam mimarmış...&quot; Biz küçük tartışmamızı yaparken, o, maktulün cebinden çıkardığı&#160;cüzdandaki kimliğini incelemeye başlamıştı&#160;bile. &quot;Mimar, Teoman Akkan... İstanbul&#160;doğumlu.&quot;</span></p>
<p><span style="font-weight:bold;">&quot;Kurbanların hepsi de bir şekilde inşaat işiyle ilgili,&quot; diye homurdandı Ali. Cesede&#160;bakan gözlerinde kuşku dolu bir ifade&#160;belirmişti. &quot;Ölünün arkasından konuşmak iyi&#160;değil ama bu arkadaş da yolsuzluklara&#160;bulaşmış biri çıkarsa hiç şaşırmam.&quot;</span></p>
<p><span style="font-weight:bold;">Aynı fikirdeydim, yarın anlardık ama muhtemelen Teoman Akkan adındaki bu mimar da&#160;pek temiz biri çıkmayacaktı. İtiraz&#160;etmediğine göre, Zeynep de bizim gibi&#160;düşünüyordu. Sanırım emin olmadığımız konu,&#160;katillerin bu insanları öldürerek neyi&#160;amaçladıklarıydı. Leyla Barkın'ın bugün&#160;söylediklerini hatırladım. &quot;Önemli olan&#160;cinayetlerin bu şehirle mi, yoksa&#160;hükümdarlarla mı ilgili olduğuna karar&#160;vermek,&quot; demişti. Katiller, dikkatimizi önce&#160;Byzantion'a çekmek için ilk kurbanlarını&#160;Sarayburnu'na bırakmışlardı. Byzantion'u ele&#160;geçiren ilk Romalı imparatoru önemsemeyip&#160;ikinci kurbanlarını burayı başkent yapan&#160;Konstantin'in sütunun önüne bırakmışlardı.&#160;Teodosius gibi büyük bir imparator varken,&#160;üçüncü kurbanlarını, çok da başarılı bir&#160;hükümdar olmamasına rağmen, onun torunu II.&#160;Teodosius'un adıyla anılan kara surlarının&#160;en görkemli geçidine, Altınkapı'nın önüne&#160;bırakmışlardı. Dördüncü kurbanlarını ise bu&#160;kente kutsal bir anlam katan, o güne dek&#160;yapılmış en görkemli tapınağın önünde&#160;sergiliyorlardı işte. Evet, galiba Leyla&#160;Barkın'ın sorduğu sorunun yanıtını&#160;bulmuştum: Katiller hükümdarlarla değil, bu&#160;kentle ilgileniyorlardı. Dolayısıyla&#160;önümüzde yatan zavallının bedenini bir haça&#160;çevirmemişlerdi, hayır, hâlâ bize yeni</span></p>
<p><span style="font-weight:bold;">cinayetlerinin yönünü göstermeyi sürdürüyorlardı.</span></p>
<p><span style="font-weight:bold;">Yakın gözlüğümü çıkarıp maktulün sol elinin uzandığı yöne baktım. Çapraz olarak&#160;Ayasofya'nm yan bahçesini gösteriyordu ama&#160;bu mantıksızdı. Ayasofya için zaten bir&#160;kurban bırakmışlardı, İkincisi gereksiz bir&#160;tekrar olurdu. Arkalarda bir yeri işaret&#160;ediyor olmalıydılar. Bu muhteşem mabedin&#160;sona erdiği yerde ne vardı? Bir sokak...&#160;Tarihi bir sokak. Belki de Sultanahmet&#160;yöresinin en güzel sokağı. Bu konularla çok&#160;da ilgili olmamama rağmen eserlerini benim&#160;bile bildiğim, bu kentin en vefakâr&#160;evlatlarından Çelik Gülersoy'un restore&#160;ettirdiği, Gülhane Parkı'nın görkemli&#160;girişinden Topkapı Sarayı'nın en dış kapısı&#160;olan Bab-ı Hümayun'a kadar uzanan, sol&#160;tarafında o güzel ahşap evlerin sıralandığı&#160;Soğuk Çeşme Sokağı. Katiller o sokağı mı&#160;işaret etmek istemişlerdi? Başımı kaldırıp o&#160;yöne baktım. Şimdi Ayasofya Konakları adıyla&#160;otel olarak hizmet veren ahşap evlerin bütün&#160;pencereleri karanlık içindeydi. Hayır, bir&#160;sonraki kurbanlarını bir konaklama mekânına&#160;bırakmayacaklardı. Bakışlarım ahşap evlerin&#160;çatısına doğru yükseldi ve kurbanın&#160;gözlerini diktiği dolunayın gümüşten&#160;ışıklarıyla yıkanan bilmem kaç yüz yıllık&#160;surlar çıktı karşıma. Topkapı Sarayı'nm dış&#160;surları... Surlar mı? Ne yani, bir sonraki&#160;kurbanı surlara mı bırakacaklardı? Bunu&#160;isteseler de yapamazlardı. Bırakın bir&#160;cesedi oraya çıkartmayı, kendileri bile zor&#160;tırmanırlardı. Birden anladım, surlar değil,&#160;Topkapı Sarayı. Evet, katillerin işaret&#160;ettiği mekân, Topkapı Sarayı'ydı. Ama&#160;saraydan önce başka bir kutsal yer daha&#160;vardı. Aya İrini Kilisesi... Gözlerim&#160;Ayasofya'nın görkemli yapısına kaydı. Anında&#160;vazgeçtim düşüncemden. Hayır, Ayasofya kadar&#160;muhteşem bir tapınaktan sonra başka bir&#160;kilise olamazdı. Evet, katillerin hedefi&#160;kesinlikle Osmanlı sarayıydı. Başımı&#160;çevirince Ali'nin merakla bana baktığını&#160;gördüm.</span></p>
<p><span style="font-weight:bold;">&quot;Topkapı Sarayı.&quot; Elimle surların arkasındaki sarayın tahmini yerini&#160;gösterdim. &quot;Bir sonraki kurbanı oraya&#160;bırakacaklar.&quot;</span></p>
<p><span style="font-weight:bold;">Aklı hâlâ kendi varsayımıyla meşgul olsa gerek, önce anlamadı ne demek istediğimi.&#160;Başımla maktulü işaret ettim.</span></p>
<p><span style="font-weight:bold;">&quot;Katiller kurbanın ellerini böyle açarak bize yeni bir yön talimatı veriyorlar.&quot;&#160;Zeynep de başını kaldırmış, beni dinliyordu.&#160;&quot;Bakın, adamın sol elinden bir çizgi&#160;çekersek Topkapı Sarayı'na ulaşırız.&quot;</span></p>
<p><span style="font-weight:bold;">&quot;Yani Fatih Sultan Mehmed dönemi mi?&quot; Sorusu değil ama ses tonundaki inançsızlık&#160;bu ihtimale çok da sıcak bakmadığını&#160;gösteriyordu Ali'nin. &quot;İyi de Başkomiserim,&#160;daha önce de bu olasılık üzerinde durduk ama&#160;bir şey çıkmadı. Ekrem ve ekibi sabaha kadar&#160;boş yere beklediler Fatih Camii ve Topkapı&#160;Sarayı'nın çevresinde.&quot;</span></p>
<p><span style="font-weight:bold;">&quot;Belki erken davrandık. Katiller belli bir yöntemle kurbanlarını bırakıyorlar.</span></p>
<p><span style="font-weight:bold;">Belki o zaman henüz Fatih'e dikkat çekmek istemiyorlardı. Ama şimdi ...&quot;</span></p>
<p><span style="font-weight:bold;">&quot;Tamam da Başkomiserim, şu Jüstinyen'le bizim Fatih arasında ne kadar zaman var?&#160;Tarihten pek anlamam ama yüzlerce yıl olması&#160;lazım.&quot;</span></p>
<p><span style="font-weight:bold;">&quot;Daha fazla, ben de tam bilmiyorum ama Ayasofya beş yüzlü yıllarda yapılmış.&quot;</span></p>
<p><span style="font-weight:bold;">&quot;Onu diyorum işte. Kaba bir hesapla, bizim Fatih'le bu Jüstinyen'in arasında en&#160;az bin yıl var. O kadar yıl boyunca yaşamış&#160;başka imparatorwonlann yaptırdığı başka&#160;eserler yok mu?&quot;</span></p>
<p><span style="font-weight:bold;">&quot;Var tabii ama bu kentin kaderini değiştirecek kudrette bir imparator olduğunu&#160;sanmıyorum.&quot; Zeynep'e bakarak sordum. &quot;Sen&#160;hesaplamıştın, Byzas'la Konstantin arasında&#160;kaç yıl vardı?&quot;</span></p>
<p><span style="font-weight:bold;">Hiç düşünmeden yanıtladı.</span></p>
<p><span style="font-weight:bold;">&quot;Yaklaşık bin yıl.&quot;</span></p>
<p><span style="font-weight:bold;">&quot;Duydun mu Alicim? Megaralı göçmenlerin kralı Byzas'tan Roma İmparatoru Konstantin'e&#160;uzanan katiller, Ayasofya'yı yaptıran&#160;Jüstinyen'den bu kenti yeniden kuran Osmanlı&#160;padişahı Fatih Sultan Mehmed'e neden&#160;uzanmasınlar?&quot;</span></p>
<p><span style="font-weight:bold;">Sustu Ali, bu defa Zeynep karıştırdı kafamızı.</span></p>
<p><span style="font-weight:bold;">&quot;Diyelim ki öyle, kurbanın sol eli Topkapı Sarayı'nı gösteriyor.&quot; Başıyla&#160;maktulün öteki kolunu işaret etti. &quot;Peki sağ&#160;eli nereyi gösteriyor?&quot;</span></p>
<p><span style="font-weight:bold;">Sorusu son derece mantıklıydı, bir o kadar da sinir bozucu. İlk tahmin, köşedeki&#160;levhanın üzerinde yazılanları fark eden&#160;Ali'den geldi.</span></p>
<p><span style="font-weight:bold;">&quot;Cafer Ağa Medresesi'ni.&quot; İkimizin de şaşkınlıkla kendisine baktığımızı görünce&#160;levhayı gösterdi. &quot;Burada öyle yazıyor.&#160;Bakın, ayrıntıları da var. Topkapı&#160;Sarayı'nın 'Bab-ü Sade Kapısı'nda görevli&#160;olan Cafer Ağa tarafından Mimar Sinan'a&#160;yaptırılmıştır. 1559 yılında tamamlanan&#160;medrese on altı oda ve avludan&#160;oluşmaktadır...&quot;</span></p>
<p><span style="font-weight:bold;">Ali okumayı sürdürürken bakışlarım eğimli sokağın sonundaki medresenin tarihi kapısına&#160;çevrildi. Kapı sımsıkı kapatılmıştı,&#160;medresede hayat olduğunu gösteren en küçük&#160;bir belirti yoktu. Ancak yarın sabah&#160;araştırabilirdik ama ben katillerin&#160;kurbanlarını bu medreseye bırakacaklarını&#160;hiç sanmıyordum.</span></p>
<p><span style="font-weight:bold;">&quot;Yarın göz atarız,&quot; diye yanıtladı Zeynep. Yeniden kurbanı incelemeye&#160;başlamadan önce Ali'ye takılmayı da ihmal&#160;etmedi. &quot;İçeride başka bir ceset varsa o&#160;zaman buluruz. Belki katilleri bile&#160;yakalarız, tabii kaçmadılarsa...&quot;</span></p>
<p><span style="font-weight:bold;">&quot;Ben... Ben onları gördüm...&quot; Geriye döndüğümüzde bir güvenlik görevlisinin üzgün&#160;bakışlarıyla karşılaştık. Sırtındaki&#160;fiyakalı üniformanın tersine, yüzünde ezik&#160;bir tavır vardı. &quot;Nasıl bilebilirdim ki&#160;katil olduklarım?&quot;</span></p>
<p><span style="font-weight:bold;">Kısa bir şaşkınlığın ardından, belki de talihin artık yüzümüze gülmeye başladığını&#160;düşünerek, &quot;Bir dakika, bir dakika,&quot; diye</span></p>
<p><span style="font-weight:bold;">yatıştırmaya çalıştım görgü tanığımızı. &quot;Sakin ol... Yavaş yavaş anlat.&quot;</span></p>
<p><span style="font-weight:bold;">&quot;Tamam, tamam...&quot; Derin bir nefes aldı. &quot;Tamam amirim.&quot;</span></p>
<p><span style="font-weight:bold;">&quot;Anlat şimdi, ne gördün?&quot;</span></p>
<p><span style="font-weight:bold;">&quot;Beyaz bir minibüs... İçinde iki kişi vardı... Biri kadındı, çarşaf giymişti;&#160;öteki, başında kasket olan bir adam...&quot;</span></p>
<p><span style="font-weight:bold;">&quot;Minibüsü ne zaman gördün?&quot;</span></p>
<p><span style="font-weight:bold;">Utançla kaçırdı bakışlarını.</span></p>
<p><span style="font-weight:bold;">&quot;Burada durduğunda.&quot; Anlayış bekler gibi baktı yüzüme. &quot;Sokağa ceset bıraktıklarını&#160;nereden bileyim Amirim?&quot;</span></p>
<p><span style="font-weight:bold;">Adamın aynı sözcükleri tekrarlamasından sıkılan Ali otoriter bir sesle sordu:</span></p>
<p><span style="font-weight:bold;">&quot;Senin ne işin vardı burada?&quot;</span></p>
<p><span style="font-weight:bold;">&quot;Ben... Güvenlik görevlisiyim... Adım Cezmi... Cezmi Bahtıaçık...&quot; Sokağın sonunu&#160;gösterdi, &quot;ilerdeki Ayasofya Konakları'nda&#160;çalışıyorum. Sokağın köşesindeki kulübede&#160;dururum. Minibüsü de kulübeden gördüm.</span></p>
</body>
</html>