<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Keyifle sırıttı hergele.</span></p>
<p><span style="font-weight:bold;">&quot;Siz de için Başkomiserim... Bir zararı yok ki...&quot;</span></p>
<p><span style="font-weight:bold;">&quot;O kadar emin olma Ali.&quot; Ben değil, Zeynep'ti itiraz eden. Ama sesi, şaka&#160;yaptığını ele veriyordu. &quot;Aşırı kafein iyi&#160;bir şey değil tabii.&quot;</span></p>
<p><span style="font-weight:bold;">&quot;Söyleyene bak,&quot; diye ona döndüm. &quot;Sanki sen içmiyorsun da.&quot;</span></p>
<p><span style="font-weight:bold;">Yarı şaka, yarı ciddi söylendi:</span></p>
<p><span style="font-weight:bold;">&quot;Ne yapalım Başkomiserim, uyuyup kalalım mı bilgisayarın karşısında?&quot;</span></p>
<p><span style="font-weight:bold;">İşte bu kadar. Şimdi ne söylesindi Başkomiserleri, geri çekilmek en iyisiydi.</span></p>
<p><span style="font-weight:bold;">&quot;Neyse, bu konuyu sonra konuşuruz.&quot; Beşlik simit gibi sırıtan yardımcıma döndüm.&#160;&quot;Ee ne yaptın bakalım, görüşebildin mi&#160;maktulün ailesiyle.&quot;</span></p>
<p><span style="font-weight:bold;">&quot;Görüştüm.&quot; Zeynep'in yanma oturdu. Nerdeyse bedenleri birbirine değecekti.&#160;Galiba yakında Zeynep'i Bulgar göçmeni&#160;babasından istemeye gidecektik. Damat&#160;adayımız, aklımdan geçen bu güzel&#160;düşüncelerden habersiz, ciddi polis&#160;edalarında sözlü raporunu sunmayı sürdürdü.&#160;&quot;Karısıyla değil ama oğluyla konuştum.&#160;Kadıncağız hâlâ baygınlıklar geçiriyormuş.&#160;Çocuk da askerden yeni gelmiş. Timur adında&#160;bir oğlan. Birkaç sene içinde babası işleri&#160;ona devredecekmiş. İş dediysem, tahmin&#160;edeceğiniz gibi, bakkal dükkânı değil tabii.&#160;Müteahhitlik, arsa alım satımı, toplu inşaat&#160;yapımı... Yani İstanbul'un</span></p>
<p><span style="font-weight:bold;">taşı toprağı altın, biraz da biz götürelim abi durumu. Timur, babasının ölümüne üzülmüş&#160;mü, sevinmiş mi, onu bile tam anlayamadım.&#160;Üzüntüden çok şaşkınlık vardı oğlanın&#160;üzerinde. Bir gecede hatırı sayılır bir&#160;servetin sahibi olup çıktı, ilginç şeyler&#160;anlattı. On gün önce, Necdet, Mukadder ve&#160;babası, bunların şirketinde bir araya&#160;gelmişler. Ne konuştuklarını duy- masa da&#160;Âdem Yezdan'dan bahsettiklerini biliyormuş.&#160;Çünkü Fazıl daha önce, 'Bu adamdan yakamızı&#160;sıyırmamız lazım. Bu herif batacak, batarken&#160;bizi de götürmek istiyor,' diye dert yanmış&#160;oğluna. Ama neler olup bittiğini açıkça&#160;anlatmamış. 'Üçü de çekiniyordu Âdem'den,'&#160;dedi Timur. O böyle deyince, 'Neden&#160;çekiniyorlar?' diye sordum. Tam olarak&#160;bilemiyordu, askerden geleli daha on beş gün&#160;olmuş. Ama tahminine göre, bunların dördü&#160;ortak bir işe girmişler. Parayı koyan da&#160;Âdem Yezdan'mış. Fakat işler ters gitmiş,&#160;mahkeme bunların işini durdurmuş. Tabii&#160;inşaat bitmeyince adam acayip para</span></p>
<p><span style="font-weight:bold;">kaybetmiş. 'Babanı o öldürmüş olabilir mi?' diye açıkça sordum. Bu ihtimal aklına hiç&#160;gelmemişti. Uzun uzun düşündü. 'Bilmiyorum,&#160;o kadarına cesaret edebilir mi?' diye&#160;söylendi kendi kendine, işin içinden&#160;çıkamayınca bana döndü:&#160;&#160;&#160;&#160;'Siz ne</span></p>
<p><span style="font-weight:bold;">düşünüyorsunuz Komiserim, babamı Âdem Yezdan mı öldürttü?' Ne diyeyim, 'Yok canım, öyle&#160;bir sonuca varmadık. Başka zanlılar da var,'&#160;diye bu fikri kafasından uzaklaştırmaya&#160;çalıştım. Ama aklına takılmıştı bir kere.</span></p>
<p><span style="font-weight:bold;">'Ben gidip konuşayım mı bu Âdem'le?' diye yeniden açtı konuyu.&#160;&#160;&#160;&#160;'Sakın ha, kimseyle</span></p>
<p><span style="font-weight:bold;">konuşma,' diye uyardım. 'Babanın katilini mutlaka bulacağız.' Sanırım ikna oldu.&quot;&#160;Başını kaldırıp bana baktı Ali. &quot;Peki, Âdem&#160;Yezdan ne diyor Başkomiserim?&quot;</span></p>
<p><span style="font-weight:bold;">Boğazım kurumuştu, çaresiz, koladan bir yudum daha içtim.</span></p>
<p><span style="font-weight:bold;">&quot;Aslında senin Timur'un anlattıklarını doğrulayan şeyler söyledi. Bu dava nedeniyle&#160;yanda kalan inşaat yüzünden, büyük para&#160;kaybetmiş. Cinayetlerle ilgisi olduğunu&#160;kabul etmiyor tabii. Namık Karaman ile&#160;tSD'lileri suçluyor. Cinayetleri onların&#160;işlediğinden emin gibi. Ötekiler de bu işin&#160;arkasında Âdem Yezdan'ın olduğunu söylüyor.&quot;</span></p>
<p><span style="font-weight:bold;">Benim gibi Ali de bir karara varamıyordu, parmaklannı gür saçlarının&#160;arasına daldırarak sıkıntıyla başını kaşıdı.</span></p>
<p><span style="font-weight:bold;">&quot;Âdem Yezdan ve adamlan mı, yoksa Namık Karaman ve dernekçi arkadaşlan mı? Hangisi&#160;öldürdü bu insanları?&quot;</span></p>
<p><span style="font-weight:bold;">&quot;Neden kendimizi bu iki grupla sınırlandırıyoruz ki?&quot; Zaman zaman benim de&#160;aklıma gelen bir ihtimali dile getirmişti&#160;Zeynep. &quot;Belki de gözden kaçırdığımız başka&#160;bir grup vardır. Suçu Âdem Yezdan'a ya da&#160;Namık Karaman'a yıkmak isteyen bir grup. Ya&#160;da onlardan tümüyle bağımsız olarak,&#160;kurbanlarla başka hesapları olan bir grup.&#160;Belki de arazi mafyasından birileri. Ya da&#160;tarihi eser kaçakçıları...&quot;</span></p>
<p><span style="font-weight:bold;">Zeynep sözünü tamamlayamadan çaldı telefonum. Arayan bizim şair Yekta'ydı.&#160;Akşamki yemek için arıyordu. Banktan&#160;kalkarken açtım telefonu.</span></p>
<p><span style="font-weight:bold;">&quot;Alo Yekta? N'aber?&quot;</span></p>
<p><span style="font-weight:bold;">Samimi sesi duyuldu arkadaşımın.</span></p>
<p><span style="font-weight:bold;">&quot;iyidir Nevzatcım. Ne yapıyoruz akşam?&quot;</span></p>
<p><span style="font-weight:bold;">Kararsız mıydı ne?</span></p>
<p><span style="font-weight:bold;">&quot;Ne yapacağız, Tatavla'ya gidiyoruz işte. Vazgeçmediniz değil mi?&quot;</span></p>
<p><span style="font-weight:bold;">Vazgeçmediniz değil mi, diyordum ama ortaya yeni bir kurban çıkarsa asıl benim&#160;gitmem imkânsız hale gelecekti.</span></p>
<p><span style="font-weight:bold;">&quot;Tabii vazgeçmedik...&quot; dedi Yekta'mn güven veren sesi. &quot;Evgenia'ya söz verdik ya&#160;oğlum.&quot;</span></p>
<p><span style="font-weight:bold;">&quot;Sağ olun valla. Çok istiyor gelmenizi... Hatta işiniz yoksa geç kalmayalım. Bak hava&#160;da güzel. Bahçeye otururuz, serin serin.&quot;</span></p>
<p><span style="font-weight:bold;">&quot;Bir dakika, Demir'e de bir sorayım? Onun işi belli olmaz.&quot; Kısa bir suskunluğun&#160;ardından yeniden sesi duyuldu bizim şairin.&#160;&quot;Tamam, bize uyar. Saat altı iyi mi?&quot;</span></p>
<p><span style="font-weight:bold;">&quot;Biraz erken değil mi?&quot;</span></p>
<p><span style="font-weight:bold;">&quot;Erken mi?&quot; Sesinde bir tatsızlık vardı. &quot;Yarın sabah balığa çıkacağız da... Erken&#160;oturur, erken kalkarız...&quot;</span></p>
<p><span style="font-weight:bold;">Beni balığa davet etmiyorlardı bile ama üstüne gitmedim. Aslında ne kadar erken&#160;olursa benim için de o kadar iyiydi. Bir an&#160;önce, külliyelerin etrafında nöbet tutan&#160;çocuklara katılırdım.</span></p>
<p><span style="font-weight:bold;">&quot;Şahane, altıda buluşuruz o zaman... Dur adresi yazdırayım.&quot;</span></p>
<p><span style="font-weight:bold;">&quot;Gerek yok, Kurtuluş Meydanı'na gelince arar, tarifi alırız. Meydana yakın, değil&#160;mi?&quot;</span></p>
<p><span style="font-weight:bold;">&quot;Yakın, yakın. Hemen bir arka sokakta...</span></p>
<p><span style="font-weight:bold;">&quot;iyi, akşam görüşürüz o zaman...&quot;</span></p>
<p><span style="font-weight:bold;">&quot;Görüşürüz, geç kalmayın...&quot;</span></p>
<p><span style="font-weight:bold;">&quot;Dönülmez akşamın ufkundayız.&quot;</span></p>
<p><span style="font-weight:bold;">Yok, bu kez geç kalmadım. Nur içinde yatsın, Evgenia'nm babası Yorgo'nun Sadri&#160;Alışık gibi ince bıyıklı bir gençlik&#160;fotoğrafının asılı olduğu, uzunca, loş&#160;holden geçip Tatavla'nm geniş salonuna adım&#160;attığımda arkadaşlarım henüz gelmemişti.</span></p>
<p><span style="font-weight:bold;">Öğleden sonraki o dört saatin içine, Mümtaz Müdürümüze sözlü rapor vermek,&#160;savcıdan zanlıların gözaltı sürelerinin&#160;pazartesi gününe kadar uzatılması istemek&#160;gibi bürokratik işlemlerin yanı sıra, eve&#160;kadar giderek banyo yapmak, tıraş olmak,&#160;üzerimi değiştirmek gibi kişisel işlerimi&#160;sığdırabil- miştim. Tıraş olmayı, iyi&#160;giyinmeyi sakın küçümsemeyin. Evgenia için&#160;bunlar çok önemlidir. Özellikle de akşam&#160;yemeğe çıkıyorsanız. Giyim kuşamınız,&#160;görüntünüz, yemeğe çıktığınız insanlara&#160;duyduğunuz saygının bir göstergesidir. Eve&#160;gidemeyecek olsaydım, bir mağazaya girip&#160;yeni giysiler almak, daha da beteri, bir&#160;berber dükkânında yüzümü perdahlatmak&#160;zorunda kalacaktım. Ama işler yolunda gitti.&#160;Tam zamanında benim emektara atlayıp&#160;Tatavla'nm yolunu tuttum. Hatta Taksim'e&#160;uğrayıp çiçek almaya bile fırsat bulabildim.&#160;Katiller hâlâ mesaiye başlamamışlardı.&#160;Dileğim bütün hafta sonu çalışmamalarıydı&#160;ama sanırım bunu yapmayacaklardı.&#160;Gerçekleşmesi muhtemel o ihtimali de&#160;düşünerek Ali'ye telefonumun her zaman açık&#160;olduğunu, en ufak bir gelişme olduğunda beni&#160;derhal aramasını söyledim.</span></p>
<p><span style="font-weight:bold;">Akşam güneşinin solgun ışıklarıyla aydınlanan meyhanede önce kimseyi göremedim;&#160;ne bir müşteri, ne garsonlar, ne komiler...&#160;Kederli bir ezgi dolaşıyordu sadece boş&#160;masaların arasında.</span></p>
<p><span style="font-weight:bold;">&quot;Dönülmez akşamın ufkundayız, vakit çok geç. / Bu son fasıldır ey ömrüm, nasıl&#160;geçersen geç.&quot;</span></p>
<p><span style="font-weight:bold;">Yahya Kemal'in sözleriydi, Münir Nurettin'in bestesi, söyleyen Müzeyyen&#160;Senar'dı. Şarkı, sanki dışarıda an be an&#160;sona ermekte olan günün yazgısını dile&#160;getiriyordu. Evgenia bayılırdı böyle iç&#160;burkan şarkılara, iyi de, neredeydi bu&#160;kadın? Belki milleti içtimaa çekmiş, konuşma&#160;yapıyordu içeride. Mutfak kapısına&#160;yönelirken fark ettim; biri bahçeye bakan&#160;pencerenin önünde oturuyordu. Akşam güneşi&#160;gözüme vurduğundan tam olarak seçemiyordum.&#160;Kahverengi bir giysi vardı üzerinde, yeşile&#160;çalan, neredeyse haki renk bir elbise. Açık&#160;kumral saçları omzuna dökülmüştü. Önce&#160;çıkaramadım, çalışanlardan biri mi, erkenci&#160;bir müşteri mi? Sonunda o da hissetti&#160;bakışlarımı, başını çevirince tanıdım, kim&#160;olacak, Evgenia'ydı. Benim cefakâr yarim, şu&#160;hayatta bana katlanabilecek tek insan, kaç&#160;bin yıllık İstanbullumun en güzel&#160;kadınlarından biri, Romalılardan bana miras&#160;kalan sevgili, Evgenia'm...</span></p>
<p><span style="font-weight:bold;">&quot;Hoş geldin Nevzat,&quot; diye doğruldu. Akşam güneşi gibi tatlı bir gülümseyiş vardı&#160;dudaklarında. &quot;Erken geleceğim dediğinde&#160;inanmamıştım, hoş geldin.&quot;</span></p>
<p><span style="font-weight:bold;">Alımlı bedenini saran elbise, su yeşili gözlerinin rengini iyice açığa çıkarmıştı.&#160;Boynundaki amber rengi küçük kolye,&#160;kulaklarmdaki aynı renk küpeler, güzelliğini&#160;tamamlayan ayrıntılar gibi duruyordu henüz&#160;kırışıklıkların yer etmediği teninde.</span></p>
<p><span style="font-weight:bold;">Gülleri uzattım; kırmızıydılar, körpeydiler, görenlerde yaşama sevinci uyandıracak kadar&#160;masumdular. Kucağına aldığı güller gibi al&#160;al oldu yanakları.</span></p>
<p><span style="font-weight:bold;">&quot;Her zamanki gibi en güzellerini bulup getirmişsin yine.&quot;</span></p>
<p><span style="font-weight:bold;">&quot;Taksim'deki çingene kadından aldım... Hani şu güzel gözlü kızıyla birlikte çiçek&#160;satan kadın...&quot;</span></p>
<p><span style="font-weight:bold;">Ne anlattığımı filan boş verip öylece dalmıştı yüzüme. O kadar saf, o kadar&#160;inanmış, o kadar yalansız bir bakışı vardı&#160;ki, dayanamayıp sarıldım.</span></p>
<p><span style="font-weight:bold;">&quot;Seni özlemişim...&quot; Gülleri zor kurtardı aramızda ezilmekten. &quot;Kaç gün oldu&#160;görüşmeyeli.&quot;</span></p>
<p><span style="font-weight:bold;">Evgenia'nın dişi teninden yükselen bu lavanta kokusu... Bir de iri mayıs&#160;gülleri... Bir de batmakta olan güneşin son&#160;ışıkları... Bir de, &quot;Bu son fasıldır ey&#160;ömrüm, nasıl geçersen geç,&quot; diyen Müzeyyen&#160;Senar'm sesi... Yani şu anda beni sarıp&#160;sarmalayan ne varsa, hepsi, her şey sanki&#160;söz birliği etmişçesine, yaşadığın o vahşi,&#160;o cinayetlerle dolu acımasız dünyanın&#160;dışında, daha güzel, daha iyi, daha anlamlı&#160;bir hayat var diye sesleniyorlardı kendi&#160;lisanlarınca.</span></p>
<p><span style="font-weight:bold;">&quot;Çok oldu,&quot; diye mırıldandı Evgenia. Sesi boğuktu, derinlerden geliyordu. &quot;Ben de&#160;özledim.&quot;</span></p>
<p><span style="font-weight:bold;">Başını usulca geri attı, gözlerinin içine baktım, uçsuz bucaksız, yemyeşil bir ormanın&#160;içinde kaybolur gibi oldum. Yaklaştım,&#160;lavantaların, güllerin, solgun akşam&#160;güneşinin içinden geçtim, kırmızı bir rujla&#160;belirginleştirilmiş dudaklarına eğildim,&#160;neredeyse öpecektim...</span></p>
<p><span style="font-weight:bold;">&quot;Oo Nevzat çoktan gelmiş bile,&quot; diyen Demir'in sesiyle bölündü rüya. Bizi görmüştü&#160;ama hiçbir şeyin farkında değilmiş gibi&#160;davranıyordu. &quot;Biz de erken geldik diye&#160;kaygılanıyorduk.&quot;</span></p>
<p><span style="font-weight:bold;">Koptum Evgenia'dan, yoksa o mu benden uzaklaştı? Yeşil gözleri, baş döndüren&#160;kokusu, başka bir hayat mümkün diyen&#160;varlığıyla hâlâ yanımda dursa da, o büyülü&#160;an sona ermişti. Üstelik bizi ayıran&#160;arkadaşlarıma kızamıyordum bile. Kızmak ne&#160;kelime, gülümsemek zorundaydım bir de.</span></p>
<p><span style="font-weight:bold;">Yaptım da, dudaklarıma kimsenin içtenliğinden kuşku duymayacağı bir sırıtış&#160;yerleştirerek, &quot;Ben de şimdi gelmiştim,&quot;&#160;dedim ar kadaşlarıma yaklaşırken. &quot;Hoş&#160;geldiniz.&quot;</span></p>
<p><span style="font-weight:bold;">Önce Yekta'ya sarıldım, sonra Demir'e. Niye öyle yaptığımı bilmiyorum ama şair&#160;arkadaşım, veteriner arkadaşımdan hep daha&#160;yakın gelmiştir bana. Galiba Demir'i her&#160;zaman kendime rakip olarak gördüğümden.&#160;Demir, beni ne olarak görüyordu, ondan pek&#160;emin değilim.</span></p>
<p><span style="font-weight:bold;">&quot;Hoş bulduk,&quot; dedi aklımdan geçenleri bilmeyen iriyarı arkadaşım. Evgenia'ya&#160;bakarak sürdürdü sözlerini. &quot;Valla çok&#160;popülersiniz. Sizi tanımayan yok semtte.</span></p>
<p><span style="font-weight:bold;">Daha sorduğumuz ilk kişi, sokak sokak, dükkân dükkân, ayrıntılarıyla tarif etti&#160;burayı.&quot;</span></p>
<p><span style="font-weight:bold;">Allah Allah, ne olmuştu bizim ağırbaşlı Demir'e böyle? Merakla izledim, neredeyse&#160;neşeli bir ifade vardı yüzünde. Ne kadar&#160;sahici olduğunu anlayamasam da, hani önemli&#160;bir işi bitirirsiniz de büyük bir rahatlık&#160;hissedersiniz ya, işte öyle bir hali&#160;olduğunu sezinledim. Belki zor bir ameliyatı&#160;başarıyla tamamlamıştı, belki önemli bir&#160;sorunu çözmüştü.</span></p>
<p><span style="font-weight:bold;">&quot;Teşekkür ederim.&quot; Demir'in iltifatlarına mahcubiyet içinde karşılık veriyordu&#160;Evgenia. &quot;Kolayca bulmanıza sevindim.&quot;</span></p>
<p><span style="font-weight:bold;">&quot;Meyhane de çok güzelmiş,&quot; diyen Yekta ise tasalı görünüyordu. Keder mi, elem mi,&#160;sıkıntı mı? Ona benzer bir şey. Ama buna&#160;rağmen, sıkıntısını gizlemeye çalışarak&#160;Tatavla'yı incelemeyi sürdürüyor, ilgiyle&#160;duvarlara, resimlere, avizelere,&#160;pencerelere, dekorlara bakıyordu... Belki de&#160;hiçbir zaman yapmadığı mimarlığı uyanıyordu&#160;içinde yavaş yavaş. &quot;Gerçek bir Rum&#160;meyhanesi... Nerdeyse hiç kalmadı bunlardan.&#160;Eski halini korumanız ne kadar güzel olmuş.&quot;</span></p>
<p><span style="font-weight:bold;">&quot;Teşekkür ederim,&quot; diye yineledi Evgenia. &quot;Huzur içinde uyusun, babamın fikriydi...</span></p>
<p><span style="font-weight:bold;">Ben onun vasiyetine uydum sadece.&quot;</span></p>
<p><span style="font-weight:bold;">Duvarlarda asılı duran müşteri fotoğraflarına takıldı Yekta'nm gözleri,&#160;&quot;işte gerçek bir meyhanenin sırrı...&quot;</span></p>
<p><span style="font-weight:bold;">Gözleri bulutlandı. Kim bilir hangi anı canlandı kafasında. &quot;Bu fotoğrafların her&#160;karesinde bir şiir saklıdır. Yetenekli bir&#160;yazar, her fotoğraftaki insanların tek bir&#160;bakışından bir roman çıkarır.&quot; Çoktan solmuş&#160;fotoğrafları gösterdi. &quot;Buradaki herkesi&#160;tanıyor musun Evgenia?&quot;</span></p>
<p><span style="font-weight:bold;">&quot;Nasıl tanıyabilirim? Bunların çoğu çekilirken ben dünyaya gelmemiştim henüz.&quot;&#160;Bakışları şair arkadaşımızın elindeki&#160;rengârenk kır çiçeklerine takılmıştı.</span></p>
<p><span style="font-weight:bold;">Yekta’nın gözünden kaçmadı bu. Nazik bir tavırla uzattı çiçekleri. &quot;Bunlar da senin&#160;için tabii... Gerçi Nevzat'ın güllerinin&#160;yerini tutmaz ama...&quot;</span></p>
<p><span style="font-weight:bold;">&quot;Olur mu?&quot; Şaşkınlığını tümüyle atlatan Evgenia yine o hürmetkâr ev sahibesi&#160;kimliğine bürünüvermişti. Yekta'nın&#160;getirdiği rengârenk çiçekleri de neşeyle&#160;kucakladı. &quot;Bunlar da çok güzel... Bayılırım&#160;kır çiçeklerine... Ne iyi ettiniz de böyle&#160;erkenden geldiniz...&quot; Sevindirik olmuş bir&#160;kız çocuğu gibi heyecandan yerinde&#160;duramıyordu. &quot;Nereye geçelim, burada mı&#160;oturalım, bahçede mi?&quot;</span></p>
<p><span style="font-weight:bold;">&quot;Bahçede.&quot; Hüzünle harelenen mavi gözleri, dışarıdaki akasya ağaçlarına&#160;takılmıştı Yekta'nm. Sanki uzun yıllar&#160;memleketinden ayrı düşmüş de, baharını&#160;yazını, toprağını ağacını göresi gelmiş gibi&#160;özlemle bakıyordu bahçeye. &quot;Bu mevsim,&#160;geceler şahane olur. Kaçırmayalım şu nefis&#160;havayı.&quot;</span></p>
<p><span style="font-weight:bold;">Duraksadı, Müzeyyen Senar'm sesinin ayırdma şimdi varmıştı.</span></p>
<p><span style="font-weight:bold;">&quot;Guruba karşı bu son bahçelerde keyfince / Ya şevk içinde harap ol, ya aşk içinde&#160;gönül / Ya lale açmalıdır göğsümüzde yahut&#160;gül / Dönülmez akşamın ufkundayız vakit çok&#160;geç. &quot;</span></p>
<p><span style="font-weight:bold;">Gözlerindeki keder katmerlendi.</span></p>
<p><span style="font-weight:bold;">&quot;Dönülmez akşamın ufkundayız, vakit çok geç.&quot; Yaralı, buruk bir sesle mırıldanmıştı.&#160;Elini omzuma dayadı, biraz da boş vermiş bir&#160;havayla söylendi. &quot;Hakikaten de vakit çok&#160;geç be Nevzat.&quot;</span></p>
<p><span style="font-weight:bold;">Ne oluyordu bu çocuğa bu akşam böyle?</span></p>
<p><span style="font-weight:bold;">&quot;Niye geç olsun?..&quot; diye çıkıştım. &quot;Daha güneş bile batmadı dışarıda. Hadi bırak bu&#160;karamsar havaları da çıkalım bahçeye.&quot;</span></p>
<p><span style="font-weight:bold;">Çıktık. Bahçede pembe sarmaşık güllerden oluşan çitin yanına dizilmiş üç ahşap&#160;masadan en arkadakine oturduk. Bir serçe&#160;ailesi cıvıldaşıyordu çitin sık yaprakları&#160;arasında, altına oturduğumuz akasya ağacının&#160;dallarında iri bir güvercin kur yapıyordu&#160;dişisine, yan taraftaki apartmanın&#160;balkonunda iki komşu kadın, dolmanın&#160;zeytinyağlısının mı, etlisinin mi güzel&#160;olduğunu tartışıyorlardı yüksek sesle.&#160;Evgenia kucağındaki çiçeklerle mutfağa&#160;geçmişti. Çok sürmedi, Şef İhsan, her zaman&#160;gülen yüzü ve yanında iki tepsi taşıyan, iki&#160;genç garsonla yetişti. Göz açıp kapayıncaya&#160;kadar, beyaz peynir, kavun, söğüş salata,&#160;lakerda, hamsi salamura, deniz börülcesi,&#160;radika ve topikle şenlendirdiler masayı. Su,&#160;rakı ve ekmek de yetişince tam kıvama&#160;geldik, diyordum ki, kucağındaki vazoya&#160;yerleştirdiği çiçeklerle Evgenia bahçede&#160;göründü. İşte o zaman anladım masadaki asıl&#160;eksiğin o olduğunu. Evgenia, yaklaşırken&#160;üçümüz birden ayağa kalktık. Mutluluktan&#160;ışıl ışıl yandı gözleri.</span></p>
<p><span style="font-weight:bold;">&quot;Sağ olun, çok naziksiniz,&quot; diyerek elindeki vazoyu masanın sakin bir köşesine&#160;yerleştirdi. Karşımdaki iskemleye otururken&#160;zihnim geçmişten bir görüntüyü taşıdı yine&#160;gözlerimin önüne.</span></p>
<p><span style="font-weight:bold;">Lisenin son günleri, mezuniyet çayı... Salon kalabalık... Üçümüz yine aynı&#160;masadayız ama bu kez oturmuyoruz, hepimiz&#160;ayaktayız. Handan giriyor içeriye.</span></p>
<p><span style="font-weight:bold;">Üzerindeki giysi haki değil, uçuk pembe...</span></p>
<p><span style="font-weight:bold;">Su gibi, çiçek gibi, rüzgâr gibi bir kız. Üçümüz de toparlanıyoruz onu görünce.&#160;Oturacağımız masa hemen yanımızda duruyor,&#160;insansız iskemleler bomboş. Önce Handan&#160;yerleşiyor masanın sağ ucundaki iskemleye.&#160;Ben bekliyorum, Demir ya da Yekta, artık&#160;içlerinden hangisi oturacaksa otursun diye&#160;karşısına. Ama onlar da oturmuyor, kimse&#160;fırsatçılık peşinde değil. Handan durumun&#160;farkında. Başka çaresi yok, o seçecek&#160;karşısına oturacak erkeği. Ve seçilmeyenler&#160;-bu davranış kendilerinden beklenilmeyecek&#160;kadar genç olsalar da- büyük bir olgunlukla&#160;karşılayacak sonucu. Gülümseyerek bana&#160;dönüyor Handan.</span></p>
<p><span style="font-weight:bold;">&quot;Otursana Nevzat,&quot; diyor karşısındaki iskemleyi göstererek. &quot;Niye dikiliyorsun&#160;ayakta.&quot; Buğulu gözler öteki iki&#160;arkadaşımıza dönüyor sonra. &quot;Demir, Yekta,&#160;hadi siz de oturun.&quot;</span></p>
<p><span style="font-weight:bold;">Tuhaf duygular hissediyorum, bir yandan mutlu oluyorum seçildiğim için, öte yandan&#160;içim rahat değil arkadaşlarım kırıldı diye.</span></p>
<p><span style="font-weight:bold;">&quot;Otursana Nevzat,&quot; diyen Evgenia'nm sesi, lise mezuniyet çayından Tatavla'ya döndürdü&#160;beni. &quot;Otursana Nevzat.&quot; Tıpkı yıllar önce&#160;Handan'ın seslendiği gibi sesleniyordu bir&#160;kez daha. &quot;Niye dikiliyorsun ayakta?&quot;</span></p>
<p><span style="font-weight:bold;">Baktım herkes oturmuş, baktım bir tek ben kalmışım masanın başında. Anıların&#160;sersemlettiği aklımı toplamam gerektiğini&#160;anladım.</span></p>
<p><span style="font-weight:bold;">&quot;Rakıları dolduracaktım,&quot; diyerek karafakiye uzandım. &quot;Verin bakalım&#160;bardaklarınızı.&quot;</span></p>
<p><span style="font-weight:bold;">Yan yana dizilen dört bardağı önüme çekerken, &quot;Mezeler şahane görünüyor,&quot; diye&#160;iltifatlarını sürdürdü Demir. Bugün kendini&#160;aşmıştı ağırbaşlı arkadaşımız. &quot;Ne zamandır&#160;topik yemiyordum.&quot;</span></p>
<p><span style="font-weight:bold;">Konuksever meyhane sahibesi, kibarca uyarmak zorunda kaldı.</span></p>
<p><span style="font-weight:bold;">&quot;Mezelerle karnınızı doyurmayın ama, birazdan gümüş tava gelecek, ardında da&#160;kalkan...&quot;</span></p>
<p><span style="font-weight:bold;">&quot;Yine balığa doyacağız desenize,&quot; diye iştahla gülümsedi Demir. &quot;Bayılırım gümüş&#160;tavasına...&quot;</span></p>
<p><span style="font-weight:bold;">Ne kadar istediklerini sormadan doldurmuştum kadehleri. Üçüyle de o kadar&#160;çok içmiştim ki, ezbere biliyordum&#160;ölçülerini. Anasonun keskin kokusu yayıldı&#160;gölgelerin uzadığı bahçeye. Üç erkek suyla&#160;beyazlattık rakılarımızı, sadece Evgenia'nm&#160;bardağındaki saydam kaldı. Uzanıp kaldırdı&#160;berrak sıvının nazlı nazlı kıpırdandığı&#160;kadehini.</span></p>
<p><span style="font-weight:bold;">&quot;Haydi bakalım, hoş geldiniz.&quot;</span></p>
<p><span style="font-weight:bold;">Hepimizden hızlıydı Demir.</span></p>
<p><span style="font-weight:bold;">&quot;Hoş bulduk.&quot;</span></p>
<p><span style="font-weight:bold;">Yekta'nm kederi dağılmamıştı ama o da uydu seremoniye.</span></p>
<p><span style="font-weight:bold;">&quot;Dostluğa,&quot; dedi kadehini kaldırırken. &quot;Hep sürecek olan dostluğa.&quot;</span></p>
<p><span style="font-weight:bold;">Sanırım Evgenia da fark etmişti bizim şairin sesindeki elemi, belki de sıkıntısını&#160;azaltır diye yeniden mırıldandı.</span></p>
<p><span style="font-weight:bold;">&quot;Ve hayata... Bize hep gülümsemesi için.&quot;</span></p>
<p><span style="font-weight:bold;">Şairden değil ama veterinerden geldi tepki. Yüzü değişmişti, neşeyle ışıldayan&#160;gözleri kederle donuklaşmış gibiydi.&#160;Yenilgiyi kabul etmiş bir adamın kalender&#160;tavrıyla tane tane konuştu.</span></p>
<p><span style="font-weight:bold;">&quot;Hayata... Biz basıp gidince de devam edecek olan hayata...&quot;</span></p>
<p><span style="font-weight:bold;">Ne oluyordu bu çocuklara böyle?</span></p>
<p><span style="font-weight:bold;">&quot;Hayata,&quot; diye tekrarladım inatçı ama umut dolu bir sesle. &quot;Her şeye rağmen&#160;yaşamaya değer hayata. Basıp gitmeden önce&#160;tadını çıkaracağımız hayata.&quot;</span></p>
<p><span style="font-weight:bold;">Kabul ediyorum, biraz abartılı kaçmıştı sözlerim; önce Evgenia güldü, sonra Demir,&#160;ardından Yekta, derken hepimiz kahkahaları&#160;koyuverdik. Ve hep birlikte tekrarladık.</span></p>
<p><span style="font-weight:bold;">&quot;Hayata.&quot;</span></p>
<p><span style="font-weight:bold;">Hep birlikte yudumlandı kadehler.</span></p>
<p><span style="font-weight:bold;">Yekta'nm mutsuz gözleri bile canlanır gibi olmuştu.</span></p>
<p><span style="font-weight:bold;">&quot;Bunlar hep böyledir,&quot; dedi çaprazında oturan Evgenia'ya. Kadehini hâlâ elinde&#160;tutuyordu. &quot;Gençken de hep inatlaşır- lardı.&#160;İkisi de kavgacı ya Adana horozu gibi...&#160;Arkadaşlar kendilerini göstermek için yanıp&#160;tutuşurlardı.&quot;</span></p>
<p><span style="font-weight:bold;">&quot;Ya sen?&quot; Tabaklara beyaz peynir koyarken sormuştu Evgenia. &quot;Sen kavga etmez miydin&#160;hiç?&quot;</span></p>
<p><span style="font-weight:bold;">Arkadaşımın bunalımlı ruh halinden tümüyle kurtulmasını istiyordum.</span></p>
<p><span style="font-weight:bold;">&quot;Etmez mi?&quot; diye takıldım. &quot;Bakma böyle ufak tefek olduğuna, deve kini vardır bunda.&#160;Yapılan bir haksızlığı, bir kötülüğü asla&#160;unutmaz.&quot;</span></p>
<p><span style="font-weight:bold;">&quot;Ama sabırlıdır.&quot; Yeniden değişmişti Demir. &quot;Sonuna kadar bekler, fırsatını buldu&#160;mu da acımasızca alır intikamını.&quot;</span></p>
<p><span style="font-weight:bold;">Gözlerindeki hüznü yitirmese de dalaşmaktan geri durmadı Yekta.</span></p>
<p><span style="font-weight:bold;">&quot;Yuh ulan, acımasız biri yapıp çıktınız beni.&quot;</span></p>
<p><span style="font-weight:bold;">&quot;Hatırlasana oğlum,&quot; diye atıldım. &quot;Şu Karagümrüklü çocuğa ne yapmıştın?&quot;</span></p>
<p><span style="font-weight:bold;">&quot;Ne yapmışım?&quot;</span></p>
<p><span style="font-weight:bold;">&quot;Ne yaptı? Ne yaptı?&quot; diye merakla sordu Evgenia. Sanki bir anda o da çocuk&#160;oluvermişti.</span></p>
<p><span style="font-weight:bold;">&quot;Ne yapacak, kaşla göz arasında oğlanın kafasına taşı ge- giriverdi.&quot; Evgenia'nm&#160;yüzünün buruştuğunu görünce olayı&#160;yumuşatmaya çalıştım. &quot;Çocuk dediysem,&#160;yanlış anlama, zibidinin teki. Kavga arayan&#160;bir hergele. Üstelik en az Yekta'nm iki&#160;katı.&quot;</span></p>
<p><span style="font-weight:bold;">Demir de heyecanla onayladı beni.</span></p>
<p><span style="font-weight:bold;">&quot;Aynen öyle, ayı yavrusu gibi bir şey. Beni bile rahatlıkla döverdi o çocuk.&quot;</span></p>
<p><span style="font-weight:bold;">&quot;Zaten senin yüzünden geçirdim taşı kafasına,&quot; diye sonunda gerçeği kabul etti&#160;şairimiz. &quot;Hatırlasana, oğlan seni köşeye&#160;kıstırmış, gırtlağını sıkıyordu.&quot; Yanlış&#160;anlaşılmasın diye Evgenia'ya dönüp benim&#160;durumumu açıkladı. &quot;Seninki de o sırada&#160;başka birini altına almış, yumrukluyor.&quot;</span></p>
<p><span style="font-weight:bold;">Kızmış gibi yalancıktan kafasını salladı Evgenia.</span></p>
<p><span style="font-weight:bold;">&quot;Hiç kızma Evgenia, çocukluk işte...&quot; diye bir de beni savundu Yekta. Galiba&#160;sonunda kurtulmuştu ruhunu saran o kara&#160;bulutlardan. &quot;Neyse, işte o toraman oğlan,&#160;Demir'i köşeye sıkıştırmış, boğdu boğacak,&#160;ilk aklıma geleni yaptım, yerdeki taşı&#160;kaptığım gibi İndiriverdim kafasına.&quot;</span></p>
<p><span style="font-weight:bold;">&quot;Olduğu yere yıkıldı çocuk,&quot; diye lafı devraldı Demir. &quot;Önce sevindim kurtulduğuma&#160;ama yerde kıpırdamadan yattığını görünce&#160;korkudan ödüm patladı.&quot;</span></p>
<p><span style="font-weight:bold;">&quot;Sen onu bir de bana sor? Taşı vurur vurmaz, ölü gibi devrildi. Eyvah dedim,&#160;öldürdük oğlanı. Reislerinin düştüğünü gören&#160;öteki çocuklar da korktular. Allahtan, bizim&#160;Dökümcü Yanni Baba yetişti yardımımıza.&#160;Kolonya, su, ayılttık oğlanı. Alt sokaktaki&#160;sağlık ocağına götürdük apar topar. Tam beş&#160;dikiş attılar kafasına.&quot; Orasını&#160;hatırlayamamıştı. &quot;Sahi Nevzat, o zaman niye&#160;karakola götürmediler bizi?&quot;</span></p>
<p><span style="font-weight:bold;">Geçmiş gün, ben de emin olamadım.</span></p>
<p><span style="font-weight:bold;">&quot;Ne bileyim, karakola gitmemiş miydik?&quot;</span></p>
<p><span style="font-weight:bold;">&quot;Yok, gitmedik,&quot; dedi fil hafızalı Demir. &quot;Oğlan babasından çok korkarmış, 'Eğer kavga&#160;ettiğimi öğrenirse bir sopa da evde yerim,'&#160;diyerek şikâyet etmedi bizi.<sup>M</sup></span></p>
<p><span style="font-weight:bold;">Her şey bölük pörçük, her şey sisler altındaydı.</span></p>
<p><span style="font-weight:bold;">&quot;Sahi yahu, niye dövüşüyorduk biz o çocuklarla?&quot;</span></p>
<p><span style="font-weight:bold;">Kısa bir sessizliğin ardından, &quot;Mahalle kavgası,&quot; diye geçiştirmeye çalıştı Demir.&#160;&quot;Çocukluk işte.&quot;</span></p>
<p><span style="font-weight:bold;">Arada bir salaklığım tutar benim, işte o anlardan biri olmalıydı.</span></p>
<p><span style="font-weight:bold;">&quot;Tamam, mahalle kavgası da, niye çıkmıştı? Top oynadığımız papazın bahçesini&#160;mi paylaşamıyorduk?&quot;</span></p>
<p><span style="font-weight:bold;">&quot;Boş ver ya.&quot; Kadehine uzandı Demir.</span></p>
<p><span style="font-weight:bold;">&quot;Hadi içelim.&quot;</span></p>
<p><span style="font-weight:bold;">İçtik, Yekta yine içe dönmüştü, anlamam gerekirdi ama çocukluk günlerine geri&#160;dönünce insan düşüncesiz biri olup çıkıyor&#160;galiba.</span></p>
<p><span style="font-weight:bold;">&quot;Yok yahu,&quot; diye ipin ucunu bırakmadım. &quot;Top meselesi değildi. Daha önce biz o çocuk&#160;azmanını tehdit etmiştik. Evet, o da&#160;çetesini toplayıp baskına gelmişti Balat'a.&#160;Niye tehdit etmiştik oğlanı?&quot;</span></p>
<p><span style="font-weight:bold;">&quot;Handan için...&quot; Masanın tam ortasına düştü Yekta'nm sözleri. Anladım baltayı taşa&#160;vurduğumu, ancak iş işten geçmişti. Ama&#160;aldırmaz görünüyordu Yekta, acıyla&#160;yüzleşmeye hazırım, der gibi bakıyordu mavi&#160;gözleri. &quot;Handan'ı rahatsız etmişti oğlan.&#160;Hatta sen tehdit etmiştin Nevzat, unuttun&#160;mu? Ağzını burunu kırarım, seni bir daha&#160;burada görürsem, demiştin.&quot;</span></p>
<p><span style="font-weight:bold;">Öyle demiştim, bir adım gerimde duruyordu Demir, Yekta da yanında dikiliyordu.&#160;Hatırlamıştım ama olan olmuştu... Hâlâ aynı&#160;anıdan bahsediyorduk ama aynı anıyı yaşayan&#160;çocuklar apansız büyümüşlerdi. Geçmişin o&#160;tatlı uçarılığı, yerini acıyla yoğrulmuş bir&#160;ağırlığa bırakmıştı. İçimden kendime&#160;lanetler yağdırarak, öylece kalmıştım&#160;olduğum yerde. Tek umudum Evgenia'ydı, belki&#160;bir şey söyler, bir şey yapar, kurtarırdı&#160;hepimizi bu durumdan. Ama söze Yekta girdi&#160;yine.</span></p>
<p><span style="font-weight:bold;">&quot;Lafın buraya gelmiş olması da tuhaf.&quot; Mutsuzdu ama beklenmedik bir metanet&#160;okunuyordu gözlerinde. &quot;Biliyor musun&#160;Nevzat, yarın Handan'ın ölüm yıldönümü...&quot;&#160;Şimdi anlaşılmıştı Yekta'yı avucuna alan&#160;ıstırabın sırrı. &quot;Handan'ın ve ümut'un...&quot;&#160;diye mırıldandı. Evgenia'ya çevirdi&#160;bakışlarını, gözleri nemlenmişti. &quot;Benim bir&#160;oğlum vardı Evgenia... Adı Umut. Dokuz&#160;yaşındaydı, daha ilkokul üçüncü sınıfa&#160;gidiyordu. Gözleri annesine benzerdi,&#160;gülümsemesi bana.&quot; Derin bir nefes aldı.&#160;&quot;Handan... Handan, bizim...&quot; Başıyla beni ve&#160;Demir'i gösterdi. &quot;Yani üçümüzün&#160;arkadaşıydı. Nevzat'la Demir, bana&#160;bıraktılar onu. Bırakıp kaçtılar&#160;Balat'tan...&quot; Gülümsemeye çalıştı,&#160;beceremedi. &quot;Belki de ben alçaklık edip&#160;aldım onu.&quot;</span></p>
<p><span style="font-weight:bold;">Demir başını öne eğmişti, yüzünü göremediğim için ne düşündüğünü&#160;anlayamıyordum.</span></p>
<p><span style="font-weight:bold;">&quot;Çünkü,&quot; diye içindekileri dökmeyi sürdürdü Yekta. &quot;Çünkü Handan'a dokunmak&#160;yasaktı. Aramızda konuşmasak da, gizli bir&#160;yemindi bu bizim için. Galiba ben o yemini&#160;bozdum.&quot; Bizi değil de Evgenia'yı ikna&#160;etmeye çalışıyor gibiydi. &quot;Ama sadece ikimiz&#160;kalmıştık Balat'ta: Handan'la ben. Bu&#160;masadaki iki arkadaşımız, o zamanlar bırakıp&#160;gitmişlerdi bizi. Yaptığımın alçakça bir&#160;davranış olduğunu bilsem de, başkasıyla&#160;evlenmesine göz yumamazdım onun...&quot; Yine&#160;bize baktı. &quot;Yerimde Nevzat'la Demir&#160;olsaydı, aynı şeyi yaparlar mıydı,&#160;bilmiyorum ama ben yaptım. Sonuçta Handan&#160;karım oldu...&quot; Acı bir gülümseme belirdi&#160;solgun yüzünde, &quot;işte yarın karımın ve&#160;oğlumun ölüm yıldönümü...&quot; Sustu, çitlerin&#160;içindeki serçelerin cıvıldaması, akasya&#160;ağacında dem çeken güverci nin gurultusu,&#160;komşu evin balkonundan birbirine seslenen&#160;kadınların konuşmaları, herkes, her şey&#160;onunla birlikte sustu. Koyu, derin bir keder&#160;sessizliğe mahkûm etti bahçeyi. Kimse&#160;cesaret edip kıpırdayamadı, kimse ağzını&#160;açamadı, kimse konuşmaya başlayamadı, eğer&#160;telefonum çalmasaydı belki de bu sessizliği&#160;kimse bozamayacaktı. Bu yüzden bir kurtarıcı&#160;gibi sarıldım telefona. Arayan Leyla&#160;Barkm'dı. Aslında masadan uzaklaşmam&#160;gerekirdi, yapamadım. Belki de üzerimize&#160;çöken bu yoğun keder dağılsın, içine&#160;düştüğümüz bu ağır matemden kurtulalım diye&#160;bile bile kalkmadım.</span></p>
<p><span style="font-weight:bold;">&quot;Alo. . .</span></p>
<p><span style="font-weight:bold;">&quot;Alo Nevzat Bey...&quot; Sesi öfkeliydi. &quot;Namık'ı bırakmayacak- larmış.&quot;</span></p>
<p><span style="font-weight:bold;">&quot;Nasıl?&quot; diye sordum toparlanmak için. Duygular dünyasından mesleki yaşamımın&#160;gerçeğine dönmek o kadar da kolay değildi.&#160;&quot;Ne yapmayacaklarmış?&quot;</span></p>
<p><span style="font-weight:bold;">&quot;Bırakmayacaklarmış... Namık'ı diyorum... Pazartesiye kadar emniyette&#160;tutacaklarmış... Avukatlar öyle söyledi.&#160;Doğru mu?&quot;</span></p>
<p><span style="font-weight:bold;">Çalan telefon etkisini göstermişti, sadece Evgenia değil, Demir'le Yekta da&#160;daldıkları hüzün kuyusundan başlarını&#160;çıkarmış, bana bakıyorlardı. Telefonu işaret&#160;ederek, beni bağışlayın demeye çalışırken,&#160;Leyla'ya seslendim.</span></p>
<p><span style="font-weight:bold;">&quot;Maalesef doğru Leyla Hanım. Minibüsün arkasında kan lekesi bulunmuş...&quot;</span></p>
<p><span style="font-weight:bold;">Kan sözcüğü iyice meraklandırdı masadakileri.</span></p>
<p><span style="font-weight:bold;">&quot;Bir arkadaşın burnu kanamıştır ya da bir yeri kesilmiştir.&quot;</span></p>
<p><span style="font-weight:bold;">&quot;Eminim öyle olmuştur,&quot; diyerek yatıştırmaya çalıştım. &quot;Ama ortada beş ceset&#160;var. Takdir edersiniz ki, kan lekesini&#160;araştırmamız gerekir. Merak etmeyin, ben&#160;süreci hızlandırıyorum. Bir iki güne kalmaz,&#160;sonuçlar elimizde olur. Pazartesi de&#160;bırakmış oluruz Namık Bey'i.&quot;</span></p>
<p><span style="font-weight:bold;">Bizimkiler pürdikkat konuştuklarımızı dinliyorlardı, o ağır havadan kurtulduğumuz&#160;için memnundum ama telefonun öteki ucundaki&#160;Leyla için aynı şeyi söylemek zordu.</span></p>
<p><span style="font-weight:bold;">&quot;Yani iki geceyi emniyette mi geçirecek?&quot;</span></p>
<p><span style="font-weight:bold;">&quot;Başka yolu yok... Elimden gelen bir şey olsa...&quot;</span></p>
<p><span style="font-weight:bold;">&quot;Akşam nerede yatacaklar?&quot;</span></p>
<p><span style="font-weight:bold;">&quot;Pek konforlu olmayacak ama uzanacak bir yer veririz.&quot;</span></p>
<p><span style="font-weight:bold;">&quot;Aç kalmaz, değil mi?&quot;</span></p>
<p><span style="font-weight:bold;">&quot;Kalmaz, kalmaz... Bizzat ben ilgileneceğim Namık Bey'le.&quot;</span></p>
<p><span style="font-weight:bold;">Ne yapsın kadıncağız, sonunda ikna oldu.</span></p>
<p><span style="font-weight:bold;">&quot;Size güveniyorum Nevzat Bey... Namık, size emanet.&quot;</span></p>
<p><span style="font-weight:bold;">&quot;Rahat olun, ona bir zarar gelmeyecek.&quot;</span></p>
<p><span style="font-weight:bold;">Teşekkür ederek kapattı Leyla.</span></p>
<p><span style="font-weight:bold;">&quot;Beş cinayet mi?&quot; Dehşet içinde söylendi Evgenia. &quot;Beş kişi mi öldürüldü?&quot;</span></p>
<p><span style="font-weight:bold;">Başka zaman olsa bu konuyu asla açmaz ya da geçiştirmeye çalışırdım ama cinayet&#160;lafını duyunca arkadaşlarım da kendi&#160;acılarını, kederlerini unutup merakla&#160;ağzımın içine baktığından, zaten çoğu&#160;gazetelerde yer almış bilgileri anlatmaya&#160;başladım.</span></p>
<p><span style="font-weight:bold;">&quot;Belki de meslek hayatımdaki en ilginç dava... Birileri hedef seçtikleri şahısları&#160;öldürerek bu şehrin tarihi bölgelerine&#160;bırakıyor.&quot;</span></p>
<p><span style="font-weight:bold;">&quot;tlginçmiş.&quot; Dirseklerini masanın üzerine koyarak mırıldandı Demir. &quot;Osmanlı&#160;dönemindeki anıtlara mı bırakıyorlar?&quot;</span></p>
<p><span style="font-weight:bold;">&quot;Çok daha eski Demircim, taa Byzantion zamanındaki anıtlara bile gönderme&#160;yapıyorlar.&quot;</span></p>
<p><span style="font-weight:bold;">&quot;Byzantion?&quot;</span></p>
<p><span style="font-weight:bold;">&quot;Bu şehrin ilk adı,&quot; diye açıkladı mateminden sıyrılmaya başlayan Yekta. &quot;Roma&#160;imparatorluğu'ndan önceki dönem.&quot;</span></p>
<p><span style="font-weight:bold;">Onun konuşmaya katılması hoşuma gitti.</span></p>
<p><span style="font-weight:bold;">&quot;Valla bravo Yekta,&quot; dedim cesaretlendirmek için. &quot;Senin de bilmediğin&#160;yok. &quot;</span></p>
<p><span style="font-weight:bold;">&quot;O kadar kent tarihi okuduk, bunu da bilelim artık. Ben şeyi merak ettim.&#160;Byzantion için hangi tarihi anıtın yanma&#160;bırakmışlar cesedi?&quot;</span></p>
<p><span style="font-weight:bold;">&quot;Artık olmayan bir anıtın yerine... Binlerce yıl önce Poseidon Tapınağı'nın&#160;olduğu varsayılan Sarayburnu'na...&quot;</span></p>
<p><span style="font-weight:bold;">&quot;Peki siz nasıl anladınız kurbanın Poseidon Tapınağı'na bırakıldığını? Senin de&#160;söylediğin gibi, artık öyle bir tapmak yok.&quot;</span></p>
<p><span style="font-weight:bold;">&quot;Sikkeden...&quot; Şaşkınlıkla yüzüme bakıyorlardı. &quot;Kurbanın yanma Byzantion&#160;kenti anısına basılmış madeni bir para&#160;bırakmışlardı. Sonraki kurbanların yanında&#160;da bulduk onlardan. Konstantin, II.</span></p>
<p><span style="font-weight:bold;">Teodosius, Jüstinyen...&quot;</span></p>
<p><span style="font-weight:bold;">&quot;Roma imparatorları öyle mi?&quot; Merakla açılmıştı Evgenia'nm gözleri. &quot;Hep onların&#160;mı sikkeleri var?&quot;</span></p>
<p><span style="font-weight:bold;">&quot;Hayır, Fatih Sultan Mehmed'inki de var. Dün bulduğumuz cesedin gövdesi Fatih&#160;Camii'ndeydi, başı ise Topkapı Müzesi'ne&#160;gönderilmişti.&quot;</span></p>
<p><span style="font-weight:bold;">Dehşetle çarpıldı yüzü Evgenia'nm.</span></p>
<p><span style="font-weight:bold;">&quot;Korkunç bir şey. İnsan bunu nasıl yapar?&quot;</span></p>
<p><span style="font-weight:bold;">&quot;Evet, korkunç, daha da kötüsü, cinayetler sürecek gibi görünüyor.</span></p>
<p><span style="font-weight:bold;">Katillerin bir sonraki kurbanlarını bırakacakları yeri saptamaya çalışıyoruz.&quot;</span></p>
<p><span style="font-weight:bold;">Bakışlarım Yekta'ya kaydı, yine dalgınlaşmaya başlamıştı, yeniden o karanlık&#160;sulara batmak üzereydi.</span></p>
<p><span style="font-weight:bold;">&quot;Sahi Yekta, sen mimarlık okudun.</span></p>
<p><span style="font-weight:bold;">Katiller nereye bıraka- ' bilirler bundan sonraki kurbanlarını?&quot;</span></p>
<p><span style="font-weight:bold;">Hazırlıksız yakalanmıştı, şaşkınlıkla yanıtladı.</span></p>
<p><span style="font-weight:bold;">&quot;Ne? Nasıl bilebilirim ki?&quot;</span></p>
<p><span style="font-weight:bold;">&quot;Yani Fatih'ten sonra hangi padişah olabilir? O padişahın yaptırdığı hangi&#160;anıt?&quot;</span></p>
<p><span style="font-weight:bold;">Kumral kaşları çatıldı, alnı kırıştı.</span></p>
<p><span style="font-weight:bold;">&quot;Valla Fatih'ten sonra biliyorsun, oğlu II. Beyazıt var,&quot; diye tahmin yürüttü. &quot;Onun&#160;külliyesi Beyazıt Meydanı'nda. Yavuz&#160;Selim var, onunki de Çarşamba civarında...</span></p><div>
<p>II</p></div>
<p><span style="font-weight:bold;">Ve Kanuni Sultan Süleyman...&quot; Mavi gözleri derinleşti. &quot;Tabii, Kanuni'ye gelince işler&#160;çatallaşır. Çünkü Mimar Sinan dönemi&#160;başlamıştır. Eğer katiller Kanuni devrine&#160;gönderme yapacaklarsa Koca Sinan'ın elinden&#160;çıkma birçok başyapıt girer seçeneklerin&#160;arasına. Haseki Külliyesi, Şehzade Camii,&#160;Mihrümah Sultan Camii ve Süleymaniye...</span></p>
<p><span style="font-weight:bold;">&quot;Sen olsaydın, hangisini seçerdin?&quot;</span></p>
<p><span style="font-weight:bold;">Kınayan gözlerle baktı.</span></p>
<p><span style="font-weight:bold;">&quot;Katilliğe mi yakıştırıyorsun arkadaşını?&quot;</span></p>
<p><span style="font-weight:bold;">Alındığını sandım, durumu kurtarmaya çalıştım.</span></p>
<p><span style="font-weight:bold;">&quot;Mesela diyoruz yahu.&quot; Yüzürfle manidar bir ifade yerleştirerek ekledim. &quot;Hem bu&#160;soruşturmada katillerin kötü insanlar&#160;olduğundan emin bile değiliz. Laf aramızda,&#160;ölenlerin hepsi yolsuzluğa bulaşmış&#160;şahıslar. Para için bu şehre ihanet etmiş&#160;kişiler.&quot;</span></p>
<p><span style="font-weight:bold;">&quot;Ama kimse ölümü hak etmez,&quot; diye karşı çıktı Evgenia. &quot;Ne kadar haklı olurlarsa&#160;olsunlar, katillere hayranlık duymak iyi bir&#160;şey değil.&quot;</span></p>
<p><span style="font-weight:bold;">iki ateş arasında kalmıştım.</span></p>
<p><span style="font-weight:bold;">&quot;Ben de aynen senin gibi düşünüyorum Evgenia... Durumu anlatmak için öyle&#160;söyledim.&quot;</span></p>
<p><span style="font-weight:bold;">Ortalık yatışacak, Yekta'yla yarım kalan sohbetimize döneceğiz diye umuyordum ki,</span></p>
<p><span style="font-weight:bold;">&quot;Sen öyle düşünmüyorsun Nevzat,&quot; diyen Demir de katıldı eleştiri korosuna. &quot;Evet, hiç&#160;öyle ters ters bakma... Kendi ağzınla&#160;söyledin. Yekta da tanık.&quot;</span></p>
<p><span style="font-weight:bold;">&quot;Neye tanığım?&quot;</span></p>
<p><span style="font-weight:bold;">&quot;Hatırlasana oğlum... Nevzat'ın Agora'ya geldiği son gezi...&quot;</span></p>
<p><span style="font-weight:bold;">Yekta hâlâ neden bahsedildiğini anlamamış, boş boş bakarken, Agora lafını&#160;işiten Evgenia heyecanla sordu:</span></p>
<p><span style="font-weight:bold;">&quot;Agora? Balat'taki şu meyhane mi?&quot;</span></p>
<p><span style="font-weight:bold;">&quot;Hayır, bizim tekne.&quot; diye düzeltti Demir. &quot;Rahmetli babam çok severdi meyhane&#160;ortamlarını. En çok gittiği yer de evimizin&#160;yanındaki o Agora Meyhanesi'ydi. Bu yüzden</span></p>
<p><span style="font-weight:bold;">Agora koymuştu teknenin adını...&quot; Yeniden bana çevirdi gözlerini. &quot;Teknedeki son&#160;gezimizi hatırlasana. Geçen sonbahar...&quot;</span></p>
<p><span style="font-weight:bold;">Ölgün hayaller, silik görüntüler geçti belleğimden.</span></p>
<p><span style="font-weight:bold;">&quot;Hani deniz sisler içindeydi,&quot; diyerek ısrarını sürdürdü Demir. &quot;Ne bir tekne, ne&#160;bir martı, ne yelkovankuşu... Tek bir canlı&#160;bile yoktu denizde.&quot;</span></p>
<p><span style="font-weight:bold;">&quot;Tamam, tamam ya,&quot; diye söylendi Yekta. &quot;Hatırladım. Hakikaten ne manzaraydı be! Sis&#160;denizden yükseliyordu. Karşı yakadaki çirkin&#160;binaların tümünü örtmüştü. Sultanahmet'in&#160;minarelerini görüyorduk sadece, Ayasofya'nın&#160;kubbelerini, Topkapı Sarayı'nın&#160;kulelerini... Sanki gökyüzüne asılmış bir&#160;masal şehrine doğru yol alıyorduk.&quot;</span></p>
<p><span style="font-weight:bold;">Sislerin içinde ilerleyen küçük tekne belleğimin karanlığını yararak çıkıverdi gün&#160;ışığına.</span></p>
<p><span style="font-weight:bold;">&quot;Evet, ben de hatırladım. Doğru söylüyorsun, acayip sis vardı. Göz gözü&#160;görmüyordu. Bütün İstanbul beyaz bir toz&#160;bulutunun içinde kaybolmuş gibiydi...&quot;</span></p>
<p><span style="font-weight:bold;">&quot;Tuhaf bir sabahtı,&quot; diye boğuk bir sesle fısıldadı Demir. &quot;Kendimizden başka hiçbir&#160;şeyi göremiyorduk. Sanki dünya dışı&#160;varlıklar tarafından ele geçirilmiş gibiydi&#160;deniz.&quot;</span></p>
<p><span style="font-weight:bold;">Aramızdaki en mantıklı kişi sayılan veterinerimizin böyle gizemli bir tavırla&#160;konuşmasına daha fazla dayanamadım.</span></p>
<p><span style="font-weight:bold;">&quot;Hiç kimse, hiçbir yeri ele geçirmemişti. Yoğun bir sis vardı, hepsi o. Zaten talihsiz&#160;bir gündü. Sabaha kadar dolaşmış, tek bir&#160;balık bile tutamamıştık.&quot;</span></p>
<p><span style="font-weight:bold;">&quot;Neyse işte,&quot; diye toparladı Demir, &quot;işte o gezideydik. Kafamız da acayip kıyak... Sen&#160;ayağa kalktın Nevzat... 'Şu güzelliğe&#160;bakın,' dedin öfke dolu bir sesle. 'Bu&#160;güzelliği talan ediyorlar,' dedin. 'Bu şehri&#160;yağmalıyorlar... Ama bizim elimizden bir şey&#160;gelmiyor...' &quot;</span></p>
<p><span style="font-weight:bold;">Yok, bunu hatırlamıyordum.</span></p>
<p><span style="font-weight:bold;">&quot;Öyle mi dedim?&quot;</span></p>
<p><span style="font-weight:bold;">&quot;Harfi harfine...&quot; diye onayladı Yekta. &quot;Aynen öyle söyledin. Seni hiç o kadar&#160;öfkeli görmemiştim. Nefret doluydun. 'Bu&#160;şehri yağmalayanları tek tek öldürmek&#160;lazım,' dedin...&quot;</span></p>
<p><span style="font-weight:bold;">&quot;Hadi canım, ben öyle şey demem.&quot;</span></p>
<p><span style="font-weight:bold;">Masum bir ifade yayıldı geniş yüzüne Demir'in.</span></p>
<p><span style="font-weight:bold;">&quot;Söyledin Nevzat... Hatta tartıştık seninle. Ben insan öldürmenin yanlış&#160;olduğunu savundum. Sen de, 'Biliyorum&#160;yanlış,' dedin. 'Ama yakalıyoruz&#160;bırakıyorlar... Hukuk bir yere kadar. Adalet&#160;hiçbir zaman gerçekleşmiyor. Katiller,&#160;hırsızlar, dolandırıcılar ellerini kollarını&#160;sallayarak dolaşıyorlar sokaklarda. İnsanın&#160;silahını çekip...' &quot;</span></p>
<p><span style="font-weight:bold;">Sahiden hiçbir şey canlanmıyordu kafamda.</span></p>
<p><span style="font-weight:bold;">&quot;Yanılıyor olmayasınız çocuklar... Ben insanların öldürülmesini onaylamam. Hangi&#160;nedenle olursa olsun.&quot;</span></p>
<p><span style="font-weight:bold;">&quot;Sarhoştun, kendini kaybetmiştin. Belki de üniformasından sıyrılmış bir Nevzat&#160;çıkmıştı ortaya.&quot;</span></p>
<p><span style="font-weight:bold;">Kendimi savunmaya çalıştım.</span></p>
<p><span style="font-weight:bold;">&quot;Sanmıyorum...&quot; Ama arkadaşlarımın yalan söylemesi için hiçbir neden yoktu. &quot;Çok&#160;içmiş olmalıyım. Aklımı yitirecek kadar&#160;çok. &quot;</span></p>
<p><span style="font-weight:bold;">&quot;Evet, çok içmiştin, aklını değil ama sağduyunu yitirecek kadar çok.&quot;</span></p>
<p><span style="font-weight:bold;">&quot;Yanlış şeyler söylemişim,&quot; dedim kadehime uzanırken. &quot;Her ne kadar bu şehirde&#160;ölmeyi hak eden yüzlerce alçak varsa da,&#160;öldürelim, dedimse yanlış söylemişim.&quot;&#160;Kadehimi kaldırdım. &quot;Hadi içelim.&quot;</span></p>
<p><span style="font-weight:bold;">İlk Evgenia dokundurdu kadehini kadehime.</span></p>
<p><span style="font-weight:bold;">&quot;Ölüme değil, hayata.&quot;</span></p>
<p><span style="font-weight:bold;">Arkadaşlarım da yalnız bırakmadılar.</span></p>
<p><span style="font-weight:bold;">&quot;Hayata...&quot;</span></p>
<p><span style="font-weight:bold;">Ama kadehler masaya indiğinde katillerden konuşmayı sürdürdük. Daha doğrusu ben lafı&#160;oraya getirdim yine.</span></p>
<p><span style="font-weight:bold;">&quot;Evet Yekta, şu kurbanın bırakılacağı yer. Söyle bakalım, sence nereyi&#160;seçecekler?&quot;</span></p>
<p><span style="font-weight:bold;">Bu kez alınganlık göstermedi şairimiz.</span></p>
<p><span style="font-weight:bold;">&quot;Katillerin mantığını bilemem ama bana sorarsan, Süleymaniye, derim. Kanuni&#160;devrinin en görkemli ibadethanesi. Osmanlı&#160;İmparatorluğu'nun doruk noktası. Ve bence&#160;Mimar Sinan'ın yarattığı yüzlerce eser&#160;içinde gerçek başyapıtlardan biri.&quot;</span></p>
<p><span style="font-weight:bold;">&quot;Yüzlerce eser mi?&quot; Sayıyı abartılı bulmuştu Evgenia. &quot;Sahiden o kadar eser&#160;yapmış mı?&quot;</span></p>
<p><span style="font-weight:bold;">Sözcüklerin üzerine basa basa,</span></p>
<p><span style="font-weight:bold;">&quot;Dört yüz eser,&quot; dedi Yekta. &quot;Kesin rakamı söylemek zor ama tarihçiler dört yüz&#160;eser yaptığına inanıyor. Sadece İstanbul'da&#160;değil, Edirne'den Şam'a kadar imparatorluk&#160;toprağının her yanında eserleri var.&#160;Başyapıtım dediği Selimiye de bildiğiniz&#160;gibi Edirne'de. Camiler, medreseler,&#160;türbeler, imaretler, hastaneler, hamamlar,&#160;misafirhaneler, kervansaraylar, hanlar, su&#160;kemerleri, köprüler, köşkler, saraylar...&#160;Evet, Sinan bir ömre sığdırmıştı bu kadar&#160;yapıtı...&quot;</span></p>
<p><span style="font-weight:bold;">&quot;Ömrü de uzun olmuş ama...&quot; Annemden duyduğum bu bilgiyi sıkıştırıverdim&#160;arkadaşımın sözlerinin araşma. &quot;Yüz yıla&#160;yakın yaşamış.&quot;</span></p>
<p><span style="font-weight:bold;">&quot;Doksan küsur yıl. Dişini sıksa dalya diyecekmiş ama yüz yıllık bir ömür için bile&#160;bu kadar eser çok fazla.&quot;</span></p>
<p><span style="font-weight:bold;">&quot;Arkasında koca bir imparatorluk olduğunu da unutmayalım,&quot; diye fikir yürüttü Evgenia.&#160;&quot;Üstelik OsmanlI'nın en parlak, en zengin&#160;dönemiymiş.&quot;</span></p>
<p><span style="font-weight:bold;">&quot;E tabii, bu zenginlik olmasa bu başarıyı sağlayamazdı. Doğru, o bir imparatorluk&#160;mimarıydı. İmparatorluğun desteğiyle o&#160;muhteşem eserleri yaratabildi. Ama bana&#160;sorarsanız, Mimar Sinan'ın asıl yapıtı bu&#160;şehirdir. İstanbul'un her köşesinde imzası&#160;var. Sadece tarihi yarımadada, sur içinde&#160;değil, şehrin her yerinde karşımıza çıkar&#160;Sinan. Bizim Balat'ta bile cami yapmış.</span></p>
<p><span style="font-weight:bold;">Ayvansaray'daki Ferruh Kethüda Camii...&quot;</span></p>
<p><span style="font-weight:bold;">&quot;Şu Draman'daki camiyi de unutma,&quot; diye uyardım. &quot;Neydi adı...&quot;</span></p>
<p><span style="font-weight:bold;">&quot;Yunus Bey Camii...&quot;</span></p>
<p><span style="font-weight:bold;">Demir de bir başkasını hatırlamıştı.</span></p>
<p><span style="font-weight:bold;">&quot;Şey de vardı yahu... Eğrikapı'daki, hani şu Anemas Zindanlarının üzerindeki cami...&quot;</span></p>
<p><span style="font-weight:bold;">&quot;İvaz Efendi Camii... Sadece onlar mı? MeselaTopkapı'daki Karaahmet Paşa Camii,</span></p>
<p><span style="font-weight:bold;">Eyüp'teki Zal Mahmut Paşa Camii, Beşiktaş'ta bahçesinden yol geçirerek rezil ettiğimiz&#160;Sinan Paşa Camii, hemen karşısındaki parkta&#160;yer alan Barbaros Hayrettin Paşa Türbesi,&#160;öte yakada, Üsküdar Meydanı'nda Mih- rümah&#160;Sultan<sup>1</sup>m adına yapılan cami. Yine&#160;Üsküdar'da, deniz kıyısındaki, o zarif Şemsi&#160;Ahmet Paşa Camii... Fmdıklı'daki Molla&#160;Çelebi Camii, Salı Pazarı'ndaki,</span></p>
<p><span style="font-weight:bold;">Ayasofya'nın küçük bir kopyası olan Kılıç Ali Paşa Camii... O caminin inşaatında Don&#160;Kişot'un yazarı Cervantes'in amelelik&#160;yaptığını biliyor muydunuz?</span></p>
<p><span style="font-weight:bold;">Neyse, demek istediğim, Sinan'ın eserleri saymakla bitmez. Ayasofya'nın bahçesindeki</span></p>
<p><span style="font-weight:bold;">II. &#160;&#160;&#160;Selim Türbesi, yine Ayasofya'nın iki&#160;minaresi, payandaları, Topkapı Sarayı'ndaki</span></p>
<p><span style="font-weight:bold;">III. &#160;&#160;&#160;Murad Köşkü...&quot; Sanki öfkelenmiş gibi&#160;sesini yükseltti. &quot;Bakın, isimlerini&#160;saymakta bile zorlanıyorum ama koca mimar bu&#160;eserlerdeki her bir ayrıntı üzerine ayrı&#160;ayrı kafa yormuş: kubbeler, kemerler,&#160;minareler, âlemler, bacalar, revaklar, sütun&#160;başlıkları, taçkapılar, şadırvanlar,&#160;kapılar, pencereler, güneş saatleri, kum&#160;saatleri, mihraplar, minberler, çiniler,&#160;süslemeler, hatlar, vitraylar...</span></p>
<p><span style="font-weight:bold;">Hatta Süleymaniye Külliyesi'ni yaparken ayrıntılara fazla takıldığı için az kalsın&#160;başı belaya giriyormuş. Sinan'ı sevmeyenler,&#160;bu adam camiyi zamanında bitiremeyecek diye&#160;dedikodular çıkarmışlar hakkında. Bunları&#160;duyan Kanuni Sultan Süleyman da atladığı&#160;gibi atına, gelmiş yapı alanına.</span></p>
<p><span style="font-weight:bold;">'Bre Mimar,' diye gürlemiş. 'Neden benim camimle ilgilenmeyip önemsiz işlerle vaktini&#160;boşa harcarsın?' Hatta daha da ileri gitmiş,&#160;Fatih Camii'ni yapan zavallı Atik Sinan'ı&#160;misal vermiş. 'Atam Sultan Mehmed Han'ın&#160;mimarı örnek olmaz mı sana?'</span></p>
<p><span style="font-weight:bold;">Padişahın hiddeti karşısında yaprak gibi titremiş Koca Sinan. Ne ağzını açabilmiş, ne&#160;tek kelime söyleyebilmiş.</span></p>
<p><span style="font-weight:bold;">Padişah öfkeyle sormuş:</span></p>
<p><span style="font-weight:bold;">'Bu bina ne kadar zamanda tamam olur, tez haber ver. Yoksa sen bilirsin.'</span></p>
<p><span style="font-weight:bold;">Mimar Sinan başını kaldırmadan mırıldanmış.</span></p>
<p><span style="font-weight:bold;">'Saadetti padişahımın devletinde, iki ayda inşallah tamam olur.'</span></p>
<p><span style="font-weight:bold;">Kanuni, Sinan'ın korkudan saçmaladığını düşünmüş, yanındaki ağalara dönmüş:</span></p>
<p><span style="font-weight:bold;">'Bre, şuna bir de siz sorun, bu bina ne zamana dek tamam olur?'</span></p>
<p><span style="font-weight:bold;">Ağalar da buyruk uyarınca sormuşlar:</span></p>
<p><span style="font-weight:bold;">'Mimar Ağa, saadetti padişahımız ne buyururlar, duyar mısın? Bu binanın kapısı&#160;ne zaman kapanıp tamam olur?'</span></p>
<p><span style="font-weight:bold;">Sinan bütün engin gönüllülüğüyle cevaplamış:</span></p>
<p><span style="font-weight:bold;">&quot;iki ay tamam olunca bu bina da tamam olur.'</span></p>
<p><span style="font-weight:bold;">Bunun üzerine Kanuni, yanındakileri tanık göstermiş.</span></p>
<p><span style="font-weight:bold;">'Mimar, hele iki ay olunca tamam olmasın, seninle görüşürüz.'</span></p>
<p><span style="font-weight:bold;">Böyle demiş ama saraya varınca yeniden düşünmüş. Ağaları başına toplamış ve demiş&#160;ki:</span></p>
<p><span style="font-weight:bold;">’Mimar'ın deliliği belli oldu. Birkaç yıllık iş, hiç iki ayda biter mi? Herif,&#160;kelle korkusundan aklını oynattı. Çağırıp&#160;siz de sorun. Görün ne cevap verir. Eğer&#160;sözlerini karıştırırsa binanın durumu müşkül&#160;olur.'</span></p>
<p><span style="font-weight:bold;">Saray ağalan Sinan'ı çağırmışlar. Bir kez daha sormuşlar:</span></p>
<p><span style="font-weight:bold;">'Bina ne zaman tamam olur?'</span></p>
<p><span style="font-weight:bold;">Sinan kendinden emin, yinelemiş:</span></p>
<p><span style="font-weight:bold;">'Padişah Hazretleri'ne iki ayda tamam olur diye söz verdim. İnşallah iki ayda&#160;tamam edip tarihe de nam koyayım ki duyanlar&#160;hayır ile ansınlar.'</span></p>
<p><span style="font-weight:bold;">Bu cevabı alan ağalar Kanuni'nin huzuruna varıp şöyle demişler:</span></p>
<p><span style="font-weight:bold;">'Padişahım, herif gayrete düşmüş. Ümit edilir ki, inşallah pek yakında caminizde&#160;namaz kılmak nasip olur.'</span></p>
<p><span style="font-weight:bold;">Ve iki ay sonra Sinan söz verdiği gibi camiyi teslim etmiş. Ve bu işi imkânsız&#160;zanneden padişah, belki de mimara yaptığı&#160;kabalığı bağışlatmak için, anahtarı Sinan'a&#160;uzatmış ve şöyle demiş:</span></p>
<p><span style="font-weight:bold;">'Bina eylediğin Allah'ın evini, gönül temizliği ve dua ile yine senin açman&#160;gerekir.'</span></p>
<p><span style="font-weight:bold;">İşte Sinan böyle bir dehadır. Hiçbir eseri ötekine benzemez. Kendini tekrar&#160;etmez.&quot;</span></p>
<p><span style="font-weight:bold;">Yekta'nm sözlerini tamamladığını sanmıştım ama gözlerinden şeytani bir&#160;parıltı geçti.</span></p>
<p><span style="font-weight:bold;">&quot;Valla Nevzat,&quot; dedi manidar bir sesle. &quot;Katillerin yerinde olsam, ne Yunanlı, ne&#160;Romalı, ne Osmanlı, hiçbir hükümdara değil,&#160;doğrudan Sinan'ın eserlerine gönderme&#160;yapardım. Çünkü gelmiş geçmiş hiçbir kral,&#160;hiçbir imparator, hiçbir padişah, hiçbir&#160;devlet adamı Mimar Sinan kadar eser&#160;kazandır- mamıştır bu şehre.&quot;</span></p>
<p><span style="font-weight:bold;">T</span></p>
<p><span style="font-weight:bold;">?</span></p>
<p><span style="font-weight:bold;">Kanuni Sultan Süleyman'ın Payitahtı Mimar Sinan'ın Şehri</span></p>
<p><span style="font-weight:bold;">Allah'ın evine bakıyordu Sinan. Gökyüzüne asiliymiş gibi duran ana kubbeye. Güneşi&#160;andıran ana kubbenin etrafına seyyareler&#160;gibi yerleşmiş küçük kubbelere. Maviliklerde&#160;yüzen dört minareye. Nakış nakış bükülmüş&#160;şerefelere. Minarelerin gökteki nişanı&#160;sayılan âlemlere. Sönmeyecek kamerleri&#160;andıran kemerlere. Gölgesinde bir ömür&#160;geçirilecek revaklara. Ab-ı hayat suyunun&#160;aktığı şadırvana. Halı gibi işlenmiş&#160;duvarlara. Renk renk bezenmiş pencerelere.&#160;Arkasında cennet saklıymış gibi kanatlarını&#160;sımsıkı kapatmış kapılara.</span></p>
<p><span style="font-weight:bold;">Allah'ın evine bakıyordu Sinan. O güne kadar yaptığı en muhteşem yapıya. Şehrin&#160;simasını değiştirecek ilahi simaya. Akıl&#160;gönülle buluşmuş, emek inançla yoğrulmuş,&#160;pergel şiire yaslanmış, şehrin çehresi bir&#160;kez daha değişmişti işte. Mermer ipek ipek&#160;dokunmuş, demir çentik çentik yontulmuş,&#160;tahta oya oya işlenmişti. Nasıl ki Süleyman&#160;Peygamber cinlere söz geçirdiyse, ne kadar&#160;nesne varsa toprağın üstünde ve altında,&#160;hepsi de boyun eğmişti Kanuni Sultan&#160;Süleyman'ın Başmimarı Sinan'a.</span></p>
<p><span style="font-weight:bold;">Allah'ın evine bakıyordu Sinan. Gözleri her ayrıntısını okşar- ken eserinin, aklı&#160;hesabını tutuyordu geçmişte kalmış&#160;günlerinin. Kerpiç evler beliriyordu caminin&#160;devasa gövdesinde. Kerpiç evlerin çamurlu&#160;sokaklarında koşturan bir köy çocuğu. Daha&#160;on beşine varmadan ailesinden koparılan,&#160;yalınayak, başı kabak bir oğlan. Gözlerinin&#160;yaşına bakılmadan götürülen bir küçük âdem.&#160;Acemioğlanlar arasında bir garip. Ailesinin&#160;özlemini dülgerlikle gidermeye çalışan bir&#160;mazlum.</span></p>
<p><span style="font-weight:bold;">Allah'ın evine bakıyordu Sinan. Dülgerlikle başlamıştı bina yapmaya. Önce&#160;tahtaların sırrını öğrenmişti;&#160;inceliklerini, zorluklarını, güzelliklerini.&#160;Çok sürmeden çözmüştü ağacın dilini.</span></p>
<p><span style="font-weight:bold;">Taşlarla konuşmaya başlamıştı sonra, toprakla, demirle, camla. Eğer tahtayı bir&#160;kalıba soham.asa.ydi, taşı da sokamazdı,&#160;sert demiri de, kırılgan camı da. Eğer&#160;dülgerlik yapmasaydı, bu muhteşem&#160;ibadethaneyi yapamazdı, tik tahtayı&#160;yonttuğunda burnuna çalınan kokuyu duydu.</span></p>
<p><span style="font-weight:bold;">Çam ağacının reçineli kokusu, içine çekti kokuyu ama çam değil, uçsuz bucaksız bir&#160;deniz yayıldı içine.</span></p>
<p><span style="font-weight:bold;">Allah'ın evine bakıyordu Sinan, bir adım önünde Kanuni Sul- tan Süleyman. Ataları bir&#160;ağaç dikmişti bozkırın ortasına. Ağaç&#160;dallanıp budaklanmış, üç kıtaya gölge&#160;salmıştı. Ona düşen, ağacı büyütmek,&#160;gölgesinde bütün dünyayı ağırlamaktı.</span></p>
<p><span style="font-weight:bold;">Ataları bu şehri açmış, gül bahçesine çevirmişti. Ona düşen, gül bahçesini&#160;şenlendirmekti. Gül bahçesi güzellikle&#160;şenlenirdi; şiirle, musikiyle, minyatürle,&#160;hatla, mimariyle. Kılıcın kınında gül&#160;büyümese de, gülden uzak bir sultanda&#160;feraset bulunmazdı. Ferasetsiz bir sultan,&#160;dünyaya hükümdar olamazdı.</span></p>
<p><span style="font-weight:bold;">Allah'ın evine bakıyordu Sultan, bir adım gerisinde Mimarba-, şı Sinan. O Sıdtan ki,&#160;Tanrı ’nın yeryüzündeki gölgesiydi. O Sultan&#160;ki, üç kıtanın sahibi, Osmanlı imparatoru,&#160;cihan hükümdarı, Yavuz Sultan Selim'in tek&#160;oğlu, Kanuni Sultan Süleyman'dı. O Sultan&#160;ki, imparatorluğu fersah fersah büyütmüş,&#160;cihana nam salmıştı. O sultan ki, Sinan'ı&#160;mimarbaşı yapmış, ona imparatorluğun bütün&#160;kapılarını açmıştı. Ona hazineler vermiş,&#160;yapılar istemişti. Ona yetkiler vermiş,&#160;şehri, yeniden imar et, demişti. Elbette bir&#160;adım gerisinde duracaktı onun Sinan; baş&#160;eğik, el pençe divan.</span></p>
<p><span style="font-weight:bold;">Allah 'm evine bakıyordu Kanuni Sultan Süleyman. Kavuğun- dahi elmas gibi&#160;ışıldıyordu gözleri. Alnı gururla yukarı&#160;kalktı, İslam 'ın peygamberini simgeleyen&#160;devasa kubbeye saygıyla baktı. Dört halife&#160;için dikilen dört minareyi süzerken bir&#160;şükür yükseldi içinden. Şükürler etti&#160;Allah'a; atası Fatih Sultan Mehmed Han,&#160;dedesi Beyazıt Han ve babası Yavuz Sultan&#160;Selim Han gibi bir ibadethane bahşettiği&#160;için ona. Artık tasası dinmişti. Artık gönlü&#160;ferahtı. Kuşkular sona ermişti. Artık&#160;biliyordu ki, imparatorluğu gibi, adı da bu&#160;camiyle birlikte yaşayacaktı.</span></p>
<p><span style="font-weight:bold;">Allah'ın evine bakıyordu Kanuni Sultan Süleyman, bir adım gerisindeydi Başmimar&#160;Sinan. Nefesini tutmuş, ne diyeceğini&#160;bekliyordu bu cihan padişahının. Nefesini&#160;tutmuştu ama içi kıpır hıpırdı. Dalgalı bir&#160;deniz gibi, rüzgârlı bir bahçe gibi, yağmura&#160;hazırlanan gökyüzü gibi. Hacı Bektaş&#160;Ocağı'na yüz sürdüğü ilk an gibi. Yeniçeri&#160;olup sefere çıktığı ilk gün gibi. Van&#160;denizinde yüzecek üç kadırgayı suya&#160;indirirken bir türlü geçmek bilmeyen zaman&#160;gibi. Yıllar sonra köyüne döndüğünde, ölmüş&#160;annesinden kalan buruk bir hatıra gibi.</span></p>
<p><span style="font-weight:bold;">Allah'ın evine bakıyordu Süleyman. Kendi adıyla anılacak muhteşem tapınağa. Gökyüzüne&#160;nakşedilmiş gibi duran kutsal yapıya.&#160;Hanedanlığının ve hükümdarlığının eşsiz&#160;eserine. Allah'ın evinin kapısına bakıyordu&#160;Sultan. Cenneti saklar gibi sımsıkı&#160;kapatılmış sedef kakmalı kanatlara.</span></p>
<p><span style="font-weight:bold;">Kanatları açacak anahtara bakıyordu.</span></p>
<p><span style="font-weight:bold;">Kısmetli günleri muştülayan bir güvercin gibi konmuştu avuçlarına. Mimar Sinan'a&#160;bakıyordu Sultan. Mimar'ın başı öndeydi,&#160;bakışları yerde. Mimar el pençe divan&#160;durmuştu Sultan'ın bir adım gerisinde.</span></p>
<p><span style="font-weight:bold;">Sinan'a bakıyordu Süleyman. Allah nasıl göğü yedi hat yaratmışsa, Allah nasıl hayatı&#160;yedi günde var etmişse, bu muhteşem&#160;ibadethaneyi yedi yılda tamamlayan adama.&#160;Sinan'a bakıyordu Süleyman. Kendisi gibi,&#160;kaderi bu saltanat tarafından yazılan kula.&#160;Sevdiği kadına külliye, ölmüş oğluna türbe,&#160;kızına camiler yapan mimara. Bu şehrin her&#160;köşesine cenneti çağrıştıran yapılar diken&#160;dehaya. Sinan'a seslendi Sultan: &quot;Gel&#160;Mimarbaşı, bu anahtar şenindir. Bina&#160;eylediğin Allah'ın evini, gönül temizliği ve&#160;dua ile yine senin açman gerekir.&quot;</span></p>
<p><span style="font-weight:bold;">&quot;Ölüler diyarının gölgeli bahçesinde.&quot;</span></p>
<p><span style="font-weight:bold;">&quot;Allah'ın evi,&quot; demişti Yekta, &quot;Allah'ın evi diye sıfatlandırılan camilerin bence en&#160;güzeli Süleymaniye'dir.&quot; Onun önündeydim&#160;yine. Köhnemiş ahşap yapıların, çirkin&#160;apartmanların sıralandığı dar sokakların&#160;bitiminde bir mucize gibi çıkıvermişti&#160;önümüze. Ve gökyüzündeki tek tanığımız, o da&#160;beni bekliyordu işte. Sol kenarı usta bir&#160;dülger tarafından biraz yontulmuş gümüşten&#160;bir dolunay, caminin dördüncü minaresinin&#160;âlemine takılmış kocaman bir lamba gibi parıldıyordu karanlıkta. O anda anladım bu&#160;gece bir kurbanla daha karşılaşacağımızı.&#160;Mesleki önsezi mi, dolunayın gizemli&#160;çağrışımı mı, bilmiyorum ama bu gece bir&#160;ceset daha bulacağımızdan artık emindim.</span></p>
<p><span style="font-weight:bold;">Yine de bu düşünceye fazla kaptırmak istemedim kendimi. Caminin önünde uzanan&#160;boşluğa baktım, kimsecikler yoktu. Ne bir&#160;insan, ne sokak köpeği, ne evsiz bir kedi,&#160;belki çınarların dallarında uyuklayan gündüz&#160;kuşları, ama onları da ben göremiyordum.</span></p>
<p><span style="font-weight:bold;">Gece boyunca Mimar Sinan'dan ve Süleymaniye'den konuştuktan sonra etrafı&#160;ıssızlıkla kuşatılan bu ulu mabede bakarken&#160;kendimi bir tuhaf hissediyordum. Kırmızı&#160;ışıkların altında, beş yüz küsur yıl önce&#160;yapıldığı günkü görkeminden hiçbir şey&#160;yitirmeden dikilen bu muhteşem caminin&#160;görüntüsünden çok, belleğimde uyanan bir&#160;anıydı bu duyguyu canlandıran. İlk kez&#160;babamla gelmiştim Süleymaniye'ye, bir bayram&#160;sabahı. İğne atsan yere düşmez, öyle&#160;kalabalıktı. Güçlükle yer bulmuştuk turkuaz&#160;rengi çinilerle kaplı bir köşede. Balat'tan&#160;kalkıp buraya gelişimizde, ibadet etmek&#160;isteği kadar şiirin de etkili olduğunu&#160;söylemeliyim. &quot;Süleymaniye'de Bayram&#160;Sabahı&quot;, şairliğe hevesli babamın en sevdiği&#160;eseriydi Yahya Kemal'in. Bazı mısraları&#160;bugün bile ezberimdedir. &quot;Gecenin bitmeğe&#160;yüz tuttuğu andan beridir, / Duyulan gökte&#160;kanad, yerde ayak sesleridir. / Bir geliş&#160;var!.. Ne mübarek, ne garib âlem bu! / Hava&#160;boydan boya binlerce hayâletle dolu. / Her&#160;ufuktan bu geliş eski seferlerdendir; / O&#160;seferlerle açılmış nice yerlerdendir. / Bu&#160;sükûnette karıştıkça karanlıkla ışık /&#160;Yürüyor, durmadan, insan ve hayâlet karışık;&#160;/ Kimi gökten, kimi yerden üşüşüp her&#160;kapıya, / Giriyor, birbiri ardınca, İlâhi&#160;yapıya.&quot;</span></p>
<p><span style="font-weight:bold;">Gökteki dolunay belirginleşip gece iyice koyulaşırken, ne insanların, ne de&#160;hayaletlerin görüldüğü kapıdan sessizce&#160;girdim içeri. Yüzlerce yıllık ölülerin, uzun&#160;mezar taşlarının gölgesinden geçerek ulaştım&#160;Kanuni Sultan Süleyman ile büyük aşkı Hürrem&#160;Sultan'm türbelerinin arasındaki küçük&#160;bahçeye.</span></p>
<p><span style="font-weight:bold;">Süleymaniye'ye gelmeden önce Şehzade Camii ile Beyazıt Camii'nin çevresindeki&#160;ekip amirleriyle de konuşmuştum; gece&#160;boyunca bir düzineye yakın şahısı, birkaç&#160;beyaz minibüsü çevirmişlerse de, aradığımız&#160;profile uyan şüphelilerle</span></p>
<p><span style="font-weight:bold;">karşılaşmamışlardı. Buradaki ekibin başına ise bizzat Ali geçmişti. Tatavla'dan&#160;ayrılırken onu da aramıştım. Hiçbir gelişme&#160;olmadığını söylemiş, &quot;Türbenin oradayım&#160;Başkomiserim...&quot; demişti alaycı bir sesle.&#160;&quot;Ölüler diyarının gölgeli bahçesinde.</span></p>
<p><span style="font-weight:bold;">Caminin en az dikkat çeken yeri burası.&quot;</span></p>
<p><span style="font-weight:bold;">Söylediği yerde elimle koymuş gibi buldum onu. Sabahtan beri ayakta olmasına rağmen&#160;yorgunluğun kırıntısı yoktu hergelenin&#160;yüzünde. Beni fark edince, alacakaranlıkta&#160;bile seçilebilen beyaz dişlerini göstererek&#160;gülümsedi.</span></p>
<p><span style="font-weight:bold;">&quot;Gelin Başkomiserim, böyle gelin. Acayip güzel kokuyor burası.&quot;</span></p>
<p><span style="font-weight:bold;">Doğru söylüyordu, gecenin aydınlığında, taştan yapılmış büyülü çadırlara benzeyen&#160;türbelerin arasındaki bahçe, gül kokusundan&#160;geçilmiyordu.</span></p>
<p><span style="font-weight:bold;">&quot;İnsanın başı döner bu kokudan be Ali.&quot;</span></p>
<p><span style="font-weight:bold;">&quot;Öyle Başkomiserim, ağzına içkinin zerresini sürmeden sarhoş olursun burada.&quot;</span></p>
<p><span style="font-weight:bold;">Benim durumum daha fenaydı, çok içmesem de akşamdan beri rakı sofrasındaydım, üstüne&#160;bir de bu gül kokuları...</span></p>
<p><span style="font-weight:bold;">Yok, hiç sarhoş gibi hissetmiyordum kendimi. Yekta'nm durumundan ötürü gece boyunca hep&#160;diken üzerinde oturduğumdan, ne içtiğimin&#160;tadını alabilmiştim, ne de yediğimin. Zaten&#160;aklım camilerin etrafında nöbet tutan&#160;çocuklardaydı. Telefonumun her an çalmasını,&#160;her an yeni bir kurban haberi vermelerini&#160;bekliyordum... Her şeye rağmen kötü&#160;geçmemişti gece, hatta sonlara doğru Yekta&#160;neşelenip şarkılara eşlik etmeye bile&#160;başlamıştı. Evgenia da mutluydu, yüzündeki&#160;gülümsemeyi solduran, arkadaşlarımızın saat&#160;on bire gelmeden kalkmasıydı. Bir de benim,&#160;onu evine bıraktıktan sonra, gecenin bu&#160;vaktinde göreve çıkmam.</span></p>
<p><span style="font-weight:bold;">&quot;Anlayamadığım,&quot; diyen Ali'nin dalgın sesiyle geldim kendime. Ay ışığının altında&#160;kömür karasına dönmüş gözlerini Hürrem</span></p>
<p><span style="font-weight:bold;">Sultan'ın türbesine dikmişti. &quot;Hürrem Sultan'la Kanuni birbirine deli gibi âşıksa&#160;neden ayrı türbelerde yatıyorlar?&quot;</span></p>
<p><span style="font-weight:bold;">&quot;Bilmiyorum, belki saltanatın şanmdandır.&quot; İmparatorluğun en kudretli&#160;hükümdarının mermer direklerin taşıdığı bir&#160;revakla çevrili türbesine baktım. &quot;Ama&#160;padişahın yanında yakınlarının mezarları&#160;olduğunu biliyorum. Mesela kızı Mihrümah&#160;Sultan'ın kabri de babasının yanındaymış.&quot;</span></p>
<p><span style="font-weight:bold;">Şaşkınlıkla beğeni karışımı bir bakışla süzdü beni.</span></p>
<p><span style="font-weight:bold;">&quot;Sizin de bilmediğiniz yok Başkomiserim.&quot;</span></p>
<p><span style="font-weight:bold;">Oysa bunları şair arkadaşım anlatmıştı masada. Yeniden o matem havasına girmemesi&#160;için sorular sorup durduğumdan, en fazla&#160;Yekta konuşmuştu bu gece. Şiir bile&#160;okutmamış- tık çocuğa. Biliyordum ki, şiir&#160;okumaya başlarsa yeniden o yas girdabının&#160;içinde boğulacaktı. Gerçi durumun&#160;ciddiyetini anlayan Evgenia da ısrar&#160;etmemişti şiir şiir diye. Böylece konu, şu&#160;an duvarları dibinde durduğumuz Süleymaniye&#160;ve onun yaratıcısı Mimar Sinan üzerinde&#160;dolaşıp durmuştu. Mesela, Sinan ile&#160;Kanuni'nin kızı Mihrümah Sultan hakkında&#160;öyle güzel bir aşk hikâyesi anlatmıştı ki,&#160;Evgenia bayılmıştı bu söylenceye. Söylence&#160;diyorum çünkü Yekta da gerçekliğinden pek&#160;kuşkuluydu bu hikâyenin.</span></p>
<p><span style="font-weight:bold;">&quot;Enteresan da bir öyküsü var bu Mihrümah Sultan'ın,&quot; diye Kanuni'nin türbesine&#160;yaklaştım. Ali de peşim sıra sürüklenmişti.&#160;Birkaç basamaklı eşiği aşıp revalclarm&#160;gerisindeki camdan içeri baktım. Türbe&#160;karanlık olduğundan içerideki sandukalar&#160;seçilemiyordu. Hemen omuz başımda mevzile-</span></p>
<p><span style="font-weight:bold;">&quot;Öyle,&quot; diye mırıldandım. &quot;Küçük, ama olsun, güzel.&quot;</span></p>
<p><span style="font-weight:bold;">O anda irkildi Ali, sessize aldığı cep telefonu çalıyordu.</span></p>
<p><span style="font-weight:bold;">&quot;Bizim çocuklar arıyor,&quot; diye mırıldandı telefonu açmadan önce. &quot;Bir gelişme mi var&#160;acaba?&quot;</span></p>
<p><span style="font-weight:bold;">Bir gelişme olursa hiç şaşırmazdım, merakla ona bakarken, nefesini tutarak açtı&#160;telefonu.</span></p>
<p><span style="font-weight:bold;">&quot;Alo, Tekin... Evet, seni dinliyorum...&quot;</span></p>
<p><span style="font-weight:bold;">Sesi fısıldar gibi çıkıyordu.</span></p>
<p><span style="font-weight:bold;">&quot;Ne?&quot; Kıs kıs güldü. &quot;Yok oğlum ya... Biziz, biziz, tanımadınız mı lan? Nevzat&#160;Başkomiserimle ben. Tamam... Tamam...</span></p>
<p><span style="font-weight:bold;">Aferin, uyanık olun.&quot;</span></p>
<p><span style="font-weight:bold;">Telefonu cebine koyarken gizli bir övünçle açıkladı.</span></p>
<p><span style="font-weight:bold;">&quot;Bizi görmüşler de Başkomiserim... Karanlıkta seçememişler... iki adam girdi&#160;caddeye diyor...&quot;</span></p>
<p><span style="font-weight:bold;">Bu iyiydi işte. İçim rahatlamış olarak Sinan'ın türbesine yöneldim, gökteki dolunay&#160;gibi, yardımcım da adım adım takip etti&#160;beni.</span></p>
<p><span style="font-weight:bold;">&quot;Tam uca yapılmış,&quot; diye mırıldandı Sinan için som mermerden inşa edilen sebilin&#160;önünde durunca. Bir eliyle Mimar Sinan&#160;Caddesi'ni, öteki eliyle alttaki Fetva&#160;Yokuşu'nu gösteriyordu. &quot;İki yolun kesiştiği&#160;yere.&quot;</span></p>
<p><span style="font-weight:bold;">Türbenin bulunduğu üstteki caddeye girdik. Mermer levhalarla kaplı duvar&#160;boyunca ilerleyince taş işlemeli bir pencere&#160;belirdi karşımızda, sonra demir&#160;parmaklıkların gerisindeki Sinan'ın gömütüne&#160;ulaştık. Sanduka biçimindeydi gömüt,&#160;üzerinde sarıklı bir mezar taşı bulunuyordu.&#160;Sandukasının üzeri altı sütunun taşıdığı,&#160;etrafı açık, küçük bir kubbeyle örtülmüştü.&#160;Kendi mezarını bile kendi yapmıştı koca&#160;usta, diyen Yekta'nın sesi çınladı&#160;kulaklarımda. Sarıklı mezar taşının&#160;altındaki metal levhada sıralanan dizelerden&#160;yedi mısra- yı okuyabildim sadece. &quot;Kıldı&#160;dört yüzden ziyâde mescid i 'âli bina /</span></p>
<p><span style="font-weight:bold;">Yaptı seksen yerde cami bu aziz kardan / Yüzden artuk ömür sürdi akıbet kıldı vefat /&#160;Yatduğu yeri hüdâ kılsun bağı cihan /&#160;Rıhletinün Sâ'î-yi dâ-î didi tarihini /</span></p>
<p><span style="font-weight:bold;">Geçdi bu demde cihandan pîr-î mî'maran Sinan 996 / Ruhiyçün Fatiha ihsan ide pir ü&#160;civan.&quot;</span></p>
<p><span style="font-weight:bold;">&quot;Allah rahmet eylesin,&quot; diye mırıldandı bizim kadirbilir Ali. &quot;Büyük adammış be&#160;Başkomiserim... Hem de engin gönüllü...&quot;</span></p>
<p><span style="font-weight:bold;">Engin gönüllü olmayıp ne yapacaktı Sinan? Astığı astık, kestiği kestik padişahlar&#160;devrinde yaşıyordu. Sultanın iki dudağının&#160;arasından çıkacak söze bağlıydı hayatı. Her&#160;an kelle koltukta dolaşıyordu. Yine de&#160;kendiyle barışık bir adam olmalıydı. Dört&#160;padişah eskittiğini söylemişti Yekta. Yavuz&#160;Sultan Selim, Kanuni Sultan Süleyman, II.&#160;Selim ve III. Murat. Onların buyruklarını&#160;yerine getirirken, bir gün sizin sadece&#160;adınız kalacak ama benim eserlerim binlerce&#160;yıl insanlara hizmet vermeyi sürdürecek,&#160;diyerek bıyık altından gülüyordu belki de.</span></p>
<p><span style="font-weight:bold;">&quot;Bu koku da ne?&quot;</span></p>
<p><span style="font-weight:bold;">Takıntılı yardımcım bu gece kokularla bozmuştu anlaşılan.</span></p>
<p><span style="font-weight:bold;">&quot;Ne kokusu Ali? Ben koku filan duymuyorum. &quot;</span></p>
<p><span style="font-weight:bold;">&quot;Leş kokusu galiba Başkomiserim,&quot; dedi suratını ekşiterek. &quot;Demir parmaklıkların&#160;arkasından geliyor.&quot;</span></p>
<p><span style="font-weight:bold;">Mimar Sinan'ın sandukasının üzerindeki sarığın hizasında duruyordu Ali. Yanma&#160;yaklaştım, ince bir yel hissettim yüzümde,&#160;aynı anda kokuyu duydum. Haklıydı, iğrençti,&#160;muhtemelen leş kokuşuydu. Türbenin içinden&#160;mi geliyordu? Kedi ya da köpek leşi mi,&#160;belki de kanadı kırılan bir martı düşüp&#160;içerde ölmüştü. Sinan'ın mezarında böyle bir&#160;kokunun olmasına ikimizin de gönlü razı&#160;olmadı. Kokunun kaynağını bulmak için demir&#160;parmaklıklı pencereden içeriye baktık. Ama&#160;türbenin zemini gölgelerle kaplıydı, sadece&#160;kendi önümüzü görebildik. Belki de leş&#160;sandukanın ayakucundaydı. Sebili dolanarak&#160;alttaki yola çıktık, Fetva Yokuşu'nun&#160;başına. Birkaç adım atmıştık ki, aman&#160;Allahım, burnumuzun direği kırılacaktı.</span></p>
<p><span style="font-weight:bold;">&quot;Bu ne yav,&quot; diye mırıldandı sağ eliyle burnunu tutan Ali. &quot;Sanki üzeri&#160;kapatılmamış, taze mezarların arasında&#160;yürüyoruz.&quot;</span></p>
<p><span style="font-weight:bold;">Sözlerini yeni bitirmişti ki, beş metre kadar aşağıda, sağa kıvrılan sokağın&#160;girişinde gördüm onu.</span></p>
<p><span style="font-weight:bold;">&quot;Ali bak!&quot; Fısıltıyla çıkmıştı sözcükler ağzımdan. Yardımcım anlamaya çalışarak,&#160;gösterdiğim sokağın girişine bakıyordu.&#160;&quot;Beyaz minibüs,&quot; diye yineledim, kılıfından&#160;çıkardığım silahımın namlusuna mermi&#160;sürerken.</span></p>
<p><span style="font-weight:bold;">Anında bir yay gibi gerildi bizim sergerdenin bedeni, ben söylemeden silahını&#160;çıkarmıştı bile. Ses çıkarmamak için,&#160;ekiptekilere haber vermeden, duvarın&#160;duldasından minibüse ilerledik. Yaklaştıkça&#160;koku dayanılmaz bir hal alıyordu. Köşeye&#160;gelince birbirimizi kollayarak hızla daldık&#160;sokağın içine ama kimsecikler yoktu.&#160;Tabancalarımızın namlusunu minibüse çevirip&#160;arka kapıya yaklaştık. Ali'ye açmasını&#160;işaret ettim. Arka kapının kulpunu çevirdi,&#160;mekanik bir ses çıkararak bize doğru açıldı&#160;kanat. Daha yoğun, daha dayanılmaz bir koku&#160;çarptı burnumuza. Kapının açılmasıyla&#160;birlikte minibüsün iç ışıkları kendiliğinden&#160;yanmıştı. İçeride kimsecikler yoktu, tabii&#160;zeminde yatan cesedi saymazsak.</span></p>
<p><span style="font-weight:bold;">&quot;Yoksa sıra Âdem Yezdan'da mı?&quot;</span></p>
<p><span style="font-weight:bold;">Zeminde yatan cesedin yüzüne baktığımızda ikinci bir sürpriz bekliyordu bizi. Bu kez&#160;tanıdık biri yatmıştı katilerin keskin&#160;bıçağının altına: Âdem Yezdan'ın iki gündür&#160;arayıp da bulamadığı yetenekli avukat Hakan&#160;Yamalı, ilk şaşkınlığımızı atlatır atlatmaz,&#160;anons geçip Olay Yeri inceleme'yi&#160;çağırdıktan sonra minibüsün arkasına&#160;güçlükle sığarak cesedi incelemeye çalıştık.&#160;Önceki kurbanlar gibi gırtlağı kesilerek&#160;öldürülmüştü Hakan Yamalı ama sırtüstü değil&#160;sol yanı üzerine yatırılmıştı. Kolları da&#160;başının üzerine değil, göğüs hizasında ileri&#160;uzatılmış ama elleri yine bileklerinden&#160;bağlanarak ok ucu haline getirilmişti.&#160;Öncekileri çözememişken katiller yeni bir&#160;bilmece daha sunuyorlardı bize, yeni bir&#160;gizem... Çaresiz düşünmeye başladım: Okun&#160;gösterdiği yönde ne vardı? İlk aklıma gelen&#160;Eminönü Meydanı'nm simgesi olan, güvercinleriyle ünlü Yeni Cami oldu ya da benim&#160;sevdiğim ismiyle Valide Sultan Camii.&#160;Kurbanın ellerinin gösterdiği yönde bildiğim&#160;en görkemli eser bu ibadethaneydi.</span></p>
<p><span style="font-weight:bold;">&quot;Âdem Yezdan kurtuldu mu yani?&quot; İğrenç kokuya alışamadığı için sağ eliyle burnunu&#160;tutan Ali'nin boğuk sesiyle dağıldı&#160;düşüncelerim. &quot;Ne dersiniz Başkomiserim? En&#160;yakın adamı öldürüldüğüne göre artık temize&#160;mi çıktı şu turizmci?&quot;</span></p>
<p><span style="font-weight:bold;">Tatlı yellerle serinleyen o gül bahçesinden sonra bu iğrenç kokulu basık&#160;arabanın içinde soluk almak bile güçtü.</span></p>
<p><span style="font-weight:bold;">&quot;O kadar emin olma,&quot; dedim nefesimi tutarak. &quot;Kimsenin temize çıktığı filan&#160;yok. &quot;</span></p>
<p><span style="font-weight:bold;">&quot;Nasıl yani, kendi hukuk danışmanı da mı öldürttü bu herif?&quot;</span></p>
<p><span style="font-weight:bold;">Neden olmasın? Eğer bu cinayetleri Âdem Yezdan işliyorsa ya da işletiyorsa, daha&#160;önce iş yaptığı beş kişiyi gözünü kırpmadan&#160;katlettiren adam, altıncıyı neden&#160;öldürtmesin? Hakan Yamalı, yakını değil ki,&#160;öteki kurbanlar gibi sadece iş yaptığı bir&#160;avukat. Daha bu sabah yanımda, yeğenini&#160;şirketin hukuk danışmanı olmaya&#160;hazırladığını söylemedi mi? Ama kendi&#160;avukatını öldürmesi için iyi bir nedeni&#160;olması gerek. Tıpkı önceki beş kurbanı&#160;öldürmesi için gerekli olan neden gibi. Ne&#160;yani, avukat da mı şu çöken sarnıç işine&#160;bulaşmıştı? Nasıl bulaşmaz ki, o davanın&#160;başaktörlerinden biri olmalı bu briyantinli&#160;hukukçu. Üstelik Âdem Yezdan'la ilk&#160;görüşmemizde de yoktu ortalıkta. Yoksa&#160;Moskova'dan gelir gelmez, Hakan Yamalı'yı...&#160;Hayır, bu sonuca varmak için çok erken.</span></p>
<p><span style="font-weight:bold;">Belki de düşündüğümüzün tam tersi bir durum söz konusudur. Birileri Âdem Yezdan'la iş&#160;yapan herkesi tek tek ortadan&#160;kaldırmaktadır. Eğer öyleyse, bir sonraki&#160;kurbanın bu karanlık işadamı olma ihtimali&#160;de oldukça yüksekti.</span></p>
<p><span style="font-weight:bold;">&quot;Kendi adamını öldürtmüş olabilir,&quot; diye yanıtladım meraklı yardımcımı. &quot;Tabii, masum&#160;da olabilir. Ama her iki durumda da acilen&#160;onunla görüşmemiz gerekecek. Ev adresi var&#160;mı yanında?&quot;</span></p>
<p><span style="font-weight:bold;">&quot;Telefonu var Başkomiserim... Sabah konuşmuştum ya. Şimdi arar alırım ev&#160;adresini...&quot;</span></p>
<p><span style="font-weight:bold;">Hem koku dayanılmaz bir hal aldığından, hem de minibüsün arkasında iki kişinin&#160;araştırma yapamayacağını birbirimize çarpa&#160;çarpa anladığımızdan, çaresiz aşağıya indim.</span></p>
<p><span style="font-weight:bold;">Dışarıda ılık bir bahar akşamı ve denizden esen nemli bir rüzgâr bekliyordu beni. Gül&#160;bahçesi kadar güzel kokmasa da derin derin&#160;içime çektim nemli havayı. Başımı usulca&#160;kaldırınca, bu gece bir ceset bulacağınızı&#160;söylemiştim dercesine parıldayan dolunayla&#160;göz göze geldim yine. Hemen eğdim başımı,&#160;nasıl ki bu arsız dolunay tepeme dikilmiş,&#160;en küçük bir ayrıntıyı bile kaçırmamak için&#160;merakla bizi izliyorsa, ben de gözlerimi o&#160;iğrenç kokunun içinde iş yapmaya çalışan&#160;zavallı yardımcıma dikerek sordum. &quot;Maktulün&#160;avuçlarına baksana Ali, sikke var mı?&quot;</span></p>
<p><span style="font-weight:bold;">Minibüsün zeminine çömeldi ama hızla başını geri çekerek doğruldu.</span></p>
<p><span style="font-weight:bold;">&quot;Yaklaştıkça koku dayanılmaz oluyor... Bugün hava da sıcaktı, minibüsün kapıları,&#160;pencereleri de kapalı, güneşin altında iyice&#160;kokmuş ceset... öğleden beri burada duruyor&#160;olmalı, belki de sabahtan beri... Üst&#160;caddeye baktığımız için hiç dikkatimizi&#160;çekmedi tabii bu yokuş. Mimar Sinan da hiç&#160;aklımıza gelmedi doğrusu.&quot; Önemli bir&#160;ayrıntıyı hatırlamış gibi bana döndü. &quot;Şu&#160;Leyla Barkın da Mimar Sinan'dan hiç&#160;bahsetmedi, değil mi?&quot;</span></p>
<p><span style="font-weight:bold;">&quot;Bahsetti biraz ama katillerin kurbanlarını onun türbesinin yakınlarına&#160;bırakacağını söylemedi... Nerden bilsin?&quot;</span></p>
<p><span style="font-weight:bold;">Yeniden cesede yaklaşmamak için mi nedir, uzatıp duruyordu lafı.</span></p>
<p><span style="font-weight:bold;">&quot;Öyle diyorsunuz ama Başkomiserim, kadının söylediği hiçbir tahmin tutmadı.&quot;</span></p>
<p><span style="font-weight:bold;">&quot;Haklısın da, ISD'nin önemli adamları içerde. Eğer cinayetler onların işiyse bu&#160;avukatı kim öldürdü?&quot;</span></p>
<p><span style="font-weight:bold;">Eliyle kafasını kaşıdı.</span></p>
<p><span style="font-weight:bold;">&quot;Belki başka arkadaşları vardır. Belki Âdem Yezdan'ın söylediği gibi, ÎSD paravan&#160;bir kurumdur, arkasında gizli bir örgüt&#160;faaliyet yürütüyordun Olamaz mı?&quot;</span></p>
<p><span style="font-weight:bold;">Artık bu ihtimal pek inandırıcı gelmiyordu bana.</span></p>
<p><span style="font-weight:bold;">&quot;Biraz zor Ali. Derneğin üyelerini gördün, o insanlarla illegal örgüt&#160;oluşturulamaz. Hem ISD'nin yapmak&#160;istedikleri şeylerin ne yıkıcılıkla, ne de&#160;bozgunculukla ilgisi var. Aksine, bu şehrin&#160;tarihini yıkanlara, talan edenlere karşı&#160;mücadele veriyorlar.&quot;</span></p>
<p><span style="font-weight:bold;">&quot;Yani samimi değillerse diyorum Başkomiserim. &quot;</span></p>
<p><span style="font-weight:bold;">&quot;Samimi olmadıklarını gösteren bir kanıt bulamadık ki...&quot;</span></p>
<p><span style="font-weight:bold;">Başkomiserini ikna edemeyeceğini anlayınca konuyu değiştirdi.</span></p>
<p><span style="font-weight:bold;">&quot;Siz şu Mimar Sinan konusundaki bilgileri kimden öğrendiniz?&quot;</span></p>
<p><span style="font-weight:bold;">&quot;Mimar bir arkadaşımdan, Bizim Yekta'dan... Onunla karşılaşmadın galiba.&quot;</span></p>
<p><span style="font-weight:bold;">&quot;Geçen gün evinizin önünde gördüğüm bey mi? Şu kalıplı, sert bakışlı olan...&quot;</span></p>
<p><span style="font-weight:bold;">Ne güzel tarif etmişti Demir'i.</span></p>
<p><span style="font-weight:bold;">&quot;Sert bakıyordu, değil mi? Yok, o iriyarı olan Demir, veterinerdir. Mimar olanımız&#160;Yekta. O anlattı Sinan'ı.&quot; Durak- şadım,&#160;&quot;işin tuhafı, ben katillerin yerinde olsam,&#160;kurbanı Mimar Sinan'ın mezarına bırakırım-gibilerinden bir şey de&#160;söyledi.&quot;</span></p>
<p><span style="font-weight:bold;">Benim kadar tuhafına gitmedi Yekta'nm isabetli tahmini.</span></p>
<p><span style="font-weight:bold;">&quot;Keşke en başından beri ona sorsaymışız. Şu tarihçi kadının söylediklerinden daha&#160;fazla yararı dokunurdu bize.&quot;</span></p>
<p><span style="font-weight:bold;">Yararı dokunabilirdi tabii ama arkadaşımı cinayet meselelerine bulaştırmak gibi bir&#160;niyetim yoktu.</span></p>
<p><span style="font-weight:bold;">&quot;Neyse Alicim, hadi artık bak şu kurbanın avucuna... Yapa- mayacaksan, sen çık, ben&#160;bakayım.&quot;</span></p>
<p><span style="font-weight:bold;">Hemen toparlandı bizim başıbozuk, erkekliğe bok sürdürür müydü?</span></p>
<p><span style="font-weight:bold;">&quot;Olur mu Başkomiserim,&quot; diyerek çömeldi minibüsün zeminine. &quot;Ben bakarım. Sözünüzü&#160;bitirin diye bekliyordum.&quot;</span></p>
<p><span style="font-weight:bold;">Kokuya aldırmamaya çalışıyordu ama olacak gibi değildi. Kendiliğinden buruşuyordu&#160;zavallının yüzü. Cesedin bileğinden&#160;birbirine bağlanmış ellerinin içine baktı&#160;Ali.</span></p>
<p><span style="font-weight:bold;">&quot;Avuç içi karanlıkta kalıyor Başkomiserim, bir şey seçile- miyor.&quot;</span></p>
<p><span style="font-weight:bold;">Kurbanın katılaşmış ellerini ışığa doğru çevirdi.</span></p>
<p><span style="font-weight:bold;">&quot;Durun durun, galiba bir şey var...&quot;</span></p>
<p><span style="font-weight:bold;">Deri ceketinin cebinden bir tükenmez kalem çıkardı. Maktulün ellerinin arasına&#160;soktu. Aralanan avuçtan madeni bir para&#160;zemine düşüverdi, iki parmağının arasına&#160;aldığı parayı ışığa tutu.</span></p>
<p><span style="font-weight:bold;">&quot;Altın galiba... Üzerinde Arapça yazılar var.&quot; Yazılanlardan hiçbir şey anlamayınca&#160;parayı bana uzattı. &quot;Sizce kimin için&#160;basılmış olabilir bu sikke?&quot;</span></p>
<p><span style="font-weight:bold;">Bunu bilmek için müneccim olmaya gerek yoktu.</span></p>
<p><span style="font-weight:bold;">&quot;Kimin için olacak, Kanuni Sultan Süleyman için... Osmanlı hanedanının Mimar&#160;Sinan<sup>1</sup> a sikke bastıracaklarını&#160;sanmıyorum...&quot;</span></p>
<p><span style="font-weight:bold;">Tarihi parayı elime alırken uyardı.</span></p>
<p><span style="font-weight:bold;">&quot;Aman Başkomiserim dikkat, izleri silersek Zeynep öldürür bizi.&quot;</span></p>
<p><span style="font-weight:bold;">Sikkeyi iki parmağımla kenarlarından tuttum.</span></p>
<p><span style="font-weight:bold;">&quot;Sahi Zeynep nerede? Ona da haber vermemiz lazım.&quot;</span></p>
<p><span style="font-weight:bold;">Sanki çok anlarmışım gibi, yakın gözlüğümü takarak sikkenin üzerindeki&#160;karınca duası gibi iç içe geçmiş Arapça&#160;harflere bakarken açıkladı yardımcım.</span></p>
<p><span style="font-weight:bold;">&quot;Siz gelmeden on dakika önce konuşmuştum. ISD<sup>1</sup>lilerin minibüsündeki kan lekesini&#160;araştıran ekibin yanındaydı. Ama Necdet'in&#160;evine gideceğini söyledi.&quot;</span></p>
<p><span style="font-weight:bold;">Bu garipti işte, gecenin bir yarısı Necdet'in evinde ne işi vardı bu kızın?</span></p>
<p><span style="font-weight:bold;">&quot;Niye?&quot; Bakışlarımı, sikkeden kaldırdım. &quot;Ne yapacakmış Necdet'in evinde?&quot;</span></p>
<p><span style="font-weight:bold;">&quot;Gravürlerle ilgili bir mesele varmış. Ne meselesi diye sordum. Emin değilmiş, bir şey&#160;çıkmazsa onunla alay ederim diye söylemedi.&#160;Eğer düşündüğü gibiyse zaten öğrenirmişim. &quot;</span></p>
<p><span style="font-weight:bold;">Bunların didişmesinden de gına gelmişti artık.</span></p>
<p><span style="font-weight:bold;">&quot;Hemen ara Zeynep'i.” Sert başkomiserleri konuşuyordu şimdi. &quot;Her nerdeyse derhal&#160;buraya gelsin. Sen de çık oradan artık.&#160;Gerisini Olay Yeri İnceleme halleder.&quot;</span></p>
<p><span style="font-weight:bold;">Ali'nin canına minnetti, hemen attı kendini dışarı. Minibüsten uzaklaşarak,&#160;benim gibi derin derin ciğerlerine çekti&#160;temiz havayı.</span></p>
<p><span style="font-weight:bold;">&quot;Oh be, dünya varmış.&quot;</span></p>
<p><span style="font-weight:bold;">Ama fazla tadını çıkaramadı o ferah dünyanın Ali. hemen telefonunu çıkarıp&#160;Zeynep'i aramayı başladı. Ardı ardına çalan&#160;telefon bir türlü açılmıyordu. Yoksa kızın&#160;başına kötü bir iş mi gelmişti? Niye gelsin,&#160;Necdet'in evinde ne tehlike olabilirdi ki?&#160;Aklına üşüşen kötücül düşünceler, Ali'nin de&#160;yüzünü karartıyordu.</span></p>
<p><span style="font-weight:bold;">&quot;Çantasını başka bir odada bıraktığı için zil sesini duymuyor olmalı.&quot; Onu mu teselli&#160;ediyordum, kendimi mi? &quot;Az sonra döner bize.&#160;Olmadı, yeniden ararız. Şu Âdem Yezdan'ı bir&#160;dene bakalım.&quot;</span></p>
<p><span style="font-weight:bold;">Yeniden bastı telefonunun tuşlarına Ali. Gecenin sessizliğinde telefonun öteki&#160;ucundan gelen anons sesini ben bile duydum.&#160;&quot;Aradığınız numaraya şu anda ulaşılamıyor...&#160;Sinyal sesinden sonra mesajınızı&#160;bırakabiliriniz.&quot;</span></p>
<p><span style="font-weight:bold;">Âdem uyuyor muydu? Rahatsız etmesinler diye mi kapatmıştı telefonunu? Yoksa&#160;kaçırılmış mıydı? Hayır, telaş etmek için&#160;çok erkendi. Mesajımızı bırakalım mı&#160;gibilerden bana bakan yardımcıma ne&#160;diyeceğimi bilemiyordum. Sabah olmasını&#160;beklersek belki de çok geç kalabilirdik.</span></p>
<p><span style="font-weight:bold;">Cuma günü iki kurbanı birden servis etmişti katiller bize. Kararsızlığım, çalan cep&#160;telefonumla sona erdi. Ekranda Zeynep'in adı&#160;yazıyordu.</span></p>
<p><span style="font-weight:bold;">&quot;Kapat,&quot; dedim Ali'ye kendi telefonumu açmadan önce. &quot;Zeynep arıyor, Âdem'i sonra&#160;ararız.&quot; Rahat, mutlu bir anlam yayıldı&#160;yüzüne köftehorun ama Zeynep'in telefondaki&#160;sesi gergindi.</span></p>
<p><span style="font-weight:bold;">&quot;Alo Başkomiserim, bir gelişme mi var?</span></p>
<p><span style="font-weight:bold;">Ali aradı, araba kullanıyordum, açamadım.&quot; Bütün kurallara da uyardı kızımız. &quot;Arabayı&#160;durdurduktan sonra aradım,&quot; diye heyecanla&#160;sürdürdü. &quot;Ama Ali'nin telefonu meşguldü.&quot;</span></p>
<p><span style="font-weight:bold;">&quot;Âdem Yezdan'ı arıyordu... Son kurban adamın avukatı...&quot;</span></p>
<p><span style="font-weight:bold;">&quot;Bir ceset daha mı?&quot;</span></p>
<p><span style="font-weight:bold;">&quot;Evet... Sen nerdesin?&quot;</span></p>
<p><span style="font-weight:bold;">&quot;Sahil yolundayım... Samatya'ya gidiyordum, Necdet Denizel'in evine...&quot;</span></p>
<p><span style="font-weight:bold;">&quot;Ne işin var orada?&quot;</span></p>
<p><span style="font-weight:bold;">İstemeden de olsa sesim yine sert çıkmıştı.</span></p>
<p><span style="font-weight:bold;">&quot;Gravürlerle ilgili bir konu Başkomiserim... Gravürlerde resmedilen&#160;yerleri hatırlıyor musunuz?&quot;</span></p>
<p><span style="font-weight:bold;">&quot;Niye, ne var ki gravürlerde?&quot;</span></p>
<p><span style="font-weight:bold;">&quot;Eğer belleğim beni yanıltmıyorsa kurbanların bırakıldığı tarihi anıtlarla&#160;gravürde yer alan mekânlar aynı yerler...&quot;</span></p>
<p><span style="font-weight:bold;">Gözümün önüne getirmeye çalıştım, Sarayburnu'nda, Padişah Köşkü önünde yapılan&#160;bir selamlama töreni hatırlar gibi oldum.</span></p>
<p><span style="font-weight:bold;">Bir başkasında Çemberlitaş vardı galiba... Ötekileri hatırlayamasam da, bahçesinde&#160;siluet halinde dolaşan insanlarıyla&#160;Ayasofya'yı ve çaresiz bir insanın elleri&#160;gibi inançla gökyüzüne uzanan avludaki dört&#160;minaresiy- le Süleymaniye'nin çizimleri hâlâ&#160;belleğimdeydi. Ve eğer Zeynep'in düşündüğü&#160;gibiyse, bundan sonraki kurbanın&#160;bırakılacağı yeri tespit etmemiz an meselesi&#160;demekti.</span></p>
<p><span style="font-weight:bold;">&quot;Emin misin?&quot; diye sordum dizginleyemediğim bir heyecanla... &quot;Aynı&#160;mekânlar olduğuna emin misin?&quot;</span></p>
<p><span style="font-weight:bold;">&quot;Emin değilim Başkomiserim... O yüzden bir kez daha bakmak istiyorum gravürlere...&#160;Ama katiller, kurbanlarının üzerine&#160;bıraktıkları sikkeleri o evden aldılar.&#160;Kurbanlarını bırakacakları yerleri de pekâlâ&#160;gravürlerdeki resimlere göre seçmiş&#160;olabilirler.&quot;</span></p>
<p><span style="font-weight:bold;">Mantıklıydı ama bugüne kadar yaptığımız soruşturmalarda o kadar çok mantıklı&#160;varsayımı çöp kutusuna atmıştık ki, umut&#160;etmek yeni hayal kırıklıklarına yol&#160;açabilirdi. Hayal kırıklığına uğramamanın&#160;tek yolu vardı, Zeynep'in yaptığını yapmak.&#160;Yani o eve girip gravürlere bakmak.</span></p>
<p><span style="font-weight:bold;">&quot;Tamam Zeynep, sen işine devam et. Ama bir sonuca ulaşır ulaşmaz bizi bilgilendir.&#160;Şu yedi meselesi önemli galiba...&quot;</span></p>
<p><span style="font-weight:bold;">&quot;Emredersiniz Başkomiserim.&quot; Artık kapatacaktım ki... &quot;Ha Başkomiserim,&#160;unutmadan... Âdem Yezdan'ın ev telefonu&#160;bende var... Araştırırken adamın bütün&#160;bilgilerini kaydetmiştim... Eğer cep&#160;telefonundan ulaşamadıysanız, diyorum...</span></p>
<p><span style="font-weight:bold;">Ulaşamamıştık, Zeynep'ten aldığımız ev telefonunu çevirdim. Dördüncü çalışında&#160;açıldı telefon. Ahizenin öteki ucundan gelen&#160;uykulu sesi daha önce duymuştum.</span></p>
<p><span style="font-weight:bold;">&quot;Alo... Buyurun, kimi aramıştınız?&quot;</span></p>
<p><span style="font-weight:bold;">&quot;Merhaba, ben Başkomiser Nevzat... Âdem Bey'le görüşecektim.&quot;</span></p>
<p><span style="font-weight:bold;">&quot;Merhaba Nevzat Bey...&quot; diye canlandı sesi. &quot;Ben Salih... Bu sabah Dersaadet'te&#160;karşılaşmıştık...&quot;</span></p>
<p><span style="font-weight:bold;">Âdem Yezdan'ın en güvendiği yeğeni, avukat adayı sarışın genç.</span></p>
<p><span style="font-weight:bold;">&quot;Merhaba Salih... Kusura bakma, geceyarısı rahatsız ediyorum ama amcanı&#160;bulmamız lazım...&quot;</span></p>
<p><span style="font-weight:bold;">&quot;Hayrola, kötü bir şey mi var?&quot;</span></p>
<p><span style="font-weight:bold;">&quot;Hakan... Hakan Yamalı öldürülmüş...&quot;</span></p>
<p><span style="font-weight:bold;">&quot;Öldürülmüş mü?&quot; Kısa bir sessizliğin ardından tutuk tutuk konuştu. &quot;Kim? Kim&#160;öldürmüş?&quot;</span></p>
<p><span style="font-weight:bold;">&quot;Orasını bilmiyorum ama acilen amcanla konuşmamız gerek.&quot;</span></p>
<p><span style="font-weight:bold;">Tedirgin bir sesle mırıldadı.</span></p>
<p><span style="font-weight:bold;">&quot;Amcam. . . Amcam daha gelmedi. . .</span></p>
<p><span style="font-weight:bold;">&quot;Gelmedi mi? Peki nereye gitmiş olabilir?&quot;</span></p>
<p><span style="font-weight:bold;">&quot;Valla bilmiyorum, sizin arkanızdan çıktı ofisten... Akşam da birileriyle yemeğe&#160;gideceğini söylemişti...&quot;</span></p>
<p><span style="font-weight:bold;">&quot;Kim o birileri?&quot;</span></p>
<p><span style="font-weight:bold;">Salih'in boğuklaşan sesi, paniklediğini gösteriyordu.</span></p>
<p><span style="font-weight:bold;">&quot;Ne... Ne oldu ki Başkomiserim? Amcam tehlikede mi yoksa?&quot;</span></p>
<p><span style="font-weight:bold;">&quot;Emin değilim... Olabilir... Kiminle çıkacaktı yemeğe?&quot;</span></p>
<p><span style="font-weight:bold;">&quot;Bilmiyorum,&quot; dedi çaresizce. &quot;Ama ajandasında yazılıdır...&quot;</span></p>
<p><span style="font-weight:bold;">&quot;Yanında mı ajandası?&quot;</span></p>
<p><span style="font-weight:bold;">&quot;Hayır, şirkette... Bugün oturduğunuz odada... Masasının üzerinde... Hep orada&#160;durur.&quot;</span></p>
<p><span style="font-weight:bold;">&quot;Şu anda şirkette kimse var mı?&quot;</span></p>
<p><span style="font-weight:bold;">&quot;Bekçiler var...&quot; Kafasını toplamaya başlamış olmalıydı. &quot;Onları arayıp&#160;bakmalarını söyleyeyim mi?&quot;</span></p>
<p><span style="font-weight:bold;">Belki de Âdem Yezdan şu anda lüks bir restoranda kahve- siyle konyağını&#160;yudumluyordu ama önceki altı kurban gibi&#160;katillerin masasında ölümü bekliyor da&#160;olabilirdi. Bunu göze alamazdık.</span></p>
<p><span style="font-weight:bold;">&quot;Ara ama hiçbir şeye dokunmasınlar, sadece benim geleceğimi haber ver. Kendim&#160;bakmak istiyorum...&quot;</span></p>
<p><span style="font-weight:bold;">Kararsız kalmıştı avukat adayı.</span></p>
<p><span style="font-weight:bold;">&quot;Bak Salih, belki duymuşsundur, şu ana kadar tam altı kişi öldürüldü. Ne yaptığını&#160;çok iyi bilen acımasız katiller, amcanla&#160;ilişkisi olan altı kişiyi gözlerini&#160;kırpmadan öldürdüler. Ve amcan şu anda&#160;onların elinde olabilir. Anlıyor musun? Eğer&#160;amcan onların ellerindeyse...&quot;</span></p>
<p><span style="font-weight:bold;">&quot;Tamam Başkomiserim, tamam,&quot; dedi durumun vahametini anlayan Salih. &quot;Hemen arıyorum&#160;Dersaadet' i . . . &quot;</span></p>
<p><span style="font-weight:bold;">Telefonumu kapatırken, &quot;Yoksa sıra Âdem Yezdan'da mı?&quot; diye sordu meraktan kıvranan&#160;Ali. &quot;iyi de Âdem katil değilse kim bu&#160;adamlar?&quot;</span></p>
<p><span style="font-weight:bold;">Bilmiyordum, içeri attığımız Namık'ın bizden saklamaya başardığı gizli örgütü mü?&#160;Yoksa Zeynep'in söylediği gibi, hiç aklımıza&#160;gelmeyen başka bir mafya çetesi mi?&#160;Bilmiyordum, o yüzden...</span></p>
<p><span style="font-weight:bold;">&quot;Hadi, gidelim Ali,&quot; dedim toparlanarak. &quot;Belki Dersaa- defte bir şeyler buluruz.&quot;</span></p>
<p><span style="font-weight:bold;">Fetva Yokuşu'nu tırmanırken bakışlarım gökyüzünde bizi adım adım izleyen gümüşten&#160;göze çevrildi yeniden. Gizemli olmaktan çok&#160;hüzünlü bir görünümü vardı şimdi, sanki&#160;olacakları önceden gören Romalı bir kâhinin&#160;kederiyle bakıyordu. Uyarısında çok geç&#160;kalmış bir kâhinin çaresizliğiyle...</span></p>
<p><span style="font-weight:bold;">&quot;Bu şehri yağmalayanları tek tek öldürmek lazım.&quot;</span></p>
<p><span style="font-weight:bold;">Dersaadet Turizm'in kırmızı ışıklarla aydınlatılmış binası, binlerce yıllık bir&#160;saray gibi dikiliyordu karanlıkta. Gece&#160;boyunca peşimizi bırakmayan dolunayı da&#160;çatıya yerleştirince, hiç zorlanmadan Roma&#160;döneminde hissedebilirdi insan kendini. Ama&#160;başlarındaki şapkalarıyla olduğu kadar,&#160;sırtla- rındaki kumaş giysileriyle de Roma&#160;sarayını koruyan zırhlı muhafızlara hiç&#160;benzemeyen Dersaadet'in iki bekçisi bugüne&#160;döndürüyordu bizi. Salih'in telefonuyla&#160;alarma geçmiş, mermer merdivenlerin önünde&#160;gelmemizi bekliyorlardı.</span></p>
<p><span style="font-weight:bold;">&quot;İyi geceler...&quot; diyerek kimliğimi gösterdim. &quot;Başkomiser Nevzat, bu arkadaş da&#160;Komiser Ali...&quot;</span></p>
<p><span style="font-weight:bold;">Şaşılacak kadar uzun olan burnu şapkasının siperliğinden dışarı taşan zayıf&#160;adam, &quot;Hoş geldunuz Başkomiserum...&quot; dedi&#160;belirgin bir Karadeniz aksanıyla. &quot;Ben&#160;Tursun.&quot; Bizi hiç önemsemezmiş gibi kayıtsız&#160;bir tavırla çiklet çiğneyen meslektaşını&#160;gösterdi. &quot;Ha bu da Tarık'tır... Biz gece&#160;bekçisiyuz burada...&quot;</span></p>
<p><span style="font-weight:bold;">Pek istifini bozmadı Tarık.</span></p>
<p><span style="font-weight:bold;">&quot;Buyurun, size nasıl yardım edebiliriz?&quot;</span></p>
<p><span style="font-weight:bold;">Aslında olay nedir, demek istiyordu, ikisinin de meraklı gözlerinde olanı biteni&#160;öğrenmek arzusu vardı. Anlamazlıktan&#160;gelerek, &quot;Saat kaçta başladınız göreve?&quot;&#160;diye doğrudan girdim konuya. &quot;Yani bugün&#160;şirkete geldiğinizde saat kaçtı?&quot;</span></p>
<p><span style="font-weight:bold;">&quot;Altıda gelmişuz Başkomiserum...&quot;</span></p>
<p><span style="font-weight:bold;">&quot;Sen kendi adına konuş lazoğlu... Ben beşte geldim.&quot; Hiç çekinmeden bozmuştu&#160;arkadaşını Tarık. &quot;Gündüz güvenlik-çilerinden Rüştü rica etmişti...&#160;Kayınpederiyle kavgalıymış, barışmaya&#160;gideceklermiş Beykoz'a...&quot;</span></p>
<p><span style="font-weight:bold;">Hiç acelesi yokmuş gibi sözcükleri yaya yaya konuşuyordu. Bıraksak Rüştü'nün&#160;kayınpederiyle ilişkilerine kadar&#160;anlatacaktı.</span></p>
<p><span style="font-weight:bold;">&quot;Âdem Bey'i gördünüz mü?&quot; diye lafı ağzında koydum. &quot;Yani bu akşamüzeri ya da&#160;daha sonra...&quot;</span></p>
<p><span style="font-weight:bold;">Kuşkulu, gergin bir ifade kaplamıştı ikisinin de yüzünü.</span></p>
<p><span style="font-weight:bold;">&quot;Görmedik...&quot;</span></p>
<p><span style="font-weight:bold;">İkisi de kesin bir ifadeyle başlarını sallamışlardı.</span></p>
<p><span style="font-weight:bold;">&quot;Ben geldiğimde sadece Rüştü'yle Cemal vardı şirkette...&quot; Ciddi bir durum olduğunu&#160;anlamış olmalı ki, ağzındaki sakızı çıkarıp&#160;atmıştı Tarık. &quot;Ne oldu ki? Âdem Bey'in&#160;başında bir hal mi var?&quot;</span></p>
<p><span style="font-weight:bold;">&quot;Yok bir şey.&quot; Eliyle binayı gösterdi Ali. &quot;Âdem Bey'in çalışma odasına göz&#160;atacağız.&quot;</span></p>
<p><span style="font-weight:bold;">Ketumluğumuz hoşlarına gitmemişti ama karşı çıkacak halleri de yoktu.</span></p>
<p><span style="font-weight:bold;">&quot;Hangisine bakmak istiyorsunuz?&quot; Gönülsüzce çıkıyordu sesi Tarık'ın. &quot;Alt&#160;katta konuk kabul ettiği odaya mı, yoksa&#160;yukarıdaki çalışma ofisini mi?&quot;</span></p>
<p><span style="font-weight:bold;">Patronlarının belki de ölüm kalım mücadelesi verdiği şu anda, bu dangalağın&#160;kaprisleriyle uğraşamazdım.</span></p>
<p><span style="font-weight:bold;">&quot;ikisini birden,&quot; dedim merdivenlere yürüyerek. &quot;Ali Komiser aşağıya bakarken ben&#160;de yukarıyı kontrol edeceğim.&quot;</span></p>
<p><span style="font-weight:bold;">Kendinden emin tavrım etkili oldu, iki güvenlikçi de çıt çıkarmadan peşimiz sıra&#160;merdivenleri tırmandılar. Hatta Dursun&#160;hızlanıp öne geçti. Eskitilmiş ahşaptan&#160;yapılma kapının kanadını açarak, bedeniyle&#160;birlikte iri burnunu da yana çekti.</span></p>
<p><span style="font-weight:bold;">&quot;Buyurun.</span></p>
<p><span style="font-weight:bold;">Buyurduk. Sabah bıraktığım gibiydi giriş katı. Bizans kartalı kabartmaların bulunduğu&#160;iki sütunun arasındaki merdiveni gösterdi&#160;Ali.</span></p>
<p><span style="font-weight:bold;">&quot;Ben buradan mı gidiyorum?&quot;</span></p>
<p><span style="font-weight:bold;">iki gün önce o merdivenden indiğimiz salon, alacakaranlıkta daha etkileyici&#160;görünüyordu. Kandil şeklindeki lambalardan&#160;süzülen cılız, kırmızı ışıkların altındaki&#160;Roma imparatorlarının gölgeli heykelleri,&#160;mekâna gizemli bir hava katıyordu.</span></p>
<p><span style="font-weight:bold;">&quot;Evet, salona ineceksin,&quot; dedim kararsız gözlerle heykelleri süzen yardımcıma.&#160;&quot;Aşağıda, şu sağ taraftaki ikinci kapıdan&#160;geçeceksin... Hani Âdem Bey'le birlikte&#160;girmiştik ya içeri?&quot; Dönüp Tarık'a baktım.&#160;&quot;Doğru söylüyorum, değil mi? Orası patronun&#160;kabul odası...&quot;</span></p>
<p><span style="font-weight:bold;">Dursun arkadaşından önce atıldı.</span></p>
<p><span style="font-weight:bold;">&quot;Doğrudur Başkomiserum. Orasidur...&quot;</span></p>
<p><span style="font-weight:bold;">Ali sanki kendi evinde geziniyormuş gibi rahat bir tavırla merdivene yönelirken Tarık&#160;da ona eşlik etmek istedi. Ama eğer bu&#160;sorunlu güvenlikçiyi bizim boku Cinliyle&#160;yalnız bırakırsam başımıza neler geleceğini&#160;Allah bilirdi. Hemen engel oldum.</span></p>
<p><span style="font-weight:bold;">&quot;Tarık, sen benimle gel.&quot; Sanki emrimdeki memurlarmış gibi onlarla buyurgan bir&#160;tavırla konuşmamı hiç yadırgamadılar.</span></p>
<p><span style="font-weight:bold;">&quot;Dursun yardımcı olur Ali'ye.&quot;</span></p>
<p><span style="font-weight:bold;">Gönülsüzce boyun eğdi huzursuz güveniikçi.</span></p>
<p><span style="font-weight:bold;">&quot;Nasıl isterseniz Başkomiserim.&quot;</span></p>
<p><span style="font-weight:bold;">Tarık'ı da yanıma katıp asansöre yöneldim, ikinci kat da sabah bıraktığım&#160;gibiydi. Osmanlı arması kabartmalı iki&#160;sütunun arasından geçerek ahşap kapıya&#160;ulaştık. Kapının süslü tokmağına uzanırken,&#160;&quot;Kilitlidir Başkomiserim,&quot; dedi Tarık soğuk&#160;bir ifadeyle. &quot;Âdem Bey'in odasına öyle&#160;kolayca girilmez.&quot; Cebinden bir anahtar&#160;çıkardı. &quot;Anahtarları da belirli kişilere&#160;verir. Eğer içerden bir şey kaybolursa&#160;anahtarı verdiği kişileri sorumlu tutar. Bu&#160;yüzden bir arkadaş işinden oldu geçen ay.&quot;</span></p>
<p><span style="font-weight:bold;">İstemeden sessizce güldüm.</span></p>
<p><span style="font-weight:bold;">&quot;Eğer içeride aradığımızı bulamazsak eşyalar değil, bu kez bizzat Âdem Bey'in&#160;kendisi kaybolacak.&quot;</span></p>
<p><span style="font-weight:bold;">Tedirginlikle kıpırdadı gözleri, neredeyse cesaret edip soracaktı.</span></p>
<p><span style="font-weight:bold;">&quot;Hadi Tarık, hadi,&quot; diye uyardım. &quot;Zaman kaybediyoruz.&quot;</span></p>
<p><span style="font-weight:bold;">iki kez çevirdi anahtarı. Tatlı iki tıkırtının ardından açıldı ahşap oymalı&#160;kapı. Sadece pencerelerden süzülen ay&#160;ışığıyla aydınlanan odada ayrıntıları seçmek&#160;mümkün değildi.</span></p>
<p><span style="font-weight:bold;">&quot;Işıklar... Işıklar nerden yanıyor?&quot;</span></p>
<p><span style="font-weight:bold;">Perdelerin ardına gizlenmiş düğmelere dokundu Tarık. Ortadaki devasa avize ansızın&#160;bir renk cümbüşüne dönüşüverdi.</span></p>
<p><span style="font-weight:bold;">Kırmızıların, sarıların egemen olduğu şatafatlı oda parlamaya başladı gözlerimizin&#160;önünde. Aceleyle, bilmem kaçıncı Louis tarzı&#160;masaya yöneldim, Tarık merakla izliyordu&#160;beni. Masanın üzerine, sağma soluna&#160;bakındım. Ajandaya, not defterine benzer bir&#160;şey göremedim. Çekmecelere eğildim,&#160;üsttekini açtım: mürekkep kutusu, dolmakalem&#160;seti, boş bir not defteri, gümüş püsküllü&#160;bir tespih, arkada hiç açılmamış bir puro&#160;kutusu, altın kaplama bir çakmak...</span></p>
<p><span style="font-weight:bold;">&quot;Ne arıyorsunuz Başkomiserim?&quot;</span></p>
<p><span style="font-weight:bold;">Sert bakmış olmalıyım ki, tırsak bir sesle açıklamaya çalıştı.</span></p>
<p><span style="font-weight:bold;">&quot;Yani ne aradığınızı söylerseniz, belki yardımcı olabilirim.&quot;</span></p>
<p><span style="font-weight:bold;">&quot;Ajanda... Âdem Bey'in ajandasını arıyorum... Randevularını onun içine&#160;yazarmış...&quot;</span></p>
<p><span style="font-weight:bold;">Yardım edebileceğinden emin olmadığım için sözlerimi bitirmeden alttaki çekmeceye&#160;yönelmiştim bile.</span></p>
<p><span style="font-weight:bold;">&quot;işte orada,&quot; diye seslendi. Başımı kaldırdım, hu sabah Âdem Yezdan'ın oturduğu&#160;koltuğun sol tarafındaki nakışlı sehpanın&#160;üzerinde, Türk Havayolları Dergisi'nin hemen&#160;yanında duran siyah kaplı defteri&#160;gösteriyordu. Tarık hakkındaki tüm kötü&#160;düşüncelerimi geri alarak defterin bulunduğu&#160;sehpaya ilerledim. Âdem Yezdan'ın oturduğu&#160;koltuğa çöküp defterin sayfalarını çevirmeye&#160;başladım. Son dört gün boştu, evet, işte&#160;cumartesi... Bu sayfaya kargacık burgacık&#160;harflerle bir not düşülmüştü. Kendimi ne&#160;kadar zor- larsam zorlayayım nafile,&#160;okuyamıyordum. Çaresiz, Tarık'a uzattım.</span></p>
<p><span style="font-weight:bold;">&quot;Bak bakalım, sen çözebilecek misin?&quot;</span></p>
<p><span style="font-weight:bold;">Defteri eline alıp parmağımla gösterdiğim satıra göz attı.</span></p>
<p><span style="font-weight:bold;">&quot;Pa... papağan... Papağan yazıyor Başkomiserim... Evet, yanındaki kelime de&#160;veteriner galiba. On iki... Buluşma saati&#160;olmalı...&quot;</span></p>
<p><span style="font-weight:bold;">Hatırlamıştım, Âdem yeni papağanlardan söz etmişti. Veterineri bir çift yeni&#160;papağan bulmuştu ona. Gidip onları alacaktı.&#160;Belki de onu son gören bu veterinerdi.&#160;Neredeydi acaba bu veterinerin&#160;muayenehanesi? Sanki aklımdan geçenleri&#160;okuyormuş gibi, &quot;Balat,&quot; diye mırıldandı&#160;Tarık. &quot;Balat yazıyor. Galiba saat on ikide&#160;Balat'ta bir veterinerle buluşa- çakmış...&quot;</span></p>
<p><span style="font-weight:bold;">Balat kelimesini duyduğum andan itibaren güvenlikçinin söylediklerini işitmiyor&#160;gibiydim. Balat'ta bir veteriner! Bizim&#160;Demir mi yani? Hayır, böyle bir şey&#160;olamazdı? Başımı kaldırınca kanı çekilen&#160;yüzümü şaşkınlıkla izleyen Tarık'ın meraklı&#160;gözleriyle karşılaştım.</span></p>
<p><span style="font-weight:bold;">&quot;Ne oldu Başkomiserim?&quot;</span></p>
<p><span style="font-weight:bold;">&quot;Yok bir şey!&quot; Defteri çekip aldım elinden. Belki de bu salak yanlış okumuştu.&#160;Yakm gözlüğümü takıp yeniden baktım... A&#160;harflerini kontrol ettim, t'lerin&#160;çizgilerini... Ne yazık ki Tarık haklıydı,&#160;en son sözcük Balat'tı. Hiç kuşku yoktu&#160;bundan. Nasıl yani, Âdem'in veterinerim&#160;dediği kişi Demir miydi? Öyle olsa arkadaşım&#160;bana söylemez miydi? Neyi söyleyecek? Senin&#160;Âdem Yezdan'ı soruşturduğunu nereden bilsin?&#160;Hayır hayır, böyle bir ilişki olduğunu&#160;sanmıyordum. Rastlantı olmalıydı. Balat'tâki&#160;tek veteriner Demir miydi? içimi&#160;rahatlatmaya çalışarak doğruldum antika&#160;koltuktan, yeniden masanın arkasına geçtim,&#160;demin bakmadığım çekmeceyi açtım. Dersaadet&#160;antetli kâğıtlar, zarflar, plastik şirket&#160;kaşesi, en altta bordo kapaklı, ince uzun&#160;bir kartvizit albümü... Albümü masanın&#160;üzerine çıkardım. Kalın sayfalarını telaşla&#160;çevirdim. Alfabetik dizilmişti kartvizitler.&#160;D harfinin bulunduğu sayfaya baktım. Oh!&#160;Demir'in kartviziti yoktu. Tam rahatlamak&#160;üzereydim ki, birden kartvizitlerin&#160;soyadlarma göre sıralandığını fark ettim.&#160;Yüreğim ağzımda, sayfaları bu kez başa doğru&#160;çevirdim. C harfine geldim; Demir'in soyadı&#160;Cinhan'dı. C harfine ayrılan iki sayfada&#160;karşılıklı olarak yerleştirilmiş, altışardan&#160;on iki kartvizit vardı. Tek tek incelemeye&#160;başladım ama hepsine bakmama gerek kalmadı.&#160;Sol taraftaki sayfanın beşinci sırasındaydı&#160;arkadaşımın kartviziti. Bej rengi bir&#160;kâğıdın üzerine koyu kırmızı harflerle&#160;yazdırmıştı ismini. Demir Cinhan...</span></p>
<p><span style="font-weight:bold;">Veteriner Hekim... Kartvizit albümünü masanın üzerine bırakıp yığıldım koltuğa.&#160;Artık Demir'i değil, Yekta'nm söylediklerini&#160;düşünüyordum. &quot;Katillerin yerinde olsam,&#160;doğrudan Sinan'ın eserlerine gönderme&#160;yapardım,&quot; deyişini. Cesetlerin taşındığı&#160;beyaz minibüsü Mimar Sinan'ın türbesinin&#160;yakınlarında buluşumuzu... Olabilir miydi?</span></p>
<p><span style="font-weight:bold;">Bu ikisi böyle bir çılgınlık yapabilirler miydi? Niye yapsınlar? Belki de bana&#160;öykünmüşlerdi. Belki de ben özendirmiştim&#160;onları.&#160;&#160;&#160;&#160;'Bu şehri yağmalayanları tek tek</span></p>
<p><span style="font-weight:bold;">öldürmek lazım,' demişim ya teknede... Yok, saçmalıyorum artık. Yekta böyle bir şeye&#160;bulaşmaz, İstanbul'a zarar verenleri&#160;öldürmek... Namık gibi eski bir solcu bile&#160;buna kalkışmazken, Yekta bu işi niye&#160;kalkışsın? Ya</span></p>
<p><span style="font-weight:bold;">Demir? Yok, Demir de yapmaz... Ama Âdem Yezdan, en son onunla görüşmeye gitmiş.&#160;Olabilir, tamam, görüşmeye gitmiş olabilir,&#160;hatta Demir, onun papağanlarına bakan&#160;veteriner de olabilir. Veterineri olması,&#160;Âdem Yezdan'ı öldürdüğü anlamına gelmez ki.&#160;Sadece Âdem'i mi? Ya önceki altı kurban? Ne&#160;ilişkisi olabilir Yekta'ya Demir'in o&#160;adamlarla?</span></p>
<p><span style="font-weight:bold;">&quot;Bana mı söylediniz Başkomiserim?&quot; diyen Tarık'ın sözleriyle dağıldı üzerime çöken&#160;karabasan. Karşımda durmuş, ne yaptığımı&#160;anlamaya çalışıyordu. Ondan hemen&#160;kurtulmalıydım.</span></p>
<p><span style="font-weight:bold;">&quot;Rica etsem, aşağıdan yardımcımı çağırır mısın? Onunla konuşmak istediğim bir mesele&#160;var? &quot;</span></p>
<p><span style="font-weight:bold;">Duraksadı. Anlaşılan beni odada yalnız bırakmak istemiyordu.</span></p>
<p><span style="font-weight:bold;">&quot;Şey Başkomiserim, cep telefonundan arasak?&quot;</span></p>
<p><span style="font-weight:bold;">Cinlerim tepeme çıkmıştı, gecenin bu saatinde, bu kafayla bir de bu salakla&#160;uğraşamazdım.</span></p>
<p><span style="font-weight:bold;">&quot;Ne demek istiyorsun Tarık?&quot; diye parladım. &quot;Yoksa bana güvenmiyor musun?&quot;</span></p>
<p><span style="font-weight:bold;">Hemen geri adım attı.</span></p>
<p><span style="font-weight:bold;">&quot;Yok Başkomiserim... Güvenmemek ne demek! Hiç olur mu öyle şey... Yani ben...&quot;</span></p>
<p><span style="font-weight:bold;">&quot;Hadi Tarık, hadi oğlum... Git çağır şu Ali'yi...&quot;</span></p>
<p><span style="font-weight:bold;">Kuyruğunu kıstırıp çıktı odadan. Ama yalnız kalınca da daha iyi hissetmedim&#160;kendimi. Yeniden Demir'in kartvizitine&#160;baktım. Bir an kuşkularım mantıksız geldi&#160;bana. Bunların hepsi deli saçmasıydı.&#160;Paranoyak bir polisin hezeyanları... Benim&#160;arkadaşlarımın ne ilgisi olabilirdi bu&#160;cinayetlerle? Hepsi bir rastlantıydı. Demir&#160;tanınan bir veterinerdi, Âdem de onu&#160;bulmuştu işte. Kartvizit albümündeki öteki&#160;kartlara baktım, terziler, restoran&#160;sahipleri, müteahhitler, gazeteciler,&#160;milletvekilleri, dişçiler, göz doktorları...&#160;Bir kardiyolog bile vardı. Demir de onlardan&#160;biriydi işte. Cinayetlerle niye ilgisi&#160;olsun? Ama içimdeki şeytan gerilerden&#160;fısıldamayı sürdürüyordu. İyi de, en son&#160;Demir'le görüşmeye gitmiş Âdem... O saatten&#160;beri de kayıp. Tatavla'dan içeri giren&#160;Demir'in yüzündeki ifadeyi hatırladım. Onu&#160;öyle görünce zor bir ameliyatı başarıyla&#160;tamamlamış ya da önemli bir sorunu çözmüş&#160;olmalı diye düşünmüştüm. Yüzündeki o ifade,&#160;son kurbanını da kimseye yakalanmadan,&#160;kaçırmış ya da öldürmüş bir katilin&#160;rahatlığı olabilir miydi? Bu korkunç&#160;ihtimali kafamdan uzaklaştırmaya&#160;çalışıyordum ki, Yekta'nm kederli hali geldi&#160;gözlerimin önüne, boş vermiş bir edayla,&#160;&quot;vakit çok geç be Nevzat,&quot; deyişi... Ama</span></p>
<p><span style="font-weight:bold;">Handan'ın ölüm yıl dönümüymüş... Handan'la oğlu Umut'un... O yüzden mutsuzmuş. . . Kederi&#160;o yüzdenmiş... Kaza olalı üç yıl olmuş... Üç&#160;yıl mı? Şoka uğramış gibi irkildim. Üç&#160;yıl... Tıpkı Âdem Yezdan'ın inşaatında çöken&#160;sarnıç duvarı gibi... O da üç yıl önce&#160;olmuştu. Öyle söylemişti Leyla Barkın...&#160;Kulaklarımın çınlamaya başladığını, kalbimin&#160;deli gibi çarptığını hissettim. Handan'la&#160;Umut, üzerlerine yıkılan bir duvarın altında&#160;can vermişlerdi. &quot;Korkunç bir kaza,&quot;&#160;demişti, teskin etmeye çalıştığım Yekta...&#160;&quot;Korkunç bir kaza Nevzat. Akla hayale&#160;sığmayacak bir olay, geldi bizi buldu...&quot;&#160;Nefes almakta zorlanıyordum. Ayağa kalktım,&#160;başım döndü. Kenarları sarı sırmalarla&#160;kaplı, uçuk kırmızı atlas perdelerin&#160;gizlediği uzun pencerelerden birine ulaştım.&#160;Kanatlarını açtım, serin bir hava çarptı&#160;yüzüme. Başımın dönmesi geçer gibi oldu. Ama&#160;aklımdaki, yüreğimdeki ağırlık giderek&#160;artıyordu. Bakışlarım uzaktan beni izlemeyi&#160;sürdüren dolunaya takıldı, uğursuzca, ağır&#160;ağır büyüyordu. Ona daha fazla bakmak&#160;istemedim. Hayır, bu işi arkadaşlarım yapmış&#160;olamazdı. Yeniden odaya döndüm, cep&#160;telefonumu çıkardım. Leyla Barkın'ı aradım.&#160;Davayı İSD açtığına göre, ellerinde bir&#160;dosya olabilirdi. Gerekirse Leyla'yı evinden&#160;alır, derneğe götürür, orada bakardık dava&#160;dosyasına. Telefonun zili çalarken, az sonra&#160;odaya girecek Ali'ye ne diyeceğimi düşünmeye&#160;koyuldum. Ve hiçbir zaman yapmaman gereken&#160;bir davranışta bulundum, kartvizit&#160;albümündeki Demir'in kartını çıkarıp cebime&#160;attım. Evet, Başkomiser Nevzat delilleri&#160;karartıyordu artık. Bunu neden yaptığımı&#160;bilmiyordum. Aslında ne yapacağımı da&#160;bilmiyordum. Tek dileğim, arkadaşlarımın&#160;katil çıkmamasıydı. Onları suçlayabilecek&#160;her kanıün, her izin, her ipucunun&#160;kendiliğinden yok olmasını istiyordum.</span></p>
<p><span style="font-weight:bold;">Uykulu bir sesle açtı telefonu Leyla...</span></p>
<p><span style="font-weight:bold;">&quot;Alo Nevzat Bey, hayrola, kötü bir şey mi oldu?&quot;</span></p>
<p><span style="font-weight:bold;">&quot;Yok, yok.&quot; Telaşımı gizlemeye çalışıyordum. &quot;Her şey yolunda. Gecenin bu&#160;vaktinde uyandırdığım için özür dilerim. Ama&#160;Namık'ı aklayacak bir gelişme oldu.&quot;</span></p>
<p><span style="font-weight:bold;">&quot;Öyle mi?&quot; Sesi uykusundan slyriliverdi. &quot;Neymiş o gelişme?&quot;</span></p>
<p><span style="font-weight:bold;">&quot;Galiba katilleri bulduk.&quot;</span></p>
<p><span style="font-weight:bold;">Aklmdakini dile getirdi hemen.</span></p>
<p><span style="font-weight:bold;">&quot;Âdem Yezdan'ın adamları mı?&quot;</span></p>
<p><span style="font-weight:bold;">&quot;Onu söyleyemem ama bize dava dosyası lazım.&quot;</span></p>
<p><span style="font-weight:bold;">&quot;Hangi dava dosyası?&quot;</span></p>
<p><span style="font-weight:bold;">Demek hâlâ tam olarak ayılamamıştı.</span></p>
</body>
</html>