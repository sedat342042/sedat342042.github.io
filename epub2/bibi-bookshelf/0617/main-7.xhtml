<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Turist minibüsü sandım. Akşam sabah turistlerle dolar taşar burası. Gecenin bir&#160;yarısı niye turist gelsin, diyeceksiniz.&#160;Belli mi olur, rehberin teki Ayasofya'yı bir&#160;de geceyarısı görün, der, getirir. Onlardan&#160;sandım beyaz minibüsü sokakta görünce.</span></p>
<p><span style="font-weight:bold;">Tabii, arkada ne yaptıklarının farkında da değilim. Meğer ceset indi- riyormuş&#160;şerefsizler.&quot;</span></p>
<p><span style="font-weight:bold;">&quot;Ne kadar durdu minibüs burada?&quot;</span></p>
<p><span style="font-weight:bold;">&quot;Birkaç dakika... Yani sanırım öyle.</span></p>
<p><span style="font-weight:bold;">Çünkü o sırada resepsiyondaki Murat, elinde tepsiyle otelin kapısından, 'Gel çayını al,'&#160;diye seslendi bana. Çayımı alıp güvenlik&#160;kulübesine dönerken minibüsün bana doğru&#160;geldiğini gördüm. Onlar da beni fark&#160;etmişlerdi. Hemen uzun farlarını yaktı&#160;şoför. Gözlerim kamaştı. Şoför itliğinden&#160;yapıyor sandım. Var ya öyle manyaklar.&#160;Meğerse minibüsün içindekileri görmemem&#160;içinmiş.&quot;</span></p>
<p><span style="font-weight:bold;">&quot;Ama yine de görmüşsün... iki kişi gördüm dedin ya.&quot; Emin olmak için açıkça sordu Ali:&#160;&quot;Gördün, değil mi?&quot;</span></p>
<p><span style="font-weight:bold;">&quot;Gördüm tabii, yandan gördüm. Tam benim kulübenin oradan sola, Gülhane Parkı'na inen&#160;sokağa döndüler, işte o anda, yanımdan&#160;geçerken baktım minibüsün içine, ilk,&#160;çarşaflı kadın dikkatimi çekti.&quot;</span></p>
<p><span style="font-weight:bold;">&quot;Kadının yüzünü tarif edebilir misin?&quot; diye atıldı Zeynep. &quot;Kaşı gözü nasıldı,&#160;burnu, dudakları...&quot;</span></p>
<p><span style="font-weight:bold;">Yutkundu, gözlerinde çaresiz bir ifade belirdi.</span></p>
<p><span style="font-weight:bold;">&quot;Yok, edemem, önümden geçerken kadın yüzünü sakladı.&quot;</span></p>
<p><span style="font-weight:bold;">&quot;Ya şoför?&quot; Beklentileri ağır ağır sönen Ali son bir umutla soruyordu. &quot;Arabayı&#160;kullanan adam... Onu anlatabilir misin?&quot;</span></p>
<p><span style="font-weight:bold;">&quot;Sadece başındaki kasketi görebildim, yüzü gölgede kalıyordu, tam olarak&#160;seçemedim.&quot;</span></p>
<p><span style="font-weight:bold;">Aynı ruh haliyle bu kez ben sordum.</span></p>
<p><span style="font-weight:bold;">&quot;Minibüsün plakası, onu görebildin mi?&quot;</span></p>
<p><span style="font-weight:bold;">Pişmanlık içinde bir kez daha aynı cümleyi yineledi.</span></p>
<p><span style="font-weight:bold;">&quot;Bakmadım ki amirim... Ne plakaya baktım, ne de aracın markasına dikkat ettim. Nereden&#160;bileyim adamların katil olduğunu?</span></p>
<p><span style="font-weight:bold;">Ayasofya'yı geceleyin görmek isteyen meraklı turistler sandım.&quot;</span></p>
<p><span style="font-weight:bold;">&quot;Melekler umudu kesmişti benden.&quot;</span></p>
<p><span style="font-weight:bold;">Ayasofya'nın karşı köşesinde bekliyordu Leyla Barkın... Milion Taşı'nın önünde.</span></p>
<p><span style="font-weight:bold;">Sanki ilk kez görüyormuş gibi bakışlarını bin küsur yıllık taşa dikmişti. Ayaklarına&#160;kadar uzanan beyaza yakın bej rengi bir&#160;elbise vardı üzerinde. Boynunda erguvan&#160;rengi bir eşarp, aynı renkte bir tokayla&#160;başının arkasında topladığı saçları yüzünün&#160;bütün hatlarını ortaya çıkarmıştı.</span></p>
<p><span style="font-weight:bold;">Hastalıklı, solgun bir hali vardı. Ama bu solgunluk yüzüne gizemli bir güzellik&#160;katıyordu.</span></p>
<p><span style="font-weight:bold;">&quot;Geciktiniz,&quot; dedi beni fark edince, fakat uzatmadı. Yeniden Milion Taşı'na&#160;döndü. &quot;Romalılar ülkelerinin sınırlarını bu&#160;taşa göre ölçüyorlardı. İngiltere'den&#160;Mısır'a kadar ülke toprakları bu taşa olan&#160;uzaklıklarına göre hesaplanırdı. Tabii,&#160;sadece bu sütun yoktu o zamanlar. Tanrıça ve&#160;imparator hey- kelleriyle de süslüydü&#160;burası...&quot; Çok da şaşırmadığımı anlamıştı.&#160;&quot;Yoksa biliyor muydunuz?&quot;</span></p>
<p><span style="font-weight:bold;">&quot;Annemle sık gelirdik buralara.&quot; Caddenin alt tarafını gösterdim. &quot;Alemdar Sineması&#160;vardı Yerebatan Sarnıcı'nın karşısında.&#160;Annem, onunla Ayasofya'ya ya da Topkapı&#160;Müzesi'ne gelirsem, sinemaya götüreceğini&#160;söylerdi. Önce bu tarihi mekânlardan birini</span></p>
<p><span style="font-weight:bold;">gezer, ardından da Alemdar Sineması'nın simit., gazoz kokan salonunda günün moda&#160;filmlerini izlerdik.&quot;</span></p>
<p><span style="font-weight:bold;">&quot;İyi bir anneniz varmış,&quot; demekle yetindi. &quot;Yürüyelim mi?&quot;</span></p>
<p><span style="font-weight:bold;">Yürüdük. Yaklaşık 1500 yıllık mabet bütün görkemiyle dikiliyordu taze sabah güneşinin&#160;altında. Tuhaf şey, önü bomboştu. Ne ardı&#160;ardına sıralanan otobüsler, ne insan&#160;kalabalıkları... Sanki beklenmeyen bir&#160;rüzgâr sürükleyip götürmüştü onları bir&#160;yerlere. Ne düşündüğümü anlamış gibi gizemli&#160;bir gülümseme belirdi Leyla'nın&#160;dudaklarında.</span></p>
<p><span style="font-weight:bold;">&quot;Bugün bizim günümüz... Ayasofya bugün sadece bize açacak kapılarını.&quot;</span></p>
<p><span style="font-weight:bold;">Önüne geldiğimizde gerçekten de Ayasofya'nın bahçe kapısı kendiliğinden&#160;açıldı önümüzde. İçeri girince annemin&#160;hayran olduğu o muhteşem şadırvan karşıladı&#160;bizi.</span></p>
<p><span style="font-weight:bold;">&quot;OsmanlIlar, bu görkemli tapınağı biz yapamadık, bari güzel bir şadırvan yapalım,&#160;demişler,&quot; diye mırıldandı yanım sıra&#160;yürüyen Leyla. &quot;Küçümsemeyelim, katkı&#160;katkıdır. Ama daha önemlisi, MimarSinan'ın&#160;yaptığı payandalar.&quot;</span></p>
<p><span style="font-weight:bold;">Bakışlarım, bu bahçeye her girişimde olduğu gibi, taştan yapılma çadırları&#160;andıran türbelere kaydı. O türbelerin&#160;ölülerine, saltanatı sönmüş padişahlara, her&#160;birinin ayrı bir öyküsü olan eşlerine, ömür&#160;sürememiş şehzadelere... Şadırvanı geçince&#160;Ayasofya'nın ana gövdesi belirdi. Ve&#160;budanmış ağaçlar gibi yan yana sıralanan&#160;Roma sütunlarıyla kilisenin arasındaki yol&#160;boyunca ilerleyerek, katillerin dün gece&#160;kurbanlarını bıraktıkları Cafer Ağa&#160;Medresesi'nin hizasına ulaştık. Sağımızda&#160;mabedin girişi yer alıyordu. Üç ayrı&#160;kemer... Üç ayrı kemerin bitiminde, mermer&#160;çerçevelerle kaplı üç ayrı kapı. Üç kapının&#160;ortasındakinden geçerek geniş bir koridora&#160;ulaştık. Kırmızısı solmuş tuğlalarla kaplı&#160;duvarlar, uzun, geniş bir koridor...</span></p>
<p><span style="font-weight:bold;">&quot;Halk burada toplanırdı.&quot; Biçimli parmaklarıyla boydan boya uzanan koridoru&#160;gösteriyordu Leyla. &quot;Buradan öteye geçmeleri&#160;yasaktı.&quot;</span></p>
<p><span style="font-weight:bold;">Çıplak ayaklarıyla yere diz çökmüş, boyun eğmiş yoksul Romalılar geldi gözlerimin&#160;önüne. Tanrı'ya yakaran fısıltıları,&#160;yüzlerce yıl öncesinden yankılanarak&#160;kulaklarımda çınladı. Onların çaresizliğini&#160;hissettim yüreğimde. Ve bakışlarım kilisenin&#160;onlara yasaklanan bölümüne çevrildiğinde,&#160;beş kapı belirdi gözlerimin önünde. Devasa&#160;beş kapı... Osmanlı döneminde üzerindeki&#160;haçın yan çizgileri kaldırıldığı için, şimdi&#160;sadece ok görünümünde bir işareti taşıyan&#160;ortadaki kapıdan geçerken açıkladı&#160;mihmandarım.</span></p>
<p><span style="font-weight:bold;">&quot;İmparator ve maiyeti buradan girerdi kiliseye.&quot;</span></p>
<p><span style="font-weight:bold;">Açıklamasa da bunu anlamak zor değildi, önceki koridorla burası arasındaki fark,&#160;hemen belli ediyordu kendini. Kandillerle&#160;aydınlanan koridorun duvarları koyu yeşil,&#160;duman rengi, beyaz mermerlerle kaplıydı.&#160;Altın sarısının egemen olduğu tavanda eşsiz&#160;güzellikte mozaikler göz alıyordu. Başımı&#160;kaldırınca İsa Peygamber'le göz göze geldim.&#160;Devasa bir mozaiğin içinden bakıyordu bana.&#160;Solunda Hazreti Meryem, sağında Cebrail&#160;vardı. Önünde bir imparator yerlere&#160;kapanmış, İsa'dan af diliyordu ama&#160;peygamberin hükümdarı umursadı- ğı pek&#160;söylenemezdi, gözlerini bize dikmiş, sanki,&#160;burada ne arıyorsunuz, der gibi bakıyordu.</span></p>
<p><span style="font-weight:bold;">&quot;Kucağındaki tablette ne yazdığını biliyor musunuz?&quot;</span></p>
<p><span style="font-weight:bold;">Ne yanıt vereceğimi beklemeden gizemli bir sesle okudu Leyla:</span></p>
<p><span style="font-weight:bold;">&quot;Ben dünyanın ışığıyım... Barış sizinle olsun...&quot;</span></p>
<p><span style="font-weight:bold;">Ama barış hiçbir zaman bizimle olmamıştı,</span></p>
<p><span style="font-weight:bold;">bu gidişle de olacağı yoktu. İnsanlar var</span></p>
<p><span style="font-weight:bold;">olduklarından bu yana öldürmeyi</span></p>
<p><span style="font-weight:bold;">sürdürüyorlardı, toplu olarak ya da tek tek.</span></p>
<p><span style="font-weight:bold;">Asla vazgeçmemişlerdi öldürme uğraşından.</span></p>
<p><span style="font-weight:bold;">Mesleğe başladığım ilk yıllardan beri</span></p>
<p><span style="font-weight:bold;">farkında olduğum bu gerçeğin artık ilginç</span></p>
<p><span style="font-weight:bold;">bir yanı kalmamıştı. Fakat peşinde olduğumuz</span></p>
<p><span style="font-weight:bold;">katillerin sanki İsa'nın sözleriyle alay</span></p>
<p><span style="font-weight:bold;">eder gibi, dördüncü kurbanlarını az önce</span></p>
<p><span style="font-weight:bold;">geçtiğimiz avlunun hemen dışındaki sokağa</span></p>
<p><span style="font-weight:bold;">bırakmış olmaları ilginçti. Yoksa Ali'nin</span></p>
<p><span style="font-weight:bold;">söylediği gibi, kurbanlarını Ayasofya'nın</span></p>
<p><span style="font-weight:bold;">önüne bırakan katiller, Hıristiyanlığa ya da </span><span style="font-weight:bold;text-decoration:underline;">*</span></p>
<p><span style="font-weight:bold;">Isa Peygambere mi gönderme yapmak istemişlerdi? Aklımdan bunlar geçerken Leyla&#160;Barkın'ın kaybolduğunu fark ettim. Merakla&#160;etrafıma bakındım, hayır, ortalıkta&#160;görünmüyordu.</span></p>
<p><span style="font-weight:bold;">&quot;Leyla Hanım!&quot; diye seslendim. &quot;Leyla Hanım...&quot;</span></p>
<p><span style="font-weight:bold;">Mermerlere, mozaiklere, tunç kapılara çarparak bana geri döndü sesim. Leyla&#160;kaybolmuştu. Belki ana mekâna girmiştir&#160;diyerek önümde sıralanan kapılara döndüm.&#160;Dokuz kapıdan giriliyordu kilisenin ana&#160;mekânına. İsa Peygamber'in mozaiğinin&#160;altındaki orta kapıdan girdim içeri. Daha&#160;adımımı atar atmaz bal rengi bir ışık&#160;denizinin içinde buldum kendimi.&#160;Pencerelerden süzülen gün ışığı kutsal bir&#160;aydınlıkla yıkıyordu kilisenin ana mekânını.&#160;Sütunlar, freskler, mozaikler, çiniler,&#160;mihrap, ayetler, hatlar, minber, mahfil,&#160;yani mermer, taş, ahşap, cam, altın, gümüş,&#160;bakır ve demirden yapılma ne varsa sanki&#160;canlı varlıklarmış gibi ruh kazanıyordu&#160;gözlerimin</span></p><div>
<p>&gt; •</p></div>
<p><span style="font-weight:bold;">önünde. Aynı ışık, sanki bu dünyaya ait olmayan, bambaşka bir âleme ayak basmışım&#160;duygusu uyandırıyordu bende. O anda duydum&#160;kanat sesini. Devasa bir kartalın&#160;kanatlarını çırpmasıyla oluşabilecek güçlü&#160;bir rüzgâr çarptı yüzüme. Başımı kaldırdım&#160;ne dev bir kartal, ne de başka bir mahlûk,&#160;Leyla Barkın'la karşılaştım. İkinci&#160;kattaydı, imparatoriçenin taç giyme törenini&#160;seyrettiği locada. Gözlerini bana dikmiş,&#160;sağ eliyle, üzerinde durduğum yeri&#160;gösteriyordu. Baktım, etrafı kırmızı, san,&#160;yeşil, turuncu, gri renkte dairelerle</span></p>
<p><span style="font-weight:bold;">çevrili bir çemberin içindeyim. Dünyanın merkezi... Hatırlıyordum, annem anlatmıştı.&#160;İmparatorların taç giydiği yerdi burası. İyi&#160;de, ne demek istiyordu Leyla Barkın?&#160;Bakışlanmı yeniden ona çevirince yüzünü&#160;sakladığını gördüm. Neden? Dikkatle ona&#160;bakarken kaldırdı başını... Kanım donacak&#160;gibi oldu, Güzide, beş yıl önce bir&#160;patlamada yitirdiğim karım, Leyla Barkın'ın&#160;ak giysilerinin içinden bana bakıyordu.&#160;&quot;Güzide,&quot; diye fısıldadı dudaklanm&#160;kendiliğinden. &quot;Güzide.&quot; Sesim devasa&#160;kubbenin boşluğunda yankılanırken karımın&#160;sağında küçük bir kız belirdi. Yine yekpare,&#160;ak giysiler içinde. Evet, Aysun'du, kızım.&#160;&quot;Aysun,&quot; diye seslendim bu kez. Çaresizce,&#160;onlara kavuşmayı umut etmekten bile&#160;korkarak. &quot;Aysun!&quot; İkisi de bana bakıyordu.&#160;Ama hiçbir duygu belirtisi yoktu yüzlerinde:&#160;Ne sevinç, ne keder, ne özlem, ne de bir&#160;kınama... Sanki hiç tanımadıkları bir&#160;varlığa bakar gibi, öyle uzak, öyle soğuk,&#160;öyle yabancı. Hayır, buna razı olamazdım.&#160;Onlara ulaşmalı, onlarla konuşmalı, onlara&#160;açıklamalıydım. Aceleyle etrafıma bakındım.&#160;Yukan çıkan bir geçit arandım.</span></p>
<p><span style="font-weight:bold;">İmparatorların o süslü koridorunun sonundaydı aradığım geçit. Hızla girdim o&#160;geçide, zemini irili ufaklı taşlarla döşeli,&#160;duvarları kırmızı tuğlalarla örülü rampayı&#160;tam yedi kez döndükten sonra üst kata&#160;ulaştım. İşte oradaydılar. Güzide ve Aysun:&#160;Kanm ve kızım. Hiç heyecanlanmadılar beni&#160;görünce ama hızla uzaklaştılar.</span></p>
<p><span style="font-weight:bold;">Koşmuyorlardı, hayır, sanki ayakları yere değmiyormuş gibi, sanki mermer zeminin bir&#160;karış üzerinde uçuyorlarmış gibi kayarak&#160;hızla uzaklaşıyorlardı. Hayır, onları&#160;bırakamazdım, telaşla seğirttim peşlerinden,&#160;iki kapı belirdi ilerde. Yekpare mermerden&#160;yapılmış iki kutsal kapı kesti önlerini.&#160;Sevindim onlara ulaşacağım diye ama kanmla&#160;kızım mermer duvarın önüne gelince sağdaki&#160;kapı usulca aralanıverdi. Ve onlar dönüp&#160;arkalanna bile bakma</span></p>
<p><span style="font-weight:bold;">dan, merak bile etmeden, usulca içeriye süzüldüler. Ben de geçmek, ben de onlarla&#160;içeriye girmek istedim ama mermer kapı izin&#160;vermedi. Sertçe kapandı yüzüme.</span></p>
<p><span style="font-weight:bold;">Yumruklarımla dövdüm, ellerimle ittim, omzumla zorladım. Kımıldatamadım bile.&#160;Çaresizlik içinde etrafıma bakınırken öteki&#160;kapının aralandığını fark ettim. Hiç&#160;düşünmeden atıldım. Ama Leyla Barkın&#160;beliriverdi karşımda.</span></p>
<p><span style="font-weight:bold;">&quot;Ne yapıyorsunuz?&quot;</span></p>
<p><span style="font-weight:bold;">&quot;Onlarla konuşmam lazım,&quot; diye heyecanla söylendim. &quot;Onlara anlatmam lazım.&quot;</span></p>
<p><span style="font-weight:bold;">Mermer kapının iyice aralanmış kanatlarını gösterdi.</span></p>
<p><span style="font-weight:bold;">&quot;Ama bu kapı cehenneme açılır. Oraya giremezsiniz.&quot;</span></p>
<p><span style="font-weight:bold;">&quot;Girerim.&quot; Beni durdurmasına izin veremezdim. &quot;Onlarla konuşmam lazım...&quot;</span></p>
<p><span style="font-weight:bold;">Gözlerinde büyüyen endişeye aldırmadan daldım yasak kapıdan içeri. Bir kızıllık&#160;çöktü üzerime. Siyah lekelerle gölgelenmiş&#160;kan rengi bir kızıllığın içinde buldum&#160;kendimi. Bir alev dalgası çarptı yüzüme.&#160;Kirpiklerimin yandığını hissettim.&#160;Aldırmadım, onları aramayı sürdürdüm. Ama o&#160;koyu gölgelerin oynaştığı kızıllıkta karımla&#160;kızımı fark etmem çok güçtü. Umutlarım&#160;neredeyse kırılıyordu ki, yine o kanat sesi&#160;yankılandı kulaklarımda, yine o başımı&#160;döndüren rüzgâr. Sesin geldiği, rüzgârın&#160;estiği yöne döndüm. Oradaydılar, mermer&#160;tırabzanların üzerinde. Giysileri tümüyle&#160;beyaz olmuştu, lekesiz, saf. Hayır, beyaz&#160;olan giysileri değildi, tenleriydi. O anda&#160;fark ettim omuzlarının gerisindeki devasa&#160;kanatları. Usulca çırptılar. O sesi yine&#160;duydum, bu kan kırmızısı mekâna hoş bir&#160;serinlik kattılar. Ama biliyordum ki hem bu&#160;serinlik, hem de onlar geçiciydiler.&#160;Biliyordum ki güzel bir rüya gibi geçip&#160;gideceklerdi belleğimin görünmez&#160;sınırlarından.</span></p>
<p><span style="font-weight:bold;">&quot;Gitmeyin,&quot; diye atıldım. &quot;Beni bırakmayın!&quot;</span></p>
<p><span style="font-weight:bold;">Dönüp baktılar. Artık duygusuz değildi bakışları, derin bir özlem, müzmin bir&#160;keder, kabullenilmiş bir acı vardı&#160;gözlerinde ama aynı zamanda katı bir&#160;kararlüık. Belliydi, hüküm çok önceden&#160;verilmişti. Çare yoktu, gideceklerdi.&#160;Gideceklerini bile bile, &quot;Gitmeyin,&quot; diye&#160;yineledim yalvaran bir sesle. &quot;Beni&#160;bırakmayın.&quot;</span></p>
<p><span style="font-weight:bold;">Aynı kanat sesleri böldü alacakaranlığı, aynı serinlik yaladı yüzümü. Benim gibi bir&#160;faninin sözlerinin ne önemi olabilirdi ki?&#160;Gidiyorlardı işte. Hayır, onları&#160;bırakamazdım.</span></p>
<p><span style="font-weight:bold;">Ben de sıçradım taş tırabzanların üzerine ama onlar boşlukta süzülmeye başlamışlardı&#160;bile. Kilisenin devasa boşluğu, ağzı kara,&#160;içi alev alev yanan bir volkan gibi&#160;açılıyordu ayaklarımın dibinde. Hiç&#160;düşünmeden kızıllığın içine bıraktım&#160;kendimi. Karımla kızım, her kanat&#160;vuruşlarında biraz daha yükselip,&#160;alacakaranlığın bittiği, aydınlığın&#160;belirdiği gümüşi çizgiden geçerek,</span></p>
<p><span style="font-weight:bold;">Ayasofya'nın devasa kubbesini bekleyen kutsal serafimlere katılırken, ben&#160;cehennemin en alt katına doğru iniyordum.&#160;Kara volkanın kara gözündeki o ateşten&#160;kuyuya... Cehennemin ateşi, aklımla birlikte&#160;bedenimin her zerresini de ele geçirmek&#160;üzereyken o kanat seslerini bir kez daha&#160;duydum. Bir kez daha etkisiz küdı o tatlı&#160;esinti, dayanılmaz sıcaklığı. İki güçlü elin&#160;iki omzumdan yakaladığını hissetim, iki el&#160;beni kaldırdı, kara volkanın kara&#160;gözlerindeki ateş kuyusundan çıkarmaya&#160;başladı. Mana âleminden, madde alemine, o&#160;dünyadan, bu dünyaya geçtik.</span></p>
<p><span style="font-weight:bold;">Ayaklarım yere değince başım döndü, gözlerim karardı. Gözlerimi açtığımda yine o&#160;muhteşem tapınakta, yine aynı dairenin&#160;içinde buldum kendimi. Başımı kaldırıp&#160;kubbeyi koruyan dört serafime baktım karımla&#160;kızımı görürüm umuduyla. Ama melekler izin&#160;vermediler, devasa kanatlar kapadı&#160;yüzlerini, işte o anda duydum çocuğun ağlama&#160;sesini. Aynı anda ardı ardına aceleci kanat&#160;vuruşlarıyla bozuldu tapınağın sessizliği,&#160;iki devasa melek birkaç metre geriden&#160;havalanarak apsise uçtular. Demek karımla&#160;kızım değildi beni kurtaranlar. Onların&#160;uçtukları yöne bakarken gördüm ağlayan&#160;çocuğu. Isa Peygamber'di bu, İsa'nın&#160;çocukluğu... Hazreti Meryem'in kucağında...&#160;Evet, daha önce de görmüştüm onu, bu&#160;mozaiğin içinde, bu kilisede. Meryem mi&#160;dedim? Ama ben bu yüzü tanıyordum. Birkaç&#160;adım attım... Hayır, Meryem Ana değildi,&#160;İsa'nın annesi değildi, bizim Handan'dı o.&#160;Balat'ta birlikte büyüdüğümüz, komşum, okul&#160;arkadaşım, ilk aşkım. Üç yıl önce oğlu&#160;Umut'la birlikte ölen... Umut... Bakışlarım&#160;İsa sandığım çocuğa kaydı. Tam Umut'un&#160;öldüğü yaştaydı. Hayır, sadece yaşı değil,&#160;yüzü de benziyordu ona. Benzemek ne kelime,&#160;Umut'un kendisiydi bu çocuk. Evet, İsa&#160;değildi o, Handan'ın bebeğiydi, Yekta'nın&#160;tek oğlu, ikisinin Umut'u. Ben onlara&#160;bakarken az önce beni cehennemden çıkaran&#160;meleklerden biri sağlarına, öteki sollarına&#160;kondu. Bu melekleri de biliyordum, sağdaki&#160;Cebrail'di, soldaki Mikhail. Handan ve&#160;Umut'la ııe ilgileri olabilir ki diye şaşkın&#160;şaşkın bakınırken Cebrail'in yüzüne takıldı</span></p>
<p><span style="font-weight:bold;">gözlerim. Sendeledim. Hayır, bu kanatlı varlık, başmelek değildi, bildiğiniz&#160;Demir'di, çocukluk arkadaşım Demir.&#160;Karşısındaki ise Yekta... Handan'la Umut'u&#160;korumaya gelmişlerdi demek. İyi ama neden?&#160;Kime karşı? Hem neden ben yanlarında&#160;değildim? Üstelik Güzide ile Aysun da&#160;buradayken... Devasa mabedin ortasında&#160;terkedilmiş bir çocuk gibi kendimi&#160;yapayalnız hissettim. Hiç bilmediği bir&#160;gezegene düşmüş bir insan gibi çaresiz, tek&#160;başına. Gözlerimi onlara diktim, ellerimi&#160;onlara uzattım, beni de yanınıza alın diye.&#160;Fark etmediler bile hareketlerimi. &quot;Beni de&#160;yanınıza alın,&quot; diye bağırmak istedim ama&#160;boğazım düğümlenmiş gibiydi, sesim çıkmadı.&#160;Yeniden denedim, yok, olmuyordu. Ama teslim&#160;olamazdım. Hayır, onlara sesimi duyurmalı,&#160;ilgilerini üzerime toplamalı, beni de&#160;yanlarına almalarını sağlamalıydım. Bütün&#160;gücümle ağzımı açıp kapamaya çalıştım,&#160;başardım da ama sözcükler yerine cılız bir&#160;&quot;ahh&quot; sesi döküldü dudaklarımdan. O cılız&#160;&quot;ah&quot; sesi meğer nelere kadirmiş, yüzlerce&#160;kanat aynı anda çırpmaya başladı. Kanat&#160;sesleri o kadar güçlüydü ki, sağır olmamak&#160;için kulaklarımı tıkamak zorunda kaldım. Ama&#160;bu da beni kurtarmayacaktı, çünkü&#160;kanatlardan yayılan rüzgârla usulca&#160;havalandım. Adeta bir girdaba kapılmışım&#160;gibi gitgide artan bir hızla dönerek&#160;yükselmeye başladım. Kubbeyi koruyan&#160;serafimlere kadar hiç durmadan, hiç&#160;yavaşlamadan yükseldim. Gözlerim enfes bir&#160;yazıyla kubbenin içine nakşedilmiş Nur&#160;Suresi'ne takıldı. Altın yaldızlı hat yazısı&#160;gözlerimi olduğu kadar, aklımı da aldı. Eğer&#160;o kanat sesini yeniden duymasaydım, boşlukta&#160;durduğuma aldırmadan o harfleri sonsuza&#160;kadar izleyebilirdim. Ama ardı ardına çarpan&#160;kanatlar yeniden altı kanatlı serafimlere&#160;çevirdi bakışlarımı. Hâlâ yüzleri&#160;kanatlarıyla kaplıydı. Acaba hangileriydi&#160;karımla kızım diye düşünürken birinin&#160;kanatları çözülüverdi ve Aysunumun incecik&#160;yüzü çıkıverdi ortaya. O kadar yakından&#160;bakıyordu ki, gözlerindeki sarı menevişleri&#160;bile seçebiliyordum.</span></p>
<p><span style="font-weight:bold;">&quot;Baba,&quot; diye fısıldadı. &quot;Babacığım...&quot;</span></p>
<p><span style="font-weight:bold;">Onun sözleri bütün sesleri susturdu mabette. Melekler kanatlarını usulca kapatıp&#160;kutsal köşelerine çekildiler ve rüzgâr&#160;başladığı gibi dindi. Ve beni yükselten&#160;girdap, uçan bir halı gibi aniden çekilince&#160;altımdan, bir an boşlukta yüzer gibi öylece&#160;kaldım devasa kubbenin ortasında. Tutunacak&#160;bir dal gibi kızımın gözlerine baktım ama&#160;yine kapanmıştı kanatlar, parlak tüylerden&#160;başka bir şey göremedim. Güzide'yi aradım.&#160;Yoktu, sadece parlak tüyler. Melekler umudu&#160;kesmişti benden. Bu sanrı belirince&#160;zihnimde, taş gibi düşmeye başladım aniden.</span></p>
<p><span style="font-weight:bold;">O kadar hızlı düşüyordum ki, etrafımdaki nesneleri göremıyordum bile. Sütunlar,&#160;freskler, mozaikler, çiniler, mihrap,&#160;ayetler, hatlar, minber, mahfil, yani bu&#160;tapmağı tapınak yapan ne varsa hepsi eriyip&#160;belirsiz renklere, şekilsiz nesnelere, tuhaf&#160;bir ışığa, bir tapınak hayaletine&#160;dönüşüyordu. Biliyordum artık, beni&#160;kurtarmaya ne melekler gelecekti, ne karım,&#160;ne kızım, ne de arkadaşlarım. Biliyordum&#160;artık, kimse yardım etmeyecekti bana.&#160;Biliyordum, ölümle buluşacaktım, boşluğun&#160;mermerle buluştuğu yerde. En az düşüşüm&#160;kadar hızla geçiyordu bunlar aklımdan. Artık&#160;zemindeki gölgemi fark etmeye, artık&#160;mermerlerin damarlarını seçmeye, artık&#160;kendimi ölmeye hazırlamıştım ki birden&#160;uyandım. Ayasofya'nın mermer zeminin yerini,&#160;yatak odamın yumurta akı rengindeki tavanı&#160;almıştı. Mucize sanmıştım, değildi.</span></p>
<p><span style="font-weight:bold;">Ayasofya'nın büyülü mekânından kendi yatağıma düşmüştüm. Yoğun bir rüyadan&#160;sıradan bir sabaha geçmiştim. Kül rengi bir&#160;gün ışığı çekip almıştı beni rengârenk&#160;kâbusumun içinden.</span></p>
<p><span style="font-weight:bold;">&quot;Evet, her şeye rağmen güzel günlerdi.&quot;</span></p>
<p><span style="font-weight:bold;">Yatağımda oturup penceremdeki kül rengi sabaha baktım. Ayasofya'yı düşündüm,&#160;rüyamdaki mucizevi tapınağı değil,&#160;katillerin yanındaki sokağa dördüncü&#160;kurbanlarını bıraktığı müzeyi. Dört kurbanın&#160;dördünü birden düşündüm. Kurbanların&#160;avuçlarına bıraktıkları sikkeleri.</span></p>
<p><span style="font-weight:bold;">Sikkelerin ait olduğu dört hükümdarı... Dört insanı öldürüp onları dört ayrı tarihi&#160;mekâna bırakan katilleri düşündüm. Dört&#160;cinayetin ardından katiller hakkında kesin&#160;olarak öğrenebildiğimiz tek bilgiyi, beyaz&#160;renkli minibüsü. Katilleri düşündüm,&#160;kesinlikle eğitimli insanlardı. Eğitimli ve&#160;örgütlü. Her hareketlerini, her&#160;davranışlarını önceden planlıyor, sonra da&#160;büyük bir beceriyle adım adım&#160;uyguluyorlardı. Katillerin sayılarını&#160;düşündüm, belirsizdi. Davranışlarını,&#160;hareketlerini düşündüm; zekiceydi. Kendimizi&#160;düşündüm sonra... Günlerdir oradan oraya&#160;koşuşturmamızı. Ve hâlâ elimizde doğru&#160;dürüst bir ipucunun olmayışını. Yatağımda&#160;oturmuş, işte bunları düşünürken çaldı&#160;kapımın zili.</span></p>
<p><span style="font-weight:bold;">Eyvah, Ali gelmiş olmalıydı. Sabah Âdem Yezdan'a gidecektik. Saatin alarmını&#160;kurmuştum, duymamışım demek ki. Rezil olduk&#160;kaygısıyla yataktan apar topar fırlayıp&#160;pencereyi açtım. Hava soğumuştu. Sert bir&#160;rüzgâr çarptı yüzüme, ürperdim, ayılır gibi&#160;oldum. Uzanıp aşağıya baktım. Ali değildi,&#160;kapının önünde iri cüssesiyle Demir&#160;dikiliyordu. Pencerenin açıldığını duyunca&#160;başını kaldırmış, bana bakıyordu.</span></p>
<p><span style="font-weight:bold;">&quot;Nevzat, açsana oğlum kapıyı...&quot;</span></p>
<p><span style="font-weight:bold;">&quot;Tamam tamam, geliyorum.&quot;</span></p>
<p><span style="font-weight:bold;">Birkaç dakika sonra aşağıya inmiş, elinde bir poşetle kapımın önünde dikilen&#160;arkadaşımı içeri davet ediyordum.</span></p>
<p><span style="font-weight:bold;">&quot;Yok girmeyeceğim...&quot; diye söylendi. &quot;Ne uykusu oğlum bu böyle! Cep telefonuna&#160;ulaşılamıyor, ev telefonuna cevap&#160;vermiyorsun, kalp krizi geçirdin sandım.&quot;</span></p>
<p><span style="font-weight:bold;">Esnememi güçlükle bastırarak yanıtladım arkadaşımı.</span></p>
<p><span style="font-weight:bold;">&quot;Hiç sorma Demir, üç gecedir doğru dürüst uyuyamamıştım. Bayılmış gitmişim dün gece.&quot;</span></p>
<p><span style="font-weight:bold;">Kaygıyla baktı yüzüme.</span></p>
<p><span style="font-weight:bold;">&quot;Bu kadar çok çalışma Nevzat. Bak orta yaşı çoktan geçtin. Artık dikkat etmen&#160;lazım...&quot;</span></p>
<p><span style="font-weight:bold;">Bunu ben de biliyordum ama bir grup psikopat her gece birilerini keserken bu pek&#160;mümkün görünmüyordu.</span></p>
<p><span style="font-weight:bold;">&quot;Neyse, beni boşver de söyle bakalım. Hangi dağda kurt öldü? Sen öyle kapımı pek&#160;çalmazdın benim?&quot;</span></p>
<p><span style="font-weight:bold;">Yapay bir öfke belirdi yüzünde.</span></p>
<p><span style="font-weight:bold;">&quot;Kapımızı çalmayan sensin... Hep biz arıyoruz seni.&quot;</span></p>
<p><span style="font-weight:bold;">Ulan daha az önce rüyamdaydınız, diyemedim tabii.</span></p>
<p><span style="font-weight:bold;">&quot;Daha geçen akşam sizdeydim...&quot;</span></p>
<p><span style="font-weight:bold;">&quot;Biz çağırdığımız için...&quot;</span></p>
<p><span style="font-weight:bold;">&quot;Haksızlık ediyorsun,&quot; diye tatlı tatlı sitem ettim. &quot;Eğer Bahtiyar'a araba&#160;çarpmasaydı, onu getirmeseydim aklınıza&#160;gelecek miydim acaba? Zaten küçükken de ben&#160;arardım sizi...&quot;</span></p>
<p><span style="font-weight:bold;">&quot;Yazıklar olsun! Unuttun mu lan? Okula giderken önce seni alırdım, ardından&#160;Handan'la Yekta'yı.&quot;</span></p>
<p><span style="font-weight:bold;">Öyle yapardı, hepimizden erken kalkardı Demir. Çünkü Alzheimer hastası annesine göz&#160;kulak olmak için sabahın köründe uyanmak&#160;zorundaydı. Atiye Teyze'nin ne zaman uyuyup&#160;ne zaman uyanacağı belli değildi. Kafasına&#160;eserse kapıyı açıp gider, bazen Fener'de&#160;azizlere mum yakarken, bazen de Eyüp'te&#160;evliyalara dua ederken bulunurdu. Hepimizden&#160;daha kötü bir çocukluğu olmuştu Demir'in ama&#160;hiçbir zaman bunu belli etmemişti. Belki de&#160;yardımcı kadın gelir gelmez kendini evden&#160;dışarı atmasının nedeni, biraz da o kötü&#160;ortamdan kurtulmak içindi. Şimdi kapımda&#160;dikilen bu devasa cüsseli, kendinden emin&#160;adamda acısını hep kendine saklayan, ketum&#160;çocukluk arkadaşımı g mek benim için&#160;şaşırtıcı değildi. Ruhunun derinliklerinde&#160;nasıl bir travma vardır, o kadarını bilemem&#160;ama başına gelenlere rağmen o yaşta bile&#160;dağılmamış, hiç şikayet etmemiş Demir'in,&#160;bugtin böyle güçlü ve kontrollü biri&#160;olacağını daha o günlerden tahmin&#160;edebiliyordum. Ayrıca, böyle biri olmasından&#160;son dere- ce de memnundum.</span></p>
<p><span style="font-weight:bold;">&quot;Pazar günleri de ben alırdım seni evden,&quot; diye takıldım çocukluk arkadaşıma.&#160;&quot;Bünyamin Amca top oynamana izin vermezdi&#160;de, ders çalışacağız bahanesiyle babandan&#160;kurtarmaz mıydım seni?&quot;</span></p>
<p><span style="font-weight:bold;">Gözleri dalgınlaştı, yüzünde tatlı bir ifade belirdi.</span></p>
<p><span style="font-weight:bold;">&quot;Doğru, öyle yapardın. Bir keresinde fena yakalanmıştık. Hatırlıyor musun? Pazartesi&#160;matematik sınavımız var, ders çalışacağız&#160;yalanıyla babamı kandırmış, soluğu papazın&#160;bahçesinde almıştık. Fener'den çocuklarla&#160;top oynayacaktık. Fakat babam bu kez bir&#160;şeyden şüphelenmiş, bizi takip etmiş. Daha&#160;maç yeni başlamıştı ki, ikimizi de&#160;kulaklarımızdan yakaladığı gibi sahanın&#160;dışına çıkarmıştı.&quot;</span></p>
<p><span style="font-weight:bold;">Hatırlıyordum, iki gün geçmemişti kulağımın acısı. Kulağımızı çektiği&#160;yetmezmiş gibi, bir de beni eve kadar&#160;götürüp babama teslim etmişti. Babam da&#160;Bünyamin Amca'ya teşekkür ettikten sonra&#160;yalan söylediğim için adamakıllı paylamış-tı beni.</span></p>
<p><span style="font-weight:bold;">&quot;Güzel günlerdi be,&quot; diye mırıldandım. &quot;Her şeye rağmen güzeldi.&quot;</span></p>
<p><span style="font-weight:bold;">İnce bir keder bastı geniş yüzünü.</span></p>
<p><span style="font-weight:bold;">&quot;Evet, her şeye rağmen güzel günlerdi.&quot; Ama bunu söyledikten sonra aşırı&#160;duygusallaştığını düşünmüş olacak ki, hemen&#160;konuyu değiştirdi. &quot;Hadi toparlan,&#160;gidiyoruz.&quot;</span></p>
<p><span style="font-weight:bold;">&quot;Nereye?&quot;</span></p>
<p><span style="font-weight:bold;">Elindeki tıka basa doldurulmuş poşeti gösterdi.</span></p>
<p><span style="font-weight:bold;">&quot;Nereye olacak, kahvaltıya... Yekta dün sabah Arif Usta'nın dükkânında kahvaltı&#160;yaptığını söyleyince dayanamadık, yalnız&#160;bırakmayalım şu ihtiyar polisi dedik...&quot;&#160;İçten gülümsedi. &quot;Şaka bir yana, hadi gidip&#160;güzelce doyuralım karnımızı. Yekta çayı&#160;demlemiştir çoktan.&quot;</span></p>
<p><span style="font-weight:bold;">Hoşuma gitmişti daveti ama gidemezdim.</span></p>
<p><span style="font-weight:bold;">&quot;Teşekkür ederim Demir... Çok iyi olurdu fakat sabah bir yere uğramamız gerekiyor.&#160;Birazdan Ali gelip alacak beni.&quot;</span></p>
<p><span style="font-weight:bold;">&quot;Ali de kim?&quot;</span></p>
<p><span style="font-weight:bold;">Bir korna sesiyle ikimiz de başımızı çevirdik. Bizim haytanın arabası hızla gelip&#160;sert bir frenle kaldırımın kenarında durdu,&#160;&quot;işte bu. Bir gün ölümüme sebep olacak&#160;yardımcım.&quot;</span></p>
<p><span style="font-weight:bold;">Demir gülmedi sözlerime, soğuk bir ifadeyle süzdü arabanın içinden neşeyle bizi&#160;selamlayan yardımcımı. Çok sürmedi, bana&#160;döndü yeniden.</span></p>
<p><span style="font-weight:bold;">&quot;iyi, belki başka bir zaman... Ama sen de teklif bekleme. Yabancı mısın oğlum? Bir&#160;telefon etmen yeterli.&quot;</span></p>
<p><span style="font-weight:bold;">&quot;Oldu, arayacağım. Söz.&quot;</span></p>
<p><span style="font-weight:bold;">Dönüp gidecekti ki, &quot;Bahtiyar'ı anlatmadın,&quot; diye durdurdum. &quot;Nasıl oldu&#160;hayvancağız?&quot;</span></p>
<p><span style="font-weight:bold;">&quot;iyi iyi, dişi köpekleri koklamaya bile başladı serseri. Gelince görürsün. Hadi&#160;eyvallah...&quot;</span></p>
<p><span style="font-weight:bold;">Birden yarın geceki daveti hatırladım.</span></p>
<p><span style="font-weight:bold;">&quot;Demir dur, dur bir dakika. Yarın akşam buluşuyoruz, değil mi?&quot;</span></p>
<p><span style="font-weight:bold;">Boş boş baktı yüzüme.</span></p>
<p><span style="font-weight:bold;">&quot;Unuttum, deme sakın. Evgenia'nm meyhanesine gidecektik ya.&quot;</span></p>
<p><span style="font-weight:bold;">Panikler gibi oldu.</span></p>
<p><span style="font-weight:bold;">&quot;Sahi ya, Tatavla'ya gidecektik... Söz vermiştik kadıncağıza.&quot;</span></p>
<p><span style="font-weight:bold;">&quot;Söz verdiniz ya. Aman gözünüzü seveyim Demir. Hiç kaçarı yok. Eğer gelmezseniz&#160;kabak benim başıma patlar.&quot;</span></p>
<p><span style="font-weight:bold;">Alaycı bir gülümseyiş belirdi dudaklarında. &quot;O kadar da kılıbık olma be.&quot;</span></p>
<p><span style="font-weight:bold;">&quot;Tabii, bekâra kan boşamak kolay. Senin hiç sevgilin olmadı ki...&quot; Daha laf ağzımdan&#160;çıkar çakmaz anladım baltayı taşa vurduğumu.&#160;&quot;Yav oğlum, yapmayın işte, söz verdiniz&#160;yerine getirin lan,&quot; diyerek gargaraya&#160;getirmeye çalıştım, olmadı. Demir'in&#160;yüzündeki ifade anında değişmişti. Fakat o&#160;da belli etmek istemiyordu.</span></p>
<p><span style="font-weight:bold;">&quot;Tamam Nevzat, tamam,&quot; dedi alelacele.</span></p>
<p><span style="font-weight:bold;">&quot;Merak etme, geleceğiz.&quot;</span></p>
<p><span style="font-weight:bold;">Kederle bulutlanan gözlerini saklamak için başını hızla çevirirken, Handan'ın&#160;hayaletinin yine bir yerlerden bizi&#160;izlediğini hisseder gibi oldum.</span></p>
<p><span style="font-weight:bold;">&quot;Jüstinyen de Doğu Roma'nın en kudretli imparatoruydu.&quot;</span></p>
<p><span style="font-weight:bold;">Bulutlanan gökyüzünün altında, sahte bir Roma sarayı gibi dikiliyordu Dersaadet&#160;Turizm'in Cankurtaran sırtların- daki taştan&#160;yapılma, üç katlı binası. Binanın geniş&#160;basamaklarla çıküan girişinde, birkaç metre&#160;arayla sıralanan altı mermer sütunun&#160;taşıdığı sundurmanın gerisinde, iki kanatlı,&#160;devasa, ahşap bir kapı vardı. Ali'nin&#160;arabası binanın kapısına yaklaşırken düştü&#160;ilk damlalar ön camımıza. Önce küçük&#160;tıpırtılar, ardından telaşla çarpan öfkeli&#160;damlalar. Apansız çı- kıveren rüzgâr.&#160;Aşağıda, Marmara Denizi'nin üzerinde ardı&#160;ardına çakan şimşeklerin uğultuları... Ama&#160;ne kara bulutlar, ne gökyüzünü parçalayan&#160;şimşekler, ne de bardaktan boşn- nırcasına&#160;bastıran yağmur umurumuzdaydı; Âdem Yezdan'ı&#160;kaçırmış olmaktan korkuyorduk.</span></p>
<p><span style="font-weight:bold;">&quot;Bekleyecekti bizi, değil mi?&quot; diye sordum arabayı merdi- venin önüne yanaştıran&#160;Ali'ye. &quot;Saat on bire geliyor.&quot;</span></p>
<p><span style="font-weight:bold;">&quot;Bekler herhalde Başkomiserim.&quot; Sesi umutsuz çıkmıştı.</span></p>
<p><span style="font-weight:bold;">Gerçi Ercan denen o herife, on buçukta geliriz, demiştim&#160;ama...&quot;</span></p>
<p><span style="font-weight:bold;">Sadece ben değü, o da uykusuna yenik düşmüş, tıpkı baş <sup>A</sup>°ıtıiseri gibi sabahleyin saatin&#160;alarmını duymamıştı. Eğeı Ynep'in ısrarla&#160;çaldırdığı telefon olmasa, belki de öğleye&#160;ka uyuyup kalacaktı. O yüzden kendini suçlu&#160;hissediyordu. Dert etme Ali,&quot; diye teselli&#160;etmeye çalıştım, &quot;beklemeye <sup>A</sup> olsalardı,&#160;nerde kaldınız diye ararlardı. Ercan'ın&#160;bizimle 2uŞnıayı göze alacağını sanmıyorum.&quot;</span></p>
<p><span style="font-weight:bold;">Böyle söylememe rağmen, nasıl karşılanacağımızdan ben de hiç emin&#160;değildim. Ama boşa kaygılandığımızı çok&#160;geçmeden anlayacaktım. Aracımız daha binanın&#160;önüne yeni gelmişken, Ali daha motoru&#160;durdurmadan, ellerindeki kocaman şemsiyeleri&#160;açarak iki çam yarması dikilivermişti&#160;kapılarımızın önünde. Çam yarması, dediysem&#160;yanlış anlaşılmasın, bunlar Necdet'in evinde&#160;yakaladığımız, aşiretin o kaba saba iki genç&#160;irisine hiç mi hiç benzemiyorlardı.&#160;Üzerlerindeki siyah takım elbiseleri, en az&#160;bir seksen boylan, geniş omuzları, alabros&#160;saçlarıyla, şirket korumasından çok, devlet&#160;başkanlarının güvenliğini sağlamakla görevli&#160;birinci sınıf polisleri andırıyorlardı.</span></p>
<p><span style="font-weight:bold;">Soğuk bir nezaketle kapılarımızı araladılar.</span></p>
<p><span style="font-weight:bold;">&quot;Buyurun...&quot; Şemsiyeleri kapının üzerine germişlerdi. &quot;Buyurun, lütfen.&quot;</span></p>
<p><span style="font-weight:bold;">Nereye geldik biz yahu dercesine yardımcımla birbirimize bakıp gülümsedik.</span></p>
<p><span style="font-weight:bold;">&quot;Buyurduk koçero,&quot; dedi Ali çevik bir hareketle arabadan inerken. Ama yere&#160;basınca, kendisinden en az bir baş daha uzun&#160;olan korumayı aşağıdan yukarıya süzdükten&#160;sonra takılmaktan kendini alamadı. &quot;Buyurduk&#160;buyurmasına da, böyle aynı boy, aynı&#160;şekil... Siz hangi bostanın mahsulüsünüz&#160;ya?&quot;</span></p>
<p><span style="font-weight:bold;">Ali'nin lisanından hiçbir şey anlamadı genç güveniikçi.</span></p>
<p><span style="font-weight:bold;">&quot;Efendim...&quot;</span></p>
<p><span style="font-weight:bold;">&quot;Boş ver,&quot; diyerek yürüdü bizimki. &quot;Sizi yetiştiren adama soranm daha iyi.&quot;</span></p>
<p><span style="font-weight:bold;">Onları yetiştiren adam, eskitilmiş ahşaptan yapılma devasa kapının önünde,&#160;gladyatörleriyle övünen Romalı bir savaş&#160;eğitmeni gibi dudaklarında kendinden emin&#160;bir gülümsemeyle bize bakıyordu. Ercan'dan&#160;söz ediyorum. Eski polis Ercan Sungur.&#160;Kendisine baktığımı fark edince sanki kırk&#160;yıllık ahbapmışız gibi elini salladı.</span></p>
<p><span style="font-weight:bold;">&quot;Merhaba Başkomiserim...&quot; Bardaktan boşanırcasına yağan yağmura aldırmadan&#160;birkaç basamak inerek merdivenlerde&#160;karşıladı bizi. &quot;Hoş geldiniz...&quot;</span></p>
<p><span style="font-weight:bold;">&quot;Hoş bulduk.&quot; Ercan ıslanmasın diye basamakları birer ikişer tırmandım. &quot;Geç&#160;kaldık, kusura bakmayın.&quot;</span></p>
<p><span style="font-weight:bold;">Uzattığım eli dostça sıktı.</span></p>
<p><span style="font-weight:bold;">&quot;Ne kusuru canım! Ben de kapıya yeni çıkmıştım zaten.&quot; Yüzünde çatık bir ifadeyle&#160;bakan yardımcımı başıyla selamladı. &quot;Merhaba&#160;Ali Komiserim... Siz de hoş geldiniz.&quot;</span></p>
<p><span style="font-weight:bold;">Soğuk bir homurtuyla geçiştirdi bizimki. Ercan'ın emniyette kendisini umursamamasını&#160;hâlâ unutmamıştı. Oysa eski meslektaşımız,&#160;bu tatsızlıkları geride bırakmak istiyordu.</span></p>
<p><span style="font-weight:bold;">&quot;Geç filan kalmadınız canım.&quot; Artık o da bizimle birlikte basamakları tırmanıyordu.&#160;&quot;Biz hep buradayız zaten.&quot; Yardımcıma bakıp&#160;gülümsedi. &quot;Ali Komiserim aradığından beri&#160;sizi bekliyoruz. Âdem Bey de erkencidir.&#160;Moskova'dan dün geceyarısı dönmesine rağmen,&#160;sabah bizden önce gelmişti şirkete.&quot;</span></p>
<p><span style="font-weight:bold;">Bu iyi haberdi işte. Demek sonunda karşılaşacaktık şu meşhur Âdem Yezdan'la.&#160;Ahşap kapının aralık kanadından içeri&#160;girmeden önce çaldı beni bir türlü rahat&#160;bırakmayan telefonum. Tam da zamanı.&#160;Evgenia'ya mı? Dünden beri ko- nuşmamıştık,&#160;merak etmiş olmalıydı. Belki de yarın geceki&#160;daveti hatırlatacaktı. Ama hayır, Evgenia&#160;değildi, başka bir kadın, şu sıralar&#160;sevgilimden daha çok görüştüğüm bir kadın,&#160;nedense her cinayetten sonra beni arayan&#160;Leyla Barkın. Telefonu açmadan önce Ercan'a&#160;döndüm.</span></p>
<p><span style="font-weight:bold;">&quot;Siz geçin isterseniz, hemen geliyorum.&quot;</span></p>
<p><span style="font-weight:bold;">Gitmek istemedi Ali.</span></p>
<p><span style="font-weight:bold;">&quot;Yok Başkomiserim, ben beklerim sizi.&quot;</span></p>
<p><span style="font-weight:bold;">Bir şeylerden tedirgin mi olmuştu bu çocuk? tki korumayla Ercan'ı süzdüm. Hiç de&#160;öyle kuşku uyandıracak bir halleri yoktu.&#160;Anladım, Ali hazzetmediği bu kişilerle&#160;yalnız kalmak istemiyordu.</span></p>
<p><span style="font-weight:bold;">&quot;Biz de bekleriz...&quot; dedi Ali'nin hiç hazzetmediği kişilerin başındaki adam. Sanki&#160;ikinci yardımcım da kendisiymiş gibi samimi&#160;bir tonda konuşuyordu Ercan. &quot;Ne olacak&#160;Başkomiserim? Konuşmanızı yapın, sonra&#160;geçeriz içeri.&quot;</span></p>
<p><span style="font-weight:bold;">&quot;Tamam, çok uzatmayacağım.&quot; Hızlı adımlarla onlardan uzaklaşarak, hepimizi&#160;sağanaktan koruyan geniş sundurmanın ucuna&#160;yöneldim. Yeterince uzaklaşınca açtım&#160;telefonumu.</span></p>
<p><span style="font-weight:bold;">&quot;Günaydın Leyla Hanım... Nasılsınız?&quot;</span></p>
<p><span style="font-weight:bold;">&quot;iyiyim Nevzat Bey... Ben iyiyim de, bir ceset daha bulunmuş.&quot;</span></p>
<p><span style="font-weight:bold;">Sesindeki hayal kırıklığı sezilmeyecek gibi değildi ya da öyle hissetmem için böyle&#160;kırık bir tonla konuşuyordu.</span></p>
<p><span style="font-weight:bold;">&quot;Ne yazık ki öyle. Üstelik Kız Taşı'nda değil, hiç tahmin etmediğimiz bir yerde,&#160;Ayasofya' da. &quot;</span></p>
<p><span style="font-weight:bold;">346</span></p>
<p><span style="font-weight:bold;">347</span></p>
<p><span style="font-weight:bold;">Kısa bir sessizliğin ardından, &quot;Beni suçlamıyorsunuz, değil mi?&quot; diyerek&#160;savunmaya geçti hemen. &quot;II. Teodosius'tan&#160;sonra yapılmış bir anıt, bir eser söylememi&#160;istediniz. Üstelik bunu hemen yapmamı&#160;istediniz. Hatta karşı çıkacak oldum, ısrar&#160;ettiniz. Tahmin yapmamı istediğiniz tarih&#160;dilimi o kadar geniş, o dönemde yapılan o&#160;kadar çok eser var ki... Katillerin tam altı&#160;imparatoru atlayarak, yaklaşık seksen yıl&#160;sonra yapılacak olan Ayasofya'ya işaret&#160;edeceklerini nasıl bilebilirdim?&quot;</span></p>
<p><span style="font-weight:bold;">Bir çırpıda sayıp dökmüştü bütün bunları. Söylediklerinde haklıydı. Haklıydı ama bu&#160;durum ondan kuşku duymamı engellemiyordu, ne&#160;var ki bu düşüncemi açmak ya da onu açıkça&#160;suçlamak için hâlâ çok erkendi.</span></p>
<p><span style="font-weight:bold;">&quot;Yapmayın hanımefendi, lütfen, boş yere alınganlık gösteriyorsunuz. Sizi suçladığım&#160;filan yok.&quot;</span></p>
<p><span style="font-weight:bold;">&quot;Ama...&quot;</span></p>
<p><span style="font-weight:bold;">&quot;Rica ederim öyle düşünmeyin. Biz bir ekibiz. Suçlayacak- sam önce kendimi&#160;suçlarım. Dediğiniz gibi, tahmin yapmanız&#160;için sizi zorlayan bendim. Hayır, suçlu&#160;aramıyorum. Bundan sonrası için nasıl daha&#160;doğru bir tahminde bulunuruz, bunu anlamaya&#160;çalışıyorum.&quot;</span></p>
<p><span style="font-weight:bold;">&quot;Yani cinayetler devam edecek diyorsunuz?&quot;</span></p>
<p><span style="font-weight:bold;">&quot;Sizce?&quot; Yanıt vermeyince üsteledim. &quot;Sizce bitti mi?&quot;</span></p>
<p><span style="font-weight:bold;">Evet ya da hayır gibi kesin bir yanıt vermek yerine, sanki sesli düşünüyormuş gibi&#160;kafasmdakileri dökmeye başladı:</span></p>
<p><span style="font-weight:bold;">&quot;Ayasofya Doğu Roma'nın en görkemli dinsel anıtıdır. Bu mabetten sonra&#160;Konstantinopolis'te daha muhteşem bir bina&#160;yapılmadı... Jüstinyen de Doğu Roma'nın en&#160;kudretli imparatoruydu. Jüstinyen'den sonra&#160;Doğu Roma eski gücünü yitirmeye&#160;başlamıştı... Yani katillerin vermek&#160;istedikleri mesaj Roma'nın görkemli&#160;günleriyle sınırlıysa, cinayetlerin sona&#160;ermiş olması muhtemel.&quot;</span></p>
<p><span style="font-weight:bold;">&quot;Ya değilse?&quot;</span></p>
<p><span style="font-weight:bold;">Sustu, saniyelerce sürdü sessizliği.</span></p>
<p><span style="font-weight:bold;">&quot;Bilmiyorum 'Nevzat Bey,&quot; dedi sonunda. &quot;Bu, telefonda konuşulacak konu değil. Bugün&#160;fazla bir işim yok ama müzede kalmam lazım.&#160;Bana gelebilirseniz, oturur konuşuruz.&quot;</span></p>
<p><span style="font-weight:bold;">Göz ucuyla, az ilerde iki korumayla polis eskisi Ercan'ın arasında, vakur bir tavırla&#160;dikilen yardımcıma baktım. Leyla&#160;Barkın'ı onun da görmesini istedim. Kadının&#160;benden gizlediği ayrıntılar varsa, Ali'nin&#160;genç gözünden kaçmayabilirdi.</span></p>
<p><span style="font-weight:bold;">&quot;Oldu, geliriz. Ali Komiserle birlikte, diyorum... Tanışmıştınız hani.&quot;</span></p>
<p><span style="font-weight:bold;">Sözlerimin altındaki gizli ricayı hemen anladı Leyla. &quot;Tabii tabii, onu da getirin&#160;lütfen,&quot; dedi nazik bir tavırla. &quot;Hem&#160;konuşmamıza biraz heyecan gelmiş olur.&quot;&#160;Gülmemek için kendimi güç tuttum. &quot;Tamam&#160;Leyla Hanım, görüşürüz...&quot;</span></p>
<p><span style="font-weight:bold;">&quot;Cinayetlerin hepsi, bu şehrin tarihiyle ilgili Âdem Bey.&quot;</span></p>
<p><span style="font-weight:bold;">Âdem Bey'le görüşeceğimiz şirket binasının içi saraydan farksızdı. Geniş&#160;kanatlı ahşap kapıdan geçince taştan&#160;yapılmış iki sütunlu bir sofa çıktı&#160;karşımıza. Sütunların üzerinde çift başlı&#160;Bizans kartalları... Arkada, altı basamaklı&#160;mermer bir merdivenle inilen kocaman bir&#160;salon. Sol taraftaki devasa duvarda üç ahşap&#160;kapı. Sağ taraftaki duvar, karşıdaki yekpa&#160;re camdan cepheye kadar uzanıyordu. Camın&#160;gerisinde, dalgalar içinde çalkalanan&#160;Marmara Denizi.</span></p>
<p><span style="font-weight:bold;">Merdivenlerden salona inerken sağdaki duvara birer metre arayla yerleştirilen&#160;kandil şeklindeki lambaları fark ettim.&#160;Kandillerin altına Roma saraylarında görülen&#160;yatak şeklindeki koltuklardan&#160;yerleştirilmişti. Hani Romalı soylular&#160;bunların üzerine uzanır, bir yandan&#160;şaraplarını içer, meyvelerini yer, bir&#160;yandan da sohbet ederlermiş ya, işte o&#160;koltuklardan. Kuşkusuz günümüzde kimse bu&#160;koltuklara uzanmayacaktı ama ziyaretçilerin&#160;kendilerini soylu bir Romalı zenginin ya da&#160;büyük bir komutanın sarayında hissetmesi&#160;için her türlü ayrıntıyı düşünen Âdem&#160;Yezdan, bu önemli mobilya parçasını da&#160;unutmamıştı. Hepsi bu değil, koltukların&#160;arasına eşit mesafelerle mermer büstler&#160;konulmuştu. Muhtemelen Roma imparatorlarının&#160;heykelleriydi bunlar. Orijinal değillerse&#160;bile sahicilik görüntüsü vermeyi başarmıştı&#160;heykeltıraşlar.</span></p>
<p><span style="font-weight:bold;">&quot;Bu da ne?&quot; Birkaç metre ötede durmuş, yerde üzeri camla kaplı bir alanı&#160;gösteriyordu Ali. &quot;Suriçi mi burası?&quot;</span></p>
<p><span style="font-weight:bold;">&quot;Bravo Komiserim,&quot; diye anında takdirlerini dile getirdi Ercan. &quot;İlk&#160;bakışta anladınız. Tur rehberlerinin çoğu&#160;bakıp bakıp bir anlam çıkaramıyor.&quot;</span></p>
<p><span style="font-weight:bold;">&quot;Ayasofya, Sultanahmet Camii, Topkapı Sarayı...&quot; Biraz geri çekilip baktı.</span></p>
<p><span style="font-weight:bold;">&quot;Sahiden de kartala benziyormuş Başkomiserim.&quot;</span></p>
<p><span style="font-weight:bold;">Hangi kartaldan bahsettiğini anlamam için baktığı şeyi görmem gerekti. Yaklaşık üç&#160;metre boyunda, iki metre eninde bir maket&#160;vardı kalın camın altında. Bu maketi yapmak&#160;için zemini yarım metre kadar kazmış&#160;olmalılardı. Bakar bakmaz, Ali'nin neden&#160;bahsettiğini anladım. Geçen gün Zeynep'in&#160;bilgisayarda gösterdiği kartal, bir maket&#160;halinde uzanıyordu gözlerimizin önünde.&#160;Etrafı maviye boyanmış olan bu makette,&#160;ekranda gördüğümüz çizimden farklı olarak&#160;üzerindeki tarihi yapılar da gösterilmişti.&#160;Hem de artık çoktan yıkılmış, bugün var&#160;olmayan anıtlar bile. Sarayburnu'ndaki bir&#160;yapının maketi dikkatimi çekti. Bir tür dini&#160;yapıyı andırıyordu. Tam da Necdet Denizel'in&#160;cesedini bulduğumuz noktadaydı. Bugün&#160;Atatürk heykelinin olduğu yerde. Zeminde&#160;belli belirsiz bir yazı vardı. Yakın&#160;gözlüklerimi takıp okudum. Poseidon Tapınağı&#160;yazıyordu. Leyla Barkın'm sözünü ettiği&#160;tapınak. Necdet Denizel'in ona evlenme&#160;teklif ettiği yer. Yakın gözlüklerimi&#160;indirip Poseidon Tapınağı'ndan&#160;Çember1itaş'a, yani Konstantin'in bu şehri&#160;Roma İmparatorluğu'nun başkenti yapmasının&#160;anısına diktirdiği sütuna hayali bir çizgi&#160;çektim. Evet, Konstantin Sütunu'nun maketi&#160;de işte buradaydı. Yani Mukadder Kınacı'nın&#160;cesedini bulduğumuz yer. Etrafında başka&#160;yapılar da yer alıyordu. Hem Roma, hem de&#160;Osmanlı dönemine ait yapılar. Sütunun hemen&#160;arkasında Atik Ali Camii, karşı köşede&#160;Köprülü Mehmed Paşa Camii... Sütunun&#160;bulunduğu meydanın zemininde yine harfler&#160;vardı. Dikkatli bakınca okuyabildim.</span></p>
<p><span style="font-weight:bold;">Konstantin Forumu yazıyordu. Bu kez Mukadder Kınacı'nın parmaklarının işaret ettiği yöne,&#160;doğuya doğru uzattım hayali çizgimi.</span></p>
<p><span style="font-weight:bold;">Üzerinde meşe yazan caddeden ilerledim, önce Tauri Forumu yazan günümüzün Beyazıt&#160;Meydanı'na ulaştım. Yine Roma binaları,&#160;Beyazıt Camii, bugün İstanbul Üniversitesi&#160;olan Fatih'in yaptırdığı ilk saray...&#160;Ardından biraz aşağıya inerek, zemininde&#160;Bovis Forumu harflerini seçebildiğim,&#160;muhtemelen günümüzün Aksaray'ı olan yapılar&#160;topluluğuna geldim. Sonra Arkadius&#160;Forumu yazılan ve aynı isimle anılan bir&#160;sütunun bulunduğu bina kümelerini geçince,&#160;surların sona erdiği yere, üçüncü kurban,&#160;gazeteci Şadan Duruca'nın bırakıldığı&#160;noktaya, yani Altınkapı'ya vardım. Kurbanın&#160;bileklerinden birbirine bağlanmış ellerinin&#160;işaret ettiği yönü gözümde canlandırarak,&#160;geldiğim yolu bu kez tersine kat ettim. Ve&#160;son kurbanımız Mimar Teoman Akkan'ı&#160;bulduğumuz Ayasofya'ya döndüm. Cesedi bu&#160;muhteşem tapınağın üst sokağına, yani&#160;şimdiki Cafer Ağa Medresesi'nin kapısının&#160;biraz ilerisine yerleştirdim. Ellerini iki&#160;yana açarak, katillerin bize nereyi&#160;göstermek istediğini bir kez daha düşünmeye&#160;çalıştım. Sol el açıkça Topkapı Sarayı'nı&#160;gösteriyordu, sağ el ise Beyazıt, Fatih,&#160;Yavuz Selim camilerinin yönünü. Belki de&#160;aklımıza bile gelmeyen başka Roma veya&#160;Osmanlı yapılarını. Bakışlarım sıkıntıyla&#160;Ayasofya'nın maketinin önündeki heykele&#160;kaydı. Anlamak için iyice çömelip bakmak&#160;zorunda kaldım. Bu bir at heykeliydi, hayır,&#160;at üzerindeki bir adamın heykeliydi. Bir&#160;imparator olmalıydı...</span></p>
<p><span style="font-weight:bold;">&quot;Jüstinyen,&quot; dedi güçlü bir ses. &quot;Atın üzerindeki imparator büyük Jüstinyen'dir.&#160;Ayasofya'nın günümüze ulaşmış halini&#160;yaptıran adam. Ama heykel çoktan yıkıldı&#160;tabii...&quot;</span></p>
<p><span style="font-weight:bold;">Çömeldiğim yerden başımı çevirdim. Sağ elinde, sapı fil- dişinden oyulmuş ahşap bir&#160;baston tutan, açık kahverengi yakasız takım&#160;elbise giymiş bir adam dikiliyordu&#160;başucumda. Doğruldum. Orta boylu, geniş&#160;omuzlu, sağlam yapılıydı. Saçlarını tümüyle&#160;kazıtmıştı, bu yüzden olsa gerek, kumral&#160;kaşları iyice ortaya çıkmış, uzun&#160;kirpiklerinin gölgelediği toprak rengi&#160;gözleri daha da etkileyici bir hal almıştı.&#160;Dudaklarının üzerinde belli belirsiz duran&#160;kırçıl bıyık, çenesini kuşatan ince bir&#160;sakalla tamamlanıyordu.</span></p>
<p><span style="font-weight:bold;">&quot;Merhaba.&quot; Gülümsüyordu ama samimiyetinden pek emin değildim. Elini&#160;uzattı. &quot;Ben Âdem Yezdan... Siz de...&quot;</span></p>
<p><span style="font-weight:bold;">&quot;Nevzat.&quot; Uzattığı eli sıktım. &quot;Başkomiser Nevzat...&quot; Başımla yardımcımı&#160;gösterdim. &quot;Bu arkadaşımız da Ali, Komiser&#160;Ali. &quot;</span></p>
<p><span style="font-weight:bold;">&quot;Merhaba Ali Komiser... Hoş geldiniz.&quot; Ali'nin ne diyeceğini beklemeden,&#160;bakışlarını Ayasofya'nın önündeki heykele&#160;çevirerek sürdürdü sözlerini. &quot;Biz&#160;İstanbul'da yaşayanlar pek farkında değiliz&#160;ama Jüstinyen bu kente en büyük iyiliği&#160;yapan imparatorlardan biriydi. Nika&#160;isyanıyla yıkılan, harabeye dönen kenti&#160;yeniden kurmuştu. Sadece Ayasofya'nın inşa&#160;edilmesinden söz etmiyorum. Büyük Saray'ı,&#160;Zeuksippos Hamamı'nı, Pazaryerindeki bütün&#160;binaları, senatoyu yenilemişti...</span></p>
<p><span style="font-weight:bold;">Jüstinyen'i ancak bizim Kanuni Sultan Süleyman'la kıyaslayabiliriz, tkisi de kendi&#160;imparatorluklarının en görkemli yıllarında&#160;yaşamışlardı.&quot;</span></p>
<p><span style="font-weight:bold;">Âdem Yezdan'ı şaşkınlıkla dinliyordum. Karşımda sandığım gibi, gözünü kâr hırsı&#160;bürümüş bir adam değil, tıpkı Leyla Barkın&#160;gibi bu kentin tarihi konusunda bilgili,&#160;belki de İstanbul âşığı biri duruyordu.&#160;Üstelik konuşmasında ne aksan vardı, ne de&#160;dilinde bir bozukluk. Türkçeyi doğma büyüme&#160;İstanbulluları kıskandıracak kadar güzel&#160;konuşuyordu. Fildişi saplı bastonuyla atın&#160;üzerindeki imparatoru gösterdi.</span></p>
<p><span style="font-weight:bold;">&quot;Aslında Jüstinyen'le Kanuni'nin aşk hayatları da birbirine benzer.&quot; Dudaklarında&#160;çapkın bir gülümseme belirmişti, &quot;ikisinin&#160;de yaşamında büyük roller oynayan birer&#160;kadın vardı. Imparatoriçe Teodora ile Hürrem&#160;Sultan. Kimileri bu kadınların onları yanlış&#160;yönlendirdiğini söylese de, bu iki büyük&#160;hükümdar, sevgililerinden asla&#160;vazgeçmediler. Ve her ikisinin sevgilisi de&#160;kendilerinden önce göçüp gitti bu dünyadan.&quot;&#160;Yanlış anlamamızdan korkuyormuş gibi&#160;bastonsuz elinin işaretparmağını usulca&#160;yukarı kaldırdı. &quot;Ama benzerlikleri bu&#160;kadarla sınırlı değil, tkisi de bu kente&#160;önemli eserler kazandırmış olmalarına&#160;rağmen, daha çok İstanbul'daki iki&#160;ibadethaneyle anılırlar. Ayasofya Kilisesi&#160;ile Süleymaniye Camii... Bu şehrin ölümsüz&#160;tapmakları...&quot; Gurur yüklü bir sesle&#160;ekledi.. &quot;Ha, bizim Kanuni'nin bir üstünlüğü&#160;var tabii, iyi bir şair olması. 'Halk içinde&#160;muteber bir nesne yok devlet gibi / Olmaya&#160;devlet cihanda bir nefes sıhhat gibi'&#160;dizelerini bilirsiniz.&quot; Bizden yanıt&#160;alamayınca engin gönüllü bir gülümseme&#160;belirdi kalın dudaklarında. &quot;Başınızı&#160;ağrıttım, değil mi? Ne yapayım, konu tarihe&#160;gelince kendimi tutamıyorum. Oysa siz daha&#160;önemli bir mesele için buradasınız...&quot;</span></p>
<p><span style="font-weight:bold;">Ellerimi yana açtım.</span></p>
<p><span style="font-weight:bold;">&quot;Yaptığımız soruşturma da tarihten ayrı değil.&quot; Maketi gösterdim. &quot;Daha doğrusu,&#160;İstanbul tarihinden...&quot;</span></p>
<p><span style="font-weight:bold;">Ne demek istediğimi anlamamış gibiydi.</span></p>
<p><span style="font-weight:bold;">&quot;Cinayetlerin hepsi bu şehrin tarihiyle ilgili Âdem Bey...&quot;</span></p>
<p><span style="font-weight:bold;">Yüzünde merak dolu bir anlam belirdi ama çok sürmedi, bakışları birkaç adım geride,&#160;klonlanmış gibi birbirinin aynı olan iki&#160;korumaya kaydı.</span></p>
<p><span style="font-weight:bold;">&quot;Bir dakika Başkomiserim.&quot; Ellerini göğsünde çapraz yapmış eski meslektaşımıza&#160;döndü. &quot;Ercan, çocukları yolla istersen.&quot;</span></p>
<p><span style="font-weight:bold;">Ercan çevik adımlarla korumaların yanına gitti. Eğilip kulaklarına bir şeyler&#160;fısıldadı. Komutanlarının emrine uyan iki&#160;lejyoner gibi, tek söz etmeden, sol</span></p>
<p><span style="font-weight:bold;">taraftaki ilk kapıdan çıkarak uysalca salonu terk ettiler.</span></p>
<p><span style="font-weight:bold;">&quot;Cinayetler İstanbul'la ilgili mi diyorsunuz?&quot; Düşünceli bir halde, eliyle&#160;ince sakalını kaşıyordu Âdem Yezdan. &quot;Bu&#160;kanıya nasıl vardınız?&quot;</span></p>
<p><span style="font-weight:bold;">Açık oynamanın zamanı gelmişti.</span></p>
<p><span style="font-weight:bold;">&quot;Çünkü katiller, kurbanlarını tarihi mekânlarda sergiliyorlar. Bu şehir için&#160;önemli olan tarihi mekânlarda.&quot;</span></p>
<p><span style="font-weight:bold;">Bastonunu iki avucunun arasına aldı.</span></p>
<p><span style="font-weight:bold;">&quot;Öyleymiş, Ercan bahsetti biraz.&quot;</span></p>
<p><span style="font-weight:bold;">&quot;Kurbanların avuçlarına sikke bıraktıklarını da söyledi mi?&quot;</span></p>
<p><span style="font-weight:bold;">Aslında soru bir tuzaktı. Ne Ercan'a, ne de basına sikkelerden söz etmemiştik. Madeni&#160;paraların bırakıldığım sadece biz ve&#160;katiller biliyordu. Gözlerimi eski&#160;meslektaşımıza dikerek, nasıl tepki&#160;vereceğini bekledim. Ama Ercan tuzağa&#160;düşmedi ya da gerçekten sikkelerden haberi&#160;yoktu.</span></p>
<p><span style="font-weight:bold;">&quot;Bil... bilmiyordum ki... Sikke mi bırakıyorlarmış?&quot;</span></p>
<p><span style="font-weight:bold;">Ercan gibi, Âdem Yezdan'ın da gözleri faltaşı gibi açılmış, hatta fazladan, alt&#160;çenesi hafifçe aşağı doğru sarkmıştı.</span></p>
<p><span style="font-weight:bold;">&quot;Benim sikkelerimi mi?&quot;</span></p>
<p><span style="font-weight:bold;">Bu çarpılmış yüz, bu titreyen ses sahici miydi, yoksa kendini gizlemeye çalışan bir&#160;zanlının harfi harfine uymak zorunda olduğu&#160;bir senaryonun gerekli kıldığı hal ve&#160;tavırlar mıydı? Kestirmek zordu. O yüzden&#160;hiç kuşkulanmamış gibi davrandım.</span></p>
<p><span style="font-weight:bold;">&quot;Henüz sizinkilere sıra gelmedi. Sizin sikkeler Osmanlı ve Türkiye Cumhuriyeti&#160;dönemine aitmiş. Ercan Bey öyle söylemişti.</span></p>
<p><span style="font-weight:bold;">&quot;Doğru...&quot; Bana dönerek başını salladı. &quot;Evet, Osmanlı ve Türkiye Cumhuriyeti&#160;paraları biriktiriyorum.&quot;</span></p>
<p><span style="font-weight:bold;">&quot;Ama katiller, Osmanlı ve Türkiye Cumhuriyeti döneminde basılmış paraları&#160;değil, daha önceki dönemlerde basılmış&#160;sikkeleri kullandılar. Byzas, Konstantin,</span></p>
<p><span style="font-weight:bold;">II. Teodosius ve Jüs- tinyen için basılmış paraları. Yani Necdet Denizel'in koleksiyonundaki ler i ...&quot;</span></p>
<p><span style="font-weight:bold;">Gözlerini ardı ardına açıp kapadı.</span></p>
<p><span style="font-weight:bold;">&quot;Dört hükümdar... Dört hükümdardan bahsettiniz... Yani dört sikke... Ama üç&#160;cinayet işlenmedi mi?&quot;</span></p>
<p><span style="font-weight:bold;">Demek dün gece bulduğumuz kurbandan haberi yoktu ya da öyle sanmamızı istiyordu.</span></p>
<p><span style="font-weight:bold;">&quot;Dört cinayet işlendi. Dördüncü kurban dün gece Ayasofya'nın yan sokağına&#160;bırakıldı. Sağ avucuna da Jüstinyen'in&#160;sikkesi konulmuştu.&quot;</span></p>
<p><span style="font-weight:bold;">Susuz kalmış gibi yutkundu Âdem Yezdan.</span></p>
<p><span style="font-weight:bold;">&quot;Kim? Kimmiş peki dördüncü kurban?&quot;</span></p>
<p><span style="font-weight:bold;">Yanıtlamadan önce bir adım daha yaklaştım yanına.</span></p>
<p><span style="font-weight:bold;">&quot;Teoman Akkan...&quot; Açık kahverengi gözlerine bakarak açıkladım: &quot;Mimarmış...&quot;</span></p>
<p><span style="font-weight:bold;">Gözlerinde büyüyen endişeyi saklayacak fırsat bulamadı.</span></p>
<p><span style="font-weight:bold;">&quot;Yoksa tanıyor musunuz?&quot; diye üsteledim. &quot;Kurbanların tümü inşaat işiyle ilgili.&quot;</span></p>
<p><span style="font-weight:bold;">&quot;Biz de inşaat yapıyoruz, İstanbul'da bina yaptırmak deveye hendek atlattırmaktan&#160;daha zor. Necdet'i de bu yüzden işe&#160;almıştım. Allah rahmet eylesin, konuya&#160;hâkim, bilgili, değerli bir insandı.</span></p>
<p><span style="font-weight:bold;">Mukadder Bey'le de konuşmuşluğumuz vardır. Merhum belediyede görevliydi, izinler,&#160;evraklar için temas etmek zorunda kalmıştık.&#160;Öteki iki merhumla da karşılaşmış&#160;olabilirim. Çok insanla ilişkiniz oluyor&#160;turizm işinde. İster istemez&#160;tanışıyorsunuz.&quot;</span></p>
<p><span style="font-weight:bold;">&quot;inşaat lafı biraz hafif kaçmıyor mu?&quot; diye homurdandı Ali. &quot;Öyle bina yapımı filan&#160;değil, devasa bir projeniz varmış.&quot; Ercan'ı&#160;işaret etti. &quot;Eski meslektaşımız söyledi.&quot;</span></p>
<p><span style="font-weight:bold;">&quot;Var.&quot; Adamına bakmadan yanıtladı. &quot;Büyük bir proje. Tarihi Yarımada'nın hak ettiği&#160;bir proje. Hem modern, hem de geçmişle&#160;barışık bir proje. Belki de bu yüzyılın en&#160;büyük projesi. Sadece Türkiye için değil,&#160;dünya turizmi için de çok önemli bir iş.&#160;Tarihi yarımadadaki tüm önemli yapıları&#160;simgesel olarak vurgulamayı düşünüyoruz.&#160;Ayasofya Kilisesi, Süley- maniye Camii,&#160;Topkapı Sarayı gibi günümüze kadar ulaşmış&#160;yapıları değil, çoktan yıkılmış, tarihe&#160;karışmış olanları da.&quot;</span></p>
<p><span style="font-weight:bold;">Bastonuyla ilk kurbanı bulduğumuz Sarayburnu'nu gösterdi. &quot;Mesela, günümüzde&#160;izi tozu kalmayan Poseidon Tapınağı'nı,&#160;artık bir döküntü haline gelen Bukoleon&#160;Sarayı'nı.&quot; Bastonunun ucu Çemberiitaş&#160;Sütunu'nun üzerinde durdu. &quot;Mesela</span></p>
<p><span style="font-weight:bold;">Konstantin Forumu'nda yer alan yapıları.&quot; Baston yukarı doğru hareket etti, kara&#160;surlarının Haliç'e uzanan bölümünün&#160;sonundaki saraya geldi. &quot;Mesela Blahernai&#160;Sarayı'ndan günümüze kalan Tekfur Sarayı'nı&#160;da yapımızda vurgulayacağız. Halkın çoğunun&#160;bu anıt binalardan haberi bile yok. Yani bu&#160;büyük iş ve eğlence merkezini yaparak&#160;insanlara geçmişimizi de anlatacağız...&quot;</span></p>
<p><span style="font-weight:bold;">Âdem Yezdan konuştukça heyecanlanıyor, heyecanlandık- ça yüzündeki her bir mimik,&#160;gözlerindeki her bir ışıltı projesine&#160;duyduğu inancın ne kadar güçlü olduğunu&#160;gösteriyordu. Ama bizim Ali bunların&#160;hiçbirinden etkilenmemiş olacak ki, &quot;Öyle&#160;diyorsunuz da projenizi son derece sakıncalı&#160;bulanlar var,&quot; diye kesti adamın sözünü.&#160;&quot;Tarihi dokuya zarar vereceğini&#160;söylüyorlar.&quot; Eğilip makete baktı. &quot;Yok olup&#160;gidenlere bir şey demiyorlar ama ayakta&#160;kalan tarihi eserleri olumsuz&#160;etkileyebilirmiş.&quot;</span></p>
<p><span style="font-weight:bold;">Âdem Yezdan'ın kaşları çatılacak gibi oldu, ama hayır, kışkırtmalara kapılmayacak&#160;kadar zekiydi. Öfkelendiyse bile bunu soğuk&#160;gülümsemesinin ardına gizlemeyi başardı.</span></p>
<p><span style="font-weight:bold;">&quot;Yanlış düşünüyorlar... Bunlar modası geçmiş fikirler. Başkomiserim hatırlar. İlk&#160;Boğaz Köprüsü yapılırken de aynı itirazlar&#160;gelmişti. İstanbul'un dokusu bozuluyormuş,&#160;güzellikleri mahvoluyormuş, dediler. Oysa&#160;şimdi biz Boğaz a yeni köprüler kurmaktan&#160;söz ediyoruz. Tarihi mekânları korumanın&#160;yolu, onları gündelik yaşamın içine&#160;katmaktır.&quot;</span></p>
<p><span style="font-weight:bold;">Artık bu kadarına dayanamadım.</span></p>
<p><span style="font-weight:bold;">&quot;Tarihi eserlere zarar vermek pahasına olsa bile mi?&quot;</span></p>
<p><span style="font-weight:bold;">Rahatsız olmuştu, bastonu öteki eline geçirdi.</span></p>
<p><span style="font-weight:bold;">&quot;Eserler zaten zarar görüyor... Burası SİT alanı ilan edildiği için çürüyen o kadar&#160;çok anıt var ki. Anıtlar Kurulu çivi&#160;çaktırmıyor. Tamirat yapılamadığı için de&#160;binalar eriyip yok oluyor. Oysa biz tarihi&#160;eserlerin yanı başına dikeceğimiz yeni&#160;binalarla, geçmişi bugüne taşımayı&#160;amaçlıyoruz. Eski kafalı akademisyenler ya&#160;da her fırsatta bozgunculuk çıkartmaya&#160;çalışan solcu zihniyet işte bunu&#160;anlamıyor...&quot;</span></p>
<p><span style="font-weight:bold;">&quot;Burası saray mı?&quot;</span></p>
<p><span style="font-weight:bold;">Ali'nin sorusuyla kesildi Âdem Yezdan'ın heyecanlı ko- püşrnası. Yardımcım&#160;makette Sultanahmet Camii'nin hemen altmdaki&#160;genişçe bölgeyi işaret ediyordu. Gösterdiği&#160;bölge ince bir duvarla özel olarak&#160;belirmişti. Zeminde Büyük Saray yazısı&#160;seçiliyordu.</span></p>
<p><span style="font-weight:bold;">&quot;Büyük Saray,&quot; diye onayladı işadamı. &quot;Roma İmpara- torluğu'nun Magnum Palatium'u.&#160;Konstantin tarafından yapımına başlanmış ama&#160;yüzyıllar boyunca yeni yapılarla&#160;genişletilmiş. Bakın şurası Halke denilen&#160;sarayın ana girişi, burası muhafızların&#160;bulunduğu bina, imparatorun danışma&#160;kurulunun bulunduğu salon, aşağıdaki şu bina&#160;ise kabul salonu, bu boş alan oyun&#160;sahasıydı. Muhteşem, değil mi?&quot; Bastonuyla&#160;maketin üzerindeki Sultanahmet'ten aşağıdaki&#160;maviliğe doğru bir çizgi çekti. &quot;Boyu&#160;Hipodrom'dan Marmara Denizi'ne, eni&#160;Sultanahmet Cami'nin arka bahçesinden&#160;Ayasofya'nın arka duvarına kadar uzanan bir&#160;dikdörtgen getirin gözünüzün önüne, işte&#160;Büyük Saray'ın kapsadığı alan o kadarmış.&quot;</span></p>
<p><span style="font-weight:bold;">Ali önemli bir sorunla karşılaşmış gibi eli çenesinde mırıldandı.</span></p>
<p><span style="font-weight:bold;">&quot;Bu bina da sarayın sınırları içinde yer alıyor, öyle mi?&quot;</span></p>
<p><span style="font-weight:bold;">Lafın nereye varacağını anlayan kurt işadamı savunmaya geçti.</span></p>
<p><span style="font-weight:bold;">&quot;Yapmayın Ali Komserim, bu bölgedeki tek bina bizimki değil ki.&quot;</span></p>
<p><span style="font-weight:bold;">Bakışları saray maketine takılı olan Ali, dalgın mırıldandı.</span></p>
<p><span style="font-weight:bold;">&quot;Keşke tek bina sizinki olsaydı.&quot; Yeniden Âdem'e döndü, gözlerinde bir kıvılcım yandı,&#160;söndü. &quot;Hatta sizin binanız da burada&#160;olmasaydı.&quot; Sarayı gösterdi yeniden. &quot;Keşke&#160;bu bölge, bu maketteki gibi sadece tarihi&#160;eserlerden oluşsaydı. Asıl o zaman yüzyılın&#160;turizm olayı olurdu.&quot;</span></p>
<p><span style="font-weight:bold;">Âdem Yezdan ne diyeceğini bilemedi. Ne yalan söyleyeyim, ben de şaşırmıştım. Galiba&#160;bu çocuğa haksızlık ediyor, onun sağduyusunu&#160;ve zekâsını küçümsüyordum. Tarihe meraklı&#160;işadamı, benden önce toparlandı.</span></p>
<p><span style="font-weight:bold;">&quot;Ama bu olacak iş değil Ali Komiserim, Büyük Saray bin küsur yıl önce terk edildi.&quot;&#160;Bastonuyla salondaki yatak koltukları&#160;gösterdi. &quot;Ama bakın, biz ne yaptık. Büyük&#160;Saray'da devlet görevlilerinin ağırlandığı&#160;bir tören salonu vardı. Ak- kubia Salonu.&#160;Orada 19 uzanma yatağı bulunuyordu. İşte aynısını günümüze taşıdık.&quot; Birkaç adım attı.&#160;Uzanma yataklarından birine dokundu.&#160;&quot;Bunlardan tam on dokuz tane var burada.&#160;Tıpkı Büyük Saray'ın yemek salonunda olduğu&#160;gibi. Yapabildiğimiz bu. Büyük Saray'ı&#160;tümüyle yeniden canlandırmak imkânsız. Onun&#160;yerinde binlerce konut, işyeri var. Üstelik&#160;buraları yüzlerce yıl önce yerleşime&#160;açılmış.&quot;</span></p>
<p><span style="font-weight:bold;">Gerekçeleri umursamadı bile Ali, ne gerekçeleri, ne de ona açıklamalar yapan&#160;adamı.</span></p>
<p><span style="font-weight:bold;">&quot;Keşke açılmasaymış... Açıİmasaymış da leş kargaları bu büyük hâzinelerin üzerine&#160;üşüşmeseymiş.&quot;</span></p>
<p><span style="font-weight:bold;">Açıkça hakaret etmesine rağmen Âdem Yezdan sinirlenmedi ya da büyük bir&#160;maharetle bastırdı gerginliğini. Onun yerine&#160;eski meslektaşımız gösterdi dişlerini.</span></p>
<p><span style="font-weight:bold;">&quot;Ama olmadı şimdi Ali Komiser. Ağır konuşuyorsun... Bak Âdem Bey kibarlık&#160;gösteriyor...&quot;</span></p>
<p><span style="font-weight:bold;">&quot;Lütfen Ercan,&quot; diye sertçe kesti sözünü patronu. &quot;Ali Komiser'i anlıyorum. Yaşadığı&#160;şehri seven biri o.&quot; Açık kahverengi&#160;gözlerini anlayışla yardımcıma çevirdi.&#160;&quot;înanm benim de içim yanıyor. Ben de sizin&#160;gibi, keşke olmasaydı, diyorum. Fakat artık&#160;çok geç. Haklısınız, bu şehrin tarihi&#160;konusunda tek kelime bilmeden turizm işine&#160;giren çok insan var. Ben de onlara karşıyım.&#160;Ama yatırım yapmadan, yeni oteller,&#160;merkezler açmadan da bu şehri dünyaya&#160;tanıtamayız. Bu işler duygusallığa gelmez&#160;Ali Komiserim. Tarih konusu, turizm&#160;meseleleri biraz karışıktır...&quot;</span></p>
<p><span style="font-weight:bold;">Şimdi tersleyecek Ali diye düşündüm, yapmadı, Allah belanızı versin dercesine,&#160;öfkeli bakışlarını Büyük Saray'ın maketine&#160;gömdü. Bunu fırsat bilen Âdem Yezdan bana&#160;döndü.</span></p>
<p><span style="font-weight:bold;">&quot;İsterseniz, yan odaya geçelim Başkomiserim.&quot; Sağ duvardaki üç kapıdan&#160;ortadakini gösteriyordu. &quot;Orası sakindir,&#160;daha rahat konuşuruz.&quot;</span></p>
<p><span style="font-weight:bold;">&quot;Tarih kanla yazılıyor.&quot;</span></p>
<p><span style="font-weight:bold;">Konuşmak için daha rahat bir yer olabilirdi bu oda ama sessiz olmadığı&#160;kesindi. Büyükçe maun bir masa, deri&#160;koltuklar, yerde el dokuması yün bir hah&#160;bulunan aydınlık odaya adımımızı atar atmaz,&#160;&quot;Merhaba, ben Teodora...&quot; diyen bir ses&#160;karşıladı bizi. &quot;Sarayıma hoş geldiniz.&quot;</span></p>
<p><span style="font-weight:bold;">Şampanya rengi kadife perdenin önündeki büyük kafesin içindeydi. Bizi görünce&#160;hareketlenmiş, tüneğinde bir ileri, bir geri&#160;sallanarak tekrarlayıp duruyordu.</span></p>
<p><span style="font-weight:bold;">&quot;Sarayıma hoş geldiniz.&quot;</span></p>
<p><span style="font-weight:bold;">Necdet Denizel'in evindeki Kral Byzas adlı papağanın neredeyse tıpatıp aynısıydı.&#160;Kül rengi bir beden, kırmızı bir kuyruk,&#160;insana ilgiyle bakan boncuk gözler. Ali'yi&#160;görünce heyecanlanır gibi oldu, başını&#160;çevirerek kafesinde yardımcıma doğru&#160;ilerledi.</span></p>
<p><span style="font-weight:bold;">&quot;Merhaba, ben Teodora... Sarayıma hoş geldiniz.&quot;</span></p>
<p><span style="font-weight:bold;">Biraz da aradaki soğukluğu gidermek amacıyla olsa gerek, &quot;Teodora sizi pek sevdi&#160;Ali Komiserim,&quot; dedi Âdem gülümseyerek.&#160;&quot;Herkese böyle yapmaz.&quot;</span></p>
<p><span style="font-weight:bold;">Ortamın samimileşmesi benim de işime gelirdi. Papağan muhabbetini sürdürdüm.</span></p>
<p><span style="font-weight:bold;">&quot;Kral Byzas da çok sevmişti Ali'yi.&quot; îşaretparmağımla kafese usulca dokundum.&#160;&quot;Sahi bu, Necdet Denizel'in evindeki&#160;papağanın kardeşi filan mı? Çok benziyor&#160;da...&quot;</span></p>
<p><span style="font-weight:bold;">Sevgiyle baktı kafesteki kül rengi papağana Âdem. Sanki öz çocuğuna bakıyormuş&#160;gibi duygusallaşmıştı.</span></p>
<p><span style="font-weight:bold;">&quot;Akrabası diyebiliriz... Kral Byzas otuz iki yaşında. Bu hanım ise henüz on&#160;dokuzunda...&quot;</span></p>
<p><span style="font-weight:bold;">&quot;O kadar yaşıyor mu bu kuşlar?&quot;</span></p>
<p><span style="font-weight:bold;">Yüzünü ince bir keder dalgasının kapladığını gördüm.</span></p>
<p><span style="font-weight:bold;">&quot;Seksene kadar yaşayanlar bile var. Jako papağanı bunlar. Latince adları Psittacus&#160;Erithacus. Çok zeki hayvanlardır. Bin&#160;kelimeye kadar akıllarında tutabilirler...&#160;Ama çok narin varlıklar. Biri hastalandı mı,&#160;birbiri ardına göçüp gidiyorlar.&quot; Derinden&#160;bir iç geçirdi. &quot;Tam dört çift vardı bende,&#160;sekiz papağan... Ne yazık ki virütik bir&#160;hastalık kırdı geçirdi hepsini. Her sabah&#160;birini topluyordum kafeslerinin zemininden.&#160;Yere düştüler mi kurtarmak mümkün değildir.&#160;Allahtan iyi bir veteriner bulduk. Hemen&#160;hastaları ayırdı. Bir çifti de buradan&#160;uzaklaştırdı. Rahmetli Necdet'e gönderdik.&#160;Kral Byzas'la sevgilisi Hekate'yi.&quot;</span></p>
<p><span style="font-weight:bold;">&quot;Ay Tannçası Hekate mi?&quot;</span></p>
<p><span style="font-weight:bold;">Abartılı bir beğeniyle süzdü beni.</span></p>
<p><span style="font-weight:bold;">&quot;Oo Başkomiserim, mitolojiye hâkimsiniz galiba...&quot; Bir an duraksadı. &quot;Ama ayakta&#160;kaldınız. Otursanıza.&quot; Maun masanın önündeki&#160;deri koltukları gösteriyordu. &quot;Lütfen,&#160;buyurun.&quot;</span></p>
<p><span style="font-weight:bold;">Ali'yle karşılıklı olarak yerleştik rahat koltuklara. Az önceki tartışmanın verdiği&#160;gerginlik nedeniyle olsa gerek, Ercan ayakta&#160;kalmayı tercih etmişti ama Âdem haline&#160;bırakmadı.</span></p>
<p><span style="font-weight:bold;">&quot;Sen de otursana, misafirlerimize ayıp oluyor.&quot;</span></p>
<p><span style="font-weight:bold;">Yanlış anlaşılmanın verdiği huzursuzlukla söylendi eski polis amiri.</span></p>
<p><span style="font-weight:bold;">&quot;Kusura bakmayın, niyetim o değil.&quot; Açıklama gereği hissetti. &quot;Hem onlar benim&#160;meslektaşlarım... Meslektaşlarıma hiç yanlış&#160;yapar mıyım? Polis, emekli de olsa polistir&#160;Âdem Bey. Değil mi Başkomiserim?&quot;</span></p>
<p><span style="font-weight:bold;">Ali'nin asık suratına aldırmadan sabık meslektaşımızı onayladım.</span></p>
<p><span style="font-weight:bold;">&quot;Tabii tabii, polis her zaman polistir...&quot;</span></p>
<p><span style="font-weight:bold;">Ne Ercan'ın sevimli olmaya çalışması, ne benim anlayışlı tavrım kıramadı Âdem'in&#160;kararlılığını.</span></p>
<p><span style="font-weight:bold;">&quot;Gene de sen otur,&quot; dedi adamına ama misafirlerini ağırlamak için yanıp tutuşan&#160;bir ev sahibi ivecenliğiyle kendisi ayakta&#160;durmayı sürdürüyordu. Ne içeceğimizi&#160;sormasını beklerken, az önceki konuya döndü&#160;yeniden.</span></p>
<p><span style="font-weight:bold;">&quot;Ay Tanrıçası Hekate, Byzantion kentinin koruyucusuydu Başkomiserim. Ama bizim&#160;papağan Hekate yeni evine uyum sağlayamadı,&#160;çok yaşamadı zavallı. Bende ise sadece bir&#160;çift papağan kaldı. Jüstinyen'le Teodora...&#160;Jüstinyen'i de geçen ay kaybettik.&quot; Önemli&#160;bir ayrıntıyı vurgulamak istercesine sesine&#160;özel bir ton verdi. &quot;İşte o yüzden,</span></p>
<p><span style="font-weight:bold;">Necdet'in rahmetli olduğunu öğrenince ilk aklıma gelen Byzas oldu. Çünkü bu papağan&#160;ailesinden sadece onunla benim Teodoram sağ&#160;kalmıştı.&quot;</span></p>
<p><span style="font-weight:bold;">Sevgi dolu bakışlarını yine papağana çevirmişti ama beni ilgilendiren kafesteki&#160;Teodora değil, tarihteki Teodora'ydı.</span></p>
<p><span style="font-weight:bold;">&quot;Teodora şu fahişe olduğu söylenen imparatoriçe değil mi?&quot;</span></p>
<p><span style="font-weight:bold;">Rahatsız olmuş gibi hızla çekti bakışlarını papağandan, yüzüme bile bakmadan&#160;yanıtlamaya koyuldu sorumu.</span></p>
<p><span style="font-weight:bold;">&quot;Orası tartışmalı. Aslında kadın bir aktrist.&quot; Masanın karşısındaki camlı, küçük&#160;kitaplığa yöneldi. Kapağını açıp üçüncü&#160;rafta yan yana sıralanan kitapların&#160;arasından ikisini aldı. Bize dönerek&#160;kitapları elinde salladı. &quot;Bunların yazarı&#160;Proko- pios adında bir devlet görevlisiydi.&#160;Yazman ve hukuk danışmanı... Çok ilginç bir</span></p>
<p><span style="font-weight:bold;">kişilik. Prokopios'a göre, Teodora ahlaksız bir fahişe, doymak bilmez bir seks&#160;hastasıydı. Ama iki kitap birbirine taban&#160;tabana zıt şeyler anlatır.&quot; Masaya doğru&#160;birkaç adım attı, deri kaplı kitabın&#160;kapağını bana çevirdi. Koyu kırmızı ciltle&#160;kaplanmış kitabın ön yüzünde Prokopios&#160;yazısı gözüme çarptı, hemen altında ise&#160;&quot;İstanbul'da lustini- anüs Döneminde&#160;Yapılar,&quot; başlığı yer alıyordu.</span></p>
<p><span style="font-weight:bold;">&quot;Bu kitap, Jüstinyen ile Teodora'yı göklere çıkartır,&quot; dedi sanki eserin&#160;değerini anlamak ister gibi elinde tartarak.&#160;&quot;Prokopios, hem imparatoru, hem de&#160;imparatoriçeyi öve öve bitiremez.&quot; Öteki&#160;kitabı üste çıkardı. &quot;Bu eserinde ise,&#160;metnin adı da manidardır: Bizans'ın Gizli&#160;Tarihi. Evet Prokopios bu çalışmasında hem&#160;imparatoru hem de imparatoriçeyi yerin&#160;dibine sokar. İmparatoriçe şehvet düşkünü&#160;bir seks manyağı, büyücü ve tehlikeli bir&#160;dişidir, imparator ise bu kadının oyuncağı&#160;olmuş kanlı bir katil. Tabii, bu kitap&#160;gizlice kaleme alınmış, gizlice dağıtılmış.&quot;</span></p>
<p><span style="font-weight:bold;">Âdem Yezdan tarih bilgisiyle beni şaşırtmayı sürdürüyordu ama itiraf edeyim ki&#160;Prokopios'un iddiaları daha çok ilgimi&#160;çekmişti.</span></p>
<p><span style="font-weight:bold;">&quot;Peki doğru muymuş yazdıkları?&quot;</span></p>
<p><span style="font-weight:bold;">&quot;Valla Başkomiserim, orası da biraz muallak. Gerek Jüstinyen, gerekse Teodora&#160;halktan gelen kişilerdi. Bu yüzden olsa&#160;gerek, Konstantinopolis'in aristokratları&#160;onlardan hiç hoşlanmıyordu. Prokopios da&#160;okumuş adam. Yani dönemin aydını,&#160;entelektüeli. Kendini aristokratlara yakın&#160;hisseden biri. Muhtemelen o da alt sınıftan&#160;gelen imparator ve impa- ratoriçeden nefret&#160;ediyordu. Kaleminden kan damlamasının nedeni&#160;de bu nefret olabilir. Öte yandan, ateş&#160;olmayan yerden duman çıkmaz, demişler. Ama&#160;ne olursa olsun, bilinen bir gerçek var ki,&#160;o da Teodora<sup>1</sup>nın son derece cesur, kararlı&#160;ve acımasız bir imparatoriçe olduğudur.&quot;</span></p>
<p><span style="font-weight:bold;">Elindeki kitapları bırakmadan masasının başına geçti. Bizim oturduklarımızdan&#160;oldukça büyük koltuğuna yerleşirken sordu.</span></p>
<p><span style="font-weight:bold;">&quot;Nika ayaklanmasını duydunuz mu?&quot;</span></p>
<p><span style="font-weight:bold;">Kimseden ses çıkmayınca masanın üzerine koyduğu kitaplardan ciltsiz olanı alıp&#160;sayfalarını çevirdi.</span></p>
<p><span style="font-weight:bold;">&quot;Jüstinyen'i gerçek bir imparator yapan bu ayaklanmadır işte. Uğursuz bir olayın&#160;hayırlı sonuçlar doğurması denilen şey. Ve&#160;daha önemlisi, sokaktan gelen hafifmeşrep&#160;bir kadının imparatoriçeliğini kanıtladığı&#160;an. &quot;</span></p>
<p><span style="font-weight:bold;">Sayfaların arasında aradığını bulamamış olacak ki, gözlerini yeniden bana dikerek&#160;hatırladığı kadarıyla anlatmayı sürdürdü.</span></p>
<p><span style="font-weight:bold;">&quot;Nika ayaklanması, dönemin Konstantinopolis valisinin Yeşiller ve&#160;Mavilerden yedi kişiyi tutuklamasıyla alev&#160;aldı. Yeşiller ve Maviler o dönemin önemli&#160;iki sosyal grubuydu, işte bu iki etkili&#160;grubun kimi üyeleri hipodromdaki yarışlar&#160;sırasında aşırılıklar göstermiş, şiddet&#160;olaylarına başvurmuşlardı. Vali de bu&#160;kişilerden yedisinin idam edilmesi emrini&#160;verdi. Ancak asılanlardan biri Mavi, öteki&#160;Yeşil olmak üzere iki kişi mucize eseri&#160;ölümden kurtuldu. Kurtulanlar bir manastıra&#160;sığındılar. Birkaç gün sonra hipodromda&#160;yapılan yarışlarda hem Maviler, hem de&#160;Yeşiller, manastıra sığınan bu kişileri&#160;affetmesi için Jüstinyen'e çağrıda&#160;bulundular. Ama imparator onları dinlemedi.&#160;Bunun üzerine, o güne kadar birbirlerine&#160;rakip olan Maviler ile Yeşiller birleşerek&#160;imparator'a karşı ayaklandılar. Hipodrom&#160;'Nika... Nika...' sesleriyle çınlıyordu.</span></p>
<p><span style="font-weight:bold;">Halk o kadar öfkeliydi ki, Jüstinyen sarayına çekilmek zorunda kaldı.&#160;imparator'un çekildiğini gören isyancılar,&#160;ayaklanmayı hipodrom dışına taşırdılar.&#160;Aslında ayaklanma kolayca bastırı-labilinirdi ama Jüstinyen'in uyguladığı sıkı&#160;vergi politikasına karşı olan arisitokratlar&#160;da baldırı çıplak takımına destek verince&#160;işler çığırından çıktı. İsyancılar önce&#160;hapishaneyi basıp mahkûmları kurtardılar,&#160;ardından Ayasofya'yı. Patrikhane'yi,</span></p>
<p><span style="font-weight:bold;">Senato'yu, Aya İrini'yi, Basilika Stoa'yı, Zeuxippos Banyolarını ve meşe üzerindeki&#160;binaları ateşe verdiler. Şehrin kalbi ateş&#160;almış, cayır cayır yanıyordu.&quot;</span></p>
<p><span style="font-weight:bold;">Baştan anlatılanları önemsemeyen Ali bile şehrin yandığını duyunca ilgiyle dinlemeye&#160;başlamıştı Âdem'i. Tabii, bu durum uyanık&#160;işadamının da dikkatinden kaçmamıştı.</span></p>
<p><span style="font-weight:bold;">&quot;Evet Ali Komiserim, gözünüzün önünde bir canlandırın. Korkunç bir şey. Bugünkü&#160;Sultanahmet çevresi, dahası, Aksaray'a kadar&#160;uzanan meşe boyunca önemli binalar alevler&#160;içinde... İkinci gün isyancılar iyice&#160;cesaretlendiler. Hipodromda toplanıp başta&#160;Konstantinopolis valisi olmak üzere,&#160;imparatorluk yetkililerinin görevden&#160;alınmasını istediler. Pabucun pahalı&#160;olduğunu anlayan Jüstinyen asilerin&#160;isteklerini kabul etti. Ama isyan dinmedi.&#160;Beşinci günün sonunda Jüstinyen son çare&#160;olarak hipodroma gelerek, isyancılara bir&#160;konuşma yaptı. Ayaklanmayı sona erdirirlerse&#160;hiç kimsenin cezalandırılmayacağını söyledi.&#160;Fakat kalabalık onu dinlemedi bile. Artık&#160;tek bir istekleri vardı: İmparatoru&#160;değiştirmek. İşlerin fena halde sarpa&#160;sardığını fark eden Jüstinyen, apar topar&#160;kaçarak saraya döndü. Asiler yeni bir&#160;imparator bulmaya çalışırken, Jüstinyen de&#160;bir süre Konstantinopolis'ten uzaklaşmanın&#160;yararlı olacağını düşünerek gemisini&#160;hazırlatmaya koyuldu, imparator kaçış&#160;hazırlıklarını tamamlamak üzereyken taht&#160;odasında Teodora belirdi. Başı dimdik,&#160;bakışları kendinden emin, cesur adımlarla&#160;kocasının imparatorluk tahtına yaklaştı.</span></p>
<p><span style="font-weight:bold;">'Yapmayın imparatorum,' dedi kararlı bir sesle. 'Kaçmayın. Kurtuluş için tek yol olsa&#160;bile bunu yapmayın. Kuşkusuz, hepimiz bir&#160;gün öleceğiz. Önemli olan ölmek değil,&#160;şerefle anılmaktır. Kaçışınız, size ölüm&#160;kadar şeref getirmeyecektir. Lütfen&#160;gitmeyin. Bana gelince, bu erguvan renkli&#160;pelerinimden daha güzel bir kefen&#160;düşünemiyorum kendime...'</span></p>
<p><span style="font-weight:bold;">Hayatta en çok sevdiği insan olan Teodora'dan duyduğu bu sözler Jüstinyen'i&#160;etkiledi. Belki de utandırdı. Kaçmaktan&#160;vazgeçti, en yetenekli iki komutanını,&#160;Belisarius ile Mundus'u saraya çağırdı,&#160;isyancıların hepsinin kılıçtan geçirilmesi&#160;buyruğunu verdi. Aynı gün isyancılar yeni&#160;taleplerini bildirmek için hipodromda&#160;toplanmışlardı. İki acımasız komutan,&#160;askerleriyle iki ayrı kapıdan hipodroma,&#160;yani bugünkü Sultanahmet Meydanı'na&#160;girdiler. Bütün çıkış kapılarını kapatıp&#160;hipodromda bulunan yaklaşık otuz bin kişilik&#160;isyancı topluluğunu kadın çocuk demeden&#160;kılıçtan geçirdiler. Gecenin sonunda&#160;isyancılara büyük bir ders verilmiş, Nika&#160;ayaklanması bastırılmıştı. Artık Jüstinyen,&#160;Konstantinopolis'in yeni imar planına&#160;başlayabilirdi.&quot;</span></p>
<p><span style="font-weight:bold;">&quot;Bu katliamı onaylar gibi bir haliniz var.&quot; Sanki hipodromda kılıçtan geçirilen&#160;kurbanların çığlıklarını işitmiş, akan&#160;kanları görmüş gibi öfkeyle çarpılmıştı&#160;Ali'nin suratı. &quot;Hırslı bir kadın, sırf&#160;iktidarını kaybetmemek için otuz bin insanın&#160;ölümüne neden olmuş. Korkunç bir olay. Siz&#160;de kalkmış ballandıra ballandıra&#160;anlatıyorsunuz... Bunda doğru olan ne var.&quot;&#160;Eliyle kafesteki papağanı gösterdi. &quot;Bir de&#160;tutmuş, bu canavar kadının ismini şu&#160;kuşcağıza vermişsiniz.&quot;</span></p>
<p><span style="font-weight:bold;">Papağan sanki kendisinden bahsedildiğini anlamış gibi, &quot;Vermişsiniz,&quot; diye yineledi.&#160;&quot;Kuşcağıza vermişsiniz.&quot;</span></p>
<p><span style="font-weight:bold;">Yine o samimi gülümsemenin ardına gizlendi Âdem.</span></p>
<p><span style="font-weight:bold;">&quot;Tarihin garip bir mantığı vardır Ali</span></p>
<p><span style="font-weight:bold;">Komiserim. Elbette bu mantığın pek adil</span></p>
<p><span style="font-weight:bold;">olduğu söylenemez. Ama şöyle düşünelim: Eğer</span></p>
<p><span style="font-weight:bold;">Teodora'nm yönlendirmesiyle Jüstinyen Nika</span></p>
<p><span style="font-weight:bold;">ayaklanmasını bastırmasaydı,</span></p>
<p><span style="font-weight:bold;">Konstantinopolis'te bu kadar büyük</span></p>
<p><span style="font-weight:bold;">değişiklikler yapılamazdı. Mesela bugünkü</span></p>
<p><span style="font-weight:bold;">Ayasofya kurulamazdı.&quot; Bu konulara ilgim</span></p>
<p><span style="font-weight:bold;">olduğunu fark ettiğinden olsa gerek bana</span></p>
<p><span style="font-weight:bold;">döndü. &quot;Günümüzdeki Ayasofya'nın tapmağın</span></p>
<p><span style="font-weight:bold;">üçüncü yapımı olduğunu biliyor muydunuz</span></p>
<p><span style="font-weight:bold;">Başkomiserim? Evet, ilki son halinden</span></p>
<p><span style="font-weight:bold;">yaklaşık iki yüz yıl önce yapılan bir</span></p>
<p><span style="font-weight:bold;">kiliseydi. Ahşap çatılı bir mabet. Zaten o</span></p>
<p><span style="font-weight:bold;">dönemki adı da Büyük Kilise’ydi. Elli küsur</span></p>
<p><span style="font-weight:bold;">yıl sonra bu kilise yanınca, şu kara</span></p>
<p><span style="font-weight:bold;">surlarını yaptıran imparator var ya, II.</span></p>
<p><span style="font-weight:bold;">Teodosius... İşte onun zamanında ikinci bina</span></p>
<p><span style="font-weight:bold;">inşa edildi. O yapı da Nika isyanında</span></p>
<p><span style="font-weight:bold;">yakılınca Jüstinyen günümüzün muhteşem</span></p>
<p><span style="font-weight:bold;">Ayasofya'sini yaptırdı.&quot; Sözlerinin</span></p>
<p><span style="font-weight:bold;">yarattığı etkiden emin olarak yeniden Ali'ye</span></p>
<p><span style="font-weight:bold;">çevirdi bakışlarını. &quot;Yapımı tam beş yıl</span></p>
<p><span style="font-weight:bold;">sürdü. Mimarlar kadar bilimadamlanndan da</span></p>
<p><span style="font-weight:bold;">yararlanıldı. Matematikçi Tralleis- li</span></p>
<p><span style="font-weight:bold;">Anthemos ile geometri bilgini Miletoslu •</span></p>
<p><span style="font-weight:bold;">Isidoros... Yaklaşık on bin işçi gece gündüz demeden çalıştı inşaatta. Kilise&#160;tamamlandığında 537 senesiydi. Ve o güne&#160;kadar yapılan en büyük kubbeli yapıydı.&#160;Aradan bin yıl geçtikten sonra bile, bizim&#160;koca Sinan hem Süleymaniye Camii'nde, hem de&#160;Selimiye'de bu genişlikte bir kubbe&#160;yapamamıştır... Ayasofya'dan sonra ancak üç&#160;yapı bu büyüklüğü aşabildi. Londra'daki Aziz&#160;Paul Katedrali, Roma'daki Aziz Pier&#160;Katedrali ve Milano'daki Duo rno&#160;Katedrali... &quot; Odada kısa bir sessizlik&#160;oldu. Artık bu konuyu kapattığını düşünmeye&#160;başlamıştrki, &quot;Tapınaklar insanlar için&#160;yapılmışlardır,&quot; diyerek tartışmanın henüz&#160;bitmediğini hatırlattı Ali. &quot;İnsanlar huzur&#160;bulsunlar, iyi olsunlar, Tanrı'ya yakın&#160;olsunlar diye vardır ibadethaneler. Otuz bin&#160;insanın elinize bulaşan kanını yaptığınız&#160;bir tapmakla silemezsiniz. İsterse&#160;yeryüzünün en muhteşem yapısı olsun, isterse&#160;en kutsal binası olsun. Mermer, taş, ahşap,&#160;bakır, demir hatta altın, insan kanından&#160;daha değerli değildir.&quot;</span></p>
<p><span style="font-weight:bold;">Yine sinirlenmedi Âdem. Sakince ellerinin parmaklarını iç içe geçirdi.</span></p>
<p><span style="font-weight:bold;">&quot;Ama tarih kanla yazılıyor Ali Komiserim. Fatih Sultan Mehmed de Konstantinopolis'i&#160;fethettiğinde, askerlerinin üç gün boyunca&#160;şehri yağmalamasına izin vermişti. O üç gün&#160;boyunca Fatih'in askerleri halka çiçek&#160;dağıtmadüar. Evet, gerçekleri istiyorsanız,&#160;açık konuşalım. Kan döktüler, güzel&#160;kadınları, delikanlıları, çocukları esir&#160;aldılar... Şimdi buna izin verdi diye&#160;Fatih'e kötü mü diyeceğiz?&quot;</span></p>
<p><span style="font-weight:bold;">Ali bir an kararsız kaldı. Ne yalan söyleyeyim, nasıl bir tepki vereceğini ben&#160;de merak ediyordum. Âdem'le sadık adamı&#160;Ercan'ın da sesi çıkmıyordu. Geniş odada,&#160;eskisi kadar olmasa da hâlâ pencereleri&#160;titretecek kadar güçlü olan fırtınanın&#160;uzaklaşan gürültüsü duyuluyordu sadece.</span></p>
<p><span style="font-weight:bold;">&quot;Fatih yapmışsa o da yanlış,&quot; diye köpürdü sonunda Ali. &quot;Halka kim zulüm&#160;etmişse yanlış yapmıştır. İster Fatih, ister&#160;Jüstinyen, kim masum insanlara zulmetmişse&#160;yanlıştır.&quot;</span></p>
<p><span style="font-weight:bold;">Küçük bir kahkaha attı Âdem. Ama huzursuzca kıpırdanan gözleri artık&#160;sinirlendiğini gösteriyordu.</span></p>
<p><span style="font-weight:bold;">&quot;Duygusal düşünüyorsunuz Ali Komiserim. Siz romantik bir insansınız.&quot;</span></p>
<p><span style="font-weight:bold;">Belki bu sözleri Zeynep duysa hoşuna giderdi ama Ali'nin üzerindeki etkisi çok&#160;ters oldu. Oturduğu koltukta öne doğru&#160;Çıkarak başını kaldırdı.</span></p>
<p><span style="font-weight:bold;">&quot;Yanılıyorsunuz Âdem Bey. Hiç romantik biri değilimdir, öyle romantik adamlardan da&#160;hoşlanmam. Ama şükür, vicdanlı biriyimdir.&#160;Vicdanım ne derse benim için doğru odur.</span></p>
<p><span style="font-weight:bold;">İşte bu yüzden, ne insanların kafataslanyla krallık kuranları, ne de onları takdir&#160;edenleri severim.&quot;</span></p>
<p><span style="font-weight:bold;">Bakışlarındaki öfke sözlerinden daha etkileyici olmalı ki, Âdem'in sükuneti&#160;bozuldu. Önce ne diyeceğini bilemedi, sanki&#160;kendisine yardım edermişim gibi bana baktı,&#160;yüzümdeki umursamaz tavrı görünce vazgeçti,</span></p>
<p><span style="font-weight:bold;">Ercan'dan medet umdu ama eski polis şefi de en az onun kadar şaşkındı.</span></p>
<p><span style="font-weight:bold;">&quot;İşte şimdi olmadı Komiserim...&quot; Artık gizleyemediği bir nefretle bakıyordu Ali'ye.&#160;&quot;İşte şimdi Necdet'in katili gibi&#160;konuştunuz.&quot;</span></p>
<p><span style="font-weight:bold;">Tartışmayı alevlendiren Ali'nin böyle bir amacı olduğunu sanmıyordum ama Âdem tam da&#160;istediğimiz kıvama gelmişti.</span></p>
<p><span style="font-weight:bold;">&quot;Niye öyle söylediniz?&quot; diye girdim araya. &quot;Ne demek istiyorsunuz?&quot;</span></p>
<p><span style="font-weight:bold;">&quot;Ne demek isteyeceğim Başkomiserim. Necdet'in katili olan o adam da, bu&#160;saçmalıkları dile getirir her&#160;karşılaştığımızda. Yok tarihi yenenler&#160;yazarmış, yok tarih alçakların nöt&#160;defterinden oluşurmuş.&quot;</span></p>
<p><span style="font-weight:bold;">Ne söylediği umurumda bile değildi, bize gereken adamın kimliğiydi.</span></p>
<p><span style="font-weight:bold;">&quot;Kimmiş Necdet'in katili olan adam?&quot;</span></p>
<p><span style="font-weight:bold;">Nasıl bilmezsiniz dercesine tuhaf tuhaf baktı.</span></p>
<p><span style="font-weight:bold;">&quot;Kim olacak, Namık... Kendine doktor diyen şu eski solcu... Hani şu bozguncu&#160;derneğin başkanı.&quot;</span></p>
<p><span style="font-weight:bold;">Sesi titremeye başlamıştı, dikkat ettim, konuşurken sağa sola oynattığı elleri de&#160;titriyordu. Konstantinopolis'i koruyan&#160;surlar kadar sağlam görünen soğukkanlılığı&#160;Ali'nin sert sözleriyle darmadağın olmuştu.</span></p>
<p><span style="font-weight:bold;">&quot;Başka kim olacak? Hem sevgilisini elinden alan adamdan kurtuldu, hem benden&#160;intikamını aldı, hem de o saçma sa pan&#160;ideolojisinin gereğini yerine getirdi.&quot;</span></p>
<p><span style="font-weight:bold;">&quot;Bir dakika, bir dakika,&quot; diye susturdum onu. &quot;Kim kimin sevgilisini elinden aldı?&quot;</span></p>
<p><span style="font-weight:bold;">Derinden bir iç geçirdi, sakinleşmeye çalışıyordu ama bu o kadar kolay&#160;olmayacaktı. Yine de denedi, ellerini&#160;masasının üzerinde birleştirerek yanıtlamaya&#160;çalıştı.</span></p>
<p><span style="font-weight:bold;">&quot;Leyla Barkın, son zamanlarda yeniden Necdet'le ilgileniyordu...&quot;</span></p>
<p><span style="font-weight:bold;">işte bu ilginçti. Müze müdiresinin söylediklerinin tam tersini anlatıyordu.</span></p>
<p><span style="font-weight:bold;">&quot;iki ay kadar önce Leyla'yla bu manyak kavga etmişler.&quot;</span></p>
<p><span style="font-weight:bold;">&quot;Olmadı şimdi,&quot; diye çıkıştı Ali. &quot;Adamın arkasından öyle manyak filan diye&#160;konuşmayın.&quot;</span></p>
<p><span style="font-weight:bold;">Sabrının sonuna gelmişti Âdem ama bunu da sineye çekmeyi bildi.</span></p>
<p><span style="font-weight:bold;">&quot;Kusura bakmayın... Necdet'i öz kardeşim kadar severdim. Olayı duyunca da kalkıp&#160;gelmek istedim ama işler... Hatta karımla&#160;Londra'ya, kızımızın yanına gidecektik. Onu&#160;yalnız başına yolladım Moskova'dan. Sırf bu&#160;cinayetler aydınlansın, Necdet'in katili&#160;hapse atılsın diye geldim. O Namık denen&#160;alçağın hak ettiği cezayı bulması için.&quot;</span></p>
<p><span style="font-weight:bold;">Kuşkulu bir ifade yerleştirdim yüzüme.</span></p>
<p><span style="font-weight:bold;">&quot;Ne kadar da eminsiniz Namık'ın katil olduğundan.&quot;</span></p>
<p><span style="font-weight:bold;">&quot;Eminim, çünkü Leyla onu terk edecekti. Sevgilisinin onu terk etmesinin sorumlusu&#160;olarak da Necdet'i görüyordu.&quot;</span></p>
<p><span style="font-weight:bold;">&quot;Leyla neden terk etsin ki Namık'ı?&quot;</span></p>
<p><span style="font-weight:bold;">&quot;Niye olacak, o anarşist doktorun katı görüşleri yüzünden. Altı ay önce Topkapı&#160;Müzesi'ne yeni yönetim atandı. Leyla&#160;Barkın'ın yeni atanan insanlarla&#160;zıtlaşıyormuş. Bu Namık, kadına istifa et&#160;diye baskı yapmış. Zaten işyerinde bunalan&#160;Leyla da, üstüme gelme, deyince kavga&#160;etmişler. Ama bana kalırsa, Leyla artık bu&#160;adama dayanamıyor, işte o günlerde Necdet'le&#160;yeniden yakınlaşmışlar. Hatta Leyla Hanım&#160;bir gece Necdet'te kalmış. Erkek yalanı,&#160;Necdet uydurmuş olabilir, di yecekseniz ama&#160;kendi gözlerimle gördüm. O sabah erkenden&#160;ona uğramıştım, kapıyı üzerinde Necdet'in&#160;pijamasıyla Leyla açtı. Necdet de çok&#160;umutlanmıştı. Sır değil, adam hâlâ seviyordu&#160;eski karısını. Hatta, Leyla'yı da alırız&#160;ekibe, diyerek gelecek hayalleri bile&#160;kurmaya başlamıştı. Ama ne olduysa oldu,&#160;kadın apar topar bu eski teröriste döndü.&quot;</span></p>
<p><span style="font-weight:bold;">Terörist dedikten sonra göz ucuyla Ali'ye baktı, tepki gelmeyince öfkeyle anlatmaya&#160;devam etti.</span></p>
<p><span style="font-weight:bold;">&quot;Zavallı Necdet günlerce Leyla'nın peşinden koştu. Ama her seferinde Namık&#160;çıktı karşısına. Sonunda da öldürdü&#160;adamcağızı işte...&quot;</span></p>
<p><span style="font-weight:bold;">&quot;iyi de, neden yapsın ki bunu?&quot; Sırtımı iyice koltuğa yaslamış, Âdem'in gözlerine&#160;bakarak sormuştum. &quot;Kıskançlık diyorsanız,&#160;Leyla ona dönmüş yeniden... Üstelik Leyla&#160;Hanım'm anlattığı kadarıyla, taşkınlık yapan&#160;Namık değil, rahmetli Necdet'miş... Hiç&#160;güzel şeyler anlatmadı Leyla Barkın eski&#160;kocası hakkında...&quot;</span></p>
<p><span style="font-weight:bold;">&quot;Korkuyor,&quot; diye yüksek sesle söylendi. &quot;Eğer Namık'a dönmeseydi, adam onu da&#160;öldürebilirdi.&quot;</span></p>
<p><span style="font-weight:bold;">Eski solcu doktoru düşündüm. Ölümle karşılaşmış, belki o an korkmuş ama yaşam&#160;yörüngesini çok da değiştirmemiş bir dava&#160;adamını... Yeri geldiğinde bizimle bile alay&#160;edebilecek kadar kendine güvenen, değerleri&#160;olan bir insanı. Hayır, Namık, sevdiği&#160;kadını öldürmeye kalkacak, bırakın&#160;öldürmeyi, ona zarar verecek biri değildi.</span></p>
<p><span style="font-weight:bold;">Bu tür insanları tanırdım. Birçok konuda yanhş düşünebilirlerdi, yeterince hoşgörülü&#160;olmayabilirlerdi, sadece kendi fikirlerinin&#160;doğru olduğuna inanabilirlerdi ama kendileri&#160;için değerli olan birine zarar&#160;vermezlerdi... Yok, sanmıyordum. Gerçi&#160;hayatın insanı nereye sürükleyeceği&#160;kestirilemezdi ama yine de Namık gibilerin&#160;sevdikleri birine bunu yapmaları çok zordu.&#160;Hadi yaptı diyelim, öteki üç kurbanı neden&#160;öldürmek işteşindi? Tam bu görüşümü dile&#160;getirmek üzereydim ki çınladı cep telefonum.&#160;Baktım, Zeynep.</span></p>
<p><span style="font-weight:bold;">&quot;Özür dilerim,&quot; diyerek kalktım koltuğumdan. Bir kez daha yanımdakilerin&#160;meraklı bakışlarından olabildiğince&#160;uzaklaşarak, karşıdaki camlı kitaplığın&#160;önüne geldim. Telefonumu açtığımda ilk fark&#160;ettiğim, Zeynep'in sesindeki heyecan oldu.</span></p>
<p><span style="font-weight:bold;">&quot;Alo Başkomiserim... Önemli bulgulara ulaştık.&quot;</span></p>
<p><span style="font-weight:bold;">&quot;Öyle mi? Ne gibi?&quot;</span></p>
<p><span style="font-weight:bold;">&quot;Parmak izleri ayrıştı. Namık Karaman'la Leyla Barkın'ın parmak izlerini bulduk.&quot;</span></p>
<p><span style="font-weight:bold;">Neden bahsettiğini anlayamadım.</span></p>
<p><span style="font-weight:bold;">&quot;Nerede buldunuz?&quot;</span></p>
<p><span style="font-weight:bold;">&quot;Çerçevelerde... Necdet Denizel'in evinin duvarlarındaki gravür çerçevelerinde.&#160;Hani çerçevelerde parmak izleri vardı... Üst&#160;üste geldiklerinden kime ait olduğunu&#160;saptayama- mıştık.&quot;</span></p>
<p><span style="font-weight:bold;">&quot;Evet...&quot;</span></p>
<p><span style="font-weight:bold;">&quot;Parmak izlerinden ikisi Namık ile Leyla'ya aitmiş.&quot;</span></p>
<p><span style="font-weight:bold;">Dönüp Âdem'e baktım. Gergin bir tavırla oturuyordu masasının başında. Yoksa Namık&#160;hakkında söyledikleri doğru muydu? Yeniden&#160;telefona döndüm.</span></p>
<p><span style="font-weight:bold;">&quot;Eminsin, değil mi? Bir yanlışlık yapmıyoruz?&quot;</span></p>
<p><span style="font-weight:bold;">&quot;Yapmıyoruz Başkomiserim. Parmak izleri eşleşti. Çerçevedeki izler bu şahıslara&#160;ait. &quot;</span></p>
<p><span style="font-weight:bold;">Emin olmasa asla bu kadar kesin konuşmazdı.</span></p>
<p><span style="font-weight:bold;">&quot;Dahası da var,&quot; diye sürdürdü. &quot;Namık Karaman'ın üzerine kayıtlı Volkswagen marka&#160;beyaz bir minibüs varmış. jSD'nin işleri&#160;için kullanıyorlarmış. Eylemlerde malzeme&#160;ta- şıyorlarmış. Polis defalarca el koymuş&#160;bu minibüse.&quot;</span></p>
<p><span style="font-weight:bold;">Bakışlarım şampanya renkli perdelerin gerisindeki pencerenin puslu camlarına&#160;kaydı. Yağmurun cama çarpan damlaları, küçük&#160;parçalara ayrıldıktan sonra incecik&#160;şeritlere dönüşerek aşağıya akıyordu. Yağış&#160;artık eski şiddetini yitirmiş gibiydi ama&#160;yine de damlaların çıkardığı sesler hâlâ&#160;içeriye kadar ulaşıyordu. Zeynep'in sözleri&#160;soruşturmanın gidişatını tümüyle&#160;değiştirebilirdi. Yeniden başa mı&#160;dönüyorduk? Acele karar vermemekte yarar&#160;vardı. Leyla'yla yapacağımız görüşme artık&#160;daha büyük bir önem kazanmıştı.</span></p>
<p><span style="font-weight:bold;">&quot;Anladım Zeynep...&quot; dedim telefonu kapatmadan önce. &quot;Biz öğleden sonra merkezde&#160;olacağız. Sen işine devam et... Geldiğimizde&#160;konuşuruz.&quot;</span></p>
<p><span style="font-weight:bold;">Telefonu kapattım, yeniden masanın önündeki koltuğa döndüm. Ali'nin gözleri&#160;üzerimdeydi. Yüzümdeki değişimden önemli bir&#160;haber aldığımı anlamış olmalıydı. Kafam&#160;iyice karışmasına rağmen ona iyi bir şeyler&#160;söylemek istedim.</span></p>
<p><span style="font-weight:bold;">&quot;Yağmur diniyor galiba Ali... Öğleye kalmadan güneş açacak.&quot;</span></p>
<p><span style="font-weight:bold;">Daha cümlemi tamamlamıştım ki, Teodora kafesinin ucuna gelerek neşeyle yineledi.</span></p>
<p><span style="font-weight:bold;">&quot;Yağmur diniyor... öğleye kalmadan güneş açacak.&quot;</span></p>
<p><span style="font-weight:bold;">&quot;OsmanlI'ya yaklaşık dört yüz yıl hizmet etmiş bu eski saray.&quot;</span></p>
<p><span style="font-weight:bold;">Yüzlerce yıl dünyaya hükmetmiş Topkapı Sarayı'nm en dıştaki kapısı &quot;Bab-ı&#160;Hümayun&quot;nun önüne geldiğimizde, koyu renkli&#160;bulutların arasından parlak bir güneş tatlı&#160;tatlı gülümsemeye başlamıştı.</span></p>
<p><span style="font-weight:bold;">Daha on beş dakika önce ayrılmıştık Âdem Yezdan'ın yanından. Sürekli olarak Namık'ın&#160;katil olduğunu yineleyip durmuştu. Üstelik&#160;boş da konuşmuyordu; her söze giriştiğinde&#160;doktorun Necdet'i ve ötekileri öldürmesi&#160;için iyi bir neden bulup mantıklı&#160;bağlantılarla sürüyordu önümüze. Zeynep'in&#160;telefonda söyledikleri olmasa çok&#160;önemsemezdim bu sözleri. Ama artık daha bir&#160;ilgiyle dinliyordum bu ilginç işadamını.</span></p>
<p><span style="font-weight:bold;">Hadi ben neyse de, konuşma boyunca kavga etmek için yanıp tutuşan yardımcım da, artık&#160;pek karşı çıkmıyordu söylediklerine. Âdem'in&#160;yanından ayrılır ayrılmaz Zeynep'in&#160;anlattıklarını aktardım Ali'ye. Kafası iyice&#160;allak bullak oldu. Kimi suçlayacağımızı&#160;bilemez hale gelmiştik, girdiğimiz her yol&#160;çıkmaz bir sokağa dönüşüyor, tuttuğumuz her&#160;ipucu elimizde kalıyordu. İşte bu ruh&#160;haliyle geldik Leyla Barkın'ın çalıştığı&#160;Topkapı Sarayı'na.</span></p>
<p><span style="font-weight:bold;">Arabamızı, eşsiz güzellikteki hatlar, lale, sümbül, gül motiflerinin yer aldığı&#160;enfes çiniler, zarif mermer oymalar, al tın&#160;yaldızlarla süslü III. Ahmet Çeşmesi'nin&#160;altındaki açık otoparka bırakıp, &quot;Bab-ı&#160;Hümayun&quot;a yöneldik. III. Ahmet Çeşmesi'nin&#160;önünden geçerken, Ali farkında olmadan, genç&#160;bir hanım turistin kamerasıyla bu tarihi&#160;anıtın arasına girdi. Hiç sinirlenmedi genç&#160;kadın. Hatta eğer yorgun gözlerim beni&#160;yanıltmıyorsa, bizim haytaya beğeniyle&#160;baktığını bile söyleyebilirim. Bizimki de&#160;fark etmişti kadraja girdiğini. Hemen geri&#160;çekildi.</span></p>
<p><span style="font-weight:bold;">&quot;Sorry...&quot;</span></p>
<p><span style="font-weight:bold;">Özür diliyordu, üstelik İngilizceyi fena konuşmuyordu ama hiçbir zaman açılmayacakmış&#160;iki kanatlı bir kapı gibi çatılmış olan&#160;kaşları, pek sevimli bir ifade vermiyordu&#160;yüzüne. Allahtan umursamadı genç kadın,&#160;aydınlık bir gülümseme yayıldı dudaklarına.</span></p>
<p><span style="font-weight:bold;">&quot;Dont worry. I can take another one.&quot;</span></p>
<p><span style="font-weight:bold;">Bizim yabani, suratındaki ifadeyi bozmadan bakmayı sürdürünce kadın kibarca&#160;yolu işaret etti.</span></p>
<p><span style="font-weight:bold;">&quot;You go ahead.&quot;</span></p>
<p><span style="font-weight:bold;">&quot;Thanks...&quot; dedi hoyrat yardımcım belli belirsiz, sonra çevik adımlarla geçti, süslü&#160;Osmanlı sebiliyle o güzel genç kadının&#160;arasından. Ben de onu izledim tabii. Birkaç&#160;adım attıktan sonra fark etti yüzümdeki&#160;manidar ifadeyi. Telaşla sağına soluna&#160;bakındı.</span></p>
<p><span style="font-weight:bold;">&quot;Ne? Ne oldu Başkomiserim?&quot;</span></p>
<p><span style="font-weight:bold;">Ulan insan kadına bir gülümser, demeye hazırlanıyordum ki, çaldı telefonumun zili.&#160;Baktım, Evgenia'ydı. Dünden beri&#160;konuşmamıştık. Aslında her gün arardı ama&#160;anlaşılan o da sıkılmıştı sonunda. Benim ise&#160;aklıma bile gelmemişti aramak.</span></p>
<p><span style="font-weight:bold;">&quot;Alo Evgenia,&quot; diye açtım. Telaşlandığımı gören Ali'nin suratına haylaz bir sırıtış&#160;gelip oturmuştu. Aldırmadan yineledim. &quot;Alo&#160;Evgenia... Ben de seni aramayı&#160;düşünüyordum...&quot;</span></p>
<p><span style="font-weight:bold;">&quot;Yalancı!&quot; Tatlı bir sitem vardı sesinde. &quot;Aklına bile gelme- mişimdir.&quot;</span></p>
<p><span style="font-weight:bold;">&quot;Yok valla, daha sabah Demir'le konuştum...&quot;</span></p>
<p><span style="font-weight:bold;">&quot;Ne konuştun?&quot;</span></p>
<p><span style="font-weight:bold;">&quot;Yarın akşamki yemeği hatırlattım. Sakın geç kalmayın, Evgenia çok üzülür dedim.&quot;</span></p>
<p><span style="font-weight:bold;">&quot;Ya sen?&quot;</span></p>
<p><span style="font-weight:bold;">&quot;Ne demek ben?&quot;</span></p>
<p><span style="font-weight:bold;">&quot;Sen zamanında gelebilecek misin?&quot;</span></p>
<p><span style="font-weight:bold;">Bilmiyorum, soruşturmanın durumuna bakar, katillerle ilgili yeni bir bulgu ortaya&#160;çıkarsa belki de hiç gelemem, diyemezdim.</span></p>
<p><span style="font-weight:bold;">&quot;Tabii...&quot; dedim kararlı bir tavırla. &quot;Tabii geleceğim... Hiç merak etme, erkenden&#160;orada olurum.&quot;</span></p>
<p><span style="font-weight:bold;">&quot;01 Nevzat.&quot; Sesi yalvarır gibi çıkıyordu. &quot;Bak özellikle bir gün önceden&#160;arıyorum. Yarın lütfen geç kalma. Ev sahibi&#160;sayılırsın. Çok ayıp olur.&quot;</span></p>
<p><span style="font-weight:bold;">&quot;Tamam... Eksik bir şey var mı? Gelirken ne getireyim?&quot;</span></p>
<p><span style="font-weight:bold;">&quot;Sen gel yeter.&quot;</span></p>
<p><span style="font-weight:bold;">Ne sitem, ne yakarış vardı sesinde. Mutlu hissettim kendimi. Ben bu kadını gerçekten&#160;de seviyordum galiba.</span></p>
<p><span style="font-weight:bold;">&quot;Herkesten önce oradayım.&quot;</span></p>
<p><span style="font-weight:bold;">Başımı kaldırınca, bizim kopuğun gözlerindeki eğlenceli ifadeyi yitirmeden&#160;hâlâ beni süzdüğünü gördüm. Artık&#160;kapatmalıydım.</span></p>
<p><span style="font-weight:bold;">&quot;Tamam o zaman, yarın akşam görüşürüz.&quot;</span></p>
<p><span style="font-weight:bold;">&quot;Peki... Kendine iyi bak Nevzat... Dikkatli ol, tamam mı?&quot;</span></p>
<p><span style="font-weight:bold;">&quot;Tamam, tamam Evgeniacım. . . Sen de kendine iyi bak.&quot;</span></p>
<p><span style="font-weight:bold;">Telefonu kapatıp cebime koymuştum ki damdan düşerce- sine konuya girdi Ali.</span></p>
<p><span style="font-weight:bold;">&quot;Evgenia Hanım çok iyi bir insan. Son gittiğimizde nasıl ağırlamıştı bizi&#160;Tatavla'da... Sizi de çok seviyor...</span></p>
<p><span style="font-weight:bold;">Sanki... Sanki karınız gibi...&quot;</span></p>
<p><span style="font-weight:bold;">Hoppala, Demir'le Yekta'dan sonra bir de bu çıkmıştı başımıza. Hiddetle döndüm,&#160;üstüne vazife olmadığını hatırlatacaktım ki,&#160;kara gözlerindeki içten ifade durdurdu beni.&#160;Yok, ne takılıyordu, ne de ukalalık yapmak&#160;gibi bir niyeti vardı.</span></p>
<p><span style="font-weight:bold;">&quot;İyidir,&quot; dedim gerginliğimi bastırarak. &quot;Çok iyi bir insandır.&quot;</span></p>
<p><span style="font-weight:bold;">İstemesem de sert çıkmıştı sesim.</span></p>
<p><span style="font-weight:bold;">&quot;Yanlış bir şey söylediysem kusura bakmayın Başkomiserim.&quot; Hayır, alınmamıştı,&#160;biraz mahcup olmuştu sadece. &quot;Boşboğazlık&#160;yaptım galiba...&quot;</span></p>
<p><span style="font-weight:bold;">Elimi omzuna koydum.</span></p>
<p><span style="font-weight:bold;">&quot;Yok be Ali, boşboğazlık filan yapmadın. Biliyorum, iyiliğim için öyle söyledin. Ama&#160;bizim işimiz biraz zor.&quot;</span></p>
<p><span style="font-weight:bold;">Sanki açmazın içinde olan ben değil de, kendisiymiş gibi iç geçirdi.</span></p>
<p><span style="font-weight:bold;">&quot;Bu işler hep zor be Başkomiserim.&quot;</span></p>
<p><span style="font-weight:bold;">&quot;Yok yok Ali, o kadar da değil. Biraz da biz zorlaştırıyoruz.&quot; Anlamak istercesine&#160;bakıyordu. &quot;Evet, biz zorlaştırıyoruz.&quot;&#160;Mesela seninle Zeynep, diyecektim vazgeçtim.</span></p>
<p><span style="font-weight:bold;">&quot;Yapmasak iyi olacak ama yapıyoruz işte... Neyse... Hallolur herhalde. Hadi, gidip şu&#160;kadınla konuşalım artık...&quot;</span></p>
<p><span style="font-weight:bold;">Bir daha bu meseleye dönmedik. Hızlı adımlarla Bab-ı Hümayun'dan geçerek Alay&#160;Meydanı'na ulaştık. Ama daha meydana adım&#160;atar atmaz hızımız kesildi, ikinci kapıya&#160;uzanan yol ana baba günüydü. Ispanyolundan&#160;Almanına, Amerikalısından Japonuna, dünyanın&#160;her yanından gelmiş insanların arasında&#160;ilerlemeye başladık. Hepsinin ortak özelliği&#160;boyunlanndaki ya da ellerindeki kameralardı,&#160;içlerinde en dikkat çekenler hiç kuşku yok&#160;ki tur rehberleriydi. Her birinin elinde&#160;gezdirdikleri kafilelerin ulusal bayrakları,&#160;küme- sindeki tavuklara sahip çıkmaya&#160;çalışan horozlar gibi sık sık arkalarına&#160;bakarak, sorumluluklarmdaki insanları&#160;kaybetmemeye çalışıyorlardı. Ama&#160;yüzlerindeki bıkkın ifadeden anlaşılacağı&#160;üzere, bu işte çok da başarılı oldukları&#160;söylenemezdi.</span></p>
<p><span style="font-weight:bold;">Bakışlarım sol taraftaki Aya irini Kilisesi'ne kaydı. Önünde bir kamyonet&#160;duruyordu. Kamyonetin kasasından dört kişi,&#160;bir vinç yardımıyla kocaman bir piyanoyu&#160;indirmeye çalışıyorlardı. Önümüzdeki&#160;günlerde bir konser vardı anlaşılan. Biraz&#160;ilerleyince sağ tarafımızdaki açıklıktan&#160;serin bir rüzgâr çarptı yüzümüze. Ta&#160;Karadeniz'den esen bir rüzgâr. Daha bir saat&#160;önce yağıp esen, öfkelenip kükreyen&#160;fırtınanın izlerini taşıyan bir rüzgâr.</span></p>
<p><span style="font-weight:bold;">Yolun iki tarafı boyunca yükselen çınar</span></p>
<p><span style="font-weight:bold;">ağaçlarının dallarından damlalar düştü başımıza. Turist kalabalığından değişik&#160;dillerde, değişik sesler yükseldi. Osmanlı&#160;imparatorluğu döneminde, atlarını bu meydana&#160;bırakıp içeri öyle girebilen yabancı&#160;ülkelerin elçileri geldi aklıma. Osmanlı&#160;İmparatorluğu'nu düşündüm. O büyük devletin&#160;ner- deyse dört yüz yıllık serüveninin&#160;yaşandığı bu mekâna adım atmak tuhaf&#160;duygular uyandırıyordu insanda. Fatih Sultan&#160;Mehmed'i ölüm yolculuğuna uğurlamak için bu&#160;meydanda yirmi beş bin kişinin toplandığını&#160;okumuştum bir yerlerde. Belki daha fazlasını&#160;da alırdı. Geniş meydandaki bu uğultu,&#160;dalları gökyüzünde birbirine karışan bu&#160;asırlık ağaçlar, sarayı çevreleyen bu&#160;yüzlerce yıllık surlar... içine daldığım&#160;âlemden hiç de nazik olmayan bir sesle&#160;uyandım.</span></p>
<p><span style="font-weight:bold;">&quot;Bir dakika birader...&quot;</span></p>
<p><span style="font-weight:bold;">Başımı çevirince gençten, yamuk burunlu bir güvenlik görevlisinin yardımcımı&#160;durdurduğunu gördüm. Ali'nin hafifçe açılmış&#160;deri ceketinin belindeki Baretta'yı&#160;gösteriyordu.</span></p>
<p><span style="font-weight:bold;">&quot;Buraya silahla giremezsiniz.&quot;</span></p>
<p><span style="font-weight:bold;">Kendisinden hiç beklemediğim bir olgunluk gösterdi Ali.</span></p>
<p><span style="font-weight:bold;">&quot;Polis... Biz polisiz birader.&quot;</span></p>
<p><span style="font-weight:bold;">Ama güvenlikçi, tipimizi beğenmemiş olacak ki ısrar etti.</span></p>
<p><span style="font-weight:bold;">&quot;Kimlikleriniz... Kimliklerinizi görebilir miyim?&quot;</span></p>
<p><span style="font-weight:bold;">Ali, şunun haddini bildireyim mi dercesine bana bakmaya başlamıştı. Görmezden&#160;geldim, kimliğimi çıkarıp güvenlikçi- ye&#160;uzattım.</span></p>
<p><span style="font-weight:bold;">&quot;Nevzat, Başkomiser Nevzat.&quot;</span></p>
<p><span style="font-weight:bold;">Davranışımdan ne yapması gerektiğini sezinleyen Ali de, kimlik kartını adamın&#160;yamuk burnunun ucuna kadar soktu. Güvenlikçi&#160;sakinleşti ama işgüzarlığı bırakmadı.</span></p>
<p><span style="font-weight:bold;">&quot;'Evet, ne yapıyorsunuz burada?&quot;</span></p>
<p><span style="font-weight:bold;">Yardımcım çileden çıkmak üzereydi, aldırmadan soruyu yanıtladım.</span></p>
<p><span style="font-weight:bold;">&quot;Müze müdürüyle konuşacaktık.&quot;</span></p>
<p><span style="font-weight:bold;">&quot;Hangisiyle?&quot;</span></p>
<p><span style="font-weight:bold;">Adam, ya bugün sol tarafından kalkmıştı ya da belasını arıyordu. Bizimki de daha&#160;fazla dayanamadı zaten.</span></p>
<p><span style="font-weight:bold;">&quot;Ne demek hangisi? Kaç tane müdür var oğlum burada?&quot;</span></p>
<p><span style="font-weight:bold;">Ama güvenlikçi öyle kolay kolay pes edecek birine benzemiyordu.</span></p>
<p><span style="font-weight:bold;">&quot;Üç müdür var.&quot; Onun sesi de en az yardımcımınki kadar yüksek çıkmıştı. &quot;Siz&#160;hangisini görmek istiyorsunuz?&quot;</span></p>
<p><span style="font-weight:bold;">Bu kadar işin gücün arasında, fazla hevesli bir görevliyle zaman yitirmenin bir&#160;anlamı yoktu.</span></p>
<p><span style="font-weight:bold;">&quot;Leyla Hanım'la görüşecektik, Leyla Barkın.&quot;</span></p>
<p><span style="font-weight:bold;">&quot;Ha tamam o zaman.&quot; Eliyle iki kulenin altındaki büyükçe giriş kapısını gösterdi.&#160;&quot;Bab-üs Selam'dan geçeceksiniz.&quot;</span></p>
<p><span style="font-weight:bold;">Bana kalsa çekip gidecektim ama Ali ya anlamadı ya da anlamazlıktan geldi.</span></p>
<p><span style="font-weight:bold;">&quot;Buyur?</span></p>
<p><span style="font-weight:bold;">&quot;Bab-üs Selam.&quot;</span></p>
<p><span style="font-weight:bold;">Sonunda herifi kalaylamak için aradığı fırsatı bulmuştu galiba.</span></p>
<p><span style="font-weight:bold;">&quot;Ne bası, ne büs'ü oğlum,&quot; diye gürledi. &quot;Arabistan mı burası? Türkçe konuşsana!&quot;</span></p>
<p><span style="font-weight:bold;">Adamın yüzü kızardı ama geri adım atmadı.</span></p>
<p><span style="font-weight:bold;">&quot;Ne yapayım, adı böyle...&quot;</span></p>
<p><span style="font-weight:bold;">Güvenlikçi doğru söylüyordu ama Ali, adamın canına okumayı kafaya koymuştu.</span></p>
<p><span style="font-weight:bold;">&quot;Adı batsın lan! Yok mu bunun Türkçe açıklaması filan...&quot;</span></p>
<p><span style="font-weight:bold;">Adam yutkundu, kekelemeye başladı.</span></p>
<p><span style="font-weight:bold;">&quot;Yani... Yani Orta Kapı da derler...&quot;</span></p>
<p><span style="font-weight:bold;">&quot;O zaman Orta Kapı desene. Ne Arapça, Farsça geveliyorsun karşımızda...&quot;</span></p>
<p><span style="font-weight:bold;">&quot;Yok yani yanlış anlamayın diye...&quot;</span></p>
<p><span style="font-weight:bold;">&quot;Yanlış manlış anlamayız, sen Türkçe konuş.&quot;</span></p>
<p><span style="font-weight:bold;">&quot;işte orası...&quot; Lafları ardı ardına sıraladı güvenlikçi. &quot;Orta Kapı yani...&#160;Oradan geçince karşınıza ikinci avlu&#160;çıkacak, iki yanı ağaçlıklı bir yol var, onu&#160;takip edin. Bab-üs Sade...&quot;</span></p>
<p><span style="font-weight:bold;">Ali'nin kaşları çatılacak oldu, güvenlikçi hemen toparladı.</span></p>
<p><span style="font-weight:bold;">&quot;Saadet Kapısı, Arz Kapısı da derler. Oradan geçip Enderun avlusuna gireceksiniz.&#160;Müdüriyet odasını sorun, gösterirler.&quot;</span></p>
<p><span style="font-weight:bold;">&quot;Sağ ol koçum,&quot; dedi Ali, adamın üniformasını eliyle düzelterek. &quot;Sağ ol ama&#160;bundan sonra polislerle konuşurken dikkat&#160;et. Ben mülayim adamım, ters birine denk&#160;gelirsin, düzeltirler yamuk burnunu!&quot;</span></p>
<p><span style="font-weight:bold;">Artık tadını kaçırmaya başlamıştı.</span></p>
<p><span style="font-weight:bold;">&quot;Hadi Ali,&quot; dedim ikaz eden bir sesle. &quot;Hadi, Leyla Hanım bizi bekliyor.&quot;</span></p>
<p><span style="font-weight:bold;">Önüme düşen bizim deli Dumrul'la birlikte Osmanlı hanedanlarının görkemli sarayına&#160;yürürken, güvenlikçi öylece durmuş,&#160;arkamızdan bizi izliyordu.</span></p>
<p><span style="font-weight:bold;">Devasa iki mızrak gibi gökyüzüne uzanan iki kulenin arasında, dövme demirden&#160;kanatları ardına kadar açılmış duran &quot;Bab-üs&#160;Selam&quot;ın önü mahşer yeri gibiydi. Bırakın&#160;müzenin içine girmeyi, görevlilere&#160;kimliklerimizi gösterip polis olduğumuzu&#160;söylemek için bile, farklı diller konuşan,&#160;farklı uluslardan, farklı dinlerden&#160;insanların geçit vermez kalabalığını aşmak&#160;zorundaydık. Tahmin edilebileceği gibi, Ali&#160;benden çok önce bu işi başararak, geçiş&#160;turnikelerinin önünde dikilen ilk müze&#160;görevlisine ulaşmıştı bile. Bana gelince,&#160;fırtınalı bir deniz gibi dalgalanan bu&#160;uluslararası kalabalığının arasından, tüm&#160;gücümü toparlayıp, kızıl sakallı İngiliz bir&#160;beyefendiyle kara çarşaflı bir Arap hanımın&#160;arasından Zarifçe sıyrılıp, yaşlı bir Japon&#160;amcanın başındaki kolonyal Şapkayı düşürme&#160;pahasına da olsa geçiş turnikelerine yak-taşmayı becerebilmiştim sonunda. Kan ter&#160;içinde turnikeye ulaşınca, &quot;Bu ne yahu?&quot;&#160;diye söylenmekten kendimi alamadım. &quot;Her gün&#160;mü böyle burası?&quot;</span></p>
<p><span style="font-weight:bold;">Bıkkınlığı yüzünde kalıcı bir ifadeye dönüşmüş bir görevli, x-ray güvenlik&#160;cihazlarını işaret etti.</span></p>
<p><span style="font-weight:bold;">&quot;Şunlar bozulunca ana baba gününe döndü giriş. Anlamadık, teknik arıza diyorlar.&#160;Dünden beri yapamadılar.&quot; Elindeki dedektörü&#160;usulca havaya kaldırdı. &quot;Bunlarla tek tek&#160;herkesin üzerini arıyoruz. O da zaman alıyor&#160;tabii. Kuyruk da uzadıkça uzuyor... Gerçi&#160;her gün böyle burası. Bir tek salı günleri&#160;nefes alabiliyoruz. Yani müze kapalı olduğu&#160;zaman. Saray artık bu kadar kalabalığı&#160;kaldırmıyor. Ziyaretçilere de yazık, bize de&#160;ama asıl bu saraya yazık. Müze&#160;yöneticilerinin bu işe bir çare bulması&#160;gerek.&quot;</span></p>
<p><span style="font-weight:bold;">Bir dokun bin ah işit, dedikleri bu olsa gerekti, zavallı görevliyi dizginlenmesi zor&#160;turist kalabalığıyla baş başa bırakarak,&#160;&quot;Selam Kapısı&quot;ndan orta avluya yürüdük. Orta&#160;Avlu insanda ferahlık duygusu uyandıran,&#160;genişçe bir meydandı; çoğunluğu selvi olan&#160;ağaçlar, düzenli aralıklarla yayılmıştı&#160;etrafa. Solumuzda Has ahırlar, üzerindeki&#160;Adalet Kulesi'yle Divan-ı Hümayun ve harem&#160;binaları bulunuyordu, sağ tarafta ise&#160;mutfaklar, saray gümüşlerinin, değerli&#160;porselenlerin teşhir edildiği müze odaları.&#160;Arkamızda bıraktığımız &quot;Bab-üs Selam&quot;ın bir&#160;yanında taş eserler, öteki yanında ise saray&#160;arabalarının sergilendiği bölümler yer&#160;alıyordu. Önümüzde beş yolun uzandığını&#160;gören Ali, önce kısa bir kararsızlık&#160;geçirdi. Uyarmak üzereydim ki, kendiliğinden&#160;doğru yolu seçti.</span></p>
<p><span style="font-weight:bold;">&quot;Aferin Ali, daha ilk adımda padişah yolunu buldun.&quot;</span></p>
<p><span style="font-weight:bold;">&quot;Padişah yolu mu?&quot;</span></p>
<p><span style="font-weight:bold;">&quot;Padişah yolu ya, 'Bab-üs Selam'dan, Bab-üs Sade'ye kadar uzanır.&quot; Yüzüme manidar bir ifade yerleştirip söylendim. &quot;Yoksa Selam&#160;Kapısı'ndan Saadet Kapısı'na uzanan yol mu&#160;demeliydim? Hani Türkçe konuşacağız ya...&quot;</span></p>
<p><span style="font-weight:bold;">Haylazca güldü.</span></p>
<p><span style="font-weight:bold;">&quot;Yok be Başkomiserim, bakmayın o gerzekle öyle konuştuğuma, herifi sıkıştırmak için&#160;söyledim. Atalarımız ne isim verdilerse onu&#160;kullanacağız tabii. Ama Türkçesini de bilmek&#160;lazım, Arapçasından bir şey anlamıyorum ki&#160;ben.&quot; Duraksa- dı, kafasını kaşıyarak sordu.&#160;&quot;Bütün bunları siz nereden biliyorsunuz?&quot;</span></p>
<p><span style="font-weight:bold;">iki yanı selvi ağaçlarıyla kaplı yolda yürürken açıkladım.</span></p>
<p><span style="font-weight:bold;">&quot;Daha önce anlatmıştım ya, annemden. Tarihe birazcık ilgim varsa, onu anneme&#160;borçluyum.&quot;</span></p>
</body>
</html>