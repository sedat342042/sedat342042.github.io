<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">Ahmet Ümit İstanbul Hatıraları</span></p>
<p><span style="font-weight:bold;">Ahmet Ümit _ İstanbul Hatıraları</span></p>
<p><span style="font-weight:bold;">Ahmet Ümit, 1960'ta Gaziantep'te doğdu.</span></p>
<p><span style="font-weight:bold;">1983'te Marmara Üniversitesi Kamu Yönetimi Bölümü'nü bitirdi. 1985-1986 yıllarında,&#160;Moskova'da Sosyal Bilimler Akademisi'nde&#160;siyaset eğitimi gördü. İlk kitabı 1989'da&#160;yayımlanan Sokağın Zulası adlı şiir&#160;kitabıdır. 1992'de ilk öykü kitabı Çıplak&#160;Ayaklıydı Gece yayımlandı. Bunu 1994'te Bir&#160;Ses Böler Geceyi, 1999'da Agatha 'nm&#160;Anahlan, 2002'de Şeytan Ayrıntıda Gizlidir&#160;adlı polisiye öykü kitapları izledi. 1995'te&#160;hem çocuklara hem de büyüklere yönelik Masal&#160;Masal İçinde ve 2008'de yayımlanan Olmayan&#160;Ülke ile farklı bir tarz denedi. 1996'da&#160;yazdığı ilk roman Sis ve Gece, polisiye&#160;edebiyatta bir başyapıt olarak&#160;değerlendirildi. Bu romanın ardından 1998'de&#160;Kar Kokusu, 2000'de Patasana, 2002'de Kukla&#160;yayımlandı. Bu ldtapla- n, Ninatta'nuı&#160;Bileziği, İnsan Ruhunun Haritası, Beyoğlu&#160;Rapsodisi Kkvim, Bab-ı Esrar adlı kitapları&#160;izledi.</span></p>
<p><span style="font-weight:bold;">Ahmet Ümit'in yayımlanmış iki adet de çizgi romanı bulunmaktadır: Başkom- ser Nevzat -Çiçekçinin Ölümü, Başkomser Nevzat - Tapınak&#160;Fahişeler!. Davulcu Davut'u Kim Öldürdü adlı&#160;eseri de Everest Yayınlan tarafından çizgi&#160;roman olarak yayma hazırlanmaktadır.</span></p>
<p><span style="font-weight:bold;">İSTANBUL HATIRASI</span></p>
<p><span style="font-weight:bold;">Türkçe Edebiyat 261 İstanbul Hatırası</span></p>
<p><span style="font-weight:bold;">Yayma Hazırlayan: Çiğdem Su Kapak Tasarım: Utku Lomlu</span></p>
<p><span style="font-weight:bold;">Düzelti: Ayhan Kurt •</span></p>
<p><span style="font-weight:bold;">Mizanpaj: Bahar Kuru</span></p>
<p><span style="font-weight:bold;">1. Basım: Haziran 2010 (100.000 Adet)</span></p>
<p><span style="font-weight:bold;">ISBN: 978 - 975 - 289 - 745 - 8 Sertifika No: 10905</span></p>
<p><span style="font-weight:bold;">Ticarethane Sokak No: 53 Cağaloğlu/İSTANBUL Tel:&#160;&#160;&#160;&#160;(212) 513 34 20-21 Fax:&#160;&#160;&#160;&#160;(212) 512 33 76</span></p>
<p><span style="font-weight:bold;">Genel Dagıüm: Alfa, Tel: &#160;&#160;&#160;(212) 511 53 03</span></p>
<p><span style="font-weight:bold;">Fax: &#160;&#160;&#160;(212) 519 33 00 e-posta:</span></p>
<p><a href="mailto:info@everestyajanlari.com"><span style="font-weight:bold;">info@everestyajanlari.com</span></a><span style="font-weight:bold;"> www. everesty ayinlari. com wrww.twitter.com/everestkitap&#160;Sevgili arkadaşım Ali Tay gun'un değerli&#160;anısına...</span></p>
<p><span style="font-weight:bold;">: /il</span></p>
<p><span style="font-weight:bold;">Teşekkür m</span></p>
<p><span style="font-weight:bold;">İstanbul Hatırası’nm yazılma sürecinde Roma, Doğu Roma, Osmanlı sikkeleri ve tarihi&#160;konusunda önemli bilgiler sunan Prof. Dr.&#160;Oğuz Tekin'e, kriminalistik hakkında değerli&#160;fikirleriyle beni aydınlatan Adli Tıp Uzmanı&#160;Dr. M. Süalp Bengidal'a, Adana Cinayet Büro&#160;Amiri Şehmuz Akdemir'e, Topkapı Sarayı'yla&#160;ilgili derin bilgilerini paylaşma&#160;cömertliğini gösteren Topkapı Müzesi eski&#160;müdiresi Dr. Filiz Çağman'a, Ayasofya Müzesi&#160;Müdürü Haluk Dursun'a, Ayasofya Müzesi Müdür&#160;Yardımcısı Halil Akça'ya, Arkeolog Defne&#160;Tekay'a, Arkeolog Tülay Urun'a, Dr. Meltem&#160;Doğan Alparslan'a, cerrahlık konusunda&#160;önemli ayrıntılardan haberdar olmamı&#160;sağlayan Dr. Hüseyin Meşe'ye, hukuk&#160;bilgileriyle önemli katkılarda bulunan&#160;sevgili arkadaşlarım Avukat Mehmet Ata Uçum&#160;ve Avukat Hatice Uçum'a, Jako papağanları&#160;konusunda önemli bilgiler veren Veteriner&#160;Hekim Halil Aykm'a, SİT alanlarıyla ilgili&#160;konularda açıklayıcı bilgiler sunan Mimar&#160;Nazir Korkmaz'a, verdiği dini bilgiler için&#160;Hüseyin Erek'e, tasavvuf konusundaki&#160;aydınlatıcı fikirleri için Mustafa Alagöz'e,&#160;desteğini hep yanımda hissettiğim Doğan&#160;Kitap Kurumsal İletişim Müdürü Özlem&#160;Yaşarlar'a; İstanbul Hatırası'nm ilk&#160;bölümlerini okuyup görüşlerini benimle&#160;paylaşan Doğan Kitap'm değerli editörü Deniz&#160;Yüce Başarır'a, Balat semti konusunda önemli&#160;bilgiler veren Kadir Turan ile Murat&#160;Aksu'ya, Yunanca isimler hakkında yardımcı&#160;olan Anna Maria Aslanoğlu'na; romanlarımın&#160;ilk okurlan, ilk eleştirmenleri olan sevgili&#160;dostlarım Figen Bitirim, Kemal Koçak, Erdinç&#160;Çekiç, Erhan Çekiç, Oral Esen, Ayhan&#160;Bozkurt, Ali Arda'ya ve eşim Vildan Ümit'le&#160;kızım Gül Ümit Gürak'a, damadım Gürkan&#160;Gürak'a sonsuz teşekkürlerimi sunanın. Bu&#160;değerli insanların katkısı olmasaydı bu&#160;roman da olmazdı.</span></p>
<p><span style="font-weight:bold;">&quot;Sana dün bir tepeden baktım aziz İstanbul...&quot;</span></p>
<p><span style="font-weight:bold;">Yahya Kemal</span></p>
<p><span style="font-weight:bold;">Byzantion Kral Byzas'ın Efsanevi</span></p>
<p><span style="font-weight:bold;">Kenti</span></p>
<p><span style="font-weight:bold;">Tanrı, Kral'a bakıyordu. Kutsanma töreniydi: Şükran günü, bedel anı, saygı&#160;zamanı. Tanrı kutsal bir armağan olarak&#160;sunmuştu bir kartal başı gibi denize uzanan&#160;bu güzel ülkeyi onlara. Rüzgâr, büyülü bir&#160;güçle doldurmuştu gemüerinin yelkenlerini;&#160;toprak, doğurgan bir kadın gibi ekilen&#160;tohumları nefis yemişlere dönüştürmüştü;&#160;deniz, cömert bir bahçe olup balıkların en&#160;lezzetlisini vermişti onlara. Tanrı, belayı&#160;uzak tutmuştu halkından. Şimdi sıra ondaydı.&#160;Kral olmanın gereğini yerine getirmeli,&#160;üzerine düşeni yapmalı, sözünü tutmalıydı.&#160;Enli, keskin kılıcını kavradı.</span></p>
<p><span style="font-weight:bold;">Tanrı, Kral'a bakıyordu. Küçük alan süt mavisi bir aydınlıkla kaplanmıştı. Ortalık&#160;deniz kokuyordu. Ateş gibi yanan geniş&#160;alnında nemli bir serinlik hissetti. Aynı&#160;serinliği sunağın yanında bekleyen genç boğa&#160;da hissetti, hayvanın bütün bedeni ürperdi.&#160;Genç boğayı güçlükle zapt eden dört&#160;savaşçının dördü de ürperdi, boğanın bir&#160;adım gerisindeki kâhin de ürperdi ama Kral&#160;ür- permedi. Ne rüzgârın görünmez dokunuşuna&#160;aldırdı, ne tüyleri diken diken eden&#160;serinliğe. Kılıcını usulca kaldırarak&#160;yaklaştı.</span></p>
<p><span style="font-weight:bold;">Tanrı, Kral'a bakıyordu. Kral, huzura varınca durdu, saygıyla başını kaldırdı.&#160;Tanrı'nın elindeki üç uçlu yabaya dikti&#160;gözlerini. Bir vuruşta koca ülkeyi denizin&#160;dibine yollayan o korkunç silaha.</span></p>
<p><span style="font-weight:bold;">Yüreğindeki saygı korkuya dönüştü, bakışlarını hızla kaçırdı Tanrı'dan. Bir an&#160;meydanda her şey durdu, denizden esen&#160;rüzgâr, siyah derisi öfkeyle seğiren boğa,&#160;boğayı tutan askerler. Bir an ürkütücü bir&#160;sessizlik çöktü her yana. Biraz daha&#160;beklerse bu sessizlik kalıcı bir lanete&#160;dönüşecek, biraz daha beklerse&#160;Tanrı'yı öfkelendirecekti. Hemen söze&#160;başlamalıydı. Daha fazla beklemek olmazdı.</span></p>
<p><span style="font-weight:bold;">&quot;Ey Poseidon,&quot; diye gürledi, itaatkâr bir sesle. &quot;Ey denizlerin, yer&#160;sarsıntılarının, atlann tanrısı. Ey Kronos&#160;ile Rheia'nın oğlu, ey Zeus'un ve Hades'in&#160;kardeşi. Ey ölümsüzlerin en güçlüsü. Ey en&#160;güçlülerin ölümsüzü. Sana binlerce şükür.&#160;Sana binlerce saygı. Sana binlerce sevgi.</span></p>
<p><span style="font-weight:bold;">Sen ki bizden yüz çevirmedin. Sen ki Megara'dan yola çıktığımızdan beri bizi&#160;yalnız bırakmadın. Sen ki her zaman&#160;yazgımıza yoldaşlık ettin. Öfkeni üzerimizde&#160;denemedin. Fırtınalarını gemilerimizin önüne&#160;çıkarmadın. Güçlü yabanı bize karşı&#160;kullanmadın. Denizleri uysal, merhametli ve&#160;bereketli kıldın.</span></p>
<p><span style="font-weight:bold;">Ey tanrıların en görkemlisi, ey denizlerin mutlak hâkimi, ey Megaralı&#160;göçmenlerin koruyucusu. Sen olmasaydın, üç&#160;yanı denizlerle çevrili bu ülkeyi&#160;bulamazdık. Sen olmasaydın, bu bereketli&#160;toprakların üzerinde bir anıt gibi yükselen&#160;genç kentimizi kuramazdık. Sen olmasaydın,&#160;karada da, denizde de var olamazdık. Sen ki&#160;bizi kendi çocukların gibi sevdin, sen ki&#160;bize acıdın, bize şefkat gösterdin, bizi&#160;savundun. Biz de sana şükranlarımızı, bu&#160;boğayı kurban ederek sunmak istiyoruz.</span></p>
<p><span style="font-weight:bold;">Lütfen adağımızı kabul et. Lütfen bugüne kadar yaptığın gibi bundan sonra da bize&#160;acı, bizi koru, bizi gözet. Lütfen öteki&#160;tanrıların da bize acımasını sağla. Çünkü&#160;sen bizi en çok sevensin. Çünkü sen&#160;güçlüsün. Çünkü sen adilsin...&quot;</span></p>
<p><span style="font-weight:bold;">Tanrı sanki bu sözleri duymamış gibi ateş saçan gözlerle bakmayı sürdürüyordu bu&#160;genç ülkenin genç kralı Byzas'a. Kral hiç&#160;üzülmedi Tanrı'nın bu kayıtsız tavrına.&#160;Saygısını zerrece yitirmeden diz çöktü,&#160;boyun eğdi, selam verdi. Sonra usulca&#160;doğruldu, hedefinden emin bir savaşçı gibi,&#160;dört askerin güçlükle zapt ettiği siyah&#160;boğaya yöneldi. Boğa kendisine doğru yürüyen&#160;Kral'dan önce kılıcını fark etti. Güneş,&#160;sanki yaklaşmakta olan felaketi haber vermek&#160;istercesine ışıklarını kılıcın parlak&#160;yüzeyinden vahşi hayvanın gözlerine&#160;yansıttı, iplerle bağlandığı için huzursuz&#160;olan boğa iyice gerginleşti, bu her yanına&#160;deniz kokusunun sindiği küçük meydandan&#160;kaçmak, bu iplerden, gözlerine vuran bu&#160;parıltıdan kurtulmak istedi. Askerleri de&#160;sürükleyerek bu cendereden çıkmaya çabaladı.&#160;Ama dört savaşçı izin vermedi ona, sımsıkı&#160;sarıldılar güçlü hayvanı tutan iplere.</span></p>
<p><span style="font-weight:bold;">Tanrı, Kral Byzas'a bakıyordu. Byzas, usulca boğaya yaklaştı. Kral'ın kokusunu&#160;alan boğa daha çok sinirlendi, öfkeyle burnundan solumaya başladı. Askerler hayvanı&#160;zapt etmekte artık güçlük çekiyorlardı.&#160;Akacak kanı toplamak için elinde toprak bir&#160;çanak tutan kâhin, dualara başlamıştı&#160;çoktan. Byzas, görkemli, güzel hayvanın&#160;önünde durdu ama kılıcını kullanmadan,&#160;boğayı Tanrı'ya kendi elleriyle sunmadan,&#160;saygıyla kurbanına baktı. Boğa da gözlerini&#160;ona dikmişti. Olacakları anlamak istercesine&#160;gergin bir merakla bakıyordu. Nasıl ki&#160;Tanrı'yı bekletmek olmazsa, kurbanı da&#160;bekletmek olmazdı. Kral, keskin, enli&#160;kılıcının kabzasını yeniden sıkı sıkıya&#160;kavradı. Boğaya doğru bir adım attı.</span></p>
<p><span style="font-weight:bold;">Elindeki kılıcı, alttan boğanın gırtlağına çaldı. Kan, kâhinin tuttuğu çanağa&#160;fışkırırken boğa öylece kaldı. Çok sürmedi,&#160;birden acıyla irkildi, bütün gücüyle ileri&#160;atılmak istedi. Eğer boş bulunsalar dört&#160;askeri de peşi sıra sürükleyip kanını etrafa&#160;saçarak takati tükenene kadar kaçacaktı ama&#160;kaslı kollar yine izin vermedi. Hayvan kısa&#160;sürede gücünü yitirdi, önce titreyen&#160;dizlerinin üzerine çöktü, sonra gürültüyle&#160;sağ yanına yıkıldı.</span></p>
<p><span style="font-weight:bold;">Tanrı, Kral'a bakıyordu. Kral artık umursamıyordu Tanrı*yı; üzerine sıçrayan&#160;kanın etkisi mi, kadim bir güdü mü bilinmez,&#160;bakışları az önce öldürdüğü boğaya takılı&#160;kalmıştı. Boğanın gözleri artık öfkeli&#160;değildi, sadece şaşkındı, bir parça da&#160;mahzun. Kral pişman değildi yaptığına,&#160;görevini yerine getirmiş birinin huzuru&#160;vardı yüreğinde ama nedense, o da&#160;bakışlarını kurbanının donuklaşan siyah&#160;gözlerinden bir türlü alamıyordu.</span></p>
<p><span style="font-weight:bold;">&quot;Adamı Atatürk * e kurban mı ettiler diyorsun?&quot;</span></p>
<p><span style="font-weight:bold;">Kurbanın siyah gözleri, Atatürk'e takılıp kalmıştı. Elli yaşlarında gösteriyordu;&#160;kollan yukarı uzatılmış, avuç içleri&#160;birbirine bakacak şekilde, elleri naylon&#160;iple bileklerinden bağlanmıştı. iki yana&#160;açılmış ayakları deniz yönüne çevriliydi.&#160;Gümüş renkli, dalgasız, uzun saçları yerdeki&#160;mermerin üzerine yayılmış, taba rengi deri&#160;ceketinin yakasıyla bej gömleğinin göğsü&#160;kurumuş kandan siyahlaşmıştı. ince, kırçıl&#160;bir sakalın süslediği çenesi göğsüne&#160;düşmese, muhtemelen adamın ölümüne neden&#160;olan boğazmdaki derin kesiği rahatlıkla&#160;görebilecektim. Bu tür manzaralarla&#160;defalarca karşılaşmış olmama rağmen, daha&#160;sabahın ilk saatleri olduğundan mı, yoksa&#160;artık yaşlanmaya başladığımdan mı bilinmez,&#160;nedense, cesede bakmak canımı sıktı. Rengi&#160;giderek açılan denize döndüm.</span></p>
<p><span style="font-weight:bold;">iki çilekeş şehir hatları vapuru, denizin iki ağır işçisi, usulca kıpırdanan maviliğin&#160;üzerinde köpükten şeritler bırakarak hemen&#160;önümden geçtiler, ince bir esinti vardı&#160;Sarayburnu'nda. Süt mavisi bir aydınlık.&#160;Ortalık mis gibi deniz kokuyordu. Arkamızda,&#160;asfalt bir yolla ayrılan sarayın&#160;eteklerindeki ağaçlar çiçeğe durmuştu&#160;çoktan. Eski güzel günleri anımsar gibi&#160;oldum, çocukluğumun İstanbul'unu. Yarım&#160;yamalak görüntüler, tamamlanmamış sesler,&#160;olay parçacıkları... Hayır, bir tek anı bile&#160;canlanmadı belleğimde. Ansızın bir bakışın&#160;ağırlığını hissettim üzerimde. Başımı&#160;kaldırdım, onunla göz göze geldim; solmakta&#160;olan bir yarımay gökyüzünden beni süzüyordu.&#160;Solmakta dedim ama sanki yeni do- ğuyormuş&#160;gibi an be an belirginleşiyordu çizgileri.&#160;Üşüdüm, içim ürperdi; bakışlarımı yarımaydan&#160;kaçırıp pardösümün yakasını kaldırdım.</span></p>
<p><span style="font-weight:bold;">&quot;Bu bir rastlantı mı?&quot;</span></p>
<p><span style="font-weight:bold;">Ses küçük meydanda hafifçe yankılandı, denizin kıpırtıları arasında yitip gitti.&#160;Sesin sahibi bizim delişmen Ali'ydi,&#160;gözlerini Atatürk'ün tunçtan heykeline&#160;dikmişti. Soruyu kime sorduğu belli değildi,&#160;Zeynep benden önce davrandı.</span></p>
<p><span style="font-weight:bold;">&quot;Neymiş o rastlantı olan?&quot;</span></p>
<p><span style="font-weight:bold;">Önemli bir ayrıntıyı mı kaçırdım endişesi vardı güzel yüzünde. Ali, elindeki&#160;cızırdayan telsizle Atatürk anıtını&#160;gösterdi.</span></p>
<p><span style="font-weight:bold;">&quot;Kurbanın, diyorum, böyle heykelin önüne bırakılması.&quot; Soru dolu gözlerini bana&#160;çevirdi. &quot;Ne diyorsunuz Başkomise- rim, bu&#160;bir rastlantı mı?&quot;</span></p>
<p><span style="font-weight:bold;">Yanıtı bilmiyordum, heykele yaklaştım. Sivil giysiler içindeki Mustafa Kemal,&#160;elleri belinde, gözleri mavi sularda, derin&#160;düşüncelere dalıp gitmişti. Benden ses&#160;çıkmayınca, &quot;Ne yani,&quot; diye sürdürdü&#160;tartışmayı Zeynep. &quot;Adamı Atatürk'e kurban&#160;mı ettiler diyorsun?&quot;</span></p>
<p><span style="font-weight:bold;">&quot;Olamaz mı?&quot; Sıradan bir olaydan bahsediyor gibi sakin çıkmıştı Ali'nin sesi.&#160;&quot;Ne manyaklar var bu memlekette...&quot;</span></p>
<p><span style="font-weight:bold;">Haklıydı ama Mustafa Kemal'e insan kurban edildiğini bugüne kadar hiç duymamıştım.</span></p>
<p><span style="font-weight:bold;">&quot;Sanmıyorum,&quot; diye mırıldandı Zeynep yeniden maktulü incelemeye başlarken, &quot;bence&#160;tümüyle rastlantı. Eğer maktul kurban&#160;edilmiş olsaydı, onu burada öldürürlerdi.&quot;&#160;Plastik eldiven geçirilmiş sağ eliyle&#160;cesedin başının altındaki mermer zemini&#160;gösterdi. &quot;Hiç kan lekesi yok. Öldürdükten&#160;sonra buraya taşımışlar. Bu cinayetin&#160;Atatürk'le ilgisi olduğunu sanmıyorum.&quot;</span></p>
<p><span style="font-weight:bold;">&quot;Bilmiyorum...&quot; Tartışmayı sürdürmeye niyetlenen Ali'nin sözü suları yararak&#160;geçmekte olan arabalı vapurun düdüğüyle&#160;bölündü. Antik çağlardan kalmış vahşi bir&#160;hayvanın kederli haykırışını andıran vapurun&#160;boğuk çığlığı sabahın sessizliğinde hızla&#160;sönerken, &quot;Burada bir şey var,&quot; diyen&#160;Zeynep'in sesi duyuldu. Cesedin&#160;bileklerinden bağlanmış ellerinin içindeki&#160;bir nesneyi çıkarmaya çalışıyordu. &quot;Metal&#160;bir şey... Tamam, aldım işte.&quot;</span></p>
<p><span style="font-weight:bold;">Bakışlarımız Zeynep'in işaretparmağıyla başparmağı arasında tuttuğu yuvarlak metale&#160;takılı kalmıştı.</span></p>
<p><span style="font-weight:bold;">&quot;Bu bir para,&quot; diye mırıldandı Zeynep. &quot;Antik bir paraya benziyor.&quot;</span></p>
<p><span style="font-weight:bold;">Ali sikkenin üzerindekileri okumaya çalıştı.</span></p>
<p><span style="font-weight:bold;">&quot;Kenarında bir yazı var, ortasında da şekiller... Ne bunlar ya?&quot;</span></p>
<p><span style="font-weight:bold;">Bizim kartal gözlü Ali'nin bile güçlükle seçebildiği, metal paranın üzerindeki&#160;şekilleri gözlüksüz görebilmem mümkün&#160;değildi. Ceketimin iç cebindeki yakın&#160;gözlüğümü çıkarmaya hazırlanıyordum ki,&#160;Zeynep'in açıklamasıyla buna gerek kalmadı.</span></p>
<p><span style="font-weight:bold;">&quot;Yıldız değil mi bu? Şu da ay!&quot; Hayretten açılmış gözlerini bana çevirdi. &quot;Evet, ay&#160;var Başkomiserim, ortasında da bir yıldız.&quot;&#160;Duraksadı, sonra tuhaf bir sesle mırıldandı.&#160;&quot;Tıpkı bayrağımızdaki gibi.&quot;</span></p>
<p><span style="font-weight:bold;">&quot;İstanbul'un ilk adı Byzantion.&quot;</span></p>
<p><span style="font-weight:bold;">Karanlık laboratuvarın penceresiz duvarındaki perdeye yansımıştı sikkenin&#160;aydınlık görüntüsü. Ağzı yukarı dönük yarım&#160;ayın ortasında, kenar çizgileri biraz&#160;silikleşse de görkeminden pek bir şey&#160;kaybetmeden binlerce yıldır parıldayan&#160;yıldıza bakıyordum. Madeni paranın üzerinde,&#160;dokuz harften oluşmuş bir sözcük hem ayı,&#160;hem de yıldızı kuşatmıştı.</span></p>
<p><span style="font-weight:bold;">&quot;Hangi dilde bu yazı?&quot; Elindeki uzun cetvelle sikkenin üzerindeki sözcüğü&#160;gösteriyordu Zeynep. &quot;Türkçe değil... Rusça&#160;galiba.&quot;</span></p>
<p><span style="font-weight:bold;">&quot;Hayır,&quot; dedim kesin bir tavırla. &quot;Yunanca... Bu, Yunan alfabesi.&quot;</span></p>
<p><span style="font-weight:bold;">Sadece Zeynep değil, yanımda dikilmekte olan Ali de dönüp baktı. Nereden biliyordum?</span></p>
<p><span style="font-weight:bold;">&quot;Yunanca alfabeyi Dimitri Amca'nm evinde öğrendim. Patrikhane'de papazdı. Karısı&#160;Sula'yla Balat'ta, bizim evin karşısındaki&#160;bahçeli evde otururlardı. Hiç çocukları&#160;olmamıştı, rahatça girer çıkardım evlerine.&#160;Yunanistan'dan gelen resimli kitaplar vardı,&#160;onlara bakarken çözdüm Yunan alfabesini.&#160;Çözdüm dediysem eskiden, şimdi harfleri&#160;karıştırıyorum ama bu kadarını&#160;okuyabilirim.&quot;</span></p>
<p><span style="font-weight:bold;">&quot;Peki ne yazıyor orada Başkomiserim?&quot; diyerek merakla sordu Zeynep. Gözleri hâlâ&#160;sikkenin üzerindeki kabartma yazıya&#160;dikiliydi. Perdeye yaklaşarak harfleri&#160;gösterdim.</span></p>
<p><span style="font-weight:bold;">&quot;Siz de okuyabilirsiniz, Byzantion yazıyor.&quot;</span></p>
<p><span style="font-weight:bold;">Çözemeyeceği bir problemle karşılaşmış gibi tasalı bir sesle mırıldandı Ali.</span></p>
<p><span style="font-weight:bold;">&quot;Bizans'la mı ilgili?&quot;</span></p>
<p><span style="font-weight:bold;">Zeynep'in gözleri de aynı soru dolu ifadeyle kısılmıştı.</span></p>
<p><span style="font-weight:bold;">&quot;Ne?&quot; diye söylendim. &quot;Bilmiyorum, demeyin sakın.&quot;</span></p>
<p><span style="font-weight:bold;">Önce bir anlam veremediler bu tepkime, sonra önemli bir hata yapmışlar gibi&#160;bakışlarını kaçırdılar.</span></p>
<p><span style="font-weight:bold;">&quot;Sahiden bilmiyor musunuz? Yapmayın çocuklar, Byzan- tion yahu, Byzantion...</span></p>
<p><span style="font-weight:bold;">Üzerinde yaşadığınız şehrin, İstanbul'un ilk adı. &quot;</span></p>
<p><span style="font-weight:bold;">Ali ezikliğini derin bir sessizliğin ardına gizlerken, Zeynep kendini savunacak&#160;oldu.</span></p>
<p><span style="font-weight:bold;">&quot;İstanbul'un ilk adı Konstantinopolis değil miydi?&quot;</span></p>
<p><span style="font-weight:bold;">Hayal kırıklığına uğramış gibi başımı salladım.</span></p>
<p><span style="font-weight:bold;">&quot;Tabii değil, İstanbul'un ilk adı Byzantion, Konstantinopolis adını yüzlerce&#160;yıl sonra aldı.&quot;</span></p>
<p><span style="font-weight:bold;">Ansızın perdedeki görüntü değişti, bir kadın büstü belirdi gözlerimizin önünde.&#160;Kadın profilden görünüyordu, saçları başının&#160;arkasında toplanmıştı, yüz hatları oldukça&#160;belirgindi. Bu, sikkenin arka yüzüydü. Biraz&#160;da benim tarih vaazımdan kurtulmak için&#160;görüntüyü değiştirmiş olan Ali, &quot;Bu kadın da&#160;Byzant mı, Bizans mı?&quot; diyecek oldu ama&#160;sözcüğün devamını getiremedi. Baltayı taşa&#160;vurmuştu yine. &quot;Yav, neydi şu isim&#160;Başkomiserim?&quot;</span></p>
<p><span style="font-weight:bold;">Yarı şaka, yarı ciddi, sertçe tekrarladım.</span></p>
<p><span style="font-weight:bold;">&quot;Byzantion Ali, Byzantion!&quot;</span></p>
<p><span style="font-weight:bold;">&quot;Hah işte,&quot; diye kıs kıs güldü yardımcım. &quot;Bu kadın da Byzantion prensesi olmalı&#160;herhalde.&quot;</span></p>
<p><span style="font-weight:bold;">Bundan pek emin değildim. Bir süre üçümüz de sessizce perdedeki kadını izledik,&#160;sonunda, &quot;Bilmiyorum,&quot; diyerek duvardaki&#160;ışık düğmesine yöneldim. &quot;Bu konuda ben de&#160;en az sizin kadar cahilim. En iyisi bir&#160;uzmanla konuşmak.&quot;</span></p>
<p><span style="font-weight:bold;">Florasanların çiğ ışığı odayı aydınlatınca perdedeki antik kadının&#160;görüntüsü kayboldu. Aynı anda laboratuvarda&#160;duymaya hiç de alışkın olmadığım güzel bir&#160;koku çalındı burnuma; işte oradaydılar.&#160;Zeynep'in masasının üzerinde, gösterişsiz&#160;bir vazonun içinde duran lila rengi&#160;sümbüllerden geliyordu bu koku.</span></p>
<p><span style="font-weight:bold;">&quot;Ne kadar güzel çiçekler,&quot; diye mırıldandım. &quot;Kim getirdi bunları?&quot;</span></p>
<p><span style="font-weight:bold;">Soruyu Zeynep'e sormuştum ama Ali'nin yüzünün kızardığını gördüm. Zeynep ise büyük&#160;bir rahatlıkla, hatta gururla yanıtladı.</span></p>
<p><span style="font-weight:bold;">&quot;Ali getirdi Başkomiserim.&quot;</span></p>
<p><span style="font-weight:bold;">İşte bu gerçekten de büyük sürprizdi; bizim kaba saba Ali, her fırsatta didiştiği&#160;Zeynep'e çiçek getirecek! Şaşkınlıkla&#160;yardımcıma baktım; yüzündeki kızıllık iyice&#160;koyulaştı, göz göze gelmemek için&#160;bakışlarını kaçırdı. Biraz takılayım şuna&#160;diye geçti içimden ama şu mahcup haliyle&#160;öyle sevimliydi ki köf- tehor, yapamadım.</span></p>
<p><span style="font-weight:bold;">&quot;Güzel çiçeklermiş,&quot; diyerek konuyu kapatıp Zeynep'e döndüm. &quot;Bu davayla ilgili&#160;uzmanlar bulmamız gerek. Tarihçiler,&#160;sikkelerden anlayan bilimadamları, bizi&#160;aydınlatacak kişiler.&quot;</span></p>
<p><span style="font-weight:bold;">&quot;Derhal araştırırım Başkomiserim.”</span></p>
<p><span style="font-weight:bold;">Konunun değişmiş olmasından Ali de memnundu. &quot;Sikke uzmanlarından başlayalım,&quot;&#160;diye hevesle katıldı konuşmaya. &quot;O paranın&#160;üzerindeki ay yıldızla cesedin Atatürk&#160;heykelinin dibine bırakılması arasında bir&#160;bağlantı olmalı.<sup>M</sup></span></p>
<p><span style="font-weight:bold;">Yardımcımın takıldığı nokta da önemliydi. Binlerce yıl önce basılmış bir paranın&#160;üzerindeki ay yıldız ve Mustafa Kemal... Ne&#160;yani, şimdi bu politik bir mesaj mıydı?</span></p>
<p><span style="font-weight:bold;">Katil ya da katiller sıradan insanlar değil de, amaçlarına cinayet işleyerek varmak&#160;isteyen teröristler miydi? Bu ihtimal bana&#160;pek mantıklı gelmiyordu. Çünkü bugüne kadar&#160;sağdan ya da soldan hiçbir terörist grup bu&#160;tür bir yöntem kullanmamıştı. Eylemleri son&#160;derece açık ve somut hedeflere yönelik&#160;olurdu. Tabii, arkalarında onları gizlice&#160;yönlendiren istihbarat örgütleri yoksa.&#160;Hiçbir zaman Siyasi Şube'de çalışmadım ama&#160;terör gruplarının büyük bölümünün istihbarat&#160;örgütleri tarafından yönlendirildiği&#160;biliyordum.</span></p>
<p><span style="font-weight:bold;"><sup>M</sup>0o bütün takım buradaymış,&quot; diyen Şefik'in sesiyle kapıya döndüm. Olay Yeri&#160;inceleme'nin acar komiseri laboratuva- rın&#160;eşiğinde dikilmiş, neşeyle bizi süzüyordu.&#160;Ama içeride ağır bir havanın hâkim olduğunu&#160;fark edince anmda ciddileşti.</span></p>
<p><span style="font-weight:bold;">&quot;Ben de size bakıyordum Başkomiserim, maktulün kimliği belli oldu da.&quot;</span></p>
<p><span style="font-weight:bold;">Bu iyi haberdi işte.</span></p>
<p><span style="font-weight:bold;">&quot;Nüfus kâğıdını mı buldunuz?&quot;</span></p>
<p><span style="font-weight:bold;">Elindeki delil poşetiyle yaklaştı.</span></p>
<p><span style="font-weight:bold;">&quot;Cüzdanını bulduk Başkomiserim. Cinayet mahallinin yüz metre ilerisinde. Kimlik&#160;cüzdanın içindeydi. Yolda bir de parçalanmış&#160;cep telefonu vardı.&quot;</span></p>
<p><span style="font-weight:bold;">Poşeti alırken sordum.</span></p>
<p><span style="font-weight:bold;">&quot;Cep telefonuyla cüzdan aynı yerde miydi?&quot;</span></p>
<p><span style="font-weight:bold;">&quot;Aynı yerde sayılır... Sarayburnu'ndan Eminönü'ne uzanan ana yolun kenarında...&#160;Sepetçiler Kasrı'nın önünde... Cüzdanla cep&#160;telefonun parçaları arasında sadece on&#160;metrelik bir mesafe vardı. Katiller atmış&#160;olmalı, cesedi bırakıp kaçarken...&quot;</span></p>
<p><span style="font-weight:bold;">Ne söyleyeceğini bilmeme rağmen emin olmak için sordum:</span></p>
<p><span style="font-weight:bold;">&quot;Katiller diyorsun, failin tek kişi olmadığından nasıl emin olabiliyorsun?&quot;</span></p>
<p><span style="font-weight:bold;">&quot;Kurban taşınmış Başkomiserim. Sizin de bildiğiniz gibi, maktulün gırtlağını orada&#160;kesselerdi ortalık mezbahaya dönerdi. O&#160;cesedi de tek kişi taşıyamaz.&quot; Önemli bir&#160;meseleyi hatırlamış gibi merakla sordu:&#160;&quot;Etraftakilerle konuştunuz mu? Gören filan&#160;olmuş mu?&quot;</span></p>
<p><span style="font-weight:bold;">Etraftakilerle konuşan Ali olduğu için soruyu da o yanıtladı.</span></p>
<p><span style="font-weight:bold;">&quot;Yolun öteki tarafında, garnizonda nöbet tutan askerler hiçbir şey görmemişler.&#160;Yandaki otopark görevlileri de... Kıyıda&#160;kafa çeken şarapçıların da olan bitenden&#160;haberi yok. Gecenin o saatinde&#160;Sarayburnu'nda bulunan herkese sorduk, kimse&#160;bir şey görmemiş.&quot;</span></p>
<p><span style="font-weight:bold;">Kendine açıklar gibi sessizce mırıldandı Şefik.</span></p>
<p><span style="font-weight:bold;">&quot;Katiller profesyonel olmalı. Heykelin çevresinde de işe yarar ne bir iz vardı, ne&#160;bir kanıt.&quot;</span></p>
<p><span style="font-weight:bold;">Şefik'in sözleri, aklıma yeniden bu cinayetin bir istihbarat örgütünün işi&#160;olabileceği ihtimalini getirdi. Fakat onlar&#160;kolay kolay mesaj bırakmazlardı, tabii bizi&#160;yanlış yönlendirmek istemiyorlarsa.</span></p>
<p><span style="font-weight:bold;">&quot;Peki neden Atatürk heykeli?”</span></p>
<p><span style="font-weight:bold;">Yine aynı soruyu dile getiriyordu bizim inatçı Ali.</span></p>
<p><span style="font-weight:bold;">&quot;Tuhaf!&quot; dedi Şefik. Hepimiz gibi o da yorum yapamıyordu. &quot;Gerçekten tuhaf! Katil&#160;bir mesaj mı vermek istiyor acaba?”</span></p>
<p><span style="font-weight:bold;">Saatlerce tartışabilirdik bu konuyu ama bir sonuca ulaşmamız imkânsız görünüyordu.&#160;Özellikle de şu anda sahip olduğumuz&#160;verilerle. Akıl yürütmek yerine elimdeki&#160;poşetin içindekileri masanın üzerine döktüm.&#160;Hepimizin gözleri taba renkli bir cüzdanla&#160;iki parçaya ayrılmış cep telefonuna&#160;Çevrildi.</span></p>
<p><span style="font-weight:bold;">&quot;Cüzdan da güzelmiş.&quot; Adeta neşeli çıkmıştı Ali'nin sesi. &quot;Maktul zengin&#160;biriymiş anlaşılan.&quot;</span></p>
<p><span style="font-weight:bold;">&quot;Orasını bilmem,&quot; dedi Şefik cüzdandan taşan kâğıt banknotları göstererek. &quot;Ama&#160;nakit para taşımayı seviyormuş. Tam bin iki&#160;yüz yirmi beş lira var cüzdanda.&quot;</span></p>
<p><span style="font-weight:bold;">Zeynep'in ilgisini çekmişti bu durum.</span></p>
<p><span style="font-weight:bold;">&quot;Katil paraya dokunmamış mı?&quot;</span></p>
<p><span style="font-weight:bold;">&quot;Sanmıyorum. Adamın üzerinde daha fazla para vardıy- sa onu bilmiyorum ama bin iki&#160;yüz yirmi beş lira cüzdanın içindeydi.&quot;</span></p>
<p><span style="font-weight:bold;">Paradan çok maktulün kimliği ilgilendiriyordu beni. îzle- ' ri silmekten&#160;korktuğum için sağ elimin iki parmağıyla&#160;mümkün olduğu kadar az noktaya dokunarak&#160;cüzdandaki kimlik kartını çıkarırken Zeynep&#160;akıl yürütmeyi sürdürdü.</span></p>
<p><span style="font-weight:bold;">&quot;Bu durumda cinayet para yüzünden işlenmemiş gibi görünüyor... Yoksa katil ne&#160;kadar para varsa hepsini alırdı.&quot;</span></p>
<p><span style="font-weight:bold;">&quot;Öyle görünüyor...&quot;</span></p>
<p><span style="font-weight:bold;">Kimse Şefik'in son sözleriyle ilgilenmemişti. Üçümüz de' pürdikkat,&#160;parmaklarımın arasında duran kimlik kartına&#160;bakıyorduk. Kimlikteki fotoğrafta adamın&#160;kırçıl saçları daha kısaydı ama kuşkuya yer&#160;bırakmayacak kadar kurbanımıza benziyordu.&#160;Adı Necdet'ti, soyadı Denizel. 1959 yılının&#160;12 Ağustos'unda İstanbul'da doğmuştu. Medeni&#160;halinin yanında bekâr yazıyordu.</span></p>
<p><span style="font-weight:bold;">&quot;Adam, üniversitede öğretim üyesiymiş.&quot;</span></p>
<p><span style="font-weight:bold;">Bakışlarımızın yeniden üzerinde toplandığını görünce, cüzdandan masanın&#160;üzerine savrulmuş olan kartviziti gösterdi&#160;Şefik.</span></p>
<p><span style="font-weight:bold;">&quot;Orada yazıyor, Dr. Necdet Denizel. Sanat Tarihçisi - Arkeolog.&quot;</span></p>
<p><span style="font-weight:bold;">Üniversite hocalarının mütevazı kartvizitlerine hiç benzemiyordu Şefik'in&#160;gösterdiği kart. Dokunmadan bile oldukça&#160;pahalı bir kâğıda basılmış olduğu&#160;anlaşılıyordu.</span></p>
<p><span style="font-weight:bold;">Ama Ali kartla değil, maktulün mesleğiyle ilgilendi.</span></p>
<p><span style="font-weight:bold;">&quot;Arkeolog ha! Anlaşılan kurban, şu sizin Byzantion'la ilgileniyormuş Başkomiserim.&quot;</span></p>
<p><span style="font-weight:bold;">&quot;O zaman ilk ziyaret edeceğimiz yer de onun evi olmalı,&quot; diye destekledim onu.</span></p>
<p><span style="font-weight:bold;">&quot;Böylece hem Necdet Denizel, hem de Byzantion hakkında bilgi sahibi oluruz.</span></p>
<p><span style="font-weight:bold;">&quot;Byzantion?&quot; Öylece bakakalmıştı Şefik. &quot;Byzantion da ne?</span></p>
<p><span style="font-weight:bold;">Ali küçümseyen gözlerle süzdü meslektaşını.</span></p>
<p><span style="font-weight:bold;">&quot;Bilmiyorsun değil mi Şefik? Yazık... Yazık sana! Byzantion, üzerinde yaşadığın bu&#160;şehrin ilk adı.&quot;</span></p>
<p><span style="font-weight:bold;">Neler olup bittiğini hâlâ anlamayan Şefik'in zihni iyice karışırken, Zeynep&#160;yetişti imdadına.</span></p>
<p><span style="font-weight:bold;">&quot;Hani şu maktulün avucunda bulduğumuz sikke vardı ya, işte onun üzerinde yazıyor&#160;Byzantion...&quot;</span></p>
<p><span style="font-weight:bold;">&quot;tnsan pek de vefalı bir varlık değil.&quot;</span></p>
<p><span style="font-weight:bold;">Kurbanın kartvizitinde yazılı ev Samatya'daydı. İstanbul'un yedi tepesinden&#160;yedincisinin eteklerinde. Yaşadığım Balat&#160;kadar olmasa da hep sevmişimdir Samatya'yı;&#160;İstanbul'u İstanbul yapan kadim semtlerden&#160;biridir. Bir zamanlar daha çok Ermeni nüfus&#160;yaşarmış bu güzel semtte. Bazen Tatavla&#160;dışında, farklı bir yerde rakı içmek&#160;istediğimizde Evgenia'yla buraya geliriz.&#160;Psammatia, derdi Evgenia buraya. Rumca adı&#160;buymuş. Kumluk, kumsallık anlamına gelirmiş.&#160;Benim ise Samatya denince aklıma, çatıları&#160;güneş, pencereleri deniz kokan kagir evler&#160;gelir; eski kiliseler, camiler, dar sokaklar&#160;gelir, dar sokaklardaki küçük meyhaneler&#160;gelir; binlerce yıllık surların arasından&#160;her gün binlerce İstanbulluyu taşıyan,&#160;bıkkınlık nedir bilmeyen banliyö trenleri</span></p>
<p><span style="font-weight:bold;">gelir. Ama Samatya da Balat kadar yorgundur, yaşlıdır, yıpranmıştır. Bu yüzden, maktulün&#160;iki katlı ahşap evinin bu kadar güzel&#160;olacağını hiç düşünmemiştim. Narin, mor&#160;çiçekleri demir kapının üzerinden sarkan,&#160;gümrah iki erguvan ağacının arasından&#160;geçerek girdik küçük bahçeye. Koca gövdesi&#160;eğilmiş, ta Bizans'tan kalmış izlenimi veren&#160;bir incir ağacı karşıladı bizi. iyice&#160;yükselen güneşin sıcaklığıyla, baygın,&#160;insanın genzini yakan bir koku yayıyordu&#160;ortalığa. Kavgacı martıların cırtlak sesleri&#160;geliyordu bir yerlerden, arka sokaktan çocuk&#160;gülüşleri yükseliyordu. Hayranlıkla binayı&#160;süzen Ali yutkunarak mırıldandı:</span></p>
<p><span style="font-weight:bold;">&quot;Ne güzel evmiş be! Bahçesi bile var... Arkeologlar iyi maaş alıyor olmalı.&quot;</span></p>
<p><span style="font-weight:bold;">Ali'den birkaç metre öndeydi Zeynep, nerdeyse binanın jcapısma ulaşmıştı. Ama&#160;dönüp arkadaşına laf yetiştirmekte&#160;gecikmedi.</span></p>
<p><span style="font-weight:bold;">&quot;Ya da adam, kazılardan sağlam bir define çıkardı.&quot;</span></p>
<p><span style="font-weight:bold;">&quot;Belki de bu yüzden öldürmüşlerdir. Defineden arkadaşlarına pay vermediği için.&quot;</span></p>
<p><span style="font-weight:bold;">Ali ciddi miydi, yoksa şaka mı yapıyordu, belli değildi.</span></p>
<p><span style="font-weight:bold;">&quot;O zaman arkeolog arkadaşlarını araştıralım,&quot; diye yanıtladı Zeynep. Ama&#160;yüzündeki gülümseme, bütün bu sözleri&#160;eğlence için sarfettiğini gösteriyordu.&#160;&quot;Hatta hepsinin mal varlıklarını kontrol&#160;edelim.&quot;</span></p>
<p><span style="font-weight:bold;">&quot;Define var mı, yok mu, bilmiyorum ama sanırım bu dediklerinin hepsini yapmak&#160;zorunda kalacağız.&quot;</span></p>
<p><span style="font-weight:bold;">Sözlerim Zeynep'in yüzündeki gülümsemeyi sildi, Ali'nin bakışları da kırmızı&#160;sardunyalardan bana çevrildi. Artık&#160;ciddileşme zamanıydı.</span></p>
<p><span style="font-weight:bold;">&quot;Hadi girelim şu eve,&quot; diyecekken cep telefonum çalmaya başladı. Ekranda&#160;Evgenia'nm adını görünce biraz telaşlandım.</span></p>
<p><span style="font-weight:bold;">&quot;Bir dakika çocuklar,&quot; diyerek uzaklaştım.</span></p>
<p><span style="font-weight:bold;">Gümrah erguvan ağaçlarının salkım salkım dökülen çiçeklerinin altına gelince açtım&#160;telefonu.</span></p>
<p><span style="font-weight:bold;">&quot;Merhaba Evgenia...&quot;</span></p>
<p><span style="font-weight:bold;">&quot;Merhaba Nevzat...&quot;</span></p>
<p><span style="font-weight:bold;">&quot;Nasılsın?&quot;</span></p>
<p><span style="font-weight:bold;">&quot;iyiyim... İyiyim...&quot;</span></p>
<p><span style="font-weight:bold;">Hayır, iyi değildi. İyi olamazdı, çünkü bu akşam ilk kez evime gelecekti, ilk kez&#160;yaşadığım mekâna girecek, benimle aynı&#160;havayı soluyacak, orada ilk kez benim&#160;hayaletlerimle, acılarımla, yasımla&#160;karşılaşacaktı. Gergindi, çünkü onu evime&#160;Çağırmak için yıllarca beklemiştim. Oysa ben&#160;teklifsizce girip Çıkmıştım onun evine,&#160;meyhanesine, arkadaşlarının araslna, hatta&#160;Rum cemaatinin içine. Ama sıra bana gelince,&#160;sabırlı Evgenia'm hep bir engelle&#160;karşılaşmıştı, duygusal bir barikat, matemle&#160;sıvanmış bir duvar, acıyla yoğrulmuş bir&#160;uzak- hk. Sonra alışmıştı buna, bırakın&#160;açıkça dile getirmeyi, ima bile etmemişti,&#160;işte bu nedenle olsa gerek, onu evime davet&#160;atiğimde, mutluluktan çok tedirginlik&#160;belirmişti yüzünde.</span></p>
<p><span style="font-weight:bold;">&quot;Emin misin?” diye sormuştu. &quot;Nevzat bundan emin misin?&quot;</span></p>
<p><span style="font-weight:bold;">&quot;Eminim,&quot; demiştim biraz da kaşlarımı çatarak. &quot;Tabii eminim. Emin olmasam çağırır&#160;mıyım?&quot;</span></p>
<p><span style="font-weight:bold;">Emin miydim gerçekten? Aslında bilmiyordum ama emin olmalıydım. Bu daha ne&#160;kadar sürebilirdi ki böyle? Evge- nia, benim&#160;en yakın arkadaşımdı, yaşamda en güvendiğim&#160;insandı, hepsinden önemlisi, sevdiğim&#160;kadındı... Ya Güzide ile Aysun? Kaybettiğim&#160;karım, kızım? Evet, onların hayalleri,&#160;izleri, eşyaları, kokuları, evimin duvarları&#160;arasında hâlâ duyduğum sesleri... Doğru,&#160;hâlâ onların anılarıyla yaşıyordum ama&#160;Güzide ile Aysun ölmüştü. Bunu kabullenmek&#160;ne kadar zor olsa da, onlardan bir türlü&#160;kopamasam da, gerçek buydu. Kader mi, lanet&#160;mi, kötü şans mı, adına ne dersek diyelim, o&#160;korkunç patlama karımla kızımı çekip almıştı&#160;benden. Ama hayat devam ediyordu. İnsan&#160;istemese bile başkalarıyla karşılaşıyor,&#160;başkalarını seviyordu. Başkalarına duyulan&#160;sevgi, ölenlere duyulan bağı azaltmamalıydı.&#160;Buna evet demenin kendimi kandırmak olduğunu&#160;biliyordum. Hayat, canlılara öncelik&#160;tanırdı. Ölenlerin görüntüleri, sesleri,&#160;kokuları, anıları, izleri ağır ağır silinir&#160;giderdi. Acı ama galiba başka yolu da yoktu,&#160;insan pek de vefalı bir varlık değildi.&#160;Önemli olan ölenleri tümüyle unutmamak,&#160;ruhlarından bir parçayı benliğinize katarak,&#160;onların gönlünüzde yaşadığına kendinizi ikna&#160;etmekti, ikna etmekti, diyorum çünkü zamanla&#160;yüzlerini bile hatırlamakta güçlük&#160;çekeceğimiz sevdiklerimizin ru- humuzdaki&#160;etkileri, yaşamın canlı görüntüleri, sarsıcı&#160;olaylarıyla ağır ağır silinip giderdi&#160;belleğimizden. Her ne kadar bunun tersini&#160;kendime sık sık yinelediysem de acı gerçek&#160;buydu. Ve bu gerçek, beni avcuna almakta&#160;gecikmemişti. Ona daha fazla direnememiş,&#160;bir yol ayrımına gelmiş ve teslim olmuştum.</span></p>
<p><span style="font-weight:bold;">O yol ayrımında Evgenia beni bekliyordu.</span></p>
<p><span style="font-weight:bold;">Onun da yardımıyla düştüğüm yerden doğruldum, yeniden ayakta durmayı,&#160;acılarımla birlikte yürümeyi öğrendim.</span></p>
<p><span style="font-weight:bold;">Normal insan diye bir şey varsa, işte o insanlardan biri olmaya çalıştım. Ve&#160;Evgenia'ya minnetimi belirtmek için, aslında&#160;yıllar önce yapmam gereken daveti yaptım,&#160;onu evime çağırdım. Uzun bir kararsızlığın&#160;ardından kabul etti teklifimi ama&#160;tedirginliğini üzerinden atamadı. Her an&#160;fikrimi değiştireceğimden ya da onu kıracak&#160;bir davranışta bulunacağımdan korkuyordu.&#160;Telefonun öbür ucundan gelen sesi bu yüzden&#160;gergindi, tedirgindi. Onu rahatlatmam&#160;gerekiyordu.</span></p>
<p><span style="font-weight:bold;">&quot;Ne o?&quot; dedim sesime sahici bir sitem ekleyerek. &quot;Yoksa akşam gelmeyeceğini mi&#160;söyleyeceksin?&quot;</span></p>
<p><span style="font-weight:bold;">&quot;Yok Nevzatcım, hiç öyle şey yapar mıyım?&quot; Tedirginliği kaybolmuştu. &quot;Şey,</span></p>
<p><span style="font-weight:bold;">gelirken, diyorum, şu senin sevdiğin bizim mezelerden...&quot;</span></p>
<p><span style="font-weight:bold;">Rolümü ustaca oynadım.</span></p>
<p><span style="font-weight:bold;">&quot;Hayır, Evgenia. Ne konuştuk, bu akşam elini hiçbir şeye sürmeyeceksin, hepsini ben&#160;ayarlıyorum...&quot;</span></p>
<p><span style="font-weight:bold;">&quot;Tamam o zaman.&quot; Rahatlamıştı, onu ikna etmeyi başarmıştım ama kendimi ikna&#160;ettiğimden kuşkuluydum. Evgenia şakayla&#160;karışık sordu. &quot;Peki neler olacak masada?&quot;</span></p>
<p><span style="font-weight:bold;">&quot;Hayatında hiç görmediğin yiyecekler...&quot; diye iddialı konuşmamı sürdürdüm. &quot;Mezeleri&#160;tattıktan sonra, gel bizim meyhanede çalış,&#160;dersen hiç şaşırmam.&quot;</span></p>
<p><span style="font-weight:bold;">Küçük bir kahkaha attı.</span></p>
<p><span style="font-weight:bold;">&quot;Onu yemeklerini tatmadan da söylüyorum Nevzatcım. Bırak artık şu katillerle,&#160;canilerle uğraşmayı.&quot; Sesi ciddileşmişti,&#160;yalvarır gibi bir hali vardı. &quot;Sahiden&#160;diyorum. Neden emekli olmuyorsun, neden&#160;Tatavla'ya gelip çalışmıyorsun?&quot;</span></p>
<p><span style="font-weight:bold;">Böyle bir teklife asla evet demeyeceğimi bilmesine rağmen kim bilir kaçıncı kez&#160;tekrarlıyordu. Bozuntuya vermedim.</span></p>
<p><span style="font-weight:bold;">&quot;Yok öyle karambole getirip adam kapmak. Ben sendika isterim, sigorta isterim. Daha&#160;önemlisi dolgun bir maaş isterim. Devletin&#160;verdiğinden daha yüksek bir maaş...&quot;</span></p>
<p><span style="font-weight:bold;">&quot;Hepsi kabul,&quot; dedi oyuna katılarak.</span></p>
<p><span style="font-weight:bold;">Belki de oyun oyna- mıyordu. Belki de her zamanki gibi samimiydi, inançla sürdürdü&#160;sözlerini. &quot;Yeter ki benimle çalışmayı kabul&#160;et. &quot;</span></p>
<p><span style="font-weight:bold;">Duygusalıaşmasma izin vermedim, sözlerini oyun olarak algıladığımı anlaması için&#160;güldüm.</span></p>
<p><span style="font-weight:bold;">&quot;Biraz düşüneyim, hem sen de işe alacağın adamın marifetlerini bir gör bakalım. Öyle&#160;bilmeden etmeden aşçı mı alınırmış?&quot;</span></p>
<p><span style="font-weight:bold;">Evgenia gülmedi, sesindeki duygusallık hiç eksilmedi.</span></p>
<p><span style="font-weight:bold;">&quot;Söz konusu sen olunca bir şey bilmeme gerek yok ki.&quot;</span></p>
<p><span style="font-weight:bold;">Söz konusu sen olunca benim de bir şey bilmeme gerek yok Evgeniacım, demeliydim,&#160;diyemedim. Hiç değilse birkaç güzel sözle&#160;gönlünü almalıydım, yapamadım, bakışlarım,&#160;ka- Ptyı açmış, beni bekleyen Zeynep'le&#160;Ali'ye kaymıştı.</span></p>
<p><span style="font-weight:bold;">&quot;Teşekkür ederim,&quot; demekle yetindim Evgenia'ya. &quot;Böyle kabul görmek çok güzel...&#160;Neyse, akşama geç kalma, tamam mı? Bak&#160;sekizde bekliyorum.&quot;</span></p>
<p><span style="font-weight:bold;">&quot;Kalmam, sekizde şendeyim.&quot;</span></p>
<p><span style="font-weight:bold;">En küçük bir alınganlık belirtisi sezmedim; sesi, alnımda dolaşan bahar&#160;rüzgârı gibi yumuşak, hemen arkamızdaki&#160;binlerce yıldır bu şehri koruyan surlar gibi&#160;kendinden emindi. Ama ben telefonu kapatıp&#160;evin kapısına yürürken nedense içimde derin&#160;bir burukluk hissettim.</span></p>
<p><span style="font-weight:bold;">&quot;Ne dersiniz Başkomiserim, eski bir sevgili mi?&quot;</span></p>
<p><span style="font-weight:bold;">Bahçedeki aydınlığın aksine evin içi alacakaranlıktı. Lavanta kokulu bir serinlik&#160;karşıladı eşikte bizi. Maktul Necdet&#160;Denizel, kıyıya yakın evlerde nem nedeniyle</span></p>
<p><span style="font-weight:bold;">oluşan küf kokusunu lavantayla gidermeyi seçmiş olmalıydı. Karanlık bir sofadan&#160;geçerek, aralığından gün ışığı sızan kapıya&#160;yürürken duyduk sesi.</span></p>
<p><span style="font-weight:bold;">&quot;Merhaba... Ben Kral Byzas... Sarayıma hoş geldiniz...&quot;</span></p>
<p><span style="font-weight:bold;">Tuhaf, boğuk bir sesti. Üçümüz de silahlarımıza sarıldık. Çünkü evde kimsenin&#160;olmaması gerekiyordu. Öğrendiğimize göre,&#160;maktul yalnız yaşıyormuş, en yakın&#160;akrabaları Ankara'daymış. Dar sofanın&#160;karanlık duvarlarına yaslanarak, sessiz&#160;adımlarla kapıya yaklaştık. Aralık kapının&#160;önüne geldiğimizde sesi yeniden duyduk.&#160;&quot;Merhaba... Ben Kral Byzas... Sarayıma hoş&#160;geldiniz...&quot;</span></p>
<p><span style="font-weight:bold;">Üçümüz göz göze geldik. Ali'ye kapıyı itmesini, Zeynep'e ise geride kalarak bizi&#160;korumasını işaret ettim. Hızla itti kapıyı&#160;Ali, silahımı aydınlık salonda sesin geldiği&#160;yöne çevirdim. Işık gözümü aldı, aldırmadan&#160;bağırdım.</span></p>
<p><span style="font-weight:bold;">&quot;Kıpırdama, polis!..&quot;</span></p>
<p><span style="font-weight:bold;">Ses yeniden duyuldu ve en küçük bir ürküntü belirtisi bile göstermeden aynı&#160;sözcükleri yineledi.</span></p>
<p><span style="font-weight:bold;">&quot;Merhaba... Ben Kral Byzas... Sarayıma hoş geldiniz...&quot;</span></p>
<p><span style="font-weight:bold;">Gözlerim ışığa alışınca gülmeye başladım; silahımı doğrulttuğum yerde, büyükçe bir&#160;kafesin içinde, gri gövdeli, kırmızı&#160;kuyruklu bir papağan, nakaratını tekrarladı.&#160;&quot;Merhaba... Ben Kral Byzas... Sarayıma hoş&#160;geldiniz...</span></p>
<p><span style="font-weight:bold;">Peşimden salona giren Ali'yle Zeynep de makarayı koyuverdiler. Gerginliğin ardından&#160;gelen sinir boşalması.</span></p>
<p><span style="font-weight:bold;">&quot;Demek bizim ünlü kral buymuş,&quot; diye toparlandı Ali. &quot;Artık binlerce yıl önce ne&#160;oldu, ne bitti, hepsini öğrenebiliriz.&quot;</span></p>
<p><span style="font-weight:bold;">Silahını yerine yerleştirirken arkadaşına takıldı Zeynep.</span></p>
<p><span style="font-weight:bold;">&quot;Şu ay yıldız meselesini de bir sor... Hani Yunanlılar neden bu simgeyi kullandılar&#160;diye merak ediyordun ya.&quot;</span></p>
<p><span style="font-weight:bold;">'Daha iyi bir fikrim var,&quot; diyerek kafese yaklaştı Ali, sanki karşısında gerçek bir&#160;hükümdar varmış gibi saygıyla eğildi.&#160;&quot;Kudretli Kralım, lütfedip söyler misiniz,&#160;Necdet'i kim öldürdü?&quot;</span></p>
<p><span style="font-weight:bold;">Tüneğinde gitti geldi Kral Byzas. Ama yanıtlamak yerine soruyu tekrarlamayı seçti.</span></p>
<p><span style="font-weight:bold;">&quot;Necdet'i kim öldürdü? Necdet'i kim öldürdü?&quot;</span></p>
<p><span style="font-weight:bold;">Zeynep kıkırdarken, Ali daha hayırlı bir iş yapıp kafesin önündeki boşalmış kabı&#160;aldı, hemen oradaki yem paketinden doldurdu.</span></p>
<p><span style="font-weight:bold;">&quot;Bilmiyoruz ekselansları. Biz de sizin bir şeyler söyleyeceğinizi umuyorduk.&quot;</span></p>
<p><span style="font-weight:bold;">Hiç tanımadığı bir insanoğlunun yem kabına yiyecek koyduğunu gören Byzas&#160;heyecanla kanatlarını çırptı.</span></p>
<p><span style="font-weight:bold;">&quot;Söyleyeceğinizi umuyorduk... Söyleyeceğinizi umuyorduk&quot;</span></p>
<p><span style="font-weight:bold;">Ali'yle kuşun muhabbetini izleyen Zeynep kendi kendine mırıldandı.</span></p>
<p><span style="font-weight:bold;">&quot;Papağanına Byzas adı koymakta ancak bir arkeologun aklına gelirdi.&quot;</span></p>
<p><span style="font-weight:bold;">&quot;Ama,&quot; dedi bizim muzip Ali şakasını sürdürerek. &quot;Kral Byzas'm bize yardım etmeye&#160;hiç niyeti yok.&quot;</span></p>
<p><span style="font-weight:bold;">Yem kabındaki yiyecekleri mideye indirmeye başlayan papağan, bir ara&#160;soluklanıp belki de teşekkür niyetine&#160;nakaratını tekrarladı.</span></p>
<p><span style="font-weight:bold;">«Niyeti yok.&quot;</span></p>
<p><span style="font-weight:bold;">&quot;Evet Başkomiserim.&quot; Kuştan fayda gelmeyeceğini anlayan Ali bana dönmüştü.&#160;&quot;Korkarım kendi işimizi kendimiz göreceğiz.&quot;</span></p>
<p><span style="font-weight:bold;">Öyle de yaptık, hep birlikte aydınlık salonu incelemeye koyulduk. Kahverengi&#160;koltuklar, rahat bir divan, geniş ekran bir&#160;televizyon, yanında siyah renkli bir müzik&#160;seti, sol tarafında CD'ler, karşı duvar&#160;boyunca sıralanan birer metrelik ahşap&#160;dolaplar. Benim ilgimi duvarlardaki&#160;gravürler çekti, yedi taneydiler. Önce giriş&#160;kapısının yanındaki gravürlere baktım,&#160;îlkinde, Sarayburnu'nda, Padişah Köşkü&#160;önünde yapılan bir selamlama geçidi&#160;resmedilmişti. Sultan bütün ihtişamıyla&#160;tahtına kurulmuş, önünde tuhaf giysileriyle&#160;devlet görevlileri, saray erkanı,&#160;yeniçeriler el pençe divan durmuşlardı.</span></p>
<p><span style="font-weight:bold;">Öteki gravürde Çemberlitaş vardı. Tarihi anıtın önünde oturan, ayakta dikilen,&#160;telaşsız, sakin dolaşan şehir halkı...</span></p>
<p><span style="font-weight:bold;">Solda, uçuk mavi perdelerle kapatılmış pencerenin yer aldığı duvarda ise, sadece bu&#160;şehrin değil, belki de yeryüzünün en&#160;görkemli tapmağı Ayasofya görünüyordu. Önce&#160;kiliseden camiye çevirdiğimiz, şimdi müze&#160;olan Ayasofya. İki dinin çocuklarına&#160;tapmaklık yapmış bir mabet. Bahçesinde&#160;siluet halinde insanlar... Hangi ırktan,&#160;hangi kavimden, hangi dinden, bilinmez.</span></p>
<p><span style="font-weight:bold;">Hemen yanındaki gravürde bir başka muhteşem ibadethane... Fethin simgesi, Fatih Camii.&#160;Sanatçı, tıpkı Ayasofya gibi onu da&#160;dışarıdan resmetmişti. Bahçede abdest alan,&#160;namaza hazırlanan, kendi aralarında kim&#160;bilir hangi konuyu tartışan birkaç yüzyıl&#160;önceki hemşehrilerim... Karşı duvardaki&#160;gravür, bir tapmağı değil, görkemli bir&#160;hanedanlık konutunu gösteriyordu: Topkapı&#160;Sarayı'nı. Ressam, sarayı şimdiki Salı&#160;Pazarı'nm oradan resmetmişti. Kuleleri,&#160;kubbeleri, bacalarıyla sanki masal denizinde&#160;yüzen büyülü bir kadırgayı andırıyordu&#160;Topkapı Sarayı. Hemen solundaki gravürde ise&#160;Mimar Sinan'ın şaheseri Süleymaniye Camii&#160;yükseliyordu. Caminin tüm görkemine rağmen&#160;avludaki dört minaresi, çaresiz bir insanın&#160;elleri gibi inançla gökyüzüne uzanmıştı. Ve&#160;salonun öteki odaya açılan kapısının&#160;yanındaki tek gravür... Yedikule.&#160;Yedikule'nin görkemli surlarının hemen&#160;önündeki kapının yan tarafında bir adam,&#160;sırtındaki küfesinde bostandan topladığı&#160;sebzeleri taşıyordu. Hemen gerisinde baldırı&#160;çıplak iki çocuk. Adamın çocukları mı, yoksa&#160;zamanın İstanbul'unun kimsesizleri mi, belli&#160;değil...</span></p>
<p><span style="font-weight:bold;">&quot;Necdet Denizel bilirkişiymiş Başkomiserim...&quot;</span></p>
<p><span style="font-weight:bold;">Topkapı Sarayı gravürünün altındaki dolabın önünde dikiliyordu Ali, elinde mavi&#160;kapaklı, kalın bir klasör.</span></p>
<p><span style="font-weight:bold;">&quot;Bakın burada raporlar var. Hepsinin altında da adamın imzası. &quot;</span></p>
<p><span style="font-weight:bold;">Uzattığı klasörü aldım. Haklıydı, içlerinde maktulümüzün</span></p>
<p><span style="font-weight:bold;">bulunduğu birçok heyet, birçok rapora imza atmıştı.</span></p>
<p><span style="font-weight:bold;">&quot;Hem de aranan bir bilirkişiymiş,&quot; diye mırıldandım. &quot;Baksana, ne kadar çok raporda&#160;ismi geçiyor.&quot;</span></p>
<p><span style="font-weight:bold;">&quot;Bu raporda bir otelin yapımını durdurmuşlar...&quot;</span></p>
<p><span style="font-weight:bold;">Gösterdiği kâğıtlara bakacaktım ki Zeynep<sup>1</sup> in sesi engel oldu.</span></p>
<p><span style="font-weight:bold;">&quot;Başkomiserim, Başkomiserim...&quot;</span></p>
<p><span style="font-weight:bold;">Yan odadan sesleniyordu. Ne zaman ayrılmıştı bu kız salondan?</span></p>
<p><span style="font-weight:bold;">&quot;Buraya gelir misiniz?&quot;</span></p>
<p><span style="font-weight:bold;">Sesi ne telaşlıydı, ne de heyecanlı, ama önemli bir Ifulguya rastlamasa bizi&#160;çağırmazdı.</span></p>
<p><span style="font-weight:bold;">Banyodaydı. Elinde tuttuğu küçük çakının ucundaki kahverengiye çalan sıva parçasını&#160;gösterdi.</span></p>
<p><span style="font-weight:bold;">&quot;Kurbanı burada öldürmüş olabilirler.&quot; Ali'yle ben çakının üstündeki sıvayla&#160;ilgilenirken sürdürdü sözlerini. &quot;Bakın,&#160;yukarıda fayansların arasındaki sıva beyaz&#160;ya da bej ama alttakiler kırmızıya çalan&#160;kahverengi. Kurbanın kanı sıvanın rengini&#160;değiştirmiş olabilir.&quot;</span></p>
<p><span style="font-weight:bold;">&quot;Ya adam çamurlu pantolonunu yıkadıysa,&quot; diye karşı çıktı Ali. &quot;Ya da gömleğini&#160;kırmızıya boyadıysa. Ya da ne bileyim,&#160;kirşe?&quot;</span></p>
<p><span style="font-weight:bold;">Sözleri mantıklıydı ama Zeynep, yer temizleyicisini gösterdi.</span></p>
<p><span style="font-weight:bold;">&quot;Banyonun zeminini sıvı temizleyiciyle silmişler. Farkında değil misin, her yer&#160;lavanta kokuyor.&quot;</span></p>
<p><span style="font-weight:bold;">Eğilip temizleyicinin plastik kabına baktım, gerçekten de üzerinde lavanta kokulu&#160;yazıyordu. Zeynep'in haklı olduğunu&#160;düşünmeye başlıyordum ki, bizim dik baş&#160;itiraz etti.</span></p>
<p><span style="font-weight:bold;">&quot;Bu bir şey kanıtlamaz.&quot;</span></p>
<p><span style="font-weight:bold;">Eyvah, yine inatlaşmaya başlayacaktı bunlar; Allah'tan Zeynep uzatmadı.</span></p>
<p><span style="font-weight:bold;">&quot;Anlarız Alicim, laboratuvarda incelemek yeterli.&quot;</span></p>
<p><span style="font-weight:bold;">Bakmayın makul konuştuğuna, aslında böyle söylerken bile kendi tezinin doğruluğundan&#160;emindi. Öte yandan, keşke düşündüğü gibi&#160;olsaydı. Çünkü böylece cinayetin işlendiği&#160;yeri tespit etmiş olacaktık ki, katillerin&#160;izlerini bulmak için bu önemli bir fırsat&#160;demekti.</span></p>
<p><span style="font-weight:bold;">&quot;Ne zaman kesinleşir Zeynep?&quot;</span></p>
<p><span style="font-weight:bold;">&quot;Kısa sürede anlaşılır Başkomiserim.&quot;</span></p>
<p><span style="font-weight:bold;">&quot;Güzel, sen sıva örneklerini topla, biz de içeriye bakalım.&quot; Çıkarken karşıdaki&#160;odanın kapısının aralık olduğunu fark ettim.&#160;Banyodan yansıyan ışık, kapıdan içeri&#160;sızmış, duvardaki bir posteri&#160;aydınlatıyordu. Postere yöneldim, Ali de&#160;beni izledi. Odanın ışığını yakınca Mustafa&#160;Kemal'in mavi gözleriyle karşılaştım. Siyah&#160;kalpağın altından, o arkeologun ölümüyle&#160;benim hiçbir ilgim yok, der gibi alıngan bir&#160;ifadeyle bakıyordu.</span></p>
<p><span style="font-weight:bold;">&quot;Adam, Atatürk hayranıymış,&quot; diye düş kırıklığı içinde söylendi Ali. &quot;Bu durumda&#160;Necdet'in Mustafa Kemal'e kurban edilmiş&#160;olması saçma...&quot;</span></p>
<p><span style="font-weight:bold;">Başından beri bu ihtimale sıcak bakmasam da yardımcımın varsayımındaki eksikliği&#160;söylemek zorunda hissetim kendimi.</span></p>
<p><span style="font-weight:bold;">&quot;Neden saçma olsun Ali? Adam, Atatürk'ü sevdiği için de kurban edilmiş olabilir?&quot;</span></p>
<p><span style="font-weight:bold;">Karşı çıkmadı Ali, hatta ilk varsayımını ciddiye aldığım için memnun bile olmuştu,&#160;ama her zaman söylediğim gibi, erken bir&#160;sonuca varmak yanlıştı. Bakışlarım odayı&#160;taradı. Necdet burayı çalışma mekânı olarak&#160;kullanıyor olmalıydı. Üzerinde bilgisayar&#160;bulunan bir masa, karşı duvara monte edilmiş&#160;bir kitaplık... Masanın arkasına geçerek&#160;üstteki çekmeceyi açtım. Ali de karşıdaki&#160;kitaplığı karıştırıyordu. Çekmecede salonda&#160;gördüğümüze benzer dosyalar vardı. SİT&#160;alanları, tarihi mekânlarla ilgili konular.&#160;İkinci çekmeceyi açınca ters çevrilmiş bir&#160;çerçeve çarptı gözüme, düzeltip baktım.&#160;Fotoğrafta bir kadın gülümsüyordu. Kumral,&#160;kısa saçlı, elmacık kemikleri çıkık, hafif&#160;çekik bal rengi gözleri dünyaya meydan&#160;okurcasına bakan bir kadın. Yaşını kestirmek&#160;güçtü, otuzunda da olabilirdi, kırklarında&#160;da, hangi yaşta olursa olsun çekici bir</span></p>
<p><span style="font-weight:bold;">kadındı. Daha da önemlisi, tuhaf bir şekilde tanıdık geliyordu.</span></p>
<p><span style="font-weight:bold;">&quot;Güzel kadmmış,&quot; dedi Ali beğeniyle. Kitaplıkta işe yarar bir şeyler bulamayınca&#160;yanıma gelmiş, omzumun üzerinden elimdeki&#160;fotoğrafa bakıyordu. &quot;Ne dersiniz&#160;Başkomiserim, eski bir sevgili mi?&quot;</span></p>
<p><span style="font-weight:bold;">&quot;Bilmiyorum, anlayacağız.&quot;</span></p>
<p><span style="font-weight:bold;">Çerçeveyi aralayıp resmi çıkardım, arkasına baktım; gün, ay- Yd yazılmamıştı&#160;ama kâğıdın sararmamış, renklerin solmamış&#160;olmasından pek de eski bir tarihte&#160;çekilmediği anlaşılıyordu.</span></p>
<p><span style="font-weight:bold;">&quot;Şu çekmeceleri karıştıralım bakalım, başka fotoğraf var mı?&quot;</span></p>
<p><span style="font-weight:bold;">Vardı, en alttaki çekmecede çekik ela gözlü, güzel kadınla maktulün yan yana&#160;çekilmiş düzinelerce fotoğrafını bulduk ki&#160;onlardan biri, ikilimizin ilişkisini hiç&#160;kuşkuya yer bırakmayacak şekilde&#160;anlatıyordu: Artık solmaya yüz tutmuş bir&#160;nikâh fotoğrafı. Necdet Denizel siyah&#160;smokinlerini geçirmişti sırtına, güzel&#160;kadınsa beyaz bir gelinlik içinde kuğu gibi&#160;süzülüyordu. İkisi de en az on yaş daha&#160;gençti, ikisi de müftüydü, ikisi de sevinç&#160;içinde objektife bakıyordu.</span></p>
<p><span style="font-weight:bold;">&quot;Maktulün nüfus kâğıdında evli Olduğu yazmıyordu.&quot; Önemli bir ayrıntıyı&#160;hatırlatıyordu yardımcım. &quot;Boşandılar mı&#160;dersiniz?”</span></p>
<p><span style="font-weight:bold;">Öyle olmalıydı ama anlaşılan maktulümüz eski karısını unutamamıştı. Benden yanıt&#160;alamayan meraklı Ali, &quot;Bakın Başkomiserim,&quot;&#160;diyerek fotoğrafların yanında duran belgeyi&#160;gösterdi. &quot;Evlilik cüzdanı galiba.&quot;</span></p>
<p><span style="font-weight:bold;">Haklıydı, bu, eski bir evlilik cüzdanıydı. Açtım, kadınla erkeğin&#160;fotoğraflarının altında isimleri, evlenme&#160;tarihleri ve görevli memurun imzasının yanı&#160;sıra, gelinin kızlık soyadı da yer alıyordu.</span></p>
<p><span style="font-weight:bold;">&quot;Leyla Barkm... Sanki bu ismi daha önce duymuş gibiyim.&quot;</span></p>
<p><span style="font-weight:bold;">Hatırlayacakmışım gibi yineledi yardımcım.</span></p>
<p><span style="font-weight:bold;">&quot;Leyla Barkın, evet, bana da yabancı gelmedi. Yazar mıydı bu?&quot;</span></p>
<p><span style="font-weight:bold;">&quot;Kim? Kim yazar mıydı?&quot;</span></p>
<p><span style="font-weight:bold;">Zeynep elinde delil torbası, kapının eşiğinde durmuş, bize bakıyordu.</span></p>
<p><span style="font-weight:bold;">Çerçevedeki fotoğrafı gösterdi yardımcım.</span></p>
<p><span style="font-weight:bold;">&quot;Bu kadın, maktulün eski karısıymış...</span></p>
<p><span style="font-weight:bold;">Adı da Leyla Barkın.&quot;</span></p>
<p><span style="font-weight:bold;">Yaklaşıp merakla baktı Zeynep, sonra gözlerini bana çevirdi.</span></p>
<p><span style="font-weight:bold;">&quot;Yazar değil Başkomiserim, müdire.</span></p>
<p><span style="font-weight:bold;">Topkapı Müzesi'nin müdiresi. Hatırlasanıza, iki yıl önce müze bekçilerinden birinin&#160;şüpheli ölümünü soruştururken tanışmıştık.&quot;&#160;&quot;Kral Byzas, bu şehrin ilk kurucusu olarak&#160;kabul edilir.&quot;</span></p>
<p><span style="font-weight:bold;">Zeynep'i maktulün banyosundan aldığı sıva parçalarını incelesin diye emniyet&#160;laboratuvarma bırakıp Sultanahmet'e&#160;geldiğimizde vakit öğleyi geçmişti. Salı&#160;günleri Topkapı Müzesi kapalı olduğu için,&#160;yoğun bir telefon trafiğinin ardından Leyla&#160;Barkın'ın adresini öğrendik. Küçük Ayasofya</span></p>
<p><span style="font-weight:bold;">Caddesi'nde, iki katlı bir binanın üst katında yaşıyordu.</span></p>
<p><span style="font-weight:bold;">Küçük Ayasofya'da Şadiye Teyzem otururdu eskiden, ahşap bir binada. Bayramları elini&#160;öpmeye giderdim. O evden aklımda üç hatıra&#160;kalmıştır. Pencereden görünen Küçük Ayasofya&#160;Camii'nin kubbesi, koltuklara sinmiş vanilya&#160;kokusu ve yeryüzünün en nefis muhallebisi...&#160;Kocası Münip Enişte şahane bir insandı. Öz&#160;kızları Süheyla'dan ayırmazlardı beni. En&#160;fazla bayram bahşişini onlardan alırdım. Nur&#160;içinde yatsınlar, ikisi de rahmetli oldu&#160;çoktan. Süheyla Abla ise şimdi Kanada'da&#160;yaşıyor. Evlerini de bir işletmeci aldı,&#160;butik otele Çevirdi.</span></p>
<p><span style="font-weight:bold;">Leyla Barkın'ın oturduğu yer, artık tükenmeye yüz tutmuş, o güzelim ahşap&#160;İstanbul evlerinden biriydi. Daha ilk&#160;bakışta, Necdet Denizel'in evi gibi elden&#160;geçirildiği anlaşılıyordu. Giriş katında&#160;hediyelik eşya satan büyükçe bir dükkân&#160;vardı. Sonradan eklendiği belli olan beyaza&#160;boyanmış demir bir merdivenden çıkarak&#160;ulaştık ikinci kata. Tam akamda kaldığı&#160;gibiydi Leyla Barkın: Güvenli, soğuk, insana&#160;mesafeli duran bir kadın. Kim olduğumuzu&#160;öğrenince resmi bir tavırla sordu:</span></p>
<p><span style="font-weight:bold;">&quot;Buyurun, ne i s temi ş tini z ?&quot;</span></p>
<p><span style="font-weight:bold;">Beni niye rahatsız ediyorsunuz dercesine bakıyordu ela gözleri. Saçları fotoğraftaki&#160;gibi kısa değildi artık, uçları omuzlarına&#160;değecek kadar uzamıştı, yine de güzeldi.&#160;Hatta bu gergin haliyle daha da çekici&#160;görünüyordu.</span></p>
<p><span style="font-weight:bold;">&quot;Biraz uzun bir konu..diye bir girizgâh yaptım, &quot;içeride daha konuşuruz...</span></p>
<p><span style="font-weight:bold;">Kararsızdı, bizi tepeden tırnağa süzdükten sonra, &quot;Kusura bakmayın fakat&#160;gelmeden önce haber vermeliydiniz,&quot; dedi&#160;ince kaşlarını çatarak. &quot;Çalışan bir kadınım&#160;ben. Evde bulmanız bile mucize. Her gün&#160;müzede olmak zorundayım.&quot; '</span></p>
<p><span style="font-weight:bold;">Haklıydı ama bir cinayet soruşturmasında zanlıdan randevu almaya kalkmak da görülmüş&#160;iş değildi.</span></p>
<p><span style="font-weight:bold;">&quot;Biz de meşgulüz Leyla Hanım.&quot; Ciddi olduğumuzu hissettirecek kadar otoriterdi&#160;sesim. &quot;Randevu isteyecek zamanımız yoktu.&quot;</span></p>
<p><span style="font-weight:bold;">Sinirleneceğini sandım, tersine gözlerinde aşina bir ifade belirdi.</span></p>
<p><span style="font-weight:bold;">&quot;Sizi nereden tanıyorum ben?&quot;</span></p>
<p><span style="font-weight:bold;">Demek belleği hiç de zayıf değildi. &#160;&#160;&#160;? v •</span></p>
<p><span style="font-weight:bold;">&quot;İki yıl önce Topkapı Sarayı'na gelmiştim. Bir olayı soruşturmak için. Bir&#160;güvenlik görevlisi surlardan düşmüştü.&#160;Cinayetten şüphelenmiştik. Sonra kaza olduğu&#160;anlaşılmıştı.&quot;</span></p>
<p><span style="font-weight:bold;">Üzüntüyle başını salladı.</span></p>
<p><span style="font-weight:bold;">&quot;Şinasi... Zavallının iki çocuğu vardı. Trajik bir olaydı.&quot; Yana çekilerek eliyle&#160;içeriyi gösterdi. &quot;Buyurun... Buyurun Nevzat&#160;Bey...&quot; Gülümser gibi oldu. &quot;Nevzat'tı değil&#160;mi? Baş- komiser Nevzat.&quot;</span></p>
<p><span style="font-weight:bold;">Aramızdaki buzlar eriyor muydu ne?</span></p>
<p><span style="font-weight:bold;">&quot;Valla bravo Leyla Hanım,&quot; dedim sofadan geçip geniş bir salona girerken.&#160;&quot;Hatırlamazsınız sanıyordum.</span></p>
<p><span style="font-weight:bold;">Öğle güneşiyle aydınlanan salonun ortasında durdu. Geniş pencereden süzülen&#160;ışıklar, kumral saçlarının rengini gözleri&#160;gibi bal rengine dönüştürüyordu.</span></p>
<p><span style="font-weight:bold;">&quot;Devasa bir müzede görev yapmak zorunda kalırsanız, belleğinizin de güçlü olması&#160;gerekiyor. O kadar ayrıntı var ki... Hepsini&#160;bilmek zorundasınız. Neyse...&quot; Soru dolu&#160;bakışlarını yardımcımın yakışıklı yüzüne&#160;çevirmişti. &quot;Siz?&quot;</span></p>
<p><span style="font-weight:bold;">&quot;Ali,&quot; diye gönülsüzce söylendi bizim nobran. &quot;Komiser Ali.&quot;</span></p>
<p><span style="font-weight:bold;">Elini kadına uzatmamıştı bile.</span></p>
<p><span style="font-weight:bold;">Leyla da pek umursamadı bizimkinin kabalığını.</span></p>
<p><span style="font-weight:bold;">&quot;Merhaba,&quot; dedi sadece. Sonra iki yanında iki amforanın bulunduğu açık kahverengi&#160;divanı gösterdi. &quot;Oturun lütfen.&quot;</span></p>
<p><span style="font-weight:bold;">Oturduğumuz divan, geniş bir pencerenin ardındaki caminin kurşuni kubbesine&#160;bakıyordu. Gözlerimi camiden alamadığımı&#160;görünce...</span></p>
<p><span style="font-weight:bold;">&quot;Küçük Ayasofya,&quot; diye mırıldandı. &quot;Eski bir mabettir burası. Çok eski, bin beş yüz&#160;yıldan fazla...&quot;</span></p>
<p><span style="font-weight:bold;">Ali anlamamıştı, güneşin altında parıldayan kubbeyi göstererek sordu:</span></p>
<p><span style="font-weight:bold;">&quot;Yani burası cami mi, kilise mi?&quot;</span></p>
<p><span style="font-weight:bold;">&quot;Aslında kilise olarak yapılmış. Sergios-Bakhos Kilisesi. Bu şehri imar eden İmparator lustinianos tarafından...</span></p>
<p><span style="font-weight:bold;">Ayasofya'dan on yıl önce. Yapımının da ilginç bir hikâyesi var. İmparator&#160;lustinianos, düşman saydığı eski İmparator</span></p>
<p><span style="font-weight:bold;">Anastasius'u öldürtmek istiyormuş. Ancak bir gece rüyasına Sergios ve Bakhos adındaki&#160;azizler girmiş. Ona endişelerinin yersiz&#160;olduğunu, suikasttan vazgeçmesini&#160;söylemişler, lustinianos da hata yaptığını&#160;anlamış, eski imparatoru öldürtmekten&#160;vazgeçmiş. Kendisini uyardıkları için de bu&#160;iki azize minnet borcu olarak bu kiliseyi&#160;yaptırmış. Osmanlı döneminde kilise, camiye&#160;çevrilmiş. Görünümü Ayasofya'ya&#160;benzediğinden, adı da Küçük Ayasofya Camii&#160;olarak değiştirilmiş...&quot;</span></p>
<p><span style="font-weight:bold;">Camiyle ilgili bu bilgileri, çocukken rahmetli Münip Enişte'den duymuştum. Ama&#160;bozuntuya vermedim.</span></p>
<p><span style="font-weight:bold;">&quot;Güzel bir hikâyesi varmış. Böyle bir ibadethanenin karşısında yaşamak ilginç&#160;olmalı.&quot;</span></p>
<p><span style="font-weight:bold;">Alaycı bir anlam belirdi yuvarlak yüzünde.</span></p>
<p><span style="font-weight:bold;">&quot;Önceki müezzinin sesi korkunçtu. Hem ezanı, hem de bizi katlediyordu günde beş&#160;vakit. Bereket fazla tutmadılar, yerine&#160;gelen Şakir Efendi'nin enfes bir sesi var.</span></p>
<p><span style="font-weight:bold;">Bu bin beş yüz yıllık ibadethaneye yakışır bir ses.&quot;</span></p>
<p><span style="font-weight:bold;">Hâlâ ayakta dikiliyordu, bizden tepki gelmeyince, boşa ko- nuştuğu duygusuna&#160;kapılarak ciddileşti.</span></p>
<p><span style="font-weight:bold;">&quot;Evet, size nasıl yardımcı olabilirim?&quot;</span></p>
<p><span style="font-weight:bold;">&quot;Neden oturmuyorsunuz?&quot; dedim nazik bir tavırla. &quot;Ayak-</span></p>
<p><span style="font-weight:bold;">kalmasanız daha iyi olur.</span></p>
<p><span style="font-weight:bold;">&quot;Niye? Ne oldu ki?&quot;</span></p>
<p><span style="font-weight:bold;">&quot;Necdet Denizel... Eski kocanız...</span></p>
<p><span style="font-weight:bold;">Gözleri kısıldı, canı sıkılır gibi oldu.</span></p>
<p><span style="font-weight:bold;">&quot;Evet? Ne olmuş Necdet'e?&quot;</span></p>
<p><span style="font-weight:bold;">Soruya soruyla karşılık verdi yardımcım.</span></p>
<p><span style="font-weight:bold;">&quot;Onunla görüşüyor muydunuz?&quot;</span></p>
<p><span style="font-weight:bold;">&quot;Görüşüyordum tabii, o benim arkadaşım.</span></p>
<p><span style="font-weight:bold;">Ne olmuş Necdet'e?&quot;</span></p>
<p><span style="font-weight:bold;">Ne kendisi yanıtladı, ne de benim yanıtlamama izin verdi Ali.</span></p>
<p><span style="font-weight:bold;">&quot;Onu en son ne zaman gördünüz?&quot;</span></p>
<p><span style="font-weight:bold;">Leyla'nın yüzünü alev bastı, gerginlikten çenesi titremeye başladı.</span></p>
<p><span style="font-weight:bold;">&quot;Niye bunları soruyorsunuz? Necdet'e bir şey mi oldu?&quot;</span></p>
<p><span style="font-weight:bold;">insanlara yakınlarının öldüğünü söylemek, dünyanın en tatsız işiydi ama bu görevi&#160;yardımcıma bırakırsam her şey daha korkunç&#160;bir hal alabilirdi.</span></p>
<p><span style="font-weight:bold;">&quot;Ölü bulundu...&quot; diye mırıldandım.</span></p>
<p><span style="font-weight:bold;">Söylediğimi duymuştu ama anlamamıştı.</span></p>
<p><span style="font-weight:bold;">&quot;Ne? &quot;</span></p>
<p><span style="font-weight:bold;">&quot;Evet, ne yazık ki Necdet Bey, bu sabah ölü bulundu.&quot;</span></p>
<p><span style="font-weight:bold;">Yüzündeki öfke söndü, omuzlan düştü, önünde durduğu koltuğa çöktü.</span></p>
<p><span style="font-weight:bold;">&quot;Emin misiniz?&quot; Gözlerini yüzümüze dikmiş, anlamaya çalışıyordu. &quot;Yanılıyor&#160;olamaz mısınız?&quot;</span></p>
<p><span style="font-weight:bold;">Üzüntüsü sahici gibiydi. Yoksa o da Necdet'i unutamamış mıydı? Aklımdan bunlar&#160;geçerken, kadının halinden zerrece&#160;etkilenmeyen yardımcım, her zamanki&#160;nadanlığıyla olanı biteni özetledi.</span></p>
<p><span style="font-weight:bold;">&quot;Bir yanlışlık yok hanımefendi. Eski eşiniz bu sabaha karşı Sarayburnu'nda ölü&#160;bulundu.&quot;</span></p>
<p><span style="font-weight:bold;">Leyla'nın üzüntüsü şaşkınlığa dönüştü.</span></p>
<p><span style="font-weight:bold;">&quot;Sarayburnu'nda mı?&quot;</span></p>
<p><span style="font-weight:bold;">&quot;Sarayburnu'nda&quot; Ali de benim gibi pürdikkat kadını izliyor, vereceği tepkileri&#160;ölçmeye çalışıyordu. &quot;Sizin çalıştığınız&#160;yerin, yani Topkapı Müzesi'nin birkaç yüz&#160;metre ötesinde...&quot;</span></p>
<p><span style="font-weight:bold;">Leyla bir süre ne diyeceğini bilemeden öylece kaldı, şimdi ağlayacak diye düşündüm,&#160;yapmadı, sandığımdan çabuk toparlandı.</span></p>
<p><span style="font-weight:bold;">&quot;Peki nasıl? Nasıl olmuş?&quot;</span></p>
<p><span style="font-weight:bold;">Sakin bir tavırla mırıldandı yardımcım.</span></p>
<p><span style="font-weight:bold;">&quot;Öldürülmüş, biri gırtlağını kesmiş.&quot;</span></p>
<p><span style="font-weight:bold;">Leyla bir an yüzünü buruşturdu, hepsi bu. Sonra sağ gözünün önüne düşen kumral&#160;saçlarını eliyle geri attı.</span></p>
<p><span style="font-weight:bold;">&quot;Kim?&quot; Sesi en az Ali'ninki kadar sakindi. &quot;Kim yapmış?&quot;</span></p>
<p><span style="font-weight:bold;">&quot;Bilmiyoruz. Sizin bildiğiniz bir şeyler vardır diye umuyorduk.&quot;</span></p>
<p><span style="font-weight:bold;">&quot;Ben mi?&quot; Usulca geri çekildi, güvenli bir limana girermiş gibi sırtını koltuğa&#160;yasladı. &quot;Ben nasıl bilebilirim?&quot;</span></p>
<p><span style="font-weight:bold;">O geri çekilince, oturduğum yerde öne doğru eğildim.</span></p>
<p><span style="font-weight:bold;">&quot;Bakın Leyla Hanım, bu basit bir cinayete benzemiyor. Karşımızda profesyonel katiller&#160;var. Necdet Denizel hakkında bildiklerinizi&#160;bizimle paylaşırsanız, onları daha kolay&#160;yakalarız.&quot;</span></p>
<p><span style="font-weight:bold;">Çok zor bir istekte bulunmuşum gibi sıkıntıyla kıpırdadı.</span></p>
<p><span style="font-weight:bold;">&quot;Tabii yardım etmek isterim ama Necdet'le beş yıl önce boşandık...&quot;</span></p>
<p><span style="font-weight:bold;">&quot;Onunla görüştüğünüzü söylediniz!&quot; &quot;Görüşüyorduk...&quot; Önemli bir meseleyi&#160;hatırlamış gibi durakladı. Sonra aklına&#160;gelen her neyse bizimle paylaşmak istemiyor&#160;olacak ki, hızla bakışlarını kaçırarak&#160;sürdürdü. &quot;Görüşüyordum ama ne tür işlerle&#160;uğraşıyor, kimlerle çalışıyor, o kadarını&#160;bilmiyordum.&quot;</span></p>
<p><span style="font-weight:bold;">&quot;Onu en son ne zaman görmüştünüz?&quot; diyerek ilk sorusunu yineledi Ali. &quot;Galiba o sizinle&#160;duygusal bağını hiç kopar- mamış.&#160;Çekmecelerinde fotoğraflarınızı bulduk.&quot;</span></p>
<p><span style="font-weight:bold;">Yüzü asılır gibi oldu.</span></p>
<p><span style="font-weight:bold;">&quot;Duygusal bağı koparmamış olması Necdet'in bileceği bir şey. Ama onda fotoğrafım olması&#160;doğal. Bende de onun fotoğrafları var.&quot;</span></p>
<p><span style="font-weight:bold;">&quot;Yani siz duygusal bağlarınızı kopardınız...&quot;</span></p>
<p><span style="font-weight:bold;">Kesin bir tavırla başını salladı.</span></p>
<p><span style="font-weight:bold;">&quot;Evet, o iş bitti. Necdet benim için sadece eski bir arkadaştı.&quot;</span></p>
<p><span style="font-weight:bold;">&quot;Tamam da,&quot; dedi Ali çenesini kaşıyarak. &quot;Hâlâ benim sorumu yanıtlamadınız.&quot;</span></p>
<p><span style="font-weight:bold;">Ters ters baktı Leyla.</span></p>
<p><span style="font-weight:bold;">&quot;Hangi soruyu?&quot;</span></p>
<p><span style="font-weight:bold;">&quot;Hangisini olacak, Necdet'le en son ne zaman görüştüğümüzü. İkidir soruyorum, hep&#160;geçiştiriyorsunuz.&quot;</span></p>
<p><span style="font-weight:bold;">Yardımcım kadını suçlar gibiydi. Leyla'nın sinirleneceği- nı düşündüm ama sükûnetini&#160;korudu.</span></p>
<p><span style="font-weight:bold;">&quot;Özür dilerim, kafam karıştı da biraz. Necdet'i en son pazar gecesi gördüm.&quot;</span></p>
<p><span style="font-weight:bold;">&quot;Nerede görüşmüştünüz?&quot;</span></p>
<p><span style="font-weight:bold;">&quot;Sepetçiler Kasrı'ndaki restoranda.&quot;</span></p>
<p><span style="font-weight:bold;">&quot;Sepetçiler Kasrı mı?&quot; Ali'yle aynı anda sormuştuk. Tepkimiz Leyla'nın dikkatinden&#160;kaçmadı ama konuşmasına fırsat vermedim. &quot;Şu&#160;Sarayburnu'ndaki kasırdan söz ediyoruz değil&#160;mi?&quot;</span></p>
<p><span style="font-weight:bold;">&quot;Evet, o kasırdan söz ediyorum. III.</span></p>
<p><span style="font-weight:bold;">Murat'ın Mimar Davut Ağa'ya yaptırdığı, I. Mahmud döneminde yenilerin kasırdan.&quot;&#160;ilgisiz öğrencilerine laf anlatmaya çalışan&#160;bir öğretmenin bıkkınlığı içinde tamamladı&#160;sözlerini. &quot;Yani sizin anlayacağınız,&#160;Sarayburnu'ndan Sirkeci'ye giderken yolun&#160;sağındaki tarihi bina.&quot;</span></p>
<p><span style="font-weight:bold;">Leyla'nın bizi cahil yerine koymasını umursamadım bile.</span></p>
<p><span style="font-weight:bold;">&quot;Yani,&quot; dedim kadının gözlerinin içine bakarak. &quot;Necdet'in cesedini bulduğumuz&#160;yerin yüz metre ötesinde mi yemek&#160;yemiştiniz?&quot;</span></p>
<p><span style="font-weight:bold;">İlk kez bir bozgun havası belirdi yüzünde.</span></p>
<p><span style="font-weight:bold;">&quot;Ce... ceset orada mı bulundu?&quot; Ardından telaşla savunmaya geçti. &quot;Sepetçiler&#160;Kasrı'nı Necdet seçti. Bana sorsa belki de&#160;oraya gitmezdim. Yemeğe gitmek bile hataydı.&#160;Zaten kavga ettik.&quot;</span></p>
<p><span style="font-weight:bold;">Önemli bir açık yakaladığını düşündü bizim uyanık.</span></p>
<p><span style="font-weight:bold;">&quot;Kavga mı ettiniz? Peki niye?&quot;</span></p>
<p><span style="font-weight:bold;">Leyla'nın tepkisi sert oldu.</span></p>
<p><span style="font-weight:bold;">&quot;Bakın, Necdet'i ben öldürmedim. Ona kızdığım doğru ama ben kimseyi öldüremem.&#160;Çünkü insanları öldürerek sorunların&#160;çözülebileceğine inanmıyorum.&quot;</span></p>
<p><span style="font-weight:bold;">Cinayetin çözüm olmadığını düşündüğü halde tavuk boğazlar gibi insan öldüren o&#160;kadar çok katil görmüştük ki, bu sözler ne&#160;beni, ne de yardımcımı etkilemişti. Fakat&#160;tansiyonu yükselterek kadını kızdırmanın da&#160;bir anlamı yoktu. Ali'ye kibar ol diyen bir&#160;bakış attıktan sonra, &quot;Yanlış anladınız,&quot;&#160;diyerek durumu toparlamaya çalıştım. &quot;Sizi&#160;cinayetle suçlamı- yoruz. Biz sadece&#160;Necdet'i tanımak istiyoruz. Çünkü katilin&#160;profilini çıkarmamız için öncelikle kurbanı&#160;iyi tanımamız gerekir.&quot;</span></p>
<p><span style="font-weight:bold;">Leyla'nın öfkesi geçer gibi oldu.</span></p>
<p><span style="font-weight:bold;">&quot;Siz de işinizi yapıyorsunuz tabii,&quot; dedi sakinleşmeye çalışarak. &quot;Ama beni de&#160;anlamalısınız. Yıllarca birlikte yaşadığım&#160;bir adamın ölüm haberini aldım az önce.&quot;</span></p>
<p><span style="font-weight:bold;">Ali yalandan bile olsa anlayışlı polis rolünü oynayamayacağından sessiz kalmayı&#160;seçerken, ben nezaketi biraz daha ileri&#160;götürdüm.</span></p>
<p><span style="font-weight:bold;">&quot;İsterseniz, daha sonra geliriz. Siz düşünün, sonra konuşalım.&quot;</span></p>
<p><span style="font-weight:bold;">Blöfüm işe yaradı, Leyla anında uysallaşıverdi.</span></p>
<p><span style="font-weight:bold;">&quot;Yok,&quot; dedi anlayışlı bir tavırla, bir daha yormayayım buraya kadar. Ben&#160;iyiyim, konuşalım lütfen. Ne sormuştunuz?&quot;</span></p><div>
<p><span style="font-weight:bold;">&quot;Sizi</span></p></div>
<p><span style="font-weight:bold;">&quot;Necdet'le buluştuğunuz geceyi anlatıyordunuz.&quot;</span></p>
<p><span style="font-weight:bold;">Kederli bir anısını hatırlamış gibi buruk bir anlam belirdi yüzüne.</span></p>
<p><span style="font-weight:bold;">&quot;Evet, o gece... 31 Mayıs gecesi, bizim evlilik yıldönümü- müzdü.&quot;</span></p>
<p><span style="font-weight:bold;">Alın bir tuhaflık daha. Bitmiş evliliklerinin yıldönümünü kutlamışlar.&#160;Yüzümdeki ifadeyi fark edince açıklama&#160;gereği duydu.</span></p>
<p><span style="font-weight:bold;">&quot;Bitmiş bir evliliğin yıldönümünü kutlamanın saçma olduğunu düşünüyorsunuz.&#160;Bence de öyle. Aslında böyle bir kutlama&#160;yaptığımız filan da yoktu. Necdet o kadar&#160;ısrar etmeseydi, davetini kabul etmeyecektim&#160;zaten. 'Çok önemli bir konu. Lütfen beni&#160;kırma,' dedi. Ben de kirlenmemiş anıların&#160;hatırına kabul ettim. Yemek yiyeceğimiz yeri&#160;bile merak edip sormamıştım. Necdet gelip&#160;beni müzeden aldı.&quot;</span></p>
<p><span style="font-weight:bold;">&quot;Pazar günleri de mi çalışıyorsunuz?&quot;</span></p>
<p><span style="font-weight:bold;">Kalender bir gülümsemeyle aydınlandı Leyla'nın yüzü.</span></p>
<p><span style="font-weight:bold;">&quot;Bakmayın bugün evde olduğuma. Akşama üniversiteden misafirlerim olmasa yine&#160;müzede olurdum. Bize dur durak yok, her&#160;zaman çalışıyoruz. Bütün günler, bütün&#160;geceler, bütün hafta sonları... Yine de&#160;zaman yetmiyor. Bu saraya gönül v'ermiş&#160;insanlar için tatil tatlı bir rüyadır.</span></p>
<p><span style="font-weight:bold;">Neyse, Necdet sara- ym Hümayun kapısından</span></p>
<p><span style="font-weight:bold;">aldı beni. Kırmızı spor arabasıyla gelmişti. 'Bak sürat yapacaksan arabana binmem,' diye&#160;uyarım. Çünkü hız manyağıydı, ne yapacağı&#160;belli olmazdı. 'Merak etme, pek uzağa&#160;gitmeyeceğiz zaten,' deyince bindim&#160;arabasına. Doğru söylüyormuş, Gülhane&#160;Parkı'nın içinden geçip Sepetçiler Kasrı'na&#160;girdik. O zaman anladım yemeği nerede&#160;yiyeceğimizi. Beni mutlu etmek amacıyla&#160;burayı seçmişti, daha doğrusu, yapacağı&#160;teklife uygun bir atmosfer yaratmak için.&quot;</span></p>
<p><span style="font-weight:bold;">Şaka yollu mırıldandım.</span></p>
<p><span style="font-weight:bold;">&quot;Yoksa yeniden evlenme mi teklif etti?&quot;</span></p>
<p><span style="font-weight:bold;">Leyla'nın yüzü kızardı.</span></p>
<p><span style="font-weight:bold;">&quot;Onun gibi bir şey, ilişkiye yeniden başlamamızı istiyordu. Kabul etmem için de,&#160;tıpkı ilk evlilik teklifinde yaptığı gibi,&#160;tarihi bir mekânı seçmişti. îlkini kabul&#160;etmiştim ya, İkincisine de evet diyeceğimi&#160;sanıyordu.&quot;&#160;&#160;&#160;&#160;*</span></p>
<p><span style="font-weight:bold;">&quot;Ama etmediniz...&quot;</span></p>
<p><span style="font-weight:bold;">&quot;Etmedim tabii.&quot;</span></p>
<p><span style="font-weight:bold;">&quot;Neden?&quot;</span></p>
<p><span style="font-weight:bold;">Leyla'nın gözlerinde sorumu yadırgayan bir ifade belirdi.</span></p>
<p><span style="font-weight:bold;">&quot;Yani sakıncası yoksa açıklayabilir misiniz?&quot; demek zorunda kaldım. &quot;Sizi&#160;üzmeyecekse...&quot;</span></p>
<p><span style="font-weight:bold;">&quot;Artık beni hiçbir şey üzemez,&quot; diyerek kollarını göğsünde kavuşturdu. &quot;Teklifini&#160;kabul etmedim, çünkü Necdet bir zamanlar&#160;benim evlendiğim adam değildi artık.&quot;</span></p>
<p><span style="font-weight:bold;">&quot;Evlendiğiniz adam nasıl biriydi?</span></p>
<p><span style="font-weight:bold;">&quot;İdealist biriydi. Fedakâr biri. Bilim için canını bile verebilecek biri.&quot;</span></p>
<p><span style="font-weight:bold;">&quot;Yani Necdet değişti diyorsunuz.&quot;</span></p>
<p><span style="font-weight:bold;">&quot;Hem de nasıl... Tek kuruş beklemeden, kızgın güneşin altında, yüzü gözü toz&#160;içinde, geçmişin izini bulmaya çalışan o&#160;arkeolog gitti, yerine, düşündüğü,&#160;dokunduğu, ilgilendiği her şeyi paraya&#160;çevirmeye çalışan bir işadamı geldi. Eskiden&#160;tarih yaşamının amacıydı, şimdi ise sadece&#160;zenginlik getirecek bir araç olmuştu. Böyle&#160;bir insanla birlikte yaşayamazdım. Yeniden&#160;başlasaydık, hayatım cehenneme dönecekti.&quot;</span></p>
<p><span style="font-weight:bold;">Samimi görünüyordu, odaya girdiğimizdeki o soğuk havasından eser kalmamıştı. Hiç&#160;tanımadığı polislere, zoraki olarak&#160;bildiklerini söylemekten çok, arkadaşlarına&#160;içini döker gibiydi.</span></p>
<p><span style="font-weight:bold;">&quot;Ama,&quot; dedim kadının ruh halini bozmamaya özen göstererek. &quot;Necdet, hayır cevabınızı&#160;kabul etmedi.&quot;</span></p>
<p><span style="font-weight:bold;">&quot;Etmese de anlayışla karşıladı. Daha doğrusu, öyle göründü. Necdet soğukkanlı&#160;biriydi. Duygularını saklamayı çok iyi&#160;bilirdi. Üstelik çok da sabırlıydı. Ne kadar&#160;kararlı olursanız olun, ne kadar kesin&#160;konuşursanız konuşun, istediği sonucu&#160;alıncaya kadar yakanızı bırakmazdı.&quot;</span></p>
<p><span style="font-weight:bold;">Necdet'ten bahsederken geçmiş zaman kipini kullanmaya ?başlamıştı. Ölüm haberini&#160;az önce aldığı bir yakınının yokluğunu&#160;kolayca kabullenmek pek alışıldık bir durum&#160;değildi.</span></p>
<p><span style="font-weight:bold;">&quot;O zaman kavgayı siz çıkardınız?&quot; diye sordu duraksamamı fırsat bilen Ali. &quot;Necdet&#160;o kadar sakin kalabilmeyi başardığına&#160;göre...&quot;</span></p>
<p><span style="font-weight:bold;">Muzip bir gülümseme belirdi Leyla'nın dudaklarında.</span></p>
<p><span style="font-weight:bold;">&quot;Her insanın bir sınırı vardır Ali Bey,&quot; diye mırıldandı. &quot;Necdet'in de vardı.&quot;</span></p>
<p><span style="font-weight:bold;">Sustu. &quot;Evet, kavgayı ben başlattım. Fakat o sürdürdü.&quot;</span></p>
<p><span style="font-weight:bold;">Belki sormasa da söyleyecekti ama Ali işi garantiye almak istedi.</span></p>
<p><span style="font-weight:bold;">&quot;Eğer özel değilse neler olduğunu anlatır mısınız?&quot;</span></p>
<p><span style="font-weight:bold;">Kaşları çatılır gibi oldu Leyla'nın, &quot;Özel,&quot; diye söylendi, sonra gülümsedi. &quot;Ama&#160;değerli değil. Aslında son derece basit.&#160;Necdet, yeniden birlikte olalım, deyince&#160;sakin bir tavırla ona güvenmediğimi&#160;söyledim. 'Bırak birlikte olmayı, seninle&#160;kısa bir seyahate bile çıkmam,' dedim.&#160;Üstelik şaka yapar gibi bir halim de yoktu.&#160;En katı, en küçümseyici tavrımla söyledim bu&#160;sözleri yüzüne. Başka biri olsa kırılır,&#160;ısrar etmez, belki masadan kalkıp giderdi.&#160;Necdet gitmedi. 'Haklısın. Sana karşı yanlış&#160;yaptım fakat artık yapmayacağım. Seni düş&#160;kırıklığına uğratmayacağım, iyi bir eş&#160;olacağım,' diye sıraladı. Ama onu iyi&#160;tanıyordum. Değişmemişti ve değişmeyecekti.&#160;'Bu iş olmaz, benim bir hayatım var, onu&#160;bozma,' dedim. Anlamadı. Kendince&#160;şirinlikler yaparak beni ikna etmeye&#160;çalıştı. Sevimli görünmeye çalıştıkça daha</span></p>
<p><span style="font-weight:bold;">itici oluyordu. Eğilip büküldükçe sinirime dokunuyordu ve bunun farkında değildi. Yine&#160;de nezaket gösterip sesimi çıkarmadım. Ta ki&#160;lafı geçmişteki mutlu günlerimize&#160;getirinceye kadar. Sözleri o kadar sahte, o&#160;kadar içtenlikten uzaktı ki,&#160;&#160;&#160;&#160;'Lütfen sus,'</span></p>
<p><span style="font-weight:bold;">diye rica ettim. 'Artık bunları konuşmayalım.' Dinleyen kim! En özel&#160;anılarımızın arkasına sığınarak konuşmayı&#160;sürdürdü. 'Hiç değilse geçmişimizi rahat&#160;bırak,' diye yalvardım. Dinlemedi. Aramızda&#160;hiçbir şey olmamış, hiç ayrılmamışız, sanki&#160;bu ayrılığın asıl sorumlusu kendisi değilmiş&#160;gibi, hevesle ilk buluşmamızı anlatmaya&#160;kalktı. Artık zıvanadan çıkmıştım.</span></p>
<p><span style="font-weight:bold;">'Utanmıyor musun bunları anlatmaya,' diye yüksek sesle söylendim. 'Beni terk eden sen&#160;değil miydin? Şimdi nasıl bunları&#160;söylersin?' Yan masadaki insanlar dönmüş&#160;bize bakıyordu. Ama umurumda bile değildi,&#160;olay kopmuş, kendimi kaybetmiştim. 'Bir de,&#160;yeniden beraber olalım, diyorsun. Seni&#160;tanıdığım güne lanet olsun,' diye bağırdım.</span></p>
<p><span style="font-weight:bold;">'Yeter,' diye gürledi. Demek içinde bir parça insanlık kalmıştı. Demek&#160;aşağılamalarıma alınacak kadar gururu vardı&#160;hâlâ. Ne işkolikliğim kaldı, ne soğuk&#160;nevaleliğim, ne tarih manyaklığım. 'Sen&#160;kadın değil, bir robotsun, sen özgür biri&#160;değil, ruhunu yitirmiş bir zavallısın,' diye&#160;bağırdı. Tuhaf şey, o bağırdıkça ben&#160;rahatlıyordum, söylediği kötü sözler,&#160;hakaretler, ruhuma ilaç gibi geliyordu.&#160;Necdet söyleyeceklerini bitirinceye, yani</span></p>
<p><span style="font-weight:bold;">ben iyice sakinleşinceye kadar bekledim, sonra masadan kalktım. Ama gitmeden önce son&#160;bir hareket daha yaptım, ruhunu yitirmiş bir&#160;zavallı olmadığımı anlatmak için kadehimdeki&#160;kırmızı şarabı eski kocamın başından aşağıya&#160;boca ettim. Ardından da kararlı adımlarla&#160;restoranı terk ettim.&quot;</span></p>
<p><span style="font-weight:bold;">Olanları alaycı bir üslupla anlatmaya çalışmasına rağmen, içindeki acı öyle büyük,&#160;yarası öyle tazeydi ki, sesi hâlâ sinirden&#160;titriyordu. Necdet'in ölüm haberini almamış,&#160;ona acılar çektiren adam sonsuza kadar yok&#160;olmamış gibi, benliği büyük bir öfkeyle&#160;yanıp tutuşuyordu. Ona bakarken, eski&#160;eşinden nefret mi ediyor, yoksa onu hâlâ&#160;seviyor mu, anlamakta güçlük çekiyordum.</span></p>
<p><span style="font-weight:bold;">&quot;Necdet neden yeniden sizinle birlikte olmak istiyordu?&quot;</span></p>
<p><span style="font-weight:bold;">O kısa sessizlik anının tam ortasına düşmüştü Ali'nin sorusu. Leyla uzun kirpikli&#160;gözkapaklarmı birkaç kez sinirle açıp&#160;kapadı.</span></p>
<p><span style="font-weight:bold;">&quot;Beni hâlâ sevdiğini söylüyordu.&quot;</span></p>
<p><span style="font-weight:bold;">&quot;Seviyor muydu?&quot;</span></p>
<p><span style="font-weight:bold;">Duraksadı, gözleri nemlenir gibi oldu.</span></p>
<p><span style="font-weight:bold;">&quot;Bilmiyorum.&quot; Derinden bir iç geçirdi, omuzları sarsıldı. &quot;Bilmek de istemiyorum.&quot;&#160;Birden gözlerinden yaşlar boşandı. Elleriyle&#160;yüzünü gizleyip sessizce ağlamaya başladı.&#160;Ama çok sürmedi, yeniden o güçlü müze&#160;müdiresine dönüşüverdi. &quot;Özür dilerim,&#160;kendimi tutamadım. Necdet'in sevgisi&#160;umurumda bile değil. Bu onun sorunuydu.&quot;</span></p>
<p><span style="font-weight:bold;">Odayı yoğun bir sessizlik kaplamıştı. Konuya nasıl gireriz diye düşünüyordum ki,&#160;sağ olsun, Ali yine bodoslamadan daldı.</span></p>
<p><span style="font-weight:bold;">&quot;Daha önce neden ayrılmıştınız?&quot;</span></p>
<p><span style="font-weight:bold;">&quot;Ne? Ne dediniz?&quot;</span></p>
<p><span style="font-weight:bold;">&quot;Ayrılmanız, diyorum, Necdet'in değişmesi yüzünden mi olmuştu?&quot;</span></p>
<p><span style="font-weight:bold;">Kötü bir anıyı hatırlamış gibi keder bastı yüzünü.</span></p>
<p><span style="font-weight:bold;">&quot;Sayılır.&quot; Gözlerini cesurca Ali'ye dikmişti. &quot;Asistanımla ilişkiye girmişti.&#160;Benden on beş yaş daha genç bir kızla.&quot;&#160;Zoraki gülümsedi. &quot;Evet, dünyada başka kadın&#160;yokmuş gibi benim asistanımı ayartmıştı.&quot;</span></p>
<p><span style="font-weight:bold;">Söyledikleri resmin eksik yanlarını tamamlıyordu. Artık maktulü de, karşımızdaki&#160;kadını da daha iyi tanıyorduk ama yeterli&#160;değildi.</span></p>
<p><span style="font-weight:bold;">&quot;Şu ilk teklif aklıma takıldı,&quot; diyerek, bu kez ben bozdum odayı eskisinden daha&#160;yoğun kaplayan sessizliği. &quot;Necdet ilk&#160;evlilik teklifini nerede yapmıştı? Tarihi&#160;bir mekân demiştiniz.&quot;</span></p>
<p><span style="font-weight:bold;">Dalgınlaşır gibi oldu.</span></p>
<p><span style="font-weight:bold;">&quot;Necdet ilk evlenme teklifini de Sarayburnu'nda yapmıştı.&quot;</span></p>
<p><span style="font-weight:bold;">&quot;Sepetçiler Kasrı'nda mı?&quot;</span></p>
<p><span style="font-weight:bold;">&quot;Hayır, Poseidon Tapınağı'nda...&quot;</span></p>
<p><span style="font-weight:bold;">Boş boş baktığımızı görünce anlayışla gülümsedi.</span></p>
<p><span style="font-weight:bold;">&quot;Tabii, günümüzde böyle bir tapınak yok. Biz de tapmağın bulunduğunu düşündüğümüz&#160;yerde takmıştık yüzükleri. Ama yaklaşık iki&#160;bin yedi yüz yıl önce varmış. Megara'dan&#160;gelen göçmenler, ilk şehri, yani Byzantium'u&#160;kurunca sahile tanrıları için tapınaklar&#160;inşa etmişler. O tapmaklardan biri • de&#160;denizler tanrısı Poseidon adına yapılmış...&quot;</span></p>
<p><span style="font-weight:bold;">Byzantium'u duyunca Ali'yi bir merak dalgası sardı.</span></p>
<p><span style="font-weight:bold;">&quot;Bu Byzantium'la Necdet'in bir ilgisi var mıydı?&quot;</span></p>
<p><span style="font-weight:bold;">&quot;Bitirme teziydi, Türkiye'de konuyu iyi bilen insanlardan biriydi.&quot;</span></p>
<p><span style="font-weight:bold;">&quot;O yüzden mi papağanının adını Byzas koydu?&quot;</span></p>
<p><span style="font-weight:bold;">Belli belirsiz aydınlandı Leyla'nın yüzü.</span></p>
<p><span style="font-weight:bold;">&quot;Tanıştınız mı Byzas'la? Kendini insan sanıyor. Şeker bir kuştur, dost canlısı.&quot;</span></p>
<p><span style="font-weight:bold;">&quot;Öyle.&quot; ilk kez kadınla aynı duyguları paylaşıyordu yardımcım. &quot;Şahane bir hayvan.&quot;</span></p>
<p><span style="font-weight:bold;">&quot;Peki sikkeler?&quot; diyerek papağan muhabbetine son vermek istedim. &quot;Necdet eski&#160;sikkelerle de ilgileniyor muydu?&quot;</span></p>
<p><span style="font-weight:bold;">Nereden biliyorsunuz der gibi baktı. Önemli bir ipucu yakalamış olabilirdik,&#160;konunun peşini bırakmadım.</span></p>
<p><span style="font-weight:bold;">&quot;Bizans sikkeleri üzerinde mi çalışıyordu?&quot;</span></p>
<p><span style="font-weight:bold;">&quot;Asıl uzmanlık alanı sikkeler değildi ama son zamanlarda antik paralar ilgisini&#160;çekmeye başlamıştı. Sikkeler topluyordu,&#160;zengin bir koleksiyonu vardı.&quot;</span></p>
<p><span style="font-weight:bold;">Acaba kendi koleksiyonundan aldıkları parayı mı koymuşlardı avucuna? Eğer öyleyse&#160;soruşturmamız bir yerlere varıyor demekti.</span></p>
<p><span style="font-weight:bold;">&quot;Nerede saklıyordu bu koleksiyonu?&quot; diye atıldım. &quot;Uluorta bir yerde tutmuyordu&#160;herhalde.&quot; <sup>A</sup></span></p>
<p><span style="font-weight:bold;">&quot;Bilmem, evinde olmalı...&quot;</span></p>
<p><span style="font-weight:bold;">Necdet'in evinde kasa filan gözümüze çarpmamıştı. Belki gizli bir yere koymuştu&#160;kasayı. Bu demektir ki, o eve bir daha&#160;gidecektik. Aklımdan bunlar geçerken, &quot;Neden&#160;sikkelerle ilgileniyorsunuz?&quot; diye kuşkuyla&#160;sordu Leyla. &quot;Antik paralar niye bu kadar&#160;önemli?&quot;</span></p>
<p><span style="font-weight:bold;">Artık kartları açık oynamanın zamanı gelmişti, hem böylece kadının tepkisini de&#160;ölçmüş olurduk.</span></p>
<p><span style="font-weight:bold;">&quot;Cesedin yanında bir sikke bulduk.&quot;</span></p>
<p><span style="font-weight:bold;">Şaşırmamış görünüyordu, gözlerini kısarak sordu.</span></p>
<p><span style="font-weight:bold;">&quot;Nasıl bir sikke?&quot;</span></p>
<p><span style="font-weight:bold;">&quot;Ön yüzünde ayla yıldız ve üzerinde Byzantion yazıyordu, öteki tarafında ise&#160;saçları arkadan toplanmış bir kadın büstü&#160;vardı.&quot;</span></p>
<p><span style="font-weight:bold;">Konuya aşina olduğunu gösteren bir parıltı geçti ela gözlerinden.</span></p>
<p><span style="font-weight:bold;">&quot;Byzantion sikkesi.&quot; Kendinden emin bir tavırla mırıldandı. &quot;Roma döneminde basılan&#160;madeni paralardan.&quot;</span></p>
<p><span style="font-weight:bold;">&quot;Biliyor musunuz o parayı?&quot;</span></p>
<p><span style="font-weight:bold;">Sorumu yanıtlamak yerine, yavaşça koltuğundan kalktı, yan duvardaki camekânlı,&#160;küçük kitaplığın kapağını açtı. Büyükçe bir&#160;kitap çıkardı. Koltuğuna dönmek yerine,&#160;Ali'yle aramıza girerek, elindeki kitabı&#160;ortadaki ince uzun sehpanın üzerine koydu.</span></p>
<p><span style="font-weight:bold;">Parmaklan alışkanlıkla kuşe kâğıttan sayfaları çevirdi. Çevirdiği sayfalarda yan&#160;yana dizilmiş metal paralar göze çarpıyordu.</span></p>
<p><span style="font-weight:bold;">&quot;Bu mu?&quot;</span></p>
<p><span style="font-weight:bold;">Parmağı sayfanın sağ üst köşesindeki, maktulün avucun- da bulduğumuz sikkenin ön&#160;yüzünü gösteriyordu, Paranın arka yüzünün&#160;resmi de hemen yanındaydı.</span></p>
<p><span style="font-weight:bold;">&quot;Evet, bu sikke.&quot;</span></p>
<p><span style="font-weight:bold;">&quot;Orijinali miydi?&quot;</span></p>
<p><span style="font-weight:bold;">&quot;Bilmiyoruz,&quot; dedim omzumu silkerek.</span></p>
<p><span style="font-weight:bold;">&quot;Bunu ancak bir uzman söyleyebilir.&quot;</span></p>
<p><span style="font-weight:bold;">&quot;Görebilir miyim?&quot;</span></p>
<p><span style="font-weight:bold;">&quot;Tabii, emniyete gelirseniz, memnuniyetle gösteririz.&quot;</span></p>
<p><span style="font-weight:bold;">Kitaptaki sikkenin arka yüzündeki büstü işaret ettim.</span></p>
<p><span style="font-weight:bold;">&quot;Bu kadın kim?&quot;</span></p>
<p><span style="font-weight:bold;">&quot;Ay tanrıçası Hekate, kimileri onu Artemis'le özdeşleşti- rir. Hekate'nin&#160;Byzantium'a hep yardım ettiği söylenir.</span></p>
<p><span style="font-weight:bold;">Hatta şöyle bir olay da anlatılır: Büyük İskender'in babası II. Filip, Byzantium'u&#160;ele geçirmek ister. Ordusunu aysız,&#160;yıldızsız, karanlık bir gecede şehrin&#160;yakınlarına kadar sokar. Amacı ani bir&#160;saldırıyla kenti teslim almaktır. Ama birden&#160;gökyüzünde ışıklar patlar, yıldızlar yanar,&#160;ortalık gündüz gibi olur. Aynı anda&#160;Hekate'nin işaretiyle köpekler de ulumaya&#160;başlar. Bütün kent bir anda uyanır ve II.&#160;Filip'in ordusunun yaklaşmakta olduğunu&#160;görerek önlem alır. Ve Ay Tanrıçası</span></p>
<p><span style="font-weight:bold;">Hekate'nin yardımıyla Byzantium o gece kurtulur.&quot;</span></p>
<p><span style="font-weight:bold;">&quot;Şu ay yıldız,&quot; dedi Ali. Sikkeyi bulduğumuzdan beri aklını kurcalayan sorunun&#160;yanıtını arıyordu hâlâ. &quot;Byzantium şehrini&#160;kuranlar Türk müymüş? Yani paralarının&#160;üzerine ayla yıldızı basmışlar ya.&quot;</span></p>
<p><span style="font-weight:bold;">&quot;Türk mü?&quot; Alaycı bir gülümseme belirdi Leyla'nın yüzünde. &quot;Allah iyiliğinizi versin&#160;Ali Bey. İki bin yedi yüz yıl öncesinden söz&#160;ediyoruz. O zamanlar atalarımız henüz Orta&#160;Asya bozkırlarında at koşturuyorlardı.&quot;</span></p>
<p><span style="font-weight:bold;">Umduğu yanıtı alamayan Ali huzursuzlanmıştı.</span></p>
<p><span style="font-weight:bold;">&quot;Kim o zaman bu adamlar?&quot;</span></p>
<p><span style="font-weight:bold;">&quot;Yunanlılar...&quot;</span></p>
<p><span style="font-weight:bold;">Beterin beteri vardı, büyük bir düş kırıklığı bürüdü bizimkinin yüzünü.</span></p>
<p><span style="font-weight:bold;">&quot;Yunanlılar mı?&quot;</span></p><div>
<p>II</p></div>
<p><span style="font-weight:bold;">&quot;Evet, Yunanlılar.&quot; Ali'nin gerçekten üzüldüğünü hissetmiş olacak ki, teselli&#160;etmeye kalkıştı. &quot;Ama dert etmeyin,&#160;gökyüzünde ayla yıldızın buluşması pek kolay&#160;rastlanacak bir olay değil. O yüzden bizden&#160;binlerce yıl önce de başka kavimler bu&#160;sıradışı olayı kendilerine sembol yapmışlar.&#160;Örneğin Sümerler de ayla yıldızı kullanmış.&#160;Ayrıca, az önce söylediğim gibi, Hekate eski&#160;Yunan'da ay tanrıçasıydı. Ve Bvzan&#160;tionlular, tıpkı denizler tanrısı Poseidon&#160;gibi Hekate'nin de kendilerine yardım&#160;ettiğini düşündüklerinden ayla yıldızın&#160;birlikteliğini kutsal saymış olabilirler.</span></p>
<p><span style="font-weight:bold;">Hiç ikna olmamıştı Ali.</span></p>
<p><span style="font-weight:bold;">&quot;Allah Allah, ilk kez duyuyorum bu Yunan meselesini...&quot;</span></p>
<p><span style="font-weight:bold;">Yardımcımın açıkça güvensizlik belirten sözlerine rağmen alınganlık göstermedi&#160;Leyla.</span></p>
<p><span style="font-weight:bold;">&quot;Ama öyle Ali Bey. Byzantion'u eski Yunanistan'tâki Mega- ra kentinden gelenler&#160;kurmuş. Tahminen millatan önce 660 yılında.&#160;Byzantion da Byzas'ın yeri demektir.&quot;</span></p>
<p><span style="font-weight:bold;">&quot;Şu papağanın adını taşıdığı Kral Byzas mı?&quot; diye ilgiyle sordu Ali. &quot;Sahi, kim bu&#160;herif?&quot;&#160;&#160;&#160;&#160;#</span></p>
<p><span style="font-weight:bold;">&quot;Yunanistan'dan gelen göçmenlerin kralı. Aslında efsanevi bir kişilik. Kral Byzas, bu&#160;şehrin ilk kurucusu olarak kabul edilir.&quot;</span></p>
<p><span style="font-weight:bold;">Sayfayı çevirdi, bir başka sikke göründü. Ön yüzünde tolgalı, sakallı bir savaşçı&#160;vardı, resmin üzerinde Byzas yazıyordu.</span></p>
<p><span style="font-weight:bold;">&quot;İşte bu adam. Tabii, bu tahmini bir resmi. Çünkü bu sikke Byzantion'un&#160;kuruluşundan yaklaşık altı yüz küsur yıl&#160;sonra Romalılar tarafından basılmış. Kral&#160;Byzas zamanında şehrin kendi parası henüz&#160;basılmamıştı. Byzantion küçük bir şehirdi.&quot;</span></p>
<p><span style="font-weight:bold;">Topkapı Sarayı'nm sınırlarını gösteren duvardaki çizimi işaret etti.</span></p>
<p><span style="font-weight:bold;">&quot;Sınırları bizim sarayın kapladığı alandan daha büyük değildi. Byzantion,&#160;Romalılarla birlikte büyüdü, bir dünya&#160;kentine dönüştü.&quot;</span></p>
<p><span style="font-weight:bold;">Ali gibi ben de hayretler içindeydim, bütün ceddimin yaşadığı şehrin ilk isminin&#160;Byzantion olduğunu bilsem de, bu&#160;ayrıntılardan haberim yoktu. Şaşkınlığımız&#160;yeniden koltuğuna yerleşen Leyla'nın&#160;sorusuyla bozuldu.</span></p>
<p><span style="font-weight:bold;">&quot;Sikke neredeydi?&quot;</span></p>
<p><span style="font-weight:bold;">Ciddileşmişti ama artık o resmi devlet memuru ifadesini terk etmişti. Kederle&#160;karışık yoğun bir endişeyle bakıyordu.</span></p>
<p><span style="font-weight:bold;">&quot;Avucundaydı... Avucunda bulduk.&quot;</span></p>
<p><span style="font-weight:bold;">Hiç yadırgamadı, bildiği bir konudan bahsediyormuşuz gibi başını salladı.</span></p>
<p><span style="font-weight:bold;">&quot;Katil sikkeyle bir şey mi söylemek istiyor?&quot; diyerek bildiklerini anlatmasını&#160;istedim. &quot;O madeni paranın kurbanın avucunda&#160;olmasının bir anlamı mı var?</span></p>
<p><span style="font-weight:bold;">&quot;Emin değilim.&quot; Yüzüne düşen saçlarını yine eliyle geriye doğru taradı. &quot;Eğer&#160;ölünün avucuna para koymayı eski Yunan&#160;mitolojisine göre yorumlarsak, katillerin&#160;Necdet'e iyilik etmeye çalıştığını bile&#160;düşünebiliriz. Çünkü mitolojide, ölülerin&#160;gözüne ya da bedenlerine bırakılan para,&#160;onların yeraltı ülkesindeki Akheron&#160;Irmağı'nı rahatça geçmeleri içindi. Kötü&#160;biri olan sandalcı Kharon ölü ruhları&#160;ırmaktan geçirmek için para alırdı. Bu&#160;yüzden, ölülerin bedenlerine para&#160;bırakılırdı. Sandalcı Kharon, ölünün&#160;üzerinde para bulamazsa onları Akheron&#160;Irmağı’ndan geçirmez, böylece ruhlar Yeraltı&#160;Tanrısı Hades'in bataklığına saplanır&#160;kalırlardı.&quot;</span></p>
<p><span style="font-weight:bold;">Ali'nin asık suratından bu fikre hiç katılmadığı anlaşılıyordu.</span></p>
<p><span style="font-weight:bold;">&quot;Bence katiller, eski Yunan geleneklerine göre değil, mafya raconuna göre hareket&#160;ediyorlar. Tarihi filan karıştırmaya gerek&#160;yok. Necdet'i para yüzünden öldürdüler.</span></p>
<p><span style="font-weight:bold;">Mesaj olarak da eline o sikkeyi verdiler.&quot;</span></p>
<p><span style="font-weight:bold;">Yardımcımın varsayımı da pekala gerçek olabilirdi ama bir karara varmak için henüz&#160;erkendi.</span></p>
<p><span style="font-weight:bold;">&quot;Sizi yorduk Leyla Hanım,&quot; dedim nazik, neredeyse ezik bir tavırla. &quot;Ama son bir&#160;sorumuz daha var. Raporumuza yazmak için dün&#160;gece ne yaptığınızı öğrenmemiz gerekiyor.&quot;</span></p>
<p><span style="font-weight:bold;">Alıngan gözlerle baktı.</span></p>
<p><span style="font-weight:bold;">&quot;inanamıyorum,&quot; diye söylendi öfke dolu bir sesle. &quot;Benden gerçekten de&#160;şüpheleniyorsunuz.&quot;</span></p>
<p><span style="font-weight:bold;">&quot;Hayır,&quot; diyerek başımı salladım. &quot;Sadece formalite. Sizden kuşkulanmamız için hiçbir&#160;neden yok.&quot;</span></p>
<p><span style="font-weight:bold;">Sözlerim bu kez ikna etmemişti onu.</span></p>
<p><span style="font-weight:bold;">&quot;Neyse,&quot; dedi umursamaz bir tavır takınarak. &quot;Dün gece evdeydim. Siz sormadan&#160;söyleyeyim, yanımda da erkek arkadaşım Namık&#160;vardı.&quot; Eliyle komodinin üstündeki çerçeveli&#160;fotoğrafı göstererek yineledi:&#160;&#160;&#160;&#160;&quot;Namık</span></p>
<p><span style="font-weight:bold;">Karaman.&quot;</span></p>
<p><span style="font-weight:bold;">Tıpkı Necdet Denizel'in evindeki fotoğrafta olduğu gibi mutlulukla&#160;gülümsüyordu Leyla Hanım ama bu kez yanında&#160;başka biri vardı: Kıvırcık saçlı, sarkık&#160;bıyıklı, esmer, gözlerinin içi gülen bir&#160;adam.</span></p>
<p><span style="font-weight:bold;">Elindeki not defterine adamın ismini yazan Ali, formaliteleri yerine getiren bir&#160;görevlinin kayıtsızlığı içinde sordu.</span></p>
<p><span style="font-weight:bold;">&quot;Ne iş yapar bu Namık Karaman?&quot;</span></p>
<p><span style="font-weight:bold;">Büyük bir güvenle mırıldandı Leyla. &quot;Cerrahtır, Çapa Tıp Fakültesi'nde çalışır.&#160;&quot;Yani onu hastanede mi buluruz?&quot; Eğlenceli&#160;bir anlam belirdi yüzünde.</span></p>
<p><span style="font-weight:bold;">&quot;Hayır, demekte bulursunuz. Zeyrek'te... Ama şu anda başka bir toplantıda olması&#160;gerekiyor. Eski İstanbul evlerinin&#160;kurtarılmasıyla ilgili bir etkinliğe&#160;katılacaktı.&quot;</span></p>
<p><span style="font-weight:bold;">&quot;Byzas'm yan tanrı olduğunu da anlattı mı?&quot;</span></p>
<p><span style="font-weight:bold;">Namık Karaman'ın toplantısının bitmesini Leyla Bar- km' ın evinde bekleyemezdik,&#160;çaresiz ayrıldık Küçük Aya- Sofya'dan. Bir&#160;zamanlar görkemli sarayların, kutsal&#160;kiliselerin, muhteşem anıtların olduğu bu&#160;tarihi bölgenin çok da geniş olmayan&#160;sokaklarından geçerek aracımızın yönünü&#160;Sultanahmet'e çevirdik.</span></p>
<p><span style="font-weight:bold;">Roma'mn görkemli Hipodromu, OsmanlI'nın At Meydanı, şimdinin Sultanahmet Meydanı'nda&#160;öbek öbek toplanan turistler, Latin istilası&#160;sırasında bronz levhaları sökülüp&#160;yağmalanmış Örme Sütun'la, artık üç başı da&#160;yerinde olmayan Yılanlı Sütun'u ve bilmem&#160;hangi imparatorun Mısır'dan getirttiği&#160;Dikilitaş'ı izliyorlardı merakla.</span></p>
<p><span style="font-weight:bold;">Yılanlı Sütun'un hikâyesini annemden dinlemiştim. Sütun, Delfi kentindeki Apollon&#160;Tapınağı'ndan getirtilmiş. Bu sütunun kenti&#160;yılanlara, akreplere, çıyanlara ve her türlü&#160;haşerata karşı koruduğuna inanılıyormuş.&#160;Ancak o kendini bilmez it kopuk takımından&#160;birileri yılanların kafalarını kılıçlarıyla&#160;koparınca kenti haşerat basmış. Annem tarihi</span></p>
<p><span style="font-weight:bold;">sevdirmek için böyle ilginç öyküler anlatırdı bana. Yılanlardan birinin başı&#160;arkeoloji müzesindeydi, gidip görmüştük,&#160;ikinci baş İngiltere'deki bir müzedeymiş, ne&#160;yazık ki üçüncü baş kaybolmuş. Başların&#160;yerinde şimdi anlamsız birer boşluk olan&#160;Yılanlı Sütun'u, binlerce yıllık iki dikili&#160;taşı geride bırakıp turist otobüslerinin&#160;arasından geçerek Ayasofya'nın yanından&#160;Gülhane Parkı'na indik. Gülhane Parkı'nda,&#160;bu mevsimde tepelerine leyleklerin yuva&#160;kurdukları devasa çınar ağaçlarının&#160;altındaki güzel yoldan geçerek Sepetçiler&#160;Kasrı'na ulaştık. Ama pazar gecesi olayı&#160;gören garsonlar gelmemişlerdi. Orada vakit&#160;kaybetmektense Zeynep'ten gelişmeleri&#160;öğrenmek için Emniyet binasının yolunu&#160;tuttuk. İkindi güneşini emniyetin&#160;bahçesindeki yaşlı erik ağacının genç&#160;yapraklarında bırakıp içeriye, gün ışığının&#160;hiç uğramadığı laboratuvara girdik. Zeynep&#160;bilgisayarın başındaydı. Bir yandan ekrana&#160;bakıyor, bir yandan da önündeki kâğıda&#160;notlar alıyordu. Kendini işine öyle&#160;kaptırmıştı ki, içeri girdiğimizi fark&#160;etmedi bile. <sup>A</sup></span></p>
<p><span style="font-weight:bold;">&quot;Hayrola Zeynep,&quot; diye seslendim şaka yollu. &quot;Ne bu dalgınlık? Cinayeti çözdüm&#160;deme sakın!&quot;</span></p>
<p><span style="font-weight:bold;">İrkilerek bilgisayarından koptu, bizi görünce gülümsedi, koltuğundan doğrulmaya&#160;çalıştı. Elimle oturmasını işaret ettim.</span></p>
<p><span style="font-weight:bold;">&quot;Keşke Başkomiserim.&quot; Düzgün dişlerini göstererek gü- lümsüyordu. &quot;Siz olmadan o iş&#160;biraz zor.&quot;</span></p>
<p><span style="font-weight:bold;">Ali de benim gibi meslektaşının baktığı ekranda ne olduğunu merak ediyordu.</span></p>
<p><span style="font-weight:bold;">&quot;Ee neye bakıyordun öyle?&quot; diyerek yaklaştı bilgisayara. &quot;Şu çiziktirdiğin&#160;notlar da ne? Yoksa evden aldığımız sıva&#160;parçalarında maktulün kanı mı çıktı?&quot;</span></p>
<p><span style="font-weight:bold;">Morali bozulur gibi oldu Zeynep'in.</span></p>
<p><span style="font-weight:bold;">&quot;Yok be Ali, test negatif çıktı. Sıvalar lüminole mavi ya da yeşil tepki vermedi.&#160;Sıvada kan yokmuş.&quot;</span></p>
<p><span style="font-weight:bold;">Haklı çıkmanın keyfiyle mırıldandı Ali.</span></p>
<p><span style="font-weight:bold;">&quot;Yani maktulü banyoda öldürmemişler. Neymiş peki sıvayı koyulaştıran? Adamın kiri&#160;mi? Belki de Necdet saçlarını boyamıştır&#160;ha. &quot;</span></p>
<p><span style="font-weight:bold;">Tatsız bir sesle yanıtladı Zeynep.</span></p>
<p><span style="font-weight:bold;">&quot;O kadarını bilmiyorum. Ama kan olmadığı kesin.&quot;</span></p>
<p><span style="font-weight:bold;">&quot;Sıvayı değişik yerlerden mi aldın?&quot; diye katıldım tartışmaya. &quot;Tek bir yerden&#160;topladıysan bir şeyler kaçırmış olabiliriz.&quot;</span></p>
<p><span style="font-weight:bold;">&quot;Haklısınız Başkomiserim ama sıvaları değişik yerlerden aldım. Sanırım cinayet&#160;orada işlenmemiş...&quot;</span></p>
<p><span style="font-weight:bold;">&quot;Bu da ne ya?&quot; Ali'nin sorusuyla kesilmişti konuşmamız. Gözlerini Zeynep'in&#160;bilgisayarına dikmiş, söyleniyordu. &quot;Ne&#160;şekli bu?&quot;</span></p>
<p><span style="font-weight:bold;">Yaklaşınca ben de gördüm: Kartal başını andıran kocaman bir çizim. Ali gözlerini&#160;kartala dikmiş, ne olduğunu anlamaya</span></p>
<p><span style="font-weight:bold;">çalışıyordu. Onun duraksamasını fırsat bilen Zeynep, gizemli bir sesle sordu.</span></p>
<p><span style="font-weight:bold;">&quot;Sence ne?&quot;</span></p>
<p><span style="font-weight:bold;">&quot;Ne bileyim? Bir kuşa benziyor. Daha doğrusu, bir kuş ba şına. Antika bir şey&#160;mi?&quot;</span></p>
<p><span style="font-weight:bold;">Küçük bir kahkaha attı Zeynep.</span></p>
<p><span style="font-weight:bold;">&quot;Evet, antika bir şey... Binlerce yıllık bir antika...&quot; Neşesini bastırıp bana döndü.&#160;&quot;Ne dersiniz Başkomiserim, sizce nedir bu&#160;çizim?&quot;</span></p>
<p><span style="font-weight:bold;">Doğrusu, ben de hiçbir şey anlamamıştım. Ama kuşun sınırlarını, ortalardaki&#160;birbirlerine paralel küçük çizgileri&#160;görünce, haritaların da böyle</span></p>
<p><span style="font-weight:bold;">işaretlendiğini hatırladım: Deniz seviyesine yakın olanları beyaz, biraz daha yüksek olan&#160;yerleri noktalarla, daha yüksek olanları ise&#160;sık çizgilerle.</span></p>
<p><span style="font-weight:bold;">&quot;Harita mı?&quot;</span></p>
<p><span style="font-weight:bold;">&quot;Bravo Başkomiserim. Evet, bir harita. Topografik bir harita. Ama nerenin?&quot;</span></p>
<p><span style="font-weight:bold;">&quot;Ne bilelim nerenin?&quot; Sıkıldığı açıkça belliydi Ali'nin. &quot;Her yer olabilir.&quot;</span></p>
<p><span style="font-weight:bold;">Eğlenceli bir ifade belirdi Zeynep'in hafiften sürmeli, ceylan gözlerinde.</span></p>
<p><span style="font-weight:bold;">&quot;Yapma Ali! Pes mi ediyorsun şimdi? Cinayet masasında çalışıyorsun, kafanı&#160;kullansana biraz...&quot;</span></p>
<p><span style="font-weight:bold;">Ali kafayı kullanmaya kullanacaktı da, başkomiseri gibi onun da aklına bir şey&#160;gelmiyordu ki. Bilemeyeceğimizi anlayan&#160;Zeynep, tüyo verdi.</span></p>
<p><span style="font-weight:bold;">&quot;Biz hangi davanın üzerinde çalışıyoruz?&quot;</span></p>
<p><span style="font-weight:bold;">Genç yardımcımın yıpranmamış beyin hücreleri, benimkilerden önce harekete&#160;geçti.</span></p>
<p><span style="font-weight:bold;">&quot;Hay Allah!&quot; diyerek elinin içiyle başına vurdu. &quot;Saraybur- nu değil mi burası?&quot;</span></p>
<p><span style="font-weight:bold;">&quot;Biraz daha fazlası.&quot; Kendisinin keşfettiği antik bir kenti tanıtır gibi&#160;tutku doluydu Zeynep'in sesi. &quot;Byzantion ve&#160;çevresi. Sikkenin üzerinde adı yazılı olan&#160;kent.&quot;</span></p>
<p><span style="font-weight:bold;">Daha yakından baktım çizime, evet, burası gerçekten de tarihi yarımadanın ucuydu. Ve&#160;gerçekten de bir kuş başına benziyordu.&#160;Meraklı bir kartal, Avrupa kıtasının devasa&#160;gövdesinden başını uzatmış, Boğaz'a&#160;bakıyordu.</span></p>
<p><span style="font-weight:bold;">Demek biz Topkapı Müzesi Müdiresi'nin yanındayken Zeynep sadece luminol testiyle&#160;uğraşmamış, işini bitirince Byzantion'u da&#160;araştırmıştı. O hevesle anlatmaya koyuldu.</span></p>
<p><span style="font-weight:bold;">&quot;Byzantion'u, Byzas diye biri kurmuş Başkomiserim...&quot;</span></p>
<p><span style="font-weight:bold;">Kollarım göğsünde çaprazlayan Ali, ukala bir tavırla başını salladı.</span></p>
<p><span style="font-weight:bold;">&quot;Ohooo, onu biliyoruz zaten. Yunanistan'dan gelen göçmenlerin kralı.&quot;&#160;Zeynep şaşkınlıkla ona bakarken alaycı bir&#160;tavırla sürdürdü sözlerini. &quot;Byzantion da&#160;Byzas'ın yeri anlamına geliyor.&quot;</span></p>
<p><span style="font-weight:bold;">Tam bir bozgun havası vardı Zeynep'in yüzünde; Ali ise sevinç içinde, bugün&#160;yaşadığı ikinci galibiyetin tadını&#160;çıkartıyordu.</span></p>
<p><span style="font-weight:bold;">&quot;Boşa uğraşmışsın Zeynepcim, biz Leyla Hanım'da» bunun dersini aldık. Şu kralla&#160;ilgili her şeyi anlattı bize. Öyle değil mi&#160;Başkomiserim?&quot;</span></p>
<p><span style="font-weight:bold;">Başkomiserini de şahit göstermezse olmaz ama benim tanıdığım Zeynep de öyle kolay&#160;kolay pes etmezdi.</span></p>
<p><span style="font-weight:bold;">&quot;Byzas'ın yarı tanrı olduğunu da anlattı mı?&quot; İşte karşı saldırıya geçmişti bile.&#160;&quot;Posedion'un oğlu olduğunu da söyledi mi?&quot;&#160;Zaten bu konulara aklı pek de basmayan&#160;zavallı Ali ne diyeceğini bilemedi. Onunla&#160;işini bitiren kriminoloğumuz, ciddileşerek&#160;bana döndü. &quot;Byzantion’un kuruluşuyla ilgili&#160;değişik efsaneler var Başkomiserim.&quot;</span></p>
<p><span style="font-weight:bold;">Aslında artık çıkmam gerekiyordu. Daha Zeyrek'e uğrayıp Namık denen adamla&#160;konuşacaktım, oradan da eve yetişme- liydim.&#160;Geç kalırsam, Evgenia'ya ayıp olurdu. Ama&#160;İstanbul'a dair anlatılan efsaneleri,&#160;söylenceleri, hikâyeleri, her zaman&#160;sevmişimdir. Üstelik bu efsaneler, üzerinde&#160;çalıştığımız bir cinayet davasıyla ilgiliyse&#160;asla kaçıramazdım.</span></p>
<p><span style="font-weight:bold;">&quot;Ee anlat da biz de öğrenelim o zaman,&quot; diyerek masadaki boş iskemlelerden birine&#160;yerleştim. Süngüsü düşen hemcinsim hâlâ&#160;ayakta dikilmeyi sürdürüyordu. Boş iskemleyi&#160;gösterdim. &quot;Otursana Ali. Bilmemek ayıp&#160;değil, öğrenmemek ayıp!..&quot;</span></p>
<p><span style="font-weight:bold;">&quot;Haklısınız Başkomiserim.&quot;</span></p>
<p><span style="font-weight:bold;">Haklı olduğumu filan düşünmüyordu. Durumu kabullendiği de yoktu, söyleyecek sözü&#160;kalmadığından şimdilik susmayı seçmişti.</span></p>
<p><span style="font-weight:bold;">Eminim ilk fırsatta bunun rövanşını almaya çalışacaktı. Zeynep de ondan farklı&#160;davranmazdı ya neyse. Önceleri yadırgadığım,&#160;hatta zaman zaman müdahale etmek zorunda&#160;kaldığım bu ilişkiyi, galiba sonunda&#160;anlamaya başlamıştım; bu onların flört&#160;tarzıydı. Evet, böyle inatlaşırken,&#160;tartışırken, tatlı tatlı atışırken bir tür&#160;heyecan, bir tür mutluluk duyuyorlardı. İşin&#160;tadını kaçırmadıkları sürece ben de sesimi&#160;çıkarmıyordum. Çünkü bu tartışmalar çoğu&#160;zaman soruşturmamıza da yardımcı oluyor,&#160;olaya farklı açılardan bakmamızı sağlıyordu.</span></p>
<p><span style="font-weight:bold;">&quot;İlk efsane size anlatılan olmalı.&quot; Kâğıtta yazan notlara şöyle bir göz attıktan&#160;sonra sürdürdü Zeynep. &quot;Eski Yunanistan'daki&#160;Megara kentinin halkı, savaşlarda yenilmiş&#160;ve yoksul düşmüş. Kralları Byzas, Delfi&#160;Tapınağı'nm kâhinine ne yapmaları&#160;gerektiğini sormuş. Kâhin de onlara&#160;Apollon'un buyruğunu bildirmiş.</span></p>
<p><span style="font-weight:bold;">'Gemilerinize binin, denizleri aşm, Körler Ülkesi'nin karşısını yurt tutun.' Onlar da&#160;bu buyruğa uymuş, Körler Ülkesi'nin&#160;karşısına, yani bugünkü Sarayburnu'na&#160;gelmişler.&quot;</span></p>
<p><span style="font-weight:bold;">Ali anlamamıştı, sıkıntıyla homurdandı.</span></p>
<p><span style="font-weight:bold;">&quot;Körler Ülkesi de neresiymiş ya?&quot;</span></p>
<p><span style="font-weight:bold;">Kızı rahat bırakması için ben açıkladım.</span></p>
<p><span style="font-weight:bold;">&quot;Kadıköy Alicim, Kadıköy. Hikâyenin bu kısmını ben de biliyorum. Sarayburnu gibi&#160;şahane bir yer dururken, Kadıköy'ün&#160;bulunduğu bölgeye yerleşen göçmenleri&#160;eleştirmek için kullanılan bir deyim. Yani</span></p>
<p><span style="font-weight:bold;">siz güzellikleri göremeyecek kadar körsünüz demeye getirmişler.&quot;</span></p><div>
<p>II</p></div>
<p><span style="font-weight:bold;">&quot;Sadece güzellikleri değil Başkomiserim, diyerek yeniden sözü aldı Zeynep. &quot;Byzantion&#160;üç yanı denizlerle çevrili olduğundan&#160;savunmaya da elverişliymiş. Tabii, stratejik&#160;önemi de var. Boğaz'dan geçen gemilerden de&#160;vergi alıyorlarmış.&quot;</span></p>
<p><span style="font-weight:bold;">&quot;Haraç desene şuna.&quot; Kendi lisanıyla durumu yorumlu- yordu bizim kopuk. &quot;Deli&#160;Dumrul hesabı, geçenden üç, geçmeyenden beş&#160;akçe...&quot;</span></p>
<p><span style="font-weight:bold;">&quot;Ve balık sürüleri... Kentin başlıca besin kaynağı... Palamutlar, uskumrular,&#160;lüferler...&quot;</span></p>
<p><span style="font-weight:bold;">&quot;Daha ne tür balıklar vardı o zamanlar kim bilir?&quot; diye söylendim içim yana yana.&#160;&quot;Benim çocukluğumda bile lüfer çıkardı&#160;Haliç'ten. Hepsinin neslini kuruttuk.&quot;</span></p>
<p><span style="font-weight:bold;">&quot;Neyse işte, Sarayburnu'nun bu olanaklarını göremeyip Asya yakasına&#160;yerleştikleri için onlara kör, köylerini&#160;kurdukları yere de Kalkedon demişler.&quot;</span></p>
<p><span style="font-weight:bold;">&quot;Adamlar hakikaten körmüş ama,&quot; diye mırıldandı sonunda ayakta dikilmekten&#160;vazgeçip az önce gösterdiğim iskemleye çöken&#160;Ali. &quot;Sarayburnu dururken, insan Kadıköy'e&#160;yerleşir mi? Sadece manzarası için bile&#160;orada kalırdım be!&quot;</span></p>
<p><span style="font-weight:bold;">Bakışları bilgisayarına kaymış olan Zeynep, ekrandaki kartalın gagasına bakarak&#160;onayladı.</span></p>
<p><span style="font-weight:bold;">&quot;Ben de Sarayburnu'nu seçerdim valla. Bir düşünsene Ali, o zamanlar her taraf&#160;ormanlık, etrafta ne biçimsiz binalar var,&#160;ne insan kalabalığı. Arabaları bırak, doğru&#160;dürüst yol bile yok, belki denizde birkaç&#160;balıkçı teknesi, yelkenliler. Hepsi o kadar.&#160;Şehir dediğin yer, küçük bir liman, bir&#160;kale, etrafında orman ve deniz.&quot; #</span></p>
<p><span style="font-weight:bold;">Bir an Zeynep'in anlattığı gibi hayal etmeye çalıştım İstanbul'u. Yok, olmadı, her&#160;yanı betondan bir heyula gibi kaplayan&#160;devasa binaların, çirkin görünümlerini silip&#160;binlerce yıl öncesinin antik kentini&#160;canlandıramadım gözlerimin önünde. Zeynep de&#160;Ali de susmuştu, yoksa onlar da benim gibi&#160;Bizanton'u hayal etmeye çalışıyor da bir&#160;türlü beceremiyorlar mı derken,</span></p>
<p><span style="font-weight:bold;">&quot;Hepsi bu mu?&quot; diye küçümsedi ukala yardımcım, &quot;iyi de bunları biliyorduk&#160;zaten.&quot;</span></p>
<p><span style="font-weight:bold;">&quot;Patlama Ali. Asıl efsaneyi şimdi anlatıyorum.&quot; Bana bakarak sürdürdü Zeynep.&#160;&quot;Bu efsanenin kökleri Zeus'a kadar&#160;uzanıyormuş Başkomiserim. Olimpos'un en&#160;büyük tanrısı, çapkınlığıyla ünlü Zeus'a.&quot;</span></p>
<p><span style="font-weight:bold;">Sanki mitolojiden anlarmış gibi, &quot;Zaten Yunan efsanelerinin hepsi de Zeus'a uzanır,&quot;&#160;diye yine ahkâm kesmeye kalktı Ali ama&#160;Zeynep duymazdan gelerek sürdürdü&#160;anlatısını.</span></p>
<p><span style="font-weight:bold;">&quot;Zeus bir gün Argos Kralı'nm güzelliğiyle ünlü kızı îo'yu görmüş. Görür görmez de âşık&#160;olmuş. Zeus'un yeni aşkı, Baş- tanrıça&#160;Hera'nın kulaklarına gitmekte gecikmemiş.&#160;Zaten Zeus'un çapkınlıklarından gına gelen&#160;Hera, kocasının yeni kaçamağım öğrenince&#160;büyük bir öfkeye kapılmış. Zeus'a diş&#160;geçiremeyeceğinden, sevgilisi lo'dan intikam&#160;almak istemiş. Bunu haber alan Zeus, îo'yu&#160;korumak için kızı beyaz bir inek haline&#160;getirmiş. Ama Hera bunu da öğrenmekte&#160;gecikmemiş, ineği kaçırtıp Argos'u başına&#160;nöbetçi dikmiş. Zeus durur mu, hemen Tanrı&#160;Hermes'i gönderip Argos'u öldürtmüş.</span></p>
<p><span style="font-weight:bold;">Olanları öğrenen Hera, beyaz inek şeklindeki lo'nun rahatım kaçırmak için ona bir at&#160;sineğini musallat etmiş. îo, sinekten&#160;kurtulmak için kilometrelerce koşmuş,</span></p>
<p><span style="font-weight:bold;">Boğaz'a gelince kendini sulara atmış, yüzerek karşıya geçmiş. Boğaziçi'nin ilk adı&#160;olan 'Bosphoros' sözcüğünün anlamı da bu&#160;efsaneden geliyormuş. Bosphoros Yunanca'da&#160;Boğa Geçidi demekmiş. Neyse işte, sinekten&#160;ve Hera'nm öfkesinden kurtulmaya çalışan&#160;lo'nun yolu sonunda Haliç'e düşmüş. Zavallı&#160;îo, Haliç'in tepelerinin arasında Keroessa&#160;adında bir kız doğurmuş. Keroessa'yı su&#160;perisi Semestra büyütmüş. Ama Keroessa&#160;büyüyünce onun da başına bir başka tanrı,&#160;Denizler Tanrısı Poseidon bela olmuş. Bu&#160;güçlü tanrıya karşı koyamayan Keroessa,&#160;Poseidon'dan hamile kalmış. İşte Byzas,&#160;Keroessa'nm karnında taşıdığı o bebekmiş. Bu&#160;yüzden büyük bir kral olmuş, bu yüzden&#160;Byzantion adındaki o muhteşem kenti&#160;kurabilmiş. İşte maktulün avucunda&#160;bulduğumuz sikke de bu kentin sikkesiymiş.&quot;</span></p>
<p><span style="font-weight:bold;">&quot;Hayır Zeynepcim,&quot; diye karşı çıktı Ali. &quot;O sikkeyi Byzanti- onlular değil, Romalılar&#160;bastırmış. Üstelik yüzlerce yıl sonra.&quot;</span></p>
<ul><li><a href="main-1.xhtml">Eyvah yine başlayacaktı bunlar.</a></li><li><a href="main-2.xhtml">Konstantin'in yeni başkentini bu görkemli&#160;sütunla </a></li><li><a href="main-3.xhtml">Ama yanaşamadık Halis Kasap'ın önüne.&#160;Bizden önce,</a></li><li><a href="main-4.xhtml">Güya sıra bendeydi, güya ben de birkaç&#160;lakırdı ede</a></li><li><a href="main-5.xhtml">Aktörlere taş çıkartacak bir ustalıkla&#160;söyledi rep</a></li><li><a href="main-6.xhtml">&quot;Nevzat, gel gel. Seni kiminle&#160;tanıştıracağım bak.</a></li><li><a href="main-7.xhtml">Turist minibüsü sandım. Akşam sabah&#160;turistlerle do</a></li><li><a href="main-8.xhtml">Adımlarıma ayak uyduran yardımcımın&#160;merakı derinle</a></li><li><a href="main-9.xhtml">hepsi kirden minibüse bindiler. Siluet, evin&#160;kapıs</a></li><li><a href="main-10.xhtml">Keyifle sırıttı hergele.</a></li><li><a href="main-11.xhtml">&quot;ÎSD'nin Dersaadet'e açtığı dava...&#160;Oradaki kurban</a></li></ul>
</body>
</html>