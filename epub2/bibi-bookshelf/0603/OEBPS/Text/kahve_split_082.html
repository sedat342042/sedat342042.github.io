<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kahve</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_81"><br class="chapter" />
  <br class="chapter" />
  <br class="chapter" />
  Çay Çorba Çocuk (3Ç)</h1>

  <p class="normal"><span class="h1baslik1">K</span>ocaman bir SON yazıyordu filmde ve ikimiz de adeta büyülenmiştik. Ağır ağır toparlandıktan sonra sinemadan dışarı çıktık. Matineden çıkınca insan dışarıdaki aydınlığa hemen uyum sağlayamıyordu. Kalabalığın arasına karıştık. Şimdi biz de birbirine benzeyen o insanlardan olmuştuk. Güzel güzel yürüyorduk ki, birden "Annem ne dedi biliyor musun?" dedi ve başladı...</p>

  <p class="normal">&nbsp;</p>

  <p class="normal">- Düğünde pasta en az yedi katlı olmalıymış, hem ben de öyle istiyorum.</p>

  <p class="normal">- Neden yedi katlı olmalı ki? Altı katlı olsa ne olur?</p>

  <p class="normal">- En alttaki iki kat annem ve babam için, sonraki iki kat senin annen ve baban için. Sonraki kat senin için, ondan sonraki de benim için, en üst katta mutluluğumuz için olacak, işte tam yedi kat oluyor.</p>

  <p class="normal">- En üst kat çocuğumuz için olsun işte, olmaz mı?</p>

  <p class="normal">- Çocuk mu? Çocuk sonra...</p>

  <p class="normal">- Nasıl sonra? Ben de hemen yapalım demiyorum ama 2 sene içinde olmalı bence.</p>

  <p class="normal">- İki sene çok erken, evliliğin tadını çıkaramam ki ben.</p>

  <p class="normal">- Doğru, iki senede çay çorba yapmayı öğrenirsin zaten, çocuk için erken.</p>

  <p class="normal">- Poşet çay yaparız. Hem öyle daha tutumlu olur. Hazır çorbalar falan alırız. Değişik değişik yaparız.</p>

  <p class="normal">- İyi de öyle olur mu?</p>

  <p class="normal">- Neden olmasın? Hem birbirimize daha çok vakit ayırırız böylelikle...</p>

  <p class="normal">- Yok, ben öyle poşet çay, hazır çorba falan içemem. Sevmiyorum pek.</p>

  <p class="normal">- Annemlerde yeriz. Tereyağlı mis gibi pilav, sever misin?</p>

  <p class="normal">- Annem tereyağı kullanmıyor ki, harika pilav yapar ama bir tabak yesen ikinciyi istersin.</p>

  <p class="normal">- Benim annemde yeriz dedim ben. Hem böylelikle daha tutumlu olmuş oluruz.</p>

  <p class="normal">&nbsp;</p>

  <p class="normal">O an ciddi ciddi bu ilişkiyi sorgulamaya başladım. Ben böyle bir evlilik istemiyordum ki. Ailelerimizi bir köşeye atalım demiyordum ancak bu kadar da işin içinde olmalarına gerek yoktu. Bir an düşününce sanırım biraz sert cevap verdim.</p>

  <p class="normal">&nbsp;</p>

  <p class="normal">- Annen hep böyle ilişkimizin içinde mi olacak? Bence doğru değil, pekâlâ yemekleri sen yapabilirsin. Oturur evimizde yeriz.</p>

  <p class="normal">- Sen şimdiden böyle diyorsan, evlendiğimizde nasıl olursun bilemiyorum.</p>

  <p class="normal">- Bir şey dediğim yok. Haksız mıyım?</p>

  <p class="normal">- Poşet çay ve hazır çorba konusunda haksızsın tabii.</p>

  <p class="normal">- Çay çorba dışında sadece çocuk kalıyor zaten.</p>

  <p class="normal">- Çocuğu unut zaten, çok ama çok erken.</p>

  <p class="normal">&nbsp;</p>

  <p class="normal">Bu söz üzerine kendimi bir kez daha sorguladım. Benim evlilikten beklentim neydi? Hayatım çay, çorba ve çocuk üzerine mi kuruluydu. Tek istediğim anlayışlı bir eş ve huzurlu bir evlilikti. Bir anda kendimi üç 'Ç' nin ortasında buldum: ÇAY, ÇORBA VE ÇOCUK.</p>

  <p class="normal">&nbsp;</p>

  <p class="normal">- Çocuğu unut derken? O neden?</p>

  <p class="normal">- Çünkü çok erken.</p>

  <p class="normal">- Anlıyorum, haklısın.</p>

  <p class="normal">Onu evine bıraktıktan sonra kendimle baş başa kalmıştım. Eve gittim ve televizyonu açtım. Evlilik programına denk gelmem kaderin bir cilvesi miydi, bilemiyorum. Televizyondaki ses, "Biz bir şey istemedik. 7 bilezik taktı kendisi ama nişan atıldı. Nişanda takılanlar kız tarafında kalır. " Hemen televizyonu kapattım. Biraz uzandım. Dalmışım, uyandığımda akşam haberleri başlamıştı. Annem yemek hazır dedi. Odadan çıktım. Mis gibi anne pilavı kokmuştu mutfak. Tereyağlı bir pilav mı? Nasıl alışacaktım ki...</p>

  <p class="normal">Akşam yemeğinden sonra odama çekildim. Bir yandan kahvemi yudumlarken, bir yandan da bir şeyler yazıyordum. O sırada amcamla konuştuklarımız geldi aklıma. Amcam hayatta her şeyin değişebileceğini söylüyordu. Buna ben de inanıyordum. Amcama göre hayatta tek değiştiremeyeceğimiz şey ailemizdi. Bir gömlek alırsın, beğenmezsin, gider değiştirirsin, bir araba alırsın, çok yavaş gidiyordur, daha hızlısını istersin ya da rengini beğenmezsin, gider başka bir modeliyle başka bir rengiyle değişirsin. Paran yoktur, bir ev alırsın, kuzey cephesidir, para biriktirir gidersin güney cephesini alırsın. Evlenirsin, eşin ile anlaşamazsın. Sorunlar yaşarsın, hayata bakış açılarınız farklılaşır. Olmuyor dersin, yeri geldiğinde eşini bile değişirsin. Aileni değiştiremezsin ama mesela baban sarhoşun tekidir, âlemcidir. Her gece başka yerde eğlenir, her sabah başka bir yerde uyanır. Babanı değişemezsin sen. Annen çok dedikoducudur hiç sevmezsin o huyunu ama annendir değişemezsin. Ailenin alternatifi yoktur, " demişti.</p>

  <p class="normal">Eşimi değişebilir miydim diye sordum kendime... Yüzleşmek istemedim kendimle, çünkü bir ilişkinin en başında olumsuz hayaller kurmak istemedim. İlişkimizin annesinin karışacak kadar karmaşık bir boyuta sürüklenmesi beni rahatsız etmişti. Daha da kötüsü sevdiğim kızın annesinin etkisi altında kalmasıydı.</p>

  <p class="normal">Evliliğe karşı tekrar düşünmek gerektiğini hissetmiştim.</p>

  <p class="normal">Çünkü;</p>

  <p class="normal">&nbsp;</p>

  <p class="normal">Bugün çay içelim dediğimde poşet çay, çorba içelim dediğimde hazır çorba yapan kadın, yarın çocuk istediğimde yuvadan alalım diyebilirdi.</p>

  <p class="normal">Hazırcı hale gelmişti ilişkiler ve ben bu hazırcılığa hazır değildim.</p>

  <p class="normal">&nbsp;</p>

  <p class="ortaitalik">Kocaman bir SON yazıyordu filmde.<br class="chapter" />
  Beraber izlediğimiz SON film olacağını tahmin etmemiştik...</p>
</body>
</html>
