<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Birbirimize karşı planladığımız şiddeti kendimizden saklamak ihtiyacı karmaşık bir kanun dili gelişmesine neden olur.</span> <span class="calibre16">Bir insanı yaşamının bir saatinden mahrum etmekle, onu yaşamından mahrum etmek arasında yalnızca bir ölçek farkı vardır. Sonuçta ona karşı şiddet uygulamış, onun enerjisini tüketmiş olursunuz.</span> <span class="calibre15">Özenle seçilmiş sözler, öldürme amacınızı gizleyebilir; ama başka birinin üzerinde herhangi bir şekilde güç kullanmanın ardında şu nihai varsayım yatar: "Senin enerjinle besleniyorum.’’</span></p>

  <p class="calibre17"><span class="calibre15">-</span> Kurul'da verilen Talimat’a Ek - İmparator Paul Muad’Dib<br class="calibre1" /></p>

  <p class="calibre14"><br class="calibre1" /></p>

  <p class="calibre14">Paul, kalkanı çalışır ve çevresinde titreşir bir halde, çıkmaz sokaktan çıkarken; İlk Ay şehrin üstünde iyice yükselmişti. Dağlardan esen bir rüzgar, sokağa kum ve tozu savurarak, Bijaz’ın gözlerini kırpıştırmasına ve elini gözlerine siper etmesine neden oldu.</p>

  <p class="calibre14">“Acele etmeliyiz,” diye mırıldandı cüce. “Çabuk! Çabuk!”</p>

  <p class="calibre14">“Sen tehlikeyi algılıyor musun?” diye yokladı Paul.</p>

  <p class="calibre14">“Ben tehlikeyi <span class="calibre15">biliyorum!”</span></p>

  <p class="calibre14">Çok yakındaki ani bir tehlike hissini, bir kapı aralığından çıkıp onlara katılan bir adam izledi.</p>

  <p class="calibre14">Bijaz yere çöküp ciyakladı.</p>

  <p class="calibre14">Bu, yalnızca, kafası öne doğru uzanmış bir halde, ayaklan sokağı güm güm döverek bir savaş makinesi gibi hareket eden Stilgar’dı.</p>

  <p class="calibre14">Paul, hızlı bir şekilde cücenin değerini açıklayarak, Bijaz’ı, Stilgar’a emanet etti. Görüntü bu noktada büyük bir hızla ilerliyordu. Stilgar, Bijaz’la birlikte hızla uzaklaştı. Güvenlik Görevlileri Paul’ün çevresini sardı. Adamları, sokağın aşağısına, Otheym’in evinin ilerisindeki eve doğru göndermek için emirler verildi. Adamlar emre uymak için atıldılar, gölgelerin içinde gölgeler.</p>

  <p class="calibre14"><span class="calibre15">Yeni kurbanlar,</span> diye düşündü Paul.</p>

  <p class="calibre14">“Canlı tutsaklar istiyoruz,” diye tısladı koruma subaylarından biri.</p>

  <p class="calibre14">Bu ses, Paul’ün kulaklarında bir görüntü yankısıydı. Görüntü burada mutlak bir hassasiyetle ilerliyordu... görüntü/gerçeklik, anbean. Ornitopterler ayın önünden geçerek aşağı doğru süzüldüler.</p>

  <p class="calibre14">Gece, saldırıya geçen İmparatorluk askerleriyle doldu.</p>

  <p class="calibre14">Diğer seslerin arasından yumuşak bir tıslama yükseldi, onlar hala ıslık sesini duyarken tıslama bir kükreme haline geldi. Havaya, yıldızları gizleyen, ayı yutan taba rengi bir ateş kaldırdı.</p>

  <p class="calibre14">Bu sesi ve ateşi, kabuslarına giren ilk görüntü kıvılcımlarından beri bilen Paul garip bir tatmin hissetti. Her şey, olması gerektiği gibi olmuştu.</p>

  <p class="calibre14">“Taşyakan!” diye haykırdı birisi.</p>

  <p class="calibre14">“Taşyakan!” Çığlıklar dört bir yandaydı. “Taşyakan... -taşyakan...”</p>

  <p class="calibre14">Ondan böyle yapması beklendiği için, Paul kolunu yüzüne koyup kaldırımın kenarına atladı. Tabii artık iş işten geçmişti.</p>

  <p class="calibre14">Otheym’in evinin olduğu yerde, şimdi bir ateş sütunu vardı, gökyüzüne doğru kükreyen kör edici bir fıskiye. Dövüşen ve kaçan adamların bale figürlerini andıran hareketlerini ve omitopterlerin düşüşünü net bir rölyefe dönüştüren pis bir parlaklık yayıyordu.</p>

  <p class="calibre14">Bu kendinden geçmiş kalabalığın her üyesi için iş işten geçmişti.</p>

  <p class="calibre14">Paul’ün altındaki yer ısınmıştı. Koşuşturma seslerinin kesildiğini duydu. Çevresindeki adamlar kendilerini yerlere attılar, hepsi koşmanın bir işe yaramayacağının farkındaydı. İlk hasar gerçekleşmişti, artık taşyakanın etki derecesini beklemek zorundaydılar. Bu şeyin yaydığı, hiç kimsenin kaçamayacağı ışınlar, çoktan bedenlerine nüfuz etmişti. Taşyakan radyasyonun kendine özgü sonuçları, onların içinde harekete geçmişti. Bu silahın yapabileceği diğer şeyler, onu kullanan ve kullanmak için Büyük Konvansiyon’a meydan okuyan adamların planlarına bağlıydı.</p>

  <p class="calibre14">“Tanrılar... bir taşyakan,” diye inledi biri. “Ben... kör... olmak... istemiyorum.”</p>

  <p class="calibre14">“Kim ister ki?” Bu sert ses, sokağın aşağısındaki bir askere aitti.</p>

  <p class="calibre14">“Tleilaxlılar burada bir sürü göz satacak,” diye homurdandı Paul’ün yanındaki biri. “Şimdi, kesin sesinizi ve bekleyin!”</p>

  <p class="calibre14">Beklediler.</p>

  <p class="calibre14">Paul bu silahın akla getirdiklerini düşünerek sessiz kaldı. İçinde çok fazla yakıt vardı ve gezegenin çekirdeğine doğru yoluna devam edecekti. Dune’un magma tabakası derindeydi ancak bu yüzden tehlike daha büyüktü. Bu tür salıverilmiş ve kontrol dışı basınçlar, bir gezegeni parçalayıp, uzaya cansız parçalar ve parçacıklar saçabilirdi.</p>

  <p class="calibre14">“Galiba gücü biraz azalıyor,” dedi birisi.</p>

  <p class="calibre14">“Yalnızca daha derinlere doğru ilerliyor,” diye uyardı Paul. “Hepiniz olduğunuz yerde kalın. Stilgar yardım yollayacaktır.”</p>

  <p class="calibre14">“Stilgar kurtuldu mu?”</p>

  <p class="calibre14">“Kurtuldu.”</p>

  <p class="calibre14">“Yer çok sıcak,” diye sızlandı birisi.</p>

  <p class="calibre14">“Atom silahları kullanmaya cüret ettiler!” diye yakındı Paul’ün yakınındaki bir asker.</p>

  <p class="calibre14">“Ses azalıyor,” dedi biri yolun aşağısından.</p>

  <p class="calibre14">Paul bu sözleri duymamazlıktan geldi ve yere dayadığı parmak uçlarına konsantre oldu. O şeyin gürleyerek ilerleyişini hissedebiliyordu: derine... derine...</p>

  <p class="calibre14">“Gözlerim!” diye haykırdı birisi. “Göremiyorum!”</p>

  <p class="calibre14"><span class="calibre15">Ona benden daha yakın olan birisi,</span> diye düşündü Paul. Kafasını kaldırdığında çıkmaz sokağın sonunu hala görebiliyordu ancak manzara biraz pusluydu. Otheym ve komşusunun evlerinin olduğu alanı sarı kırmızı bir ateş kaplıyordu. Bitişik binalardan kopan parçalar yanan çukura düştükçe koyu renk desenler oluşturuyorlardı.</p>

  <p class="calibre14">Paul ayağa kalktı. Taşyakanın söndüğünü, altında sessizleştiğini hissetti. Damıtıcı giysinin kayganlığı içindeki vücudu terden sırılsıklamdı... giysinin uyum sağlayamayacağı kadar ıslak. Ciğerlerine çektiği hava, yakanın sıcaklığını ve sülfür kokusunu taşıyordu.</p>

  <p class="calibre14">Çevresinde ayağa kalkmaya başlayan askerlere bakarken, Paul’ün gözlerindeki pus karanlığa dönüştü. Bu anlara dair kehanet görüntüsünü çağırdı; kendisini görüntüye elinden kaçamayacağı kadar sıkı bir şekilde bağlayarak döndü; ve Zaman’ın onun için açtığı yol boyunca ilerledi. Burayı, kehanetle bütünleşmiş gerçeklik şeklindeki çoklu bir sahiplenmeyle algılamaya başladığını hissetti.</p>

  <p class="calibre14">Adamlar körlüklerinin farkına vardıkça, dört bir yanından iniltiler ve feryatlar yükseliyordu.</p>

  <p class="calibre14">“Dayanın!” diye bağırdı Paul. “Yardım geliyor!” Ve, sızlanmalar sürünce şöyle dedi: “Muad’Dib konuşuyor! Size dayanmanızı emrediyorum! Yardım gelecek!”</p>

  <p class="calibre14">Sessizlik.</p>

  <p class="calibre14">Ardından içine doğan görüntüde olduğu gibi yakınındaki bir muhafız şöyle dedi: “Bu gerçekten İmparator’umuz mu? Hanginiz görebiliyor? Söyleyin.”</p>

  <p class="calibre14">“Hiçbirimizin gözleri yok,” dedi Paul. “Benim de gözlerimi aldılar, görüntümü değil. Orada, solunda elini uzatsan değebileceğin kirli bir duvarın yanında durduğunu <span class="calibre15">görebiliyorum.</span> Şimdi cesur olun ve bekleyin. Stilgar, dostlarımızla birlikte gelecek.”</p>

  <p class="calibre14">Birçok topterin çıkardığı fop-fop sesi dört bir yanda yükseldi. Koşturan ayak sesleri duyuldu. Paul, seslerini kehanet görüntüsüne eşleyerek, yaklaşan dostlarını <span class="calibre15">izledi.</span></p>

  <p class="calibre14">“Stilgar!” diye bağırdı Paul, kolunu sallayarak. “Buraya!”</p>

  <p class="calibre14">“Şeyh-hulud’a şükürler olsun,” diye haykırdı Stilgar, Paul’ün yanına koşarken. “Gözlerinize bir şey...” Oluşan ani sessizlikte, Paul’ün görüntüsü, ona, dostu ve İmparator’unun harap olmuş gözlerine bir ıstırap ifadesiyle bakan Stilgar’ı gösterdi. “Ah, Efendim,” diye inledi Stilgar. “Usul... Usul... Usul...”</p>

  <p class="calibre14">“Taşyakan ne oldu?” diye bağırdı yeni gelenlerden birisi.</p>

  <p class="calibre14">“Bitti,” dedi Paul, sesini yükselterek. İşaret etti. “Şimdi oraya gidin ve ona en yakın olanları kurtarın. Engeller koyun. Canlanın!” Tekrar Stilgar’a döndü.</p>

  <p class="calibre14"><span class="calibre15">“Görüyor</span> musunuz, Efendim?” diye sordu Stilgar, meraklı bir ses tonuyla. “Nasıl görebiliyorsunuz?”</p>

  <p class="calibre14">Paul, yanıt olarak parmağını Stilgar’ın yanağına, damıtıcı giysinin ağız maskesinin üzerine uzatıp, gözyaşlarına dokundu. “Bana nem vermene gerek yok, eski dostum,” dedi Paul. “Ben ölmedim.”</p>

  <p class="calibre14">“Ama gözleriniz!”</p>

  <p class="calibre14">“Vücudumu kör ettiler, görüntümü değil,” dedi Paul. “Ah, Stil, bir kıyamet rüyasında yaşıyorum. Adımlarım buna o kadar kusursuz bir şekilde uyuyor ki, en çok korktuğum şey, bunu tamamen aynı şekilde yeniden yaşamaktan sıkılmak.”</p>

  <p class="calibre14">“Usul, ben, ben...”</p>

  <p class="calibre14">“Anlamaya çalışma. Kabul et. Ben, buradaki dünyanın ötesinde bir dünyadayım. Benim için bunlar aynı. Bana rehberlik edecek bir ele ihtiyacım yok. Çevremdeki her hareketi görüyorum. Yüzündeki her ifadeyi görüyorum. Gözlerim yok ama yine de görüyorum.”</p>

  <p class="calibre14">Stilgar başını sert bir şekilde iki yana salladı. “Efendimiz, başınızdaki bu belayı saklamalıyız...”</p>

  <p class="calibre14">“Bunu hiç kimseden saklamayacağız,” dedi Paul.</p>

  <p class="calibre14">“Ama kanun...”</p>

  <p class="calibre14">“Artık Atreides Kanunları’yla yaşıyoruz, Stil. Körlerin çölde tek başına bırakılmasını emreden Fremen kanunu, yalnızca körlere uygulanır. Ben kör değilim. İyi ve kötü arasındaki savaşın sürdüğü varlık çevriminde yaşıyorum. Çağların akışında bir dönüm noktasındayız ve oynayacağımız roller var.”</p>

  <p class="calibre14">Paul, aniden oluşan sessizlikte, yaralılardan birinin yanından geçirildiğini duydu. “Korkunçtu,” diye inledi adam, “ateşin gazabı.”</p>

  <p class="calibre14">“Bu adamlardan hiçbiri çöle götürülmeyecek,” dedi Paul. “Beni duydun mu, Stil?”</p>

  <p class="calibre14">“Sizi duydum, Efendim.”</p>

  <p class="calibre14">“Onlara yeni gözler takılacak, masrafları ben karşılayacağım.”</p>

  <p class="calibre14">“Emredersiniz, Efendim.”</p>

  <p class="calibre14">Paul, Stilgar’ın sesinde artan korkuyla karışık saygıyı duydu ve şöyle dedi: “Ben Kumanda topterinde olacağım. Burada komutayı sen al.”</p>

  <p class="calibre14">“Baş üstüne, Efendim.”</p>

  <p class="calibre14">Paul, Stilgar’ın çevresinden dolaştı, sokağın aşağısına doğru yürüdü. Görüntüsü her hareketi, ayağının altındaki her girinti çıkıntıyı, karşılaştığı her yüzü ona söylüyordu. Hareket ederken emirler veriyor, kişisel maiyetindeki adamlara işaret edip onlara isimleriyle hitap ediyor, hükümetin gizli teşkilatlarının temsilcilerini yanma çağırıyordu. Arkasında büyüyen dehşeti, korku dolu fısıltıları hissedebiliyordu.</p>

  <p class="calibre14">“Gözleri!”</p>

  <p class="calibre14">“Ama suratına bakıp ismini söyledi!”</p>

  <p class="calibre14">Kumanda topterinin yanına gelince kişisel kalkanını kapattı, araca uzanıp şaşkın haberleşme subayının elinden mikrofonu aldı, hızla bir dizi emir verip mikrofonu tekrar subayın eline tutuşturdu. Paul döndü, siyeç yaşamını ancak hayal meyal hatırlayan, hırslı ve zeki yeni yetmelerden biri olan silah uzmanını çağırdı.</p>

  <p class="calibre14">“Bir taşyakan kullandılar,” dedi Paul.</p>

  <p class="calibre14">Kısacık bir duraklamanın ardından adam konuştu: “Duydum, Efendimiz.”</p>

  <p class="calibre14">“Bunun ne anlama geldiğini biliyorsun tabii.”</p>

  <p class="calibre14">“Yakıt ancak atomik olabilir.”</p>

  <p class="calibre14">Paul başıyla onaylarken adamın zihninin nasıl hızla işlediğini düşündü. Atom silahları. Büyük Konvansiyon bu silahları yasaklıyordu. Faillerin bulunması, Büyük Evlerin birleşerek ceza vermek amacıyla saldırmasına neden olacaktı. Eski düşmanlıklar unutulacak, bu tehdit ve onun dirilttiği antik korkular karşısında bir kenara bırakılacaktı.</p>

  <p class="calibre14">“Bazı izler bırakılmadan imal edilmiş olamaz,” dedi Paul. “Gereken donanımı toplayıp taşyakanın yapıldığı yeri bulacaksın.”</p>

  <p class="calibre14">“Derhal, Efendimiz.” Korku dolu son bir bakışın ardından adam uzaklaştı.</p>

  <p class="calibre14">“Efendim,” dedi arkasındaki haberleşme subayı. “Gözleriniz...”</p>

  <p class="calibre14">Paul döndü, toptere uzandı, kumanda telsizini kişisel bandına ayarladı. “Chani’yi arayın,” diye emretti. “Ona... ona, sağ olduğumu ve yakında yanında olacağımı söyleyin.”</p>

  <p class="calibre14"><span class="calibre15">Şimdi güçler toplanıyor,</span> diye düşündü Paul. Ve çevresindeki ter kokusunda, korkunun nasıl da güçlü olduğunu fark etti.</p>
</body>
</html>
