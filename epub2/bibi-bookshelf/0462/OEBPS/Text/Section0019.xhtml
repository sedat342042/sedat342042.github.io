<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">İnsan uygarlığı ne kadar egzotik hale gelirse gelsin, yaşam ve toplum ne şekilde gelişirse gelişsin, makine/insan arabirimi ne kadar karmaşıklaşırsa karmaşıklaşsın; insanoğlunun rotası, geleceği bireylerin nispeten basit hareketlerine bağlı olduğu zaman, daima yalnız güç sahneye çıkar.</span></p>

  <p class="calibre17"><span class="calibre15">-</span> Tleilax İlahi Kitabı’ndan</p>

  <p class="calibre14"><br class="calibre1" /></p>

  <p class="calibre14">Paul, Kale’sinden Kizara Ofis Binası’na giden yüksek köprüden geçerken topallamaya başladı. Neredeyse güneş batmak üzereydi ve gizlenmesine yardımcı olan uzun gölgelerin arasında yürüyordu; ama yine de keskin gözler, tavrındaki bir şeyleri saptayıp onu tanıyabilirdi. Bir kalkan takmıştı ama çalışır durumda değildi, yaverleri kalkan titreşiminin şüphe çekebileceğine karar vermişlerdi.</p>

  <p class="calibre14">Paul sol tarafa göz attı. Kum bulutu dizileri günbatımının önünde jaluzi dilimleri gibi uzanıyordu. Damıtıcı giysi filtrelerinden giren hava hayereg kuruluğundaydı.</p>

  <p class="calibre14">Aslında dışarıda yalnız değildi ama geceleri tek başına sokakta yürümeyi bıraktığından beri, çevresindeki Güvenlik ağı hiç bu kadar gevşek olmamıştı. Gece tarayıcıları olan ornitopterler, rasgele gibi görünen bir seyirle oldukça yüksekte dolaşıyordu; giysisinin içine gizlenmiş bir verici aracılığıyla hepsi onun hareketlerine bağlıydı. Seçilmiş adamlar aşağıdaki sokaklarda yürüyordu. Diğer bazı adamlar da kılık değiştirmiş İmparatoru gördükçe şehre dağılıyordu. Paul, damıtıcı giysisine ve <span class="calibre15">temag</span> çöl botlarına varıncaya dek Fremen kostümüne bürünmüş ve yüzü esmerleştirilmişti. Yanaklarının şekli plasten dolgularla değiştirilmişti. Çenesinin sol tarafından aşağı bir su borusu iniyordu.</p>

  <p class="calibre14">Paul köprünün karşı tarafına varınca, arkasına bir göz attı, özel dairesinin balkonlarından birini gizleyen taş kafesin yanında bir kıpırtı olduğunu fark etti. Bu, hiç şüphesiz Chani’ydi. Bu maceraya ‘çölde kum avlamak’ demişti.</p>

  <p class="calibre14">Chani, bu acı dolu seçimi hiç anlamıyordu. Istıraplar arasında seçim yapmanın, daha hafif ıstırapları bile katlanılamaz hale getirdiğini düşündü.</p>

  <p class="calibre14">Duygusal olarak acı dolu, flu bir an, ayrılışlarını kafasında canlandırdı. Chani, son anda onun hislerine ait bir tau-kıvılcımı görmüş ama yanlış yorumlamıştı. Paul’ün duygularının, sevgililerden biri tehlikeli bir bilinmeyene doğru giderken ayrılış sırasında yaşanan duygular olduğunu sanmıştı.</p>

  <p class="calibre14"><span class="calibre15">Keşke bilmeseydim,</span> diye düşündü Paul.</p>

  <p class="calibre14">Artık köprüyü geçmiş ve ofis binasına doğru giden üst yola girmişti. Burada, sabitlenmiş ışıküreler ve harıl harıl çalışan insanlar vardı. Kizaralar asla uyumazdı. Paul, kapıların üstündeki işaretlerin, sanki onları ilk kez görüyormuş gibi dikkatini çektiğini fark etti: <span class="calibre15">Hız Tacirleri. Rüzgar Damıtıcıları ve İmbikleri. Kehanet Düşleri. İnanç Sınavları. Dinsel Rezerv. Silahlar... İnancı Yayma...</span></p>

  <p class="calibre14"><span class="calibre15">Bürokrasiyi Yayma,</span> daha dürüst bir tabela olurdu, diye düşündü.</p>

  <p class="calibre14">Bir dinsel kamu görevlisi türü, evreninin her yerinde mantar gibi bitmişti. Kizara’nın bu yeni üyesi, çoğu zaman bir devşirmeydi. Kilit noktalardaki bir Fremenin yerini aldığı pek nadir oluyordu ama bütün boşlukları dolduruyordu. Melanjı ömrü uzatıcı etkileri kadar, parasının yettiğini göstermek için de kullanıyordu. Yöneticilerinden... İmparator, Lonca, Bene Gesserit, Landsraad, Aileler veya Kizara’dan uzak duruyordu. Tanrıları, Rutin ve Kayıtlardı. Ona, mentatlar ve dahice dosyalama sistemleri hizmet ediyordu. Butleryanların ilkelerine sözde destek vermesine rağmen kitabındaki ilk sözcük çıkarcılıktı. Makinelerin insan zihni suretinde tasarlanamayacağını söylerdi; ama makineleri insanlara; istatistikleri bireylere; son derece genel bakış açısını, hayal gücü ve inisiyatif gerektiren mahrem kişisel ayrıntılara tercih ettiğini her hareketiyle ele verirdi.</p>

  <p class="calibre14">Paul, binanın karşı tarafındaki yokuşu tırmanmaya başladığı sırada, Alia’nm Mabedi’nde Akşam Ayini’ne çağıran çanların çalmakta olduğunu duydu.</p>

  <p class="calibre14">Çanlar, garip bir daimilik hissi uyandırıyordu.</p>

  <p class="calibre14">Kalabalık meydanın karşısındaki tapınak yeniydi, ayinler yeni yeni düzenleniyordu ama Arrakeen’in kıyısındaki bir çöl çanağının içinde yer alan bu dekorda bir şeyler vardı; rüzgarın taşıdığı kumun, taşları ve plasteni değiştirmeye başlamasında, Mabet’in çevresinde binaların gelişigüzel yükselişinde bir şeyler vardı. Her şey, buranın gelenekler ve gizemle dolu çok eski bir mekan olduğu izlenimini yaratmak için düzenlenmişti.</p>

  <p class="calibre14">Şimdi insan kalabalığının arasına inmiş... kendini bırakmıştı. Güvenlik gücünün bulabildiği tek rehber bunun bu şekilde yapılması konusunda ısrar etmişti. Paul’ün bunu hemen kabul etmesinden güvenlik hoşlanmamıştı. Stilgar hiç hoşlanmamıştı. Ve Chani hepsinden fazla karşı çıkmıştı.</p>

  <p class="calibre14">Çevresindeki kalabalık, ona sürtünürken bile onun kör gibi ilerleyişine şöyle bir bakıyor ve geçip gidiyor, ona garip bir hareket özgürlüğü sağlıyordu. Bunun, bir Fremen’e karşı şartlandırıldıkları davranış şekli olduğunu biliyordu. Çölün içinden gelmiş bir adam gibi yürüyordu. Bu tür adamlar çabuk sinirlenirdi.</p>

  <p class="calibre14">Tapmak merdivenlerine giderken hızlanan akışın içine doğru ilerlediğinde izdiham daha da arttı. Çevresindekiler ellerinde olmadan ona çarpıyorlardı; ama Paul, ritüel özürlere hedef olduğunu fark etti: “Affedersiniz, asil bayım. Bu kabalığa engel olamıyorum.” “Affedersiniz, bayım; hayatımda böyle izdiham görmedim.” “Üzgünüm, mübarek vatandaş. Hödüğün biri itti de.”</p>

  <p class="calibre14">İlk birkaç özürden sonra Paul bu sözleri göz ardı etti. Bu sözlerde bir çeşit ritüel korku dışında hiçbir duygu yoktu. Bunun yerine, Çaladan Kalesi’ndeki çocukluk günlerinden bu yana uzun bir yol kat ettiğini düşünmekte olduğunu fark etti. Onu, Caladan’dan bu kadar uzak bir gezegende, kalabalık bir meydandan geçen bu yolculuğa getiren yola nerede adım atmıştı? Gerçekten bir yola adım atmış mıydı? Yaşamının hiçbir noktasında belirli bir nedenle hareket ettiğini söyleyemezdi. Güdüler ve itici güçler karmaşıktı; muhtemelen insanlık tarihindeki diğer bütün dürtülerden daha karmaşıktı. Bu yolun üstünde net bir şekilde görebildiği kaderi hala önleyebileceğine dair inatçı bir his vardı. Ama kalabalık onu öne doğru itiyordu; ve o, yolunu, yaşamının üzerindeki hakimiyetini kaybettiğine dair baş döndürücü bir hisse kapılmıştı.</p>

  <p class="calibre14">Kalabalık, onunla birlikte, tapınağın sütunlu girişine çıkan merdivenlere doğru akıyordu. Sesler kesildi. Korkunun kokusu arttı; kekremsi ve terli.</p>

  <p class="calibre14">Müritler, tapınağın içinde çoktan hizmete başlamışlardı. Okudukları tekdüze ilahi, kutsal transına girmiş Rahibe’nin gittiği Uzak Yerler’in hikayesini anlatıyor; diğer sesleri... fısıltıları, kumaş hışırtılarını, ayak sürüme seslerini, öksürükleri bastırıyordu.</p>

  <p class="calibre14">“O, biner uzayın kum solucanına!</p>

  <p class="calibre14">Karşı koyar bütün fırtınalara,</p>

  <p class="calibre14">Ulaşır esintilerin diyarına.</p>

  <p class="calibre14">Uyusak da yılan yuvasının yanında,</p>

  <p class="calibre14">Bekçilik eder düş gören ruhlarımıza.</p>

  <p class="calibre14">Saklar bizi serin bir kovukta,</p>

  <p class="calibre14">Çöl sıcağından uzakta.</p>

  <p class="calibre14">Beyaz dişlerinin pırıltısı,</p>

  <p class="calibre14">Bize yol gösterir akşamları.</p>

  <p class="calibre14">Tutunup saç örgülerine,</p>

  <p class="calibre14">Tırmanırız cennete!</p>

  <p class="calibre14">Bir çiçek kokusu, tatlı bir rayiha,</p>

  <p class="calibre14">Sarmalar bizleri onun huzurunda.”</p>

  <p class="calibre14"><span class="calibre15">Balak!</span> diye düşündü Paul, Fremen dilinde. <span class="calibre15">Bak bak bak! Demek Alia, fırtınalı bir tutkuyla da tatmin edilebiliyor.</span></p>

  <p class="calibre14">Tapınağın süturlu girişine, mum alevine benzetilmiş uzun, ince ışıtüpler dizilmişti. Pır pır ediyorlardı. Bu titrek ışık, maksadın bu olduğunu bilmesine rağmen Paul’ün içinde atalarına ait anıları canlandırdı. Bu dekor, inceden inceye hazırlanmış, etkili bir atacılık ürünüydü. Bu işte kendisinin de payı olmasından nefret etti.</p>

  <p class="calibre14">Kalabalık onunla birlikte uzun metal kapılardan geçerek dev sahına aktı; burası, ta tepede titreşen ışıkların olduğu kasvetli bir yerdi ve karşı uçta parlak bir şekilde aydınlatılmış bir sunak vardı. Sunağın arkasında, basit gibi görünen siyah bir tahta, Fremen mitolojisinden kum motifleriyle kaplanmıştı; gizli ışıklar, bir ön-kapının yüzeyinde kutup gökkuşağı yaratıyordu. Bu tayf perdenin altında ilahi söyleyen yedi sıra mürit, ürkütücü bir görünüşe büründüler: siyah cüppeler, beyaz yüzler, aynı anda hareket eden ağızlar.</p>

  <p class="calibre14">Paul çevresindeki hacıları inceledi; birden, onların yoğunluklarını, kendisinin duyamadığı gerçekleri dinleyişlerini kıskandı. Sanki onlar, burada, kendisinden esirgenen bir şeyler, gizemli bir şekilde şifa verici bir şeyler kazanıyorlarmış gibi geldi ona.</p>

  <p class="calibre14">Sunağa yaklaşmaya çalışırken kolunu tutan bir el onu durdurdu. Paul hızla bakışlarını çevirip antik bir Fremen’in insanın içine işleyen bakışlarıyla karşılaştı... çıkık kaşların altında onu tanıyan masmavi gözler. Paul’ün zihninde bir isim çaktı: Rasir, siyeç günlerinden bir yoldaş.</p>

  <p class="calibre14">Kalabalık tarafından sıkıştırılan Paul, eğer Rasir şiddete başvurmayı planladıysa tamamen savunmasız olduğunu biliyordu.</p>

  <p class="calibre14">Yaşlı adam kendine yol açarak yaklaştı, bir eli kumun kirlettiği cüppesinin altındaydı... hiç şüphesiz bir hançer-i figanın kabzasını tutuyordu. Paul, bir saldırıya karşı koyabileceği en iyi konumu aldı. Yaşlı adam, başını Paul’ün kulağına yaklaştırarak fısıldadı: “Diğerleriyle birlikte gideceğiz.”</p>

  <p class="calibre14">Bu, rehberini tanıması için belirlenmiş sinyaldi. Paul başıyla onayladı.</p>

  <p class="calibre14">Rasir geri çekilip sunağa doğru döndü.</p>

  <p class="calibre14">“O doğudan gelir,” diyordu müritler. “Güneş ardında durur. Her şey alenidir. Pırıl pırıl ışıkta... gözünden kaçmaz hiçbir şey, ne ışık ne de karanlık.”</p>

  <p class="calibre14">Bir rebap iniltisi, seslerin arasından yükseldi, onları susturdu ve sessizliğe gömüldü. Kalabalık aniden heyecan içinde birkaç metre öne atıldı. Sıkışıp bir et yığını haline gelmişlerdi; hava, soluklarıyla ve bahar kokusuyla ağırlaşmıştı.</p>

  <p class="calibre14">“Şeyh-hulud temiz kumun üstüne yazıyor!” diye bağırdı müritler.</p>

  <p class="calibre14">Paul, nefes alışının çevresindekilere uyduğunu hissetti. Işıkların titreştiği ön-kapının arkasındaki gölgelerin içinde, bir kadın korosu belli belirsiz bir sesle şarkı söylemeye başladı: “Alia... Alia... Alia...” Ses yükseldikçe yükseldi ve aniden kesildi.</p>

  <p class="calibre14">Sesler akşam duası yumuşaklığında tekrar başladı:</p>

  <p class="calibre14">“O, tüm fırtınaları susturur...</p>

  <p class="calibre14">Gözleri düşmanlarımızı öldürür</p>

  <p class="calibre14">Ve inançsızlara azap çektirir.</p>

  <p class="calibre14">Şafak ışıklarının çaktığı</p>

  <p class="calibre14">Ve berrak suların aktığı</p>

  <p class="calibre14">Tuono’nun kulelerinden</p>

  <p class="calibre14">Onun gölgesi görünür.</p>

  <p class="calibre14">Parlak yaz güneşinde</p>

  <p class="calibre14">Bize sunduğu süt serindir</p>

  <p class="calibre14">Ekmek mis gibi bahar kokar.</p>

  <p class="calibre14">Gözleri düşmanlarımızı eritir</p>

  <p class="calibre14">Zorbalara azap çektirir</p>

  <p class="calibre14">Ve deler tüm gizemleri.</p>

  <p class="calibre14">O, Alia... Alia... Alia...”</p>

  <p class="calibre14">Sesler yavaş yavaş kesildi.</p>

  <p class="calibre14">Paul’ün midesi bulandı. <span class="calibre15">Ne yapıyoruz biz?</span> diye sordu kendi kendine. Alia bir çocuk cadıydı ama artık büyüyordu. Ve şöyle düşündü: <span class="calibre15">Büyümek melunlaşmaktır.</span></p>

  <p class="calibre14">Tapınağın ortak zihinsel atmosferi zihnini kemiriyordu. Kendisinin dört bir tarafındakilerle aynı olan parçasını hissedebiliyordu ama farklılıklar amansız bir tezat oluşturuyordu. Asla kefaretini ödeyemeyeceği kişisel bir günaha batmış bir halde tek başına duruyordu. Tapınağın dışındaki evrenin enginliği bilincine doluyordu. Tek bir adam, tek bir ayin böyle bir enginlikten her insana uyacak bir elbise dikmeyi nasıl umabilirdî?</p>

  <p class="calibre14">Paul ürperdi.</p>

  <p class="calibre14">Her adımda evren ona direniyordu. Avucundan kurtuluyor, onu kandırmak için kılıktan kılığa giriyordu. Bu evren, Paul’ün ona verdiği hiçbir şekli kabul etmiyordu.</p>

  <p class="calibre14">Tapınağa derin bir sessizlik yayıldı.</p>

  <p class="calibre14">Alia, titreşen gökkuşaklarının ardındaki karanlıktan çıktı. Atreides yeşili şeritlerle süslenmiş sarı bir cüppe giymişti... -güneş ışığı için sarı, yaşam üreten ölüm için yeşil. Aniden, Paul, Alia’nın bu noktaya yalnızca onun için, bir tek onun için geldiği şeklindeki şaşırtıcı düşünceye kapıldı. Tapınaktaki güruhun üstünden kardeşine baktı. O, <span class="calibre15">kardeşiydi.</span> Paul, onun ayinini ve bunun köklerini biliyordu ama daha önce hiç hacılarla birlikte burada durmamış ve onu onların gözlerinden izlememişti. Burada, bu mekanın gizemini sahneleyen Alia’nın, ona karşı koyan evrenin bir parçası olduğunu anladı.</p>

  <p class="calibre14">Müritler Alia’ya altın bir kadeh getirdiler.</p>

  <p class="calibre14">Alia kadehi kaldırdı.</p>

  <p class="calibre14">Paul, kadehte dönüştürülmemiş melanj, gizli zehir, kehanetin kutsal suyu olduğunu, bilincinin bir bölümüyle biliyordu.</p>

  <p class="calibre14">Alia gözleri kadehe dikili konuştu. Sesi kulakları okşuyordu, süslü, akıcı ve melodikti:</p>

  <p class="calibre14">“Başlangıçta, bomboştuk,” dedi.</p>

  <p class="calibre14">“Habersizdik her şeyden,” dedi koro nağmeyle.</p>

  <p class="calibre14">“Her yerde var olan Güç’ü bilmiyorduk,” dedi Alia.</p>

  <p class="calibre14">“Ve her Zaman’da,” dedi koro nağmeyle.</p>

  <p class="calibre14">“İşte Güç,” dedi Alia, kadehi hafifçe kaldırarak.</p>

  <p class="calibre14">“Neşe getirir bize,” dedi nağmeyle koro.</p>

  <p class="calibre14"><span class="calibre15">Ve sıkıntı getirir bize,</span> diye düşündü Paul.</p>

  <p class="calibre14">“Uyandırır ruhu,” dedi Alia.</p>

  <p class="calibre14">“Dağıtır tüm şüpheleri,” dedi koro nağmeyle.</p>

  <p class="calibre14">“Dünyalarda, ölürüz,” dedi Alia.</p>

  <p class="calibre14">“Güç’te, sağ kalırız,” dedi nağmeyle koro.</p>

  <p class="calibre14">Alia, kadehi dudaklarına götürdü; ve içti.</p>

  <p class="calibre14">Paul, bu güruhtaki en sıradan hacı gibi nefesini tuttuğunu hayretle fark etti. Alia'nın yaşamakta olduğu bu tecrübe hak-kındaki tüm kişisel bilgisine rağmen, tao ağına yakalanmıştı. Bu yakıcı zehrin vücuda nasıl yayıldığını hatırladığının farkına vardı. Bilinç zehiri dönüştüren bir zerrecik haline geldiğinde, hafıza duran zamanı açardı. Her şeyin mümkün olduğu zamansızlığın içinde kendine gelmeyi tekrar yaşadı. Alia’nın şu anda yaşadığı tecrübeyi <span class="calibre15">biliyordu</span> ama yine de şimdi bunu bilmediğini anlıyordu. Gizem gözlerini kör etmişti.</p>

  <p class="calibre14">Alia titredi ve dizlerinin üstüne düştü.</p>

  <p class="calibre14">Paul, kendinden geçen hacılarla birlikte nefesini verdi. Başıyla onayladı. Önündeki peçenin bir kısmı kalkmaya başladı. Bir görüntünün bahtiyarlığı içinde erirken, her görüntünün, henüz yolda olan, henüz oluşmakta olan görüntülere ait olduğunu unutmuştu. Görüntüde, insan bir karanlıktan geçerdi, gerçekliği hayal mahsûlü tesadüflerden ayırt edemezdi. İnsan asla olamayacak mutlaklara susardı.</p>

  <p class="calibre14">Susarken şimdiyi kaybederdi.</p>

  <p class="calibre14">Alia bahar dönüşümünün sarhoşluğuyla sallandı.</p>

  <p class="calibre14">Paul doğaüstü bir varlığın onunla konuştuğunu, ona şöyle dediğini hissetti: “Bak! İşte orada! Neyi göz ardı ettiğini görüyor musun?” O anda, başkalarının gözleriyle baktığını, bu mekanda hiçbir ressam ya da şairin kopya edemeyeceği bir imge ve ritim gördüğünü düşündü. Bu, canlı ve güzeldi, bütün güç oburluklarını... kendisininkini bile gözler önüne seren, göz kamaştırıcı bir ışıktı.</p>

  <p class="calibre14">Alia konuştu. Güçlenen sesi sahında gürledi.</p>

  <p class="calibre14">“Işıldayan gece,” diye haykırdı.</p>

  <p class="calibre14">Hacı topluluğuna dalga dalga bir inilti yayıldı.</p>

  <p class="calibre14">“Böyle bir gecede hiçbir şey gizlenmez!” dedi Alia. “Bu karanlık ne nadide bir ışıktır! Bakışlarınızı ona dikemezsiniz! Duyular onu kaydedemez. Hiçbir söz onu tanımlayamaz.” Sesi alçaldı. “Geriye abis kalır. Olacak tüm şeylere gebedir o. Ahhh, ne nazik bir şiddet!”</p>

  <p class="calibre14">Paul kardeşinden özel bir işaret beklediğini hissetti. Bu, herhangi bir hareket ya da söz olabilirdi; büyücülük ve mistik yollarla ilgili bir şey; onu bir ok gibi, kozmik bir yaya oturtacak dışa dönük bir akıntı. Bu an, bilincinde kıpır kıpır kıpırdanan civa gibiydi.</p>

  <p class="calibre14">“Üzüntü olacak,” dedi Alia dua okurcasına. “Her şeyin bir başlangıçtan, sonsuz bir başlangıçtan başka bir şey olmadığını hatırlatırım size. Dünyalar fethedilmeyi bekliyor. Sesimi duyan birileri yüce kaderlere erişecek. Şimdi size söyleyeceğimi unutarak geçmişle alay edeceksiniz: bütün farklılıkların içinde bir birlik vardır.”</p>

  <p class="calibre14">Alia başını öne eğerken, Paul bir hüsran çığlığını bastırdı. Alia duymayı beklediği şeyi söylememişti. Vücudu kuru bir kabuk gibiydi, bir çöl böceğinin terkettiği bir kabuk gibi.</p>

  <p class="calibre14">Diğerlerinin de benzer bir şeyler hissediyor olması gerektiğini düşündü. Huzursuz olduğunu hissetti. Aniden, güruhun içinden bir kadın, Paul'ün sol tarafında, ta sahının orada birisi haykırdı; sözsüz bir ıstırap çığlığı.</p>

  <p class="calibre14">Alia kafasını kaldırdı; ve Paul baş döndürücü bir hisse kapıldı, sanki aralarındaki mesafe yok olmuş da yalnızca birkaç santim öteden dosdoğru onun donuk gözlerine bakıyor gibiydi.</p>

  <p class="calibre14">“Kim çağırıyor beni?” diye sordu Alia.</p>

  <p class="calibre14">“Ben,” diye çığlık attı kadın. “Ben çağırdım, Alia. Ah, Alia, yardım et bana. Oğlumun Muritan’da öldürüldüğünü söylüyorlar. O gitti mi? Oğlumu asla... bir daha asla göremeyecek miyim?”</p>

  <p class="calibre14">“Sen kumda geri geri yürümeye çalışıyorsun,” dedi Alia dua okurcasına. “Hiçbir şey kaybolmaz. Her şey sonradan geri döner; ama sen, dönen bu değişmiş formu tanıyamayabilirsin.”</p>

  <p class="calibre14">“Alia, anlamıyorum!” diye feryat etti kadın.</p>

  <p class="calibre14">“Havanın içinde yaşarsın ama onu görmezsin,” dedi Alia, sesinde sertlik vardı. “Sen bir kertenkele misin? Konuşmanda Fremen aksam var. Bir Fremen ölüyü geri getirmeye çalışır mı? Suları dışında ölülerimizden ne isteriz?”</p>

  <p class="calibre14">Sahının ortalarından, pahalı, kırmızı bir cüppe giymiş bir adam iki elini birden kaldırdı; dirseklerine düşen yenleri, beyaz giysisinin kollarını gözler önüne serdi. “Alia,” diye bağırdı adam, “bir iş teklifi aldım. Kabul etmeli miyim?”</p>

  <p class="calibre14">“Buraya bir dilenci gibi geliyorsun,” dedi Alia. “Altın kaseyi arıyorsun ama yalnızca bir hançer bulacaksın.”</p>

  <p class="calibre14">“Benden bir adamı öldürmem istendi!” diye bağırdı sağ taraftan bir ses... Bu, siyeç tonları taşıyan pes bir sesti. “Kabul etmeli miyim? Kabul edersem, başarılı olacak mıyım?”</p>

  <p class="calibre14">“Başlangıç ve son tek bir şeydir,” dedi Alia sertçe. “Bunu size daha önce söylemedim mi? Buraya bu soruyu sormak için gelmedin. Senin inanamadığın şey, buraya gelip bunu haykırmak zorunda kalman.”</p>

  <p class="calibre14">“Bu gece ruh hali berbat,” diye mırıldandı Paul’ün yakınındaki bir kadın. “Onu hiç bu kadar kızgın görmüş müydünüz?”</p>

  <p class="calibre14"><span class="calibre15">Benim burada olduğumu biliyor,</span> diye düşündü Paul. <span class="calibre15">Görüntüde onu kızdıran bir şeyler mi gördü? Öfkesi bana mı?</span></p>

  <p class="calibre14">“Alia,” diye seslendi Paul’ün tam önündeki bir adam.</p>

  <p class="calibre14">“Şu iş adamlarına ve yüreksizlere ağabeyinin tahtta ne kadar kalacağını söyle!”</p>

  <p class="calibre14">“Senin bu konuyu kendi kendine düşünmene izin veriyorum,” diye homurdandı Alia. “Peşin hükümlü konuşuyorsun! Ağabeyim kaosun solucanına binmeseydi, ne başının üstünde bir çatın, ne de içeceğin suyun olurdu!”</p>

  <p class="calibre14">Hiddetli bir hareketle cüppesine sarman Alia, hızla döndü, titreşen ışık kurdelelerine doğru yürüdü ve arkadaki karanlıkta kayboldu.</p>

  <p class="calibre14">Müritler hemen kapanış ilahisini okumaya başladılar. Ayinin bu beklenmeyen bitişine hazırlıksız yakalandıkları belli oluyordu. Kalabalığın her yanından anlaşılmaz bir mırıltı yükseldi. Paul çevresindeki kıpırdanmayı hissetti; huzursuzdular ve tatmin olmamışlardı.</p>

  <p class="calibre14">“İşleri hakkında salakça sorular soran şu dangalağın yüzünden,” diye mırıldandı Paul’ün yanındaki bir kadın. “Riyakar herif!”</p>

  <p class="calibre14">Alia ne görmüştü? Geleceğin içinde nasıl bir iz görmüştü?</p>

  <p class="calibre14">Bu gece buradaki kehanet ayininin tadını kaçıran bir şey olmuştu. Çoğunlukla kalabalık, Alia’nın, acınası sorularına yanıt vermesi için yaygara koparırdı. Kehanet dilencileri haline gelirlerdi, doğru. Karanlıkta sunağın arkasına gizlenip izlerken, onların bu şekilde bağırdıklarını defalarca duymuştu. Bu gece farklı olan neydi?</p>

  <p class="calibre14">Yaşlı Fremen Paul’ün yenini çekiştirdi, başıyla çıkışı işaret etti. Kalabalık çoktan o yöne doğru itişmeye başlamıştı. Paul, rehberin eli yeninin üstünde, kendisini onlarla birlikte sürüklenmeye bıraktı. İçinde, vücudunun, artık kontrol edemediği bir gücün ifadesi haline geldiği şeklinde bir his vardı. Kendi kendine hareket eden bir gayrı-varlık, bir sükunet haline gelmişti. Bu gayrı-varlığın çekirdeğinde kendisi vardı, şehrinin sokaklarında sürükleniyor, yüreğini acıyla donduran görüntülerdekilere çok benzer bir yolu izliyordu.</p>

  <p class="calibre14"><span class="calibre15">Alia’nın ne gördüğünü bilmeliydim,</span> diye düşündü. <span class="calibre15">Bunu ben de yeterince gördüm. Ve o, onu görünce haykırmadı... o, seçenekleri de gördü.</span></p>
</body>
</html>
