<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">“Güneşten merhamet dilenmez.</span></p>

  <p class="calibre17">- Muad’Dib’in Çilesi - Stilgar’ın Tefsiri’nden</p>

  <p class="calibre14"><br class="calibre1" /></p>

  <p class="calibre14">Bir anlık beceriksizlik ölümcül olabilir, diye hatırlattı Başrahibe Gaius Helen Mohiam kendi kendine.</p>

  <p class="calibre14">Fremen muhafızların oluşturduğu bir çemberin içinde, sanki çevresiyle ilgilenmiyormuş gibi ağır aksak yürüyordu. Arkasındakilerden birinin, Ses’in bütün hilelerine karşı bağışık bir sağır-dilsiz olduğunu biliyordu. Ona, en küçük bir kışkırtmada Başrahibe’yi öldürmesi emredildiği açıktı.</p>

  <p class="calibre14">Paul’ün, onu neden çağırdığını merak ediyordu. Ceza hükmünü mü bildirecekti? Uzun zaman önce onu sınadığı günü hatırladı... çocuk kuisatz haderah. Anlaşılması güç biriydi.</p>

  <p class="calibre14">Annesinin üstünden lanet eksik olmasın! Bene Gesserit’in bu gen soyundaki denetimini kaybetmesi onun hatasıydı.</p>

  <p class="calibre14">Maiyetinin önündeki kemerli geçitler boyunca dalga dalga sessizlik akıyordu. Haberin iletilmekte olduğunu algıladı. Paul sessizliği duyacaktı. Onun geliyor olduğunu daha duyurulmadan bilecekti. Kendi güçlerinin, Paul’ünkileri aştığı gibi bir fikirle kendini kandırmıyordu.</p>

  <p class="calibre14">Lanet olsun!</p>

  <p class="calibre14">Yaşının yüklediği yükler ona ağır geliyordu: ağrıyan eklemler, bir zamanlar olduğu kadar hızlı olmayan tepkiler, gençliğinde sırım gibi olup şimdi elastikiyetini kaybetmiş kaslar. Ardında uzun bir gün ve uzun bir yaşam bırakmıştı. Bütün günü, kendi kaderi hakkında bir ipucu bulmak için, Dune Tarotu’yla verimsiz bir araştırma yaparak geçirmişti. Ama kartlar tembeldiler.</p>

  <p class="calibre14">Bir köşeyi döndükten sonra, muhafızlar, onu sonsuz gibi görünen kemerli geçitlerden bir diğerine doğru götürdüler. Solundaki üçgen metacam pencerelerden, öğle sonrası güneşinin yaydığı derin gölgelerin arasında, parmaklıklarla tutturulmuş sarmaşıklar ve çivit çiçekleri görülüyordu. Ayaklarının altında karolar vardı; egzotik gezegenlerin su yaratıklarının resimleri. Her yerde suyu hatırlatan şeyler. Servet... zenginlik.</p>

  <p class="calibre14">Önündeki başka bir koridordan geçen cüppeli kişiler, Başrahibe’ye gizli bakışlar savurdular. Tavırlarından onu tanıdıkları belli oluyordu... ve gerilim.</p>

  <p class="calibre14">Dikkatini, hemen önündeki muhafızın düzgün ense traşından ayırmadı: genç bir beden, üniformasının yakasının değdiği yerde pembe kırışıklar.</p>

  <p class="calibre14">Bu ighir kalenin uçsuz bucaksızlığı onu etkilemeye başlamıştı. Geçitler... geçitler... Yumuşak ve eski bir melodi çalmakta olan bir tambur ve flütün sesinin yayıldığı açık bir kapı aralığını geçtiler. Şöyle bir bakınca, odadan ona dikilmiş, mavi içinde mavi Fremen gözlerini gördü. Bu gözlerde, vahşi genlerde kıpırdanan efsanevi isyanların mayasını algıladı.</p>

  <p class="calibre14">Biliyordu ki, orada kendi kişisel sorumluluğunun derecesi yatıyordu. Bir Bene Gesserit genlere ve onların olasılıklarına dair bilinçten kaçamazdı. Bir kayıp hissi onu etkiliyordu: şu inatçı aptal Atreides! Dölündeki zürriyetin cevherini nasıl inkar edebiliyordu? Bir kuisatz haderah! Zamanından önce doğmuştu, doğru; ama gerçekti... melanet kız kardeşi kadar gerçekti... ve burada tehlikeli bir bilinmeyen yatıyordu. Bene Gesserit sınırlamaları olmaksızın üremiş, genlerin düzenli gelişimine hiçbir bağlılığı olmayan vahşi bir Başrahibe. Ağabeyinin güçlerine sahipti hiç şüphesiz... ve daha fazlasına da.</p>

  <p class="calibre14">Kalenin büyüklüğü onu ezmeye başlamıştı. Bu geçitler hiç bitmeyecek miydi? Mekan, dehşet saçan fiziksel gücün pis kokusunu taşıyordu. Tüm insanlık tarihindeki hiçbir gezegen, hiçbir uygarlık, daha önce, insan eliyle yapılmış böylesi bir enginlik görmemişti. Kalenin duvarları içine bir düzine antik şehir gizlenebilirdi!</p>

  <p class="calibre14">Işıkları yanıp sönen oval kapıların önünden geçiyorlardı. Bunlardaki Ix işçiliğini tanıdı: hava basınçlı nakliye kabinleri. O halde neden ona bütün bu yolu yürütmüşlerdi? Yanıt zihninde şekillenmeye başladı: onu, İmparator’la yapacağı görüşmeye hazırlamak için ezmek.</p>

  <p class="calibre14">Küçük bir ipucuydu ama diğer gizli işaretlerle birleşmişti: korumalarının nispeten baskı altında olmaları ve sözcük seçimleri; ona <span class="calibre15">Başrahibe</span> dedikleri zaman gözlerinde beliren ilkel utangaçlığın izleri; bu soğuk ve kibar koridorların, aslında kokusuz olan yapısı... bütün bunlar bir araya geldiğinde, bir Bene Gesserit’in yorumlayabileceği birçok şeyi açıklıyordu.</p>

  <p class="calibre14">Paul ondan bir şey istiyordu!</p>

  <p class="calibre14">Duyduğu sevinci gizledi. Pazarlık yapmak için kullanabileceği bir kaldıraç vardı. Geriye kalan yalnızca bu kaldıracın yapısını belirlemek ve dayanıklılığını sınamaktı. Bazı kaldıraçlar bu kaleden daha büyük şeyleri yerinden oynatmıştı. Bir parmak dokunuşuyla uygarlıkların devrilmiş olduğu bilinirdi.</p>

  <p class="calibre14">Ardından Başrahibe kendi kendine Scytale’ın değerlendirmesini hatırlattı: <span class="calibre15">Bir yaratık gelişip bir şey olduğunda, bunun tersine dönüşmektense ölmeyi tercih eder.</span></p>

  <p class="calibre14">Korumalarının onu geçirdiği geçitler belli belirsiz aşamalarla gittikçe büyüyordu: kemer hileleri, derece derece büyüyen sütunlu destekler, üçgen pencerelerin yerini alan dikdörtgen şekiller. Nihayet önünde, yüksek tavanlı bir sofanın karşı duvarının merkezinde iki kanatlı bir kapı belirdi. Kapıların <span class="calibre15">çok</span> büyük olduğunu algıladı ve eğitimli bilinci gerçek ölçüleri hesapladığında çığlık atmamak için kendini zor tuttu. Kapı en az seksen metre yüksekliğindeydi ve genişliği de bunun yarısı kadardı.</p>

  <p class="calibre14">Korumalarıyla birlikte yaklaşınca kapılar içeri doğru açıldı... gizli bir makinenin büyük ve sessiz hareketi. Bunun da Ix işçiliği olduğunu anladı. Muhafızlarıyla birlikte bu kule gibi kapıdan geçerek İmparator Paul Atreides’in Büyük Kabul Salonu’na girdi... ’Önünde tüm insanların küçücük kaldığı Muad’Dib.’ Şimdi bu yaygın deyişin etkisini işbaşında görüyordu.</p>

  <p class="calibre14">Başrahibe uzaktaki tahtta oturan Paul’e doğru ilerlerken; uçsuz bucaksızlıktan çok, çevresindeki mimari ayrıntılardan etkilendiğini fark etti. Mekan büyüktü: insanlık tarihindeki herhangi bir yöneticinin kalesinin tamamını içine alabilirdi. Göz alabildiğine uzanan oda, hassas bir şekilde dengelenmiş gizli yapısal güçler hakkında çok şey anlatıyordu. Bu duvarların arkasındaki payandalarla destekleyici kirişler ve taa tepedeki kubbeli tavan, daha önce denenmiş olan her şeyi geride bırakıyordu. Her şey mimari bir dehayı gözler önüne seriyordu.</p>

  <p class="calibre14">Salon, bir platformun merkezindeki tahtında oturan Paul’ü cüceleştirmemek için karşı uca doğru küçülüyordu; ama bu belli olmuyordu. Çevresindeki oranlardan dolayı şaşkınlığa düşen eğitilmemiş bir bilinç, başlangıçta Paul’ü, gerçek boyutundan defalarca daha büyük görebilirdi. Renkler korunmamış zihinle oynardı: Paul’ün yeşil tahtı, yekpare bir Hagal zümrütünden kesilmişti. Bitkileri çağrıştırıyor ve Fremen mitosundaki yas rengini yansıtıyordu. Burada yas tutmana neden olabilecek bir adam oturuyor diye fısıldıyordu... bir sembolde ölüm ve yaşam, zıtlıkların zekice vurgulanması. Tahtın arkasında, üstünde melanjın tarçın rengi benekleri olan, kırmızımsı sarı renkte, yani Dune toprağının köriye bakan altın renginde, dökümlü perdeler asılıydı. Eğitimli bir göz için sembolizm çok açıktı ama uzman olmayanları ezecek balyoz darbeleri içeriyordu.</p>

  <p class="calibre14">Burada Zaman da rolünü oynuyordu.</p>

  <p class="calibre14">Başrahibe, İmparator’un huzuruna varmanın kendi ağır aksak adımlarıyla kaç dakika süreceğini hesapladı. Sindirilmek için yeterince zaman vardı. Herhangi bir kızgınlık eğilimi, kişiliğinin üstüne yoğunlaşmış o dizginlenemez güç tarafından içinden sökülüp atılacaktır. Tahta giden o uzun yürüyüşe vakur bir insan olarak başlayabilirsin ama yürüyüşü bir böcek olarak bitirirsin.</p>

  <p class="calibre14">İmparator’un çevresinde garip bir şekilde dizilmiş yaverler ve görevliler duruyordu: perdeli arka duvar boyunca pürdikkat hane muhafızları; Paul’ün, iki adım aşağısında o melanet Alia, sol tarafında, Alia’nın tam altındaki basamakta İmparatorluk uşağı Stilgar; ve sağda salonun zemininden bir basamak yukarıda tek başına duran biri: Duncan Idaho’nun dünyevi hortlağı gûla. Muhafızların arasındaki yaşlı Fremenleri seçti: burunlarında damıtıcı giysilerin yara izleri olan sakallı Naipler; bellerinde, kınında duran hançer-i figanlar; birkaç maula tabancası; hatta lazer silahlan. Bunların güvenilir adamlar olması gerektiğini düşündü Başrahibe, Paul'ün bir kalkan jeneratörü taktığı aşikarken onun huzurunda lazer silahı taşıyacak kadar güvenilir. Paul’ün çevresindeki kalkan alanı titreşimini görebiliyordu. Bu alana yönelecek tek bir lazer silahı patlamasıyla, koskoca kale, yerde bir çukur haline gelirdi.</p>

  <p class="calibre14">Başrahibe’nin muhafızları platformun kenarından on adım geride durup İmparator’u rahat rahat görebileceği bir şekilde iki yana ayrıldılar. Chani ve Irulan’ın yokluğunu o anda fark etti ve buna hayret etti. Paul’ün, onlar olmadan hiçbir önemli görüşme yapmadığı söylenirdi.</p>

  <p class="calibre14">Paul sessizce, onu inceleyerek başıyla selam verdi.</p>

  <p class="calibre14">O anda saldırgan bir tavır takınmaya karar veren Başrahibe şöyle dedi: “Demek büyük Paul Atreides sürgüne gönderdiği birini görmeye tenezzül ediyor.”</p>

  <p class="calibre14">Buruk bir şekilde gülümseyen Paul, şöyle düşündü: <span class="calibre15">Ondan bir şey isteyeceğimi biliyor.</span> Bu bilgi engellenemezdi, o eskiden neyse şimdi de oydu. Paul onun güçlerini tanıdı. Bu Bene Gesserit, şans eseri Başrahibe olmamıştı.</p>

  <p class="calibre14">“Atışmayı bir kenara bırakalım mı?” diye sordu Paul.</p>

  <p class="calibre14"><span class="calibre15">Acaba bu kadar kolay mı olacak?</span> diye düşündü Başrahibe. Ve şöyle dedi: “Ne istiyorsan söyle.”</p>

  <p class="calibre14">Stilgar kıpırdandı, Paul’e sert bir bakış fırlattı. İmparatorluk uşağı Başrahibe’nin ses tonunu beğenmemişti.</p>

  <p class="calibre14">“Stilgar, seni göndermemi istiyor,” dedi Paul.</p>

  <p class="calibre14">“Öldürmeni değil, öyle mi?” diye sordu Başrahibe. “Bir Fremen Naibi’nden daha dolaysız bir şey beklerdim.”</p>

  <p class="calibre14">Stilgar kaşlarını çatarak konuştu: “Çoğu zaman düşündüğümden farklı konuşmam gerekir. Buna diplomasi deniyor.”</p>

  <p class="calibre14">“O halde diplomasiyi de bir kenara bırakalım,” dedi Başrahibe. “Bütün bu yolu yürümem gerekiyor muydu? Ben yaşlı bir kadınım.”</p>

  <p class="calibre14">“Ne kadar katı yürekli olabileceğimi görmen gerekiyordu,” dedi Paul. “Bu sayede yüce gönüllülüğümü takdir edeceksin.”</p>

  <p class="calibre14">“Bir Bene Gesserit’e karşı böyle nezaketsizlikler denemeye mi kalkışıyorsun?” diye sordu Başrahibe.</p>

  <p class="calibre14">“Kaba eylemler kendi mesajlarını taşır,” dedi Paul.</p>

  <p class="calibre14">Başrahibe bir an duraksadı, bu sözleri kafasında tarttı. Demek, hala onu bir kenara bırakabilirdi... kaba ve açık bir şekilde, eğer o... eğer o ne yaparsa?</p>

  <p class="calibre14">“Benden ne istediğini söyle,” diye mırıldandı.</p>

  <p class="calibre14">Alia ağabeyine şöyle bir baktı, başıyla tahtın arkasındaki perdeleri işaret etti. Paul’ün bunu yaparken ne düşündüğünü biliyordu ama yine de bundan hoşlanmıyordu. De ki <span class="calibre15">vahşi kehanet:</span> Bu pazarlıkta yer almak konusunda kendini son derece gönülsüz hissediyordu.</p>

  <p class="calibre14">“Benimle nasıl konuştuğuna dikkat et, ihtiyar,” dedi Paul.</p>

  <p class="calibre14"><span class="calibre15">Daha bir delikanlıyken bana ihtiyar demişti,</span> diye düşündü Başrahibe. <span class="calibre15">Acaba geçmişindeki rolümü mü hatırlatıyor bana? O zaman verdiğim kararı burada tekrar mı vermeliyim?</span> Kararın ağırlığını hissetti, bu, dizlerini titreten fiziksel bir şeydi. Kasları bitkinlikten haykırıyordu.</p>

  <p class="calibre14">“Uzun bir yürüyüştü,” dedi Paul, “ve yorgun olduğunu görebiliyorum. Tahtın arkasındaki özel odama çekileceğiz. Orada oturabilirsin.” Stilgar’a bir el işareti yapıp kalktı.</p>

  <p class="calibre14">Stilgar ve gûla Başrahibe’ye yaklaştılar, merdivenleri çıkmasına yardım ettiler ve perdelerin gizlediği bir geçitte Paul’ü izlediler. Başrahibe, Paul’ün, onu neden salonda karşıladığını şimdi anlıyordu: muhafızlar ve Naipler için düzenlenmiş bir pantomim. Demek onlardan korkuyordu. Ve şimdi... şimdi nazikçe yardımseverlik gösteriyordu, bir Bene Gesserit’e böyle hileler yapmaya kalkışıyordu. Yoksa bu kalkışmak değil miydi? Arkasında başka birinin olduğunu algıladı, dönüp bakınca Alia’yı gördü. Genç kadının gözlerinde düşünceli ve meşum bir bakış vardı. Başrahibe ürperdi.</p>

  <p class="calibre14">Geçidin sonundaki özel oda, bir kenarı yirmi metre olan, plaskarışımdan bir küptü; aydınlatma için sarı ışıküreler vardı; duvarlarda, çölde kullanılan damıtıcı çadırlara has, koyu turuncu perdeler asılıydı. İçerde divanlar, yumuşak minderler ve baygın bir melanj kokusu vardı; bir sehpanın üstünde kristal su kupaları duruyordu. Burası, dışardaki salondan sonra daracık ve küçücük görünüyordu.</p>

  <p class="calibre14">Paul, Başrahibe’yi bir divana oturttu, tepesinde dikilip bu antik yüzü inceledi... parlak dişler, açığa vurduklarından daha fazlasını gizleyen gözler, derin kırışıklarla dolu bir ten. Bir su kupasını gösterdi. Başrahibe başını iki yana sallayınca bir tutam gri saç önüne düştü.</p>

  <p class="calibre14">Paul alçak bir sesle konuştu: “Sevgilimin yaşamı için seninle pazarlık etmek istiyorum.”</p>

  <p class="calibre14">Stilgar hafifçe öksürdü.</p>

  <p class="calibre14">Alia, boynundaki kınında duran hançer-i figanın kabzasına dokundu.</p>

  <p class="calibre14">Gûla kapıda duruyordu, yüzü kayıtsızdı, metal gözleri Başrahibe’nin başının üzerinde bir noktaya dikiliydi.</p>

  <p class="calibre14">“Onun ölümünde benim parmağım olduğunu mu gördün?” diye sordu Başrahibe. Dikkatini gûladan ayırmadı, ondan garip bir şekilde rahatsız olmuştu. Neden gûlanın onu tehdit ettiğini hissediyordu? O, komplonun bir aletiydi.</p>

  <p class="calibre14">“Senin benden ne istediğini biliyorum,” dedi Paul, onun sorusunu geçiştirerek.</p>

  <p class="calibre14"><span class="calibre15">Demek sadece şüpheleniyor,</span> diye düşündü Başrahibe. Kafasını eğip, cüppesi kıvrıldığı için görünen ayakkabılarının ucuna baktı. Siyah... siyah... ayakkabılar ve cüppe, hücrede kaldığı sürenin izlerini taşıyordu: lekeler ve kırışıklıklar. Çenesini kaldırınca Paul’ün gözlerindeki kızgın bakışla karşılaştı. İçini bir sevinç dalgası kapladı ama bu duyguyu büzülmüş dudaklarının ve kısık göz kapaklarının arkasına gizledi.</p>

  <p class="calibre14">“Buna karşılık ne teklif ediyorsun?” diye sordu.</p>

  <p class="calibre14">“Tohumuma sahip olabilirsin ama kişiliğime değil,” dedi Paul. “Irulan’ın sürgüne gönderilip yapay döllenmeyle...”</p>

  <p class="calibre14">“Ne cüretle!” diye parladı Başrahibe, doğrularak.</p>

  <p class="calibre14">Stilgar öne doğru yarım adım attı.</p>

  <p class="calibre14">Gûla sinirli bir şekilde gülümsedi. Alia şimdi onu inceliyordu.</p>

  <p class="calibre14">“Rahibeler Birliği’nizin yasakladığı şeyleri tartışmayacağız,” dedi Paul. “Günahlar, melanetler ya da geçmiş Cihatlardan dolayı terkedilen inaçlarla ilgili hiçbir konuşmayı dinlemeyeceğim. Planlarınız için tohumumu alabilirsiniz ama Irulan’ın çocuğu benim tahtıma oturmayacak.”</p>

  <p class="calibre14">“Senin tahtın,” diye alay etti Başrahibe.</p>

  <p class="calibre14"><span class="calibre15">“Benim</span> tahtım.”</p>

  <p class="calibre14">“Peki İmparatorluk varisini kim doğuracak?”</p>

  <p class="calibre14">“Chani.”</p>

  <p class="calibre14">“O kısır.”</p>

  <p class="calibre14">“Chani hamile.”</p>

  <p class="calibre14">Gayri ihtiyari aldığı nefes, Başrahibe’nin şaşkınlığını açığa vurdu. “Yalan söylüyorsun!” dedi sertçe.</p>

  <p class="calibre14">Stilgar öne atılırken Paul onu durdurmak için elini kaldırdı.</p>

  <p class="calibre14">“İki gündür karnında çocuğumu taşıdığını biliyoruz.”</p>

  <p class="calibre14">“Ama Irulan...”</p>

  <p class="calibre14">“Yalnızca yapay yolla. Benim teklifim bu.”</p>

  <p class="calibre14">Başrahibe yüzünü saklamak için gözlerini kapattı. Lanet olsun! Genetik zarları bu şekilde atmak! Göğsünde nefretin kabardığını hissetti. Bene Gesserit’in öğretileri ve Butleryan Cihat’ın dersleri... tümü böyle bir hareketi yasaklıyordu. İnsanoğlunun en yüce arzusu alçaltılamazdı. Hiçbir makine, insan zihni gibi çalışamazdı. Hiçbir söz ya da eylem, insanların, hayvanlar düzeyinde üreyebileceğini ima edemezdi.</p>

  <p class="calibre14">“Karar senin,” dedi Paul.</p>

  <p class="calibre14">Başrahibe başını iki yana salladı. Genler, değerli Atreides genleri... yalnızca bunlar önemliydi. İhtiyaç, yasaklardan daha derinlere iniyordu. Rahibeler Birliği’ne göre, çiftleşme, spermle yumurtadan daha fazla şeyi birleştirirdi. Hedef, zihni ele geçirmekti.</p>

  <p class="calibre14">Başrahibe şimdi Paul’ün teklifinin şeytani derinliğini anlıyordu. Bene Gesserit tarafını, eğer keşfedilirse halkın hiddetini onların üstüne çekecek bir harekete zorluyordu. Eğer İmparator inkar ederse, bu babalık durumunu açıklayamazlardı. Bu karşılık, Rahibeler Birliği’nin Atreides genlerini korumasını sağlayabilirdi ama asla bir taht satın alamazdı.</p>

  <p class="calibre14">Bakışlarını odada gezdirerek, bütün yüzleri inceledi: Stilgar, şimdi hareketsizdi ve bekliyordu; gûla, içe dönük bir halde donmuş kalmıştı; Alia gûlayı izliyordu... ve Paul: yüzeysel bir cilanın altındaki hiddet.</p>

  <p class="calibre14">“Tek teklifin bu mu?” diye sordu Başrahibe.</p>

  <p class="calibre14">“Tek teklifim bu.”</p>

  <p class="calibre14">Başrahibe gûlaya şöyle bir baktı ve yanaklarındaki kasların anlık bir hareketi ilgisini çekti. Duygu mu yoksa? “Sen, gûla,” dedi. “Böyle bir teklif yapılmalı mı? Yapıldıysa kabul edilmeli mi? Bizim için mentat işlevini yerine getir.”</p>

  <p class="calibre14">Metallik gözler Paul’e döndü.</p>

  <p class="calibre14">“İstediğin gibi yanıtla,” dedi Paul.</p>

  <p class="calibre14">Gûla pırıltılı bakışını Başrahibe’ye çevirdi, onu bu kez de gülümseyerek şaşırttı. “Bir teklif, yalnızca satın aldığı gerçek şey kadar iyidir,” dedi. “Burada teklif edilen takas, yaşama karşılık yaşam, üst düzey bir alışveriş.”</p>

  <p class="calibre14">Alia, bakır rengi bir saç telini alnından çekip konuştu: “Peki bu pazarlıkta başka ne gizli?”</p>

  <p class="calibre14">Başrahibe, Alia’ya dönüp bakmadı bile ama bu sözler zihnini yaktı. Evet, burada çok daha derin imalar yatıyordu. Kız kardeş melanetti, doğru; ama ünvanın tam anlamıyla bir Başrahibe olarak statüsü inkar edilemezdi. Gaius Helen Mohiam, o anda kendisini tek bir kişi olarak değil, hafızasında küçücük yığınlar halinde oturan tüm diğerleri olarak hissetti. Rahibeler Birliği’nin bir Rahibesi haline gelirken özümsemiş olduğu bütün Başrahibeler tetikteydi. Alia da burada aynı durumda duruyor olmalıydı.</p>

  <p class="calibre14">“Başka?” diye sordu gûla. “Bene Gesserit cadılarının neden Tleilax yöntemlerini kullanmadığı merak ediliyor.” Gaius Helen Mohiam ve içindeki tüm Başrahibeler titredi. Evet, Tleilaxlılar iğrenç şeyler yapıyorlardı. Eğer yapay döllenmenin önündeki engeller kaldırılırsa, bir sonraki adım bir Tleilaxlı mı... kontrol altına alınmış mutasyon mu olacaktı?</p>

  <p class="calibre14">Çevresindeki duygu oyunlarını gözleyen Paul, aniden bu insanları artık tanıyamadığını hissetti. Yalnızca yabancılar görebiliyordu. Alia bile bir yabancıydı.</p>

  <p class="calibre14">Alia şöyle dedi: “Eğer Atreides genlerini bir Bene Gesserit nehrine bırakırsak, sonucun ne olacağını kim bilebilir?” Gaius Helen Mohiam başını sertçe çevirdi ve Alia’nın bakışlarıyla karşılaştı. Kısacık bir an, tek bir düşüncede birleşen iki Başrahibe oldular: <span class="calibre15">Bir Tleilca eyleminin arkasında ne yatabilirdi? Gûla bir Tleilax mahlukuydu. Bu planı Paul'ün kafasına o mu sokmuştu? Paul doğrudan doğruya Bene Tleilax'la pazarlık etmeye mi kalkışacaktı?</span></p>

  <p class="calibre14">Kendi çelişkilerini ve yetersizliklerini hissederek bakışlarını Alia’dan ayırdı. Bene Gesserit eğitiminin tuzağının, bahşedilen güçlerde yattığını hatırlattı kendi kendine: bu güçler, insanı kibir ve gurura yatkın hale getirirdi. Ama güç, onu kullananı kandırırdı. İnsan, gücün, her engeli aşabileceğine inanmaya başlardı... kendi cehaleti de dahil.</p>

  <p class="calibre14">Burada Bene Gesserit için önemli olan tek bir şey olduğunu söyledi Başrahibe kendi kendine. Bu da, Paul Atreides’te... ve melanet kız kardeşinde bir zirveye ulaşmış olan nesiller piramidiydi. Burada yapılacak yanlış bir seçim, piramidin, yeniden paralel soylardaki nesillerden başlayarak ve seçilmiş özelliklerden yoksun örnekleri çiftleştirerek baştan inşa edilmesini zorunlu kılardı.</p>

  <p class="calibre14"><span class="calibre15">Kontrol altına alınmış mutasyon,</span> diye düşündü Başrahibe. <span class="calibre15">Tleilaxlılar bunu gerçekten yapıyor muydu? Ne kadar baştan çıkarıcı!</span> Başını iki yana salladı, en iyisi böyle düşüncelerden kurtulmaktı.</p>

  <p class="calibre14">“Önerimi ret mi ediyorsun?” diye sordu Paul.</p>

  <p class="calibre14">“Düşünüyorum,” dedi Başrahibe.</p>

  <p class="calibre14">Ve tekrar kız kardeşe baktı. Bu dişi Atreides için en uygun eş kaybedilmişti... Paul tarafından öldürülmüştü. Ancak bir olasılık daha vardı... istenen özellikleri bir çocuğun <span class="calibre15">harcına katacak</span> biri. Paul, Bene Gesserit’e hayvansal üremeyi teklif etmeye kalkışıyordu! Chani’nin yaşamına karşılık gerçekte ödemeye hazır olduğu miktar neydi? Kendi kız kardeşiyle eşlenmeyi kabul eder miydi?</p>

  <p class="calibre14">Başrahibe zaman kazanmak için şöyle dedi: “Ey tüm kutsal varlıkların kusursuz örneği, sqyle, senin önerinle ilgili olarak Irulan’ın diyecek bir şeyi var mı?”</p>

  <p class="calibre14">“Irulan, sen ne dersen onu yapacaktır,” diye homurdandı Paul.</p>

  <p class="calibre14"><span class="calibre15">Çok doğru,</span> diye düşündü Mohiam. Çenesini sıktı, yeni bir gambit önerdi: “İki Atreides var.”</p>

  <p class="calibre14">Yaşlı cadının aklından geçen şeyi hisseden Paul’ün yüzüne kan hücum etti: “Teklif edeceğin şeye dikkat et!”</p>

  <p class="calibre14">“Irulan’ı kendi amaçlarına ulaşmak için <span class="calibre15">kullanmak</span> üzereydin, öyle değil mi?” diye sordu Başrahibe.</p>

  <p class="calibre14">“O zaten kullanılmak için eğitilmedi mi?” diye sordu Paul.</p>

  <p class="calibre14"><span class="calibre15">Ve onu biz eğittik, kastettiği bu,</span> diye düşündü Mohiam. <span class="calibre15">Evet... Irulan bölünmüş bir karşılık. Böyle bir karşılığı harcamak için başka bir yol var mı?</span></p>

  <p class="calibre14">“Tahta, Chani’nin çocuğunu mu geçireceksin?” diye sordu Başrahibe.</p>

  <p class="calibre14"><span class="calibre15">“Tahtıma,"</span> dedi Paul. Göz ucuyla Alia’ya baktı, birdenbire, onun, bu takastaki çeşitli olasılıkları bilip bilmediğini merak etti. Alia gözleri kapalı duruyordu, üstünde, garip bir ‘kişinin sessizleşmesi’ durumu vardı. Hangi iç güçle sohbet ediyordu acaba? Kız kardeşini böyle gören Paul, kendisinin bir kenara atıldığı hissine kapıldı. Alia ondan uzaklaşan bir sahilde duruyordu.</p>

  <p class="calibre14">Kararını veren Başrahibe şöyle dedi: “Bu, bir kişinin karar verebileceğinin çok ötesinde. Wallach’taki Kurul’uma danışmalıyım. Bir mesaj göndermeme izin verir misin?”</p>

  <p class="calibre14"><span class="calibre15">Sanki iznime ihtiyacı var!</span> diye düşündü Paul.</p>

  <p class="calibre14">“Anlaştık o halde. Ama çok geç kalma. Siz tartışırken ben de boş durmayacağım.”</p>

  <p class="calibre14">“Bene Tleilax ile pazarlık mı edeceksiniz?” diye sordu gûla, sert bir sesle araya girmişti.</p>

  <p class="calibre14">Alia sanki tehlikeli bir ziyaretçi tarafından uyandırılmış gibi birdenbire gözlerini açıp gûlaya baktı.</p>

  <p class="calibre14">“Böyle bir karar vermedim,” dedi Paul. “Yapacağım şey mümkün olduğunca çabuk çöle gitmek. Çocuğumuz siyeçte doğacak.”</p>

  <p class="calibre14">“Bilgece bir karar,” dedi Stilgar, dua edercesine.</p>

  <p class="calibre14">Alia Stilgar’a dönüp bakmadı bile. Bu yanlış bir karardı. Bunu her bir hücresinde hissedebiliyordu. Paul bunu <span class="calibre15">bilmeliydi.</span> Neden kendini böyle bir yola bağlamıştı?</p>

  <p class="calibre14">“Bene Tleilaxlılar hizmet vermeyi teklif etti mi?” diye sordu Alia. Mohiam’ın pürdikkat yanıtı beklediğini gördü.</p>

  <p class="calibre14">Paul başını iki yana salladı. “Hayır.” Göz ucuyla Stilgar’a baktı. “Stil, mesajın Wallach’a gönderilmesi işini ayarla.”</p>

  <p class="calibre14">“Derhal, Efendim.”</p>

  <p class="calibre14">Paul başını çevirdi, Stilgar’ın muhafızları çağırıp yaşlı cadıyla birlikte dışarı çıkmasını bekledi. Alia’nın, ona başka sorular sorup sormamak konusunda karar vermeye çalıştığını algıladı. Bunun yerine, Alia gûlaya döndü.</p>

  <p class="calibre14">“Mentat,” dedi, “Tleilaxlılar ağabeyimin yararına bir teklif verecek mi?”</p>

  <p class="calibre14">Gûla omuz silkti.</p>

  <p class="calibre14">Paul dikkatinin bir oraya bir buraya gezindiğini hissetti. <span class="calibre15">Tleilaxlılar mı? Hayır... Alia’nın kastettiği şekilde değil.</span> Ancak bu sorusu, onun, buradaki seçenekleri görmemiş olduğunu ortaya koyuyordu. Evet... görüntü falcıdan falcıya değişirdi. Neden ağabeyden kız kardeşine değişmesindi? Geziniyor... geziniyor... Her düşüncenin sonunda, yaklaşan konuşmanın parçalarını bir araya toplamak üzere başa dönüyordu. “...bilmemiz gereken Tleilaxlıların ne...”</p>

  <p class="calibre14">“...verilerin eksiksiz olması her zaman...”</p>

  <p class="calibre14">“...sağlıklı şüpheler... ”</p>

  <p class="calibre14">Paul dönüp kız kardeşine bakarak onun dikkatini çekti. Yüzündeki gözyaşlarını gören Alia’nın, buna şaşıracağını biliyordu. Varsın şaşırsın. Şaşırmak şu anda bir iyi yüreklilik göstergesiydi. Gûlaya şöyle bir baktı, metalik gözlere rağmen yalnızca Duncan Idaho’yu görüyordu. Paul’ün içinde keder ve şefkat çatışıyordu. Bu metal gözler ne kaydediyor olabilirdi?</p>

  <p class="calibre14"><span class="calibre15">Farklı görme dereceleri ve farklı körlük dereceleri vardır</span>, diye düşündü Paul. Aklı, Orange Katolik İncili’nden bir pasajın tefsirine gitti: <span class="calibre15">Hangi duyularımızın eksikliği, dört bir yanımızdaki diğer dünyayı görmemize engel oluyor?</span></p>

  <p class="calibre14">Bu metal gözlerin görmek dışında bir duyusu mu vardı?</p>

  <p class="calibre14">Alia ağabeyine baktı ve onun mutlak üzüntüsünü algıladı. Paul’ün yanağındaki bir gözyaşı damlasına Fremenlere özgü saygıyla dokunarak şöyle dedi: “Sevdiklerimiz göçüp gitmeden önce onlar için kederlenmemeliyiz.”</p>

  <p class="calibre14">“Onlar göçüp gitmeden önce,” diye fısıldadı. “Söyle, küçük kardeşim, <span class="calibre15">önce</span> nedir?”</p>
</body>
</html>
