<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Muad’Dib'in yaptıklarının gözüpek doğası şu gerçekte görülebilir: bir kez bile o yolun dışına çıkmamış olsa da, O, kendisinin nereye bağlı olduğunu baştan beri biliyordu. O, şunları söylerken bunu açıkça ortaya koymuştu: "Size sesleniyorum, artık sınanma zamanım geldi, bu sınav benim En Büyük Hizmetkar olduğumu gösterecek.” Böylece, O, her şeyi Bir kıldı ki, dostları da düşmanları da O’na kulluk etsin. O'nun Müritleri, yalnız ve yalnız bu sebeple şu duayı eder: “Tanrım, bizi, Muad’Dib’in kendi Ab-ı Hayatlarıyla kapladığı diğer yollardan koru.</span>” <span class="calibre15">Bu ‘diğer yollar' yalnızca en derin tiksintiyle tahayyül edilebilir.</span></p>

  <p class="calibre17"><span class="calibre15">-</span> Yiam-el-Din’den (Mahşer Kitabı)</p>

  <p class="calibre14"><br class="calibre1" /></p>

  <p class="calibre14">Haberci genç bir kadındı... Chani onun yüzünü, adını ve ailesini biliyordu... kadın, İmparatorluk Güvenliği’ni de bu şekilde geçmişti zaten.</p>

  <p class="calibre14">Chani, daha sonra Muad’Dible toplantıyı ayarlayan Bannerjee adlı Güvenlik Subayı için, kadını teşhis etmekten başka bir şey yapmamıştı. Bannerjee, genç kadının babasının, Cihat’tan önceki günlerde korkunç Fedaykinlerin, yani İmparator’un Ölüm Komandolarının bir üyesi olmasının verdiği güvenceyle; ve içgüdüyle hareket etmişti. Aksi takdirde, mesajın yalnızca Muad’Dib için olduğu şeklindeki mazeretini umursamayabilirdi.</p>

  <p class="calibre14">Paul’ün özel ofisindeki toplantıdan önce, tabii ki kadın aranmış ve taramadan geçirilmişti. Yine de, Bannerjee, bir eli hançerinde, diğer eliyle kadının kolunu tutarak ona eşlik etmişti.</p>

  <p class="calibre14">Kadını odaya getirdiklerinde neredeyse öğlen olmuştu... burası garip bir mekandı, çöl Fremenliğiyle Aile Aristokrasisi’nin karışımıydı. Üç duvarı <span class="calibre15">hayereg</span> perdeleri kaplıyordu: Fremen mitolojisinden şekillerle süslü zarif goblenler. Dördüncü duvarı bir manzara ekranı, gümüş rengi bir yüzey kaplıyordu. Bu yüzeyin önünde, üstünde yalnızca bir <span class="calibre15">güneş sistemi</span> şeklinde yapılmış bir Fremen kum saati bulunan oval bir masa vardı. Ix’te yapılmış bir süspansör mekanizması olan güneş sisteminde, Arrakis’in iki ayı, güneşle birlikte klasik Solucan Üçlüsü şeklinde diziliydi.</p>

  <p class="calibre14">Masanın yanında ayakta duran Paul, Bannerjee’ye şöyle bir baktı. Güvenlik Subayı, Fremen Polis Gücü’nün içinden yükselenlerden biriydi, mevkisini zekasıyla kazanmış ve adının belli ettiği kaçakçı atalarına rağmen bağlılığını ispatlamıştı. İri yarı bir adamdı, şişman olduğu bile söylenebilirdi. Siyah saç tutamları, esmer, ıslak görünüşlü alnının üstüne egzotik bir kuşun sorgucu gibi düşüyordu. Gözleri masmaviydi; ve ifadesi değişmeksizin mutluluk ya da gaddarlık saçabilen sabit bir bakışı vardı. Hem Chani hem de Stilgar ona güveniyordu. Paul biliyordu ki, Bannerjee’ye bu kızı derhal boğmasını söyleseydi, Bannerjee bunu yapardı.</p>

  <p class="calibre14">“Efendimiz, işte haberci kız,” dedi Bannerjee. “Leydim Chani, size mesaj yolladığını söyledi.”</p>

  <p class="calibre14">“Evet.” diye onayladı Paul ters ters.</p>

  <p class="calibre14">Gariptir, kız ona bakmıyordu. Dikkati güneş sisteminin üstündeydi. Esmer tenliydi ve kilosu normaldi; vücudunu, şarap rengi pahalı kumaşı ve sade kesimi servet göstergesi olan bir cüppe örtüyordu. Lacivertimsi siyah saçı, cüppesiyle takım, dar bir bantla tutturulmuştu. Cüppe ellerini örtüyordu. Paul, bu ellerin sıkıca kenetlenmiş olmasından şüphelendi. Bu hareket, ona uygun olurdu. Kızla ilgili her şey ona uygundu, cüppe de buna dahildi: böyle bir an için saklanmış son şık kıyafet.</p>

  <p class="calibre14">Paul, Bannerjee’ye kenarda durmasını işaret etti. Bannerjee, onun dediğini yapmadan önce bir an duraksadı. Kız hareket etti... bir adım öne çıktı. Hareket edişinde zarafet vardı. Hala gözlerini Paul’den kaçırıyordu.</p>

  <p class="calibre14">Paul hafifçe öksürdü.</p>

  <p class="calibre14">Ardından kız bakışlarını yerden kaldırdı, akı olmayan gözler tam duruma uygun bir huşuyla açıldı. Garip, küçük bir yüzü, zarif bir çenesi vardı ve küçük ağzını bir ketumlukla kapamıştı. Eğimli yanaklarının üstündeki gözleri anormal derecede büyük görünüyordu. Keyifsiz bir havası vardı ve tavrındaki bir şeyler onun pek sık gülmeyen biri olduğunu söylüyordu. Gözlerinin kenarlarında, tozun tahriş etmesinden ya da semuta izinden kaynaklanabilecek belli belirsiz sarı bir karartı vardı.</p>

  <p class="calibre14">Her şey ona uygundu.</p>

  <p class="calibre14">“Beni görmek istemişsin,” dedi Paul.</p>

  <p class="calibre14">Bu kız-şekil için en önemli sınav anı gelmişti. Scytale, şekle, tavırlara, cinsiyete, sese... yeteneklerinin kapabileceği ve takınabileceği her şeye bürünmüştü. Ama bu, Muad’Dib’in siyeç günlerinden tanıdığı bir kadındı. Kadın, o zamanlar bir çocuktu; ama o ve Muad’Dib ortak tecrübeler paylaşmışlardı. Hafızanın belli alanları hassas bir şekilde atlatılmalıydı. Bu, Scytale’ın, hayatında kalkıştığı en dikkat gerektiren roldü.</p>

  <p class="calibre14">“Ben, Berk al Dib soyundan Otheym kızı Lichna.”</p>

  <p class="calibre14">Kızın sesi, soyunu, babasının ve kendisinin adını söylerken alçak ama kararlı çıkmıştı.</p>

  <p class="calibre14">Paul başıyla onayladı. Chani’nin nasıl kandırıldığını anladı. Sesin rengi, her şey dikkatle kopya edilmişti. Ses konusundaki Bene Gesserit eğitimi ve kehanet görüntüsünün onu sarmaladığı <span class="calibre15">tao</span> ağı olmasa, bu kılık değiştirmiş Sima Dansçısı onu bile aldatabilirdi.</p>

  <p class="calibre14">Eğitim bazı farklılıkları gözler önüne seriyordu: bu kız olması gerektiğinden daha yaşlıydı, ses telleri fazla kontrol altındaydı, boynun ve omuzların duruşunda, Fremenlerin belli belirsiz azametini tam olarak yakalayamamıştı. Ama ayrıntılar da vardı: pahalı cüppe gerçek vaziyeti ele vermek için yamanmıştı... ve yüz hatları kesinlikle hatasızdı. Bunlar, Sima Dansçısı’nın oynadığı bu rol için belirli bir sempati duyduğunu gösteriyordu.</p>

  <p class="calibre14">“Evimde istirahat buyur, Otheym’in kızı,” dedi Paul, resmi Fremen selamını vererek. “Kupkuru bir yolculuğun ardından gelen su gibi hoşgeldin.”</p>

  <p class="calibre14">Son derece belli belirsiz bir rahatlama, bu görünüşteki kabullenişin yol açtığı güveni ortaya çıkardı.</p>

  <p class="calibre14">“Bir mesaj getirdim,” dedi kız.</p>

  <p class="calibre14">“Bir adamın habercisi kendisi gibidir,” dedi Paul.</p>

  <p class="calibre14">Scytale yavaş yavaş nefes aldı. Buraya kadar iyi gitmişti ama şimdi sırada en kritik görev vardı: Atreides o özel yola sokulmalıydı. Fremen odalığını öyle şartlar altında kaybetmeliydi ki suç sadece onun üstüne kalmalıydı. Hata yalnızca <span class="calibre15">her şeye kadir olan</span> Muad’Dib’e ait olmalıydı. Sonuçta kendi hatasını anlaması ve ardından da Tleilax seçeneğini kabul etmesi sağlanmalıydı.</p>

  <p class="calibre14">“Ben gece uykuyu kaçıran dumanım,” dedi Scytale, Fedaykinlere özgü bir şifre cümleyi kullanarak: <span class="calibre15">Kötü bir havadis getirdim.</span></p>

  <p class="calibre14">Paul sükunetini korumaya çalıştı. Kendini çırılçıplak hissediyordu, sanki ruhu tüm görüntülerden gizlenmiş bir kör-zamanda yapayalnız kalmıştı. Bu Sima Dansçısı’nı güçlü kehanetler gizliyordu. Paul, bu anların yalnızca sınırlarını biliyordu. Yalnızca ne <span class="calibre15">yapamayacağını</span> biliyordu. Bu Sima Dansçısı’nı öldüremezdi. Bu, her ne pahasına olursa olsun sakınılması gereken geleceği hızlandırabilirdi. Öyle ya da böyle, karanlığa ulaşıp dehşet saçan akışı değiştirmenin bir yolu bulunmalıydı.</p>

  <p class="calibre14">“Mesajını söyle,” dedi Paul.</p>

  <p class="calibre14">Bannerjee kızın yüzünü görebileceği bir yere geçti. Kız sanki onu ilk kez görmüş gibiydi ve bakışları Güvenlik Subayı’nın elinin altındaki hançerin kabzasına gitti.</p>

  <p class="calibre14">“Masumlar kötülüğe inanmazlar,” dedi, doğrudan Bannerjee’ye bakarak.</p>

  <p class="calibre14"><span class="calibre15">Vayy, çok iyiydi,</span> diye düşündü Paul. Bu gerçek Lichna’nın söyleyebileceği bir şeydi. Otheym’in gerçek kızı için bir an acı duydu... şimdi ölüydü, kumun içinde bir ceset. Ancak böyle duygulara ayıracak zaman yoktu. Kaşlarını çattı.</p>

  <p class="calibre14">Bannerjee dikkatini kızdan ayırmıyordu.</p>

  <p class="calibre14">“Bana mesajı gizli olarak vermem söylendi,” dedi kız.</p>

  <p class="calibre14">“Neden?” diye sordu Bannerjee, sert bir sesle, bir şeyler öğrenmeye çalışarak.</p>

  <p class="calibre14">“Bu babamın isteği.”</p>

  <p class="calibre14">“O benim dostum,” dedi Paul. “Ben bir Fremen değil miyim? Öyleyse benim duyacağım her şeyi dostum da duyabilir.”</p>

  <p class="calibre14">Scytale kız-şekli sakinleştirdi. Bu gerçek bir Fremen geleneği miydi... yoksa bir sınama mı?</p>

  <p class="calibre14">“İmparator kendi kurallarını kendi koyabilir,” dedi Scytale. “Mesaj şu: Babam, ona gitmenizi istiyor, Chani’yle birlikte.”</p>

  <p class="calibre14">“Neden Chani’yi de götürmem gerekiyor?”</p>

  <p class="calibre14">“O, sizin kadınınız ve aynı zamanda da bir Sayyadina. Bu kabilelerimizin kurallarına göre bir Su meselesi. O, babamın, Fremen Yöntemi’ne uygun olarak konuştuğuna, tanıklık etmeli.”</p>

  <p class="calibre14"><span class="calibre15">Gerçekten de komplonun içinde Fremenler var,</span> diye düşündü Paul. Bu an, gerçekleşeceği kesin olan şeylerin durumuna uyuyordu. Ve kendisini bu yola bırakmaktan başka seçeneği yoktu.</p>

  <p class="calibre14">“Babanın konuşacağı konu ne?” diye sordu Paul.</p>

  <p class="calibre14">“Size karşı hazırlanan bir entrikadan bahsedecek... Fremenler arasında dönen bir entrikadan.”</p>

  <p class="calibre14">“Bu mesajı neden kendisi getirmedi?” diye sordu Bannerjee.</p>

  <p class="calibre14">Kız, bakışlarını Paul’den ayırmadı. “Babam buraya gelemezdi. Entrikacılar ondan şüpheleniyor. Yolculuğu sağ olarak tamamlayamazdı.”</p>

  <p class="calibre14">“Entrikayı sana açıklayamaz mıydı?” diye sordu Bannerjee. “Nasıl oldu da böyle bir görev için kızını tehlikeye attı?”</p>

  <p class="calibre14">“Ayrıntılar yalnızca Muad’Dib’in açabileceği bir distrans taşıyıcıda kilitli,” dedi kız. “Ben bu kadarını biliyorum.”</p>

  <p class="calibre14">“O halde neden distransı yollamadı?” diye sordu Paul.</p>

  <p class="calibre14">“Taşıyıcı, bir insan distrans,” dedi kız.</p>

  <p class="calibre14">“O halde ben gideceğim,” dedi Paul. “Ama yalnız gideceğim.”</p>

  <p class="calibre14">“Chani de sizinle gelmek zorunda!”</p>

  <p class="calibre14">“Chani hamile.”</p>

  <p class="calibre14">“Bir Fremen kadını ne zaman...”</p>

  <p class="calibre14">“Düşmanlarım ona gizli bir zehir verdi,” dedi Paul. “Zor bir doğum olacak. Şu anda sağlığı bana eşlik etmesine izin vermiyor.”</p>

  <p class="calibre14">Scytale sakinleştirmeye fırsat bulamadan, kızın yüz hatlarından garip duygular geçti: düş kırıklığı, kızgınlık. Scytale, her kurbanın... Muad’Dib gibi bir kurbanın bile, bir kaçış yolu olması gerektiğini hatırlattı kendi kendine. Ancak komplo başarısız olmamıştı. Bu Atreides, ağın içinde kalıyordu. O, katı bir şekilde belirli bir kalıba göre geliştirilmiş bir yaratıktı. Bu kalıbın tam tersine dönüşmeden, kendini yok ederdi. Tleilaxlı kuisatz haderahta böyle olmuştu. Bunda da aynı şey olacaktı. Ve sonra... gûla.</p>

  <p class="calibre14">“Chani’ye sorayım, buna o karar versin,” dedi kız.</p>

  <p class="calibre14">“Ben karar verdim,” dedi Paul. “Chani’nin yerine bana sen eşlik edeceksin.”</p>

  <p class="calibre14">“Bir Ayin Sayyadinası gerekiyor!”</p>

  <p class="calibre14">“Sen Chani’nin arkadaşı değil misin?”</p>

  <p class="calibre14"><span class="calibre15">Saldırıyor!</span> diye düşündü Scytale. <span class="calibre15">Şüphelendi mi? Hayır. Fremen temkini gösteriyor. Ve gebeliği önleyici ilaç olayı da bir gerçek. Evet... başka yollar da var.</span></p>

  <p class="calibre14">“Babam bana geri dönmememi, sizden bir korunak istememi söyledi,” dedi Scytale. “Dedi ki siz beni tehlikeye atmazmışsınız.”</p>

  <p class="calibre14">Paul başıyla onayladı. Bu Lichna’ya gayet güzel bir şekilde uyuyordu. Bu korunağı vermemezlik edemezdi. Fremenlerin bir babanın emrine karşı itaatini ifade etmişti.</p>

  <p class="calibre14">“Yanıma Stilgar’ın karısı Harah’ı alacağım,” dedi Paul. “Bizi babana götürecek yolu söyleyeceksin.”</p>

  <p class="calibre14">“Stilgar’ın karısına güvenebileceğinizi nereden biliyorsunuz?”</p>

  <p class="calibre14">“Biliyorum.”</p>

  <p class="calibre14">“Ama ben bilmiyorum.”</p>

  <p class="calibre14">Paul dudaklarını büzdü, ardından sordu: “Annen yaşıyor mu?”</p>

  <p class="calibre14">“Öz annemi Şeyh-hulud aldı. İkinci annem hala yaşıyor ve babama bakıyor. Niçin sordunuz?”</p>

  <p class="calibre14">“Tabr Siyeçi’ndeki mi?”</p>

  <p class="calibre14">“Evet.”</p>

  <p class="calibre14">“Onu hatırlıyorum,” dedi Paul. “Chani’nin yerine o hizmet edecek.” Bannerjee’ye işaret etti. “Görevliler, Otheym’in kızı Lichna’yı uygun bir daireye götürsünler.”</p>

  <p class="calibre14">Bannerjee başıyla onayladı. <span class="calibre15">Görevliler.</span> Bu anahtar sözcük, habercinin gözaltında tutulması gerektiği anlamına geliyordu. Bannerjee kızın kolunu tuttu. Kız direndi.</p>

  <p class="calibre14">“Babama nasıl gideceksiniz?” diye karşı çıktı.</p>

  <p class="calibre14">“Yolu Bannerjee’ye tarif edeceksin,” dedi Paul. “O benim dostum.”</p>

  <p class="calibre14">“Hayır! Babam emretti! Yapamam.</p>

  <p class="calibre14">“Bannerjee?” dedi Paul.</p>

  <p class="calibre14">Bannerjee durakladı. Paul, adamın, güvenilir bir konuma gelmesinde payı olan o ansiklopedik hafızayı araştırdığını gördü. “Sizi Otheym’e götürecek bir rehber tanıyorum,” dedi Bannerjee.</p>

  <p class="calibre14">“O halde yalnız gideceğim,” dedi Paul.</p>

  <p class="calibre14">“Efendimiz, eğer...”</p>

  <p class="calibre14">“Otheym böyle olmasını istiyor,” dedi Paul, içini yakıp kavuran ironiyi güçlükle gizleyerek.</p>

  <p class="calibre14">“Efendimiz, bu çok tehlikeli,” diye karşı çıktı Bannerjee.</p>

  <p class="calibre14">“Bir İmparator bile bazı riskleri göze almalıdır,” dedi Paul. “Karar verildi. Emrimi yerine getir.”</p>

  <p class="calibre14">Bannerjee gönülsüz bir şekilde Sima Dansçısı’nı odadan çıkardı.</p>

  <p class="calibre14">Paul masasının arkasındaki boş ekrana doğru döndü. Körlemesine yol alan bir kayanın aşağıya düşmesini beklediğini hissetti.</p>

  <p class="calibre14"><span class="calibre15">Banrıerjee’ye habercinin gerçek yaradılışını söylemem gerekir miydi acaba?</span> diye düşündü. Hayır! Böyle bir olay görüntü ekranında yazılı değildi. Burada olacak herhangi bir sapma şiddeti hızlandırırdı. Bir denge anı, kendini görüntünün dışına çıkarabileceği bir yer bulunmalıydı.</p>

  <p class="calibre14"><span class="calibre15">Eğer böyle bir an mevcutsa...</span></p>
</body>
</html>
