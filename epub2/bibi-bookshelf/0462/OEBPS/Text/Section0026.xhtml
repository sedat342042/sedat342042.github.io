<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Bir adam vardı çok bilge,</span></p>

  <p class="calibre14"><span class="calibre15">Atlayıverdi</span></p>

  <p class="calibre14"><span class="calibre15">Kumluk bir yere</span></p>

  <p class="calibre14"><span class="calibre15">Yaktı iki gözünü de!</span></p>

  <p class="calibre14"><span class="calibre15">Ve anlayınca gözlerini kaybettiğini,</span></p>

  <p class="calibre14"><span class="calibre15">Hiç ama hiç yakınmadı.</span></p>

  <p class="calibre14"><span class="calibre15">Bir görüntü çağırdı</span></p>

  <p class="calibre14"><span class="calibre15">Kendini bir aziz yaptı.</span></p>

  <p class="calibre17">- Çocuk Şiiri - Muad’Dib’in Tarihçesi’nden</p>

  <p class="calibre14"><br class="calibre1" /></p>

  <p class="calibre14">Paul siyeçin dışında karanlıkta oturdu. Kehanet görüntüsü, ona, gece olduğunu; ve sol tarafında yukarılarda, ay ışığının, Çene Kayası’nın tepesindeki mezara vurduğunu söylüyordu. Burası, hatıraya doymuş bir yerdi, ilk siyeçi, o ve Chani....</p>

  <p class="calibre14"><span class="calibre15">Chani’yi düşünmemeliyim,</span> dedi kendi kendine.</p>

  <p class="calibre14">Seyrekleşmeye başlayan görüntüler, ona, dört bir yanındaki değişiklikleri söylüyordu: sağda, ileride bir palmiye öbeği; o sabahki fırtınayla biriken suyu, kumulların arasından geçerek taşıyan kanatanın oluşturduğu siyahımsı gümüş rengi çizgi.</p>

  <p class="calibre14"><span class="calibre15">Çölde akan su!</span> Doğduğu gezegenin, Caladan’ın nehirlerinden birinde akan başka bir tür suyu hatırladı. O zamanlar böyle bir akıştaki hâzinenin farkında değildi, hatta çöl havzasını geçen bir kanatanın içinde murki aksa bile. Hazine.</p>

  <p class="calibre14">Bir yaver, nazikçe öksürerek arkadan yaklaştı.</p>

  <p class="calibre14">Paul, üstünde tek bir metalik kağıt olan sunum tablasını almak için ellerini uzattı. Kanatadaki su kadar yavaş hareket etmişti. Görüntü akıyordu ama onunla hareket etmek konusunda kendini gittikçe daha gönülsüz hissediyordu.</p>

  <p class="calibre14">“Affedersiniz, Efendimiz,” dedi yaver. “Semboule Anlaşması... imzalayabilir misiniz?”</p>

  <p class="calibre14">“Okuyabiliyorum!” diye terslendi Paul. Doğru yere Atreides İmp. diye çiziktirdi; tablayı, yaverin öne doğru uzattığı eline bıraktı; bunun uyandırdığı korkunun farkındaydı.</p>

  <p class="calibre14">Adam kaçarcasına uzaklaştı.</p>

  <p class="calibre14">Paul başını çevirdi. <span class="calibre15">Çirkin, çorak diyar!</span> Bu diyarı gözünde, güneşle ıslanmış ve akıl almaz derecede sıcak; kum heyelanlarıyla ve toz havuzlarının boğuk karanlığıyla kaplı; ve esinti ifritlerinin, dar karınları pas rengi kristallerle dolu olan kayalar arasındaki küçücük kumulları çözdüğü bir yer olarak canlandırdığını düşündü. Ama burası zengin bir diyardı da: fırtınaların geçtiği boşluğun, siper gibi sarp kayaların, yıkık dökük sırtların oluşturduğu manzaraları olan ve dar mekanları yararak çıkan büyük bir diyar.</p>

  <p class="calibre14">Tek ihtiyacı olan su... ve sevgiydi.</p>

  <p class="calibre14">Yaşamın, bu huysuz, ıssız diyarı, zarif ve hareketli bir şekle dönüştürdüğünü düşündü. Bu çölün mesajıydı. Bu tezatı fark etmek onu afallattı. Siyeçin girişinde toplanmış yaverlere dönüp bağırmak istedi: Eğer tapacak bir şeye ihtiyacınız varsa, yaşama tapın... bütün yaşama, onun her zerresine! Hepimiz bu güzelliğin içindeyiz!</p>

  <p class="calibre14">Anlamazlardı ki. Çölde, ebediyen çöldüler. Bitkiler onlar için yeşil bir bale gösterisi düzenlemiyordu.</p>

  <p class="calibre14">Görüntüyü durdurmaya çalışarak iki yanda tuttuğu yumruklarını sıktı. Kendi zihninden kaçmak istiyordu. Bu, onu yemeye çalışan bir canavardı! Bilinci, çok fazla tecrübeyle doygunluğa ulaşmış, emdiği bütün o yaşamlarla sırılsıklam olup ağırlaşmış bir sünger gibi içinde yatıyordu.</p>

  <p class="calibre14">Paul, düşüncelerini dışarı çıkarmak için umutsuzca bu süngeri sıktı.</p>

  <p class="calibre14"><span class="calibre15">Yıldızlar!</span></p>

  <p class="calibre14">Bilinci, tepesindeki bütün o yıldızları... bu sonsuz büyüklüğü düşünmeye koyuldu. Bir insanın, bu büyüklüğün bir damlasını bile yönetebileceğini düşünmesi için yarı çılgın olması gerekirdi. İmparatorluk’unun sahip çıktığı kulların sayısını tahayyül edemiyordu.</p>

  <p class="calibre14">Kullar? Daha doğrusu tapanlar ve düşmanlar. Aralarında katı inançların ötesini gören biri var mıydı? Önyargılarının dar kaderinden kaçabilmiş bir kişi bile olmuş muydu? Bir İmparator bile kaçamamıştı. Her şeyi kabullenen bir yaşam sürmüş, kendi hayalinde bir evren yaratmaya çalışmıştı. Ama coşan evren, sonunda sessiz dalgalarıyla onu yıkıyordu.</p>

  <p class="calibre14"><span class="calibre15">Tükürürüm Dune'un içine!</span> diye düşündü. <span class="calibre15">Nemimi veririm ona!</span></p>

  <p class="calibre14">Karışık hareketlerden ve hayal gücünden, ay ışığı ve sevgiden, Adem’den daha eski dualardan; gri sarp kayalıklarla kıpkırmızı gölgelerden ve şehitlere yakılan ağıtlarla onların nehir gibi akan kanlarından yarattığı bu mit... sonunda ne hale gelmişti? Dalgalar geri çekildiğinde, orada, sonsuz sayıda hatıra parçacığının ve birkaç şeyin daha parladığı, temiz ve boş Zaman kıyıları uzanacaktı. Bu, insanın altın doğuşu muydu?</p>

  <p class="calibre14">Kayalara sürtünen kum, gûlanın geldiğini söyledi ona.</p>

  <p class="calibre14">“Bugün benden kaçıyordun, Duncan,” dedi Paul.</p>

  <p class="calibre14">“Bana bu isimle hitap etmeniz sizin için tehlikeli,” dedi gûla.</p>

  <p class="calibre14">“Biliyorum.”</p>

  <p class="calibre14">“Sizi... uyarmaya geldim, Efendim.”</p>

  <p class="calibre14">“Biliyorum.”</p>

  <p class="calibre14">Ardından, gûla, Bijaz’ın ona yüklediği dürtüyü anlattı. “Bu dürtünün yapısını biliyor musun?” diye sordu Paul. “Şiddet.”</p>

  <p class="calibre14">Paul başlangıçtan beri onu çağıran bir yere varmakta olduğunu hissetti. Askıda duruyordu. Cihat, onu, pençesine atmış ve Gelecek’in korkunç çekiminin onu asla bırakmayacağı bir rotaya sabitlemişti.</p>

  <p class="calibre14">“Duncan’dan hiçbir şiddet gelmeyecektir,” diye fısıldadı Paul.</p>

  <p class="calibre14">“Ama, Efendimiz...”</p>

  <p class="calibre14">“Çevremizde ne gördüğünü anlat bana,” dedi Paul.</p>

  <p class="calibre14">“Efendim?”</p>

  <p class="calibre14">“Çöl... bu gece nasıl?”</p>

  <p class="calibre14">“Onu <span class="calibre15">görmüyor</span> musunuz?”</p>

  <p class="calibre14">“Benim gözlerim yok, Duncan.”</p>

  <p class="calibre14">“Ama...”</p>

  <p class="calibre14">“Yalnızca kehanet görüntüm var,” dedi Paul, “keşke olmasaydı. Önseziden dolayı ölüyorum, bunu biliyor muydun, Duncan?”</p>

  <p class="calibre14">“Belki de... korktuğunuz şey olmaz,” dedi gûla.</p>

  <p class="calibre14">“Ne? Kendi kehanetimi mi inkar edeyim? Doğrulandığını binlerce kez görmüşken bunu nasıl yapabilirim? İnsanlar bunun bir güç, bir yetenek olduğunu söylüyorlar. Bu bir bela! Yaşamımı, bulduğum yere bırakmama izin vermiyor!”</p>

  <p class="calibre14">“Efendim,” diye mırıldandı gûla, “ben... o... genç efendi, siz... ben...” Sustu.</p>

  <p class="calibre14">Gûlanın kafasının karıştığını algılayan Paul şöyle dedi: “Bana ne dedin, Duncan?”</p>

  <p class="calibre14">“Ne? Ben...bir an...”</p>

  <p class="calibre14">“Bana ‘genç efendi’ dedin.”</p>

  <p class="calibre14">“Evet, dedim.”</p>

  <p class="calibre14">“Duncan bana hep böyle seslenirdi.” Paul uzandı, gûlanın yüzüne dokundu. “Bu, senin Tleilax eğitiminin bir parçası mı?”</p>

  <p class="calibre14">“Hayır.”</p>

  <p class="calibre14">Paul elini indirdi. “Ne o halde?”</p>

  <p class="calibre14">“Bu... içimden geldi.”</p>

  <p class="calibre14">“İki efendiye mi hizmet ediyorsun?”</p>

  <p class="calibre14">“Belki.”</p>

  <p class="calibre14">“Kendini gûladan kurtar, Duncan.”</p>

  <p class="calibre14">“Nasıl?”</p>

  <p class="calibre14">“Sen bir insansın. İnsanca bir şey yap.”</p>

  <p class="calibre14">“Ben bir gûlayım.”</p>

  <p class="calibre14">“Ama bedenin insan. Duncan onun içinde.”</p>

  <p class="calibre14">“Onun içinde <span class="calibre15">bir şey var."</span></p>

  <p class="calibre14">“Nasıl yapacağın umurumda değil,” dedi Paul, “yapacaksın.”</p>

  <p class="calibre14">“Önbiliniz mi var?”</p>

  <p class="calibre14">“Önbilinin canı cehenneme!” Paul başını çevirdi. İçine doğan görüntü şimdi hızla ilerliyordu, içinde boşluklar vardı ama bu durdurulacak bir şey değildi.</p>

  <p class="calibre14">“Efendim, eğer siz..</p>

  <p class="calibre14">“Sessiz ol!” Paul elini kaldırdı. “Duydun mu?”</p>

  <p class="calibre14">“Neyi duydum mu, Efendim?”</p>

  <p class="calibre14">Paul başını iki yana salladı. Duncan duymamıştı. Sesi yalnızca hayal mi etmişti? Çölden.. .uzaklardan ve alçak bir sesle söylenmiş kabile ismiydi: “Usul... Uuuussssuuuullll...”</p>

  <p class="calibre14">“Ne oldu, Efendim?”</p>

  <p class="calibre14">Paul başını iki yana salladı. Gözlendiğini hissetti. Gecenin gölgeleri içindeki bir şeyler, onun orada olduğunu biliyordu. Bir şeyler? Hayır: <span class="calibre15">birileri.</span></p>

  <p class="calibre14">“Her şey çok güzeldi,” diye fısıldadı, “ve en güzeli sendin.”</p>

  <p class="calibre14">“Ne dediniz, Efendim?”</p>

  <p class="calibre14">“Gelecek,” dedi Paul.</p>

  <p class="calibre14">Oradaki o şekilsiz insan evreni, ani bir harekete maruz kalmıştı, görüntüsünün melodisiyle dans ediyordu. Ardından güçlü bir nota bastı. Hayalet-ekolar devam edebilirdi.</p>

  <p class="calibre14">“Anlamadım, Efendim,” dedi gûla.</p>

  <p class="calibre14">“Bir Fremen çok uzun süre çölden ayrı kalırsa ölür,” dedi Paul. “Buna ‘su hastalığı’ diyorlar. Garip değil mi?”</p>

  <p class="calibre14">“Çok garip.”</p>

  <p class="calibre14">Paul anılarını zorladı, geceleri yanında yatan Chani’nin nefes sesini hatırlamaya çalıştı. <span class="calibre15">Nerede huzur var acaba?</span> diye düşündü. Tüm hatırlayabildiği, çöle gelmek üzere yola çıktıkları günün sabahı, kahvaltı sofrasındaki Chani’ydi. Huzursuz ve sinirliydi.</p>

  <p class="calibre14">“Neden bu eski ceketi giyiyorsun?” diye sormuştu Chani, Fremen cüppesinin altındaki, kırmızı atmaca sorguçlu siyah üniformasına bakarak. “Sen bir İmparator’sun!”</p>

  <p class="calibre14">“Bir İmparator’un bile gözde bir kıyafeti vardır,” demişti.</p>

  <p class="calibre14">Paul’ün açıklayamadığı bir sebeple, bu söz Chani’nin gözlerinden gerçek gözyaşları dökülmesine neden olmuştu... bu onun hayatında, Fremen engellerinin ikinci parçalanışıydı.</p>

  <p class="calibre14">Şimdi, karanlıkta, kendi yanaklarına dokunan Paul orada nem hissetti. <span class="calibre15">Ölüye kim nem veriyor acaba?</span> diye düşündü. Bu kendi yüzüydü ama değildi. Rüzgar ıslak deriyi ürpertmişti. Kırılgan bir rüya oluştu ve dağıldı. Göğsündeki bu şişkinlik de neydi? Yediği bir şey miydi? Ölüye nem veren bu diğer benlik ne kadar acı dolu ve hüzünlüydü. Rüzgar kum doluydu. Şimdi kuru olan ten kendisinindi. Ama geride kalan bu titreme kimindi?</p>

  <p class="calibre14">Ardından, uzaklardan, siyeçin derinliklerinden gelen o feryadı duydular. Ses yükseldi...yükseldi...</p>

  <p class="calibre14">Aniden bir ışık parlayınca gûla hızla döndü, birisi giriş contalarını ardına kadar açmıştı. Işıkta, keyifli keyifli sırıtan bir adam gördü... hayır! Sırıtmıyordu, kederle yüzünü ekşitmişti! Bu Tandis adında bir Fedaykin subayıydı. Onun ardından bir sürü insandan oluşan bir kalabalık geldi; Muad’Dib’i görünce hepsi sessizleşti.</p>

  <p class="calibre14">“Chani... dedi Tandis.</p>

  <p class="calibre14">“Öldü,” diye fısıldadı Paul. “Seslenişini duydum.”</p>

  <p class="calibre14">Siyeçe doğru döndü. Bu mekanı biliyordu. Burası onun saklanamayacağı bir mekandı. Koşturan görüntüsü bütün Fremen güruhunu aydınlattı. Tandis’i <span class="calibre15">gördü,</span> Fedakin’in kederini, korkusunu ve kızgınlığını hissetti.</p>

  <p class="calibre14">“O öldü,” dedi Paul.</p>

  <p class="calibre14">Gûla bu sözlerin ışıl ışıl bir haleden çıktığını duydu. Sözler, göğsünü, belkemiğini ve metal gözlerinin çukurlarını yaktı. Sağ elinin, belindeki hançere doğru uzandığını hissetti. Kendi düşüncesi ona yabancılaşmış, ondan ayrılmıştı. O, bu korkunç haleden inen iplere sıkıca tutturulmuş bir kuklaydı. Başka birinin emirleriyle, başka birinin arzularıyla hareket ediyordu. İpler kollarını, bacaklarını, çenesini çekiyordu. Sesler ağzından zorla çıktı, sürekli tekrarlanan korkunç bir gürültü...</p>

  <p class="calibre14">“Hrrak! Hraak! Hraak!”</p>

  <p class="calibre14">Hançer saplanmak üzereyedi. O anda, kendi sesini yakaladı ve çatlak bir sesle şunları söylemeyi başardı: “Kaçın! Genç efendi, koşun!”</p>

  <p class="calibre14">“Koşmayacağız,” dedi Paul. “Sükunet içinde hareket edeceğiz. Ne yapılması gerekiyorsa onu yapacağız.”</p>

  <p class="calibre14">Gûlanın kasları kitlendi. Titredi ve sallandı.</p>

  <p class="calibre14"><span class="calibre15">“...ne yapılması gerekiyorsa! "</span> Bu sözler zihninde yüzeye çıkan büyük bir balık gibi kaydı, <span class="calibre15">“...ne yapılması gerekiyorsa!"</span> Ahh, bunları sanki Paul’ün büyükbabası yaşlı Dük söylemişti. Genç efendinin içinde yaşlı adamdan bir şeyler vardı, <span class="calibre15">“...ne yapılması gerekiyorsa!”</span></p>

  <p class="calibre14">Sözler gûlanın bilincinde çözülmeye başladı. Aynı anda iki yaşam birden sürdüğüne dair bir algı, bilincine yayıldı. Nefr/Idaho/Nefr/Idaho... Tek başına ve yalnız bir göreceli varoluşun hareketsiz zinciri haline geldi. Eski anılar zihninde bir sel gibi çağıldıyordu. Bunları belirledi, onları yeni anlayışlara uydurdu, yeni bir bilincin bütünleşmesiyle bir başlangıç yaptı. Yeni bir <span class="calibre15">kişilik,</span> içsel zorbalığın geçici bir şeklini elde etti. Erilleştiren birleşme, olası düzensizlikle yüklü olarak kaldı ama olaylar onu geçici bir ayarlamaya zorladı. Genç efendinin ona ihtiyacı vardı.</p>

  <p class="calibre14">Başardı. Kendisini Duncan Idaho olarak tanıyor; Nefr’e ait her şeyi, sanki bunlar içine gizlice depolanmış ve alevlendirici bir katalizör tarafından ateşlenmiş gibi hatırlıyordu. Hale dağıldı. Tleilax dürtülerini önlemişti.</p>

  <p class="calibre14">“Yanımda kal, Duncan,” dedi Paul. “Birçok şey için sana güvenmeye ihtiyacım var.” Ve Idaho trans halinde durmaya devam edince seslendi: “Duncan!”</p>

  <p class="calibre14">“Evet, ben Duncan’ım.”</p>

  <p class="calibre14">“Elbette sensin! Bu, senin geri dönüş anındı. Şimdi içeri gireceğiz.”</p>

  <p class="calibre14">Idaho, Paul’ün yanına geldi. Eski günlerdeki gibiydi ama yine de değildi. Artık, Tleilaxlılardan kurtulmuştu ve onların verdiklerini değerlendirebiliyordu. Zensünni eğitimi olayların şokunu atlatmasını sağlamıştı. Mentat başarısı bir karşı denge oluşturmuştu. "Bütün korkuları, onların kaynağının üstünde durarak atlatmıştı. Bütün bilinci sınırsız bir mucize konumundan dışarı bakıyordu: ölmüştü; yaşıyordu.</p>

  <p class="calibre14">“Efendimiz,” dedi Fedaykin Tandis, ona yaklaşırlarken, “o kadın, Lichna, mutlaka sizi görmesi gerektiğini söylüyor. Ona beklemesini söyledim.”</p>

  <p class="calibre14">“Teşekkür ederim,” dedi Paul. “Doğum...”</p>

  <p class="calibre14">“Hekimlerle konuştum,” dedi Tandis, yaklaşarak. “İki çocuğunuz olduğunu, her ikisinin de sağ ve sıhhatli olduğunu söylediler.”</p>

  <p class="calibre14">“İki mi?” Paul sendeledi, Idaho’nun koluna tutundu.</p>

  <p class="calibre14">“Biri kız, biri oğlan,” dedi Tandis. “Onları gördüm. Güzel Fremen bebekleri.”</p>

  <p class="calibre14">“Nasıl... nasıl öldü?” diye fısıldadı Paul.</p>

  <p class="calibre14">“Efendim?” Tandis ona doğru eğildi.</p>

  <p class="calibre14">“Chani?” dedi Paul.</p>

  <p class="calibre14">“Doğumdan dolayı, Efendim,” dedi Tandis, boğuk bir sesle. “Vücudunun, doğumun hızıyla tükendiğini söylediler. Ben anlamadım ama söyledikleri bu.”</p>

  <p class="calibre14">“Beni ona götür,” diye fısıldadı Paul.</p>

  <p class="calibre14">“Efendim?”</p>

  <p class="calibre14">“Beni ona götür!”</p>

  <p class="calibre14">“Zaten oraya gidiyoruz, Efendim.” Tandis yine Paul’e doğru eğildi. “Gûlanız neden çıplak bir hançer taşıyor?”</p>

  <p class="calibre14">“Duncan, kaldır o hançeri,” dedi Paul. “Şiddet vakti geçti.”</p>

  <p class="calibre14">Paul, konuşurken, kendini sesinin tınısına, bu tınıyı yaratan mekanizmadan daha yakın hissetti. İki bebek! Görüntüde yalnızca bir tane vardı. Ama bu anlar görüntüdeki gibi devam ediyordu.' Burada keder ve kızgınlık hisseden biri vardı. Birisi. Dolap beygiri gibi dönüp duran bilinci, yaşamını tekrar hafızasında canlandırıyordu.</p>

  <p class="calibre14"><span class="calibre15">İki bebek?</span></p>

  <p class="calibre14">Tekrar sendeledi. <span class="calibre15">Chani, Chani,</span> diye düşündü. <span class="calibre15">Başka yolu yoktu. Chani, sevgilim, inan bana bu ölüm senin için daha çabuk... ve daha insaflı oldu. Çocuklarımızı rehine olarak tutacak, seni bir kafeste ve köle çukurlarında sergileyecek, benim ölümümden dolayı seni suçlayacaklardı. Bu yolla... bu yolla kendimizi yok ettik ve çocuklarımızı kurtardık.</span></p>

  <p class="calibre14"><span class="calibre15">Çocuklar?</span></p>

  <p class="calibre14">Bir kez daha sendeledi.</p>

  <p class="calibre14"><span class="calibre15">Buna ben izin verdim,</span> diye düşündü. <span class="calibre15">Kendimi suçlu hissetmeliyim.</span></p>

  <p class="calibre14">Önlerindeki mağarayı bir karmaşanın gürültüsü dolduruyordu. Sesler tıpkı onun hatırladığı gibi yükseldi. Evet, seyir buydu, değiştirilemez seyir buydu, iki çocukla olsa da.</p>

  <p class="calibre14"><span class="calibre15">Chani öldü,</span> dedi kendi kendine.</p>

  <p class="calibre14">Diğerleriyle paylaşmış olduğu bir geçmişin içindeki uzak bir anda, bu gelecek ona ulaşmıştı. Onu avlamış ve duvarları gittikçe daralan bir uçurumun içine atmıştı. Duvarların üstüne üstüne geldiğini hissedebiliyordu. Görüntü bu şekilde devam ediyordu.</p>

  <p class="calibre14"><span class="calibre15">Chani öldü. Kendimi kedere bırakmalıyım.</span></p>

  <p class="calibre14">Ama görüntü böyle devam <span class="calibre15">etmiyordu.</span></p>

  <p class="calibre14">“Alia çağırıldı mı?” diye sordu Paul.</p>

  <p class="calibre14">“Chani’nin dostlarıyla birlikte,” dedi Tandis.</p>

  <p class="calibre14">Paul kalabalığın, o geçsin diye gerilediğini algıladı. Sessizlikleri, Paul’ün önünde bir dalga gibi ilerliyordu. Karmaşanın gürültüsü azalmaya başlamıştı. Yoğunlaşmış bir duygu siyeçi doldurmuştu. İnsanları görüntüsünden çıkarmak istedi; bunun imkansız olduğunu anladı. Onu izlemek için dönen her yüz, görüntünün özel kaydını taşıyordu. Bu yüzler meraklı ve acımasızdı. Keder içindeydiler, evet, ama Paul onları saran zalimliği anlıyordu. Konuşkan olanın dilsizleşmesini, zeki olanın aptallaşmasını izliyorlardı. Palyaço her zaman zalimliğe başvurmaz mıydı?</p>

  <p class="calibre14">Bu, can çekişen birinin başında beklemekten öte bir şeydi ama bir ölünün başında beklemek de değildi.</p>

  <p class="calibre14">Paul, ruhunun bir gecikme için yalvardığını hissetti ama hala görüntü onu ilerletiyordu. <span class="calibre15">Birazcık daha ileri</span>, dedi kendi kendine. Hemen önünde, siyah, görüntüsüz karanlık onu bekliyordu. Orada, görüntüyü keder ve suçlulukla yırtarak çıkan yer, ayın düştüğü yer vardı.</p>

  <p class="calibre14">Paul bunun içine doğru sendeledi, Idaho kolunu sıkıca tutmamış olsaydı düşecekti; kederini sessizlik içinde nasıl paylaşacağını bilen somut bir mevcudiyet.</p>

  <p class="calibre14">“İşte burası,” dedi Tandis.</p>

  <p class="calibre14">“Adımınıza dikkat edin, Efendimiz,” dedi Idaho, bir eşikten atlamasına yardım ederken. Bir perde Paul’ün yüzüne değdi. Idaho onu çekerek durdurdu. Ardından Paul odayı hissetti; yanaklarına ve kulaklarına çarpan bir yansıma. Goblenlerin "izlediği duvarlar kayaydı.</p>

  <p class="calibre14">“Chani nerede?” diye fısıldadı Paul.</p>

  <p class="calibre14">Harah’ın sesi onu yanıtladı: “Tam burada, Usul.”</p>

  <p class="calibre14">Paul titreyerek iç çekti. Chani’nin vücudunun, çoktan, Fremenlerin kabilenin suyunu aldıkları damtıcılara götürülmüş olmasından korkmuştu. Görüntü böyle mi devam ediyordu? Kendisini körlüğünün içinde terk edilmiş hissetti.</p>

  <p class="calibre14">“Ya çocuklar?” diye sordu Paul.</p>

  <p class="calibre14">“Onlar da burada, Efendim,” dedi Idaho.</p>

  <p class="calibre14">“Çok güzel ikizlerin oldu, Usul,” dedi Harah, “bir kız ve bir oğlan. Bak. Burada beşikteler.”</p>

  <p class="calibre14"><span class="calibre15">İki çocuk,</span> diye düşündü Paul şaşkın şaşkın. Görüntüde yalnızca bir kız vardı. Idaho’nun kolundan çıktı, Harah’ın konuştuğu yere doğru ilerledi, sert bir şeye çarparak sendeledi. Elleriyle ne olduğunu araştırdı: bir beşiğin metacam kenarları.</p>

  <p class="calibre14">Birisi sol kolunu tuttu. “Usul?” Bu Harah’tı. elini tutup beşiğe uzattı. Yumuşacık bedeni hissetti. O kadar sıcaktı ki! Kaburgalarını, nefes alıp verişini hissetti.</p>

  <p class="calibre14">“Bu oğlun,” diye fısıldadı Harah. Elini hareket ettirdi. “Bu da kızın.” Paul’ün elini sıktı. “Usul, şimdi gerçekten kör mü oldun?”</p>

  <p class="calibre14">Paul onun ne düşündüğünü biliyordu. <span class="calibre15">Körler çölde tek başına bırakılmalıydı.</span> Fremen kabileleri fazladan ağırlık taşımazlardı.</p>

  <p class="calibre14">“Beni Chani’ye götür,” dedi Paul, onun sorusunu duymamazlıktan gelerek.</p>

  <p class="calibre14">Harah onu döndürdü, sola doğru götürdü.</p>

  <p class="calibre14">Paul, Chani’nin öldüğü gerçeğini artık kabullenmekte olduğunu hissetti. İstemediği bir evrende yerini almış, kendisine uymayan bir bedeni giymişti. Aldığı her nefes duygularını yaralıyordu. <span class="calibre15">İki çocuk!</span> Kendisini, görüntüsünün asla dönmeyeceği bir geçide mi sokmuş olduğunu merak etti. Bu önemsiz göründü.</p>

  <p class="calibre14">“Ağabeyim nerede?”</p>

  <p class="calibre14">Bu ses arkasındaki Alia’ya aitti. Kız kardeşinin aceleyle gelişini işitti ve kolunu Harah’tan alan Alia’nm etkileyici mevcudiyetini hissetti.</p>

  <p class="calibre14">“Seninle konuşmalıyım!” diye tısladı Alia.</p>

  <p class="calibre14">“Biraz sonra,” dedi Paul.</p>

  <p class="calibre14">“Şimdi! Lichna hakkında.”</p>

  <p class="calibre14">“Biliyorum,” dedi Paul. “Biraz sonra.”</p>

  <p class="calibre14">“Hiç vaktin yok!”</p>

  <p class="calibre14">“Çok vaktim var.”</p>

  <p class="calibre14">“Ama Chani’nin yok!”</p>

  <p class="calibre14">“Sus!” diye emretti Paul. “Chani öldü.” Alia itiraz etmeye başlarken Paul eliyle onun ağzını kapattı. “Sana susmanı emrettim!” Kız kardeşinin sakinleştiğini hissedince elini çekti. “Ne gördüğünü anlat,” dedi.</p>

  <p class="calibre14">“Paul!” Alia’nın sesinde düş kırıklığıyla gözyaşı çatışıyordu.</p>

  <p class="calibre14">“Üzülme,” dedi Paul. Ve kendisini ruhsal dinginliğe girmeye zorladı, görüntüsünün gözlerini bu ana açtı. Evet... görüntü hala buradaydı. Chani’nin vücudu bir ışık halkasının içindeki şiltenin üzerinde yatıyordu. Birisi onun beyaz cüppesini düzeltmiş, doğumun neden olduğu kanı gizlemeye çalışmıştı. Önemi yoktu; Paul, bilincini Chani’nin yüzünün görüntüsünden uzaklaştıramıyordu: o sakin yüz hatlarında bir sonsuzluk aynası.</p>

  <p class="calibre14">Başını çevirdi ama görüntü onunla birlikte hareket etti. O ölmüştü... asla dönmeyecekti. Hava, evren, hepsi boştu... her şey boştu. Bunun, kefaretinin özü mü olduğunu, düşündü. Gözyaşlarının dökülmesini istiyordu ama onlar akmıyordu. Çok uzun bir zaman mı Fremen olarak yaşamıştı? Bu ölüm kendi nemini istiyordu.</p>

  <p class="calibre14">Yanında bir bebek ağladı ve susturuldu. Bu ses, görüntüsünün önüne bir perde çekti. Paul karanlığa gömüldü. <span class="calibre15">Bu başka bir dünya,</span> diye düşündü. <span class="calibre15">İki çocuk.</span></p>

  <p class="calibre14">Bu düşünce, kayıp bir kehanet transından çıkıp geldi. Melanjın zaman kavramı olmayan zihin açılmasını yeniden yakalamaya çalıştı ama bilinç hali kısa sürdü. Bu yeni bilince hiçbir gelecek patlaması gelmiyordu. Geleceği... her tür geleceği reddettiğini hissetti.</p>

  <p class="calibre14">“Hoşçakal, Sihaya’m,” diye fısıldadı.</p>

  <p class="calibre14">Arkasında bir yerlerden gelen Alia’nın sesi sert ve ısrarcıydı. “Lichna’yı getirdim!”</p>

  <p class="calibre14">Paul döndü. “O Lichna değil,” dedi. “O bir Sima Dansçısı. Lichna öldü.”</p>

  <p class="calibre14">“Ama söylediklerini bir dinle,” dedi Alia.</p>

  <p class="calibre14">Paul, yavaşça kız kardeşinin sesine doğru ilerledi.</p>

  <p class="calibre14">“Seni sağ bulduğuma şaşırmadım, Atreides.” Bu ses, Lichna’nın sesine benziyordu ama sanki konuşan Lichna’nın ses tellerini kullanmasına rağmen, artık onları yeterli bir şekilde kontrol etmek için çaba sarf etmiyormuş gibi belli belirsiz farklılıklar içeriyordu. Paul, sesteki garip bir dürüstlük tınısından etkilendiğini fark etti.</p>

  <p class="calibre14">“Şaşırmadın, ha?” diye sordu Paul.</p>

  <p class="calibre14">“Ben Tleilaxlı bir Sima Dansçısı olan Scytale’ım ve pazarlık etmeden önce bir şeyi öğrenmek istiyorum. Arkanda gördüğüm bir gûla mı yoksa Duncan Idaho mu?”</p>

  <p class="calibre14">“O Duncan Idaho,” dedi Paul. “Ve ben seninle pazarlık etmeyeceğim.”</p>

  <p class="calibre14">“Sanırım edeceksin,” dedi Scytale.</p>

  <p class="calibre14">“Duncan,” dedi Paul, onun omzunun üstünden konuşarak, “eğer ben istersem bu Tleilaxlıyı öldürür müsün?”</p>

  <p class="calibre14">“Evet, Efendim.” Idaho’nun sesinde bir çılgının bastırılmış öfkesi vardı.</p>

  <p class="calibre14">“Dur!” dedi Alia. “Ne reddettiğini bilmiyorsun.”</p>

  <p class="calibre14">“Hayır biliyorum,” dedi Paul.</p>

  <p class="calibre14">“Demek bu gerçekten Atreideslerin Duncan Idaho’su,” dedi Scytale. “Kaldıracı bulduk! Bir gûla geçmişini tekrar <span class="calibre15">kazanabilir</span>.” Paul ayak sesleri duydu. Birisi ona sürtünerek sol tarafından geçti. Scytale’ın sesi şimdi arkasından geliyordu. “Geçmişinle ilgili ne hatırlıyorsun, Duncan?”</p>

  <p class="calibre14">“Her şeyi. Çocukluğumdan bu ya.ıa her şeyi. Hatta beni tanktan çıkardıkları zaman seni gördüğümü hatırlıyorum,” dedi Idaho.</p>

  <p class="calibre14">“Mükemmel,” diye fısıldadı Scytale. “Mükemmel.”</p>

  <p class="calibre14">Paul sesin hareket ettiğini duydu. <span class="calibre15">Bir görüntüye ihtiyacım var,</span> diye düşündü. Karanlık sinirini bozmuştu. Bene Gesserit eğitimi Scytale’deki korkunç tehlikeye karşı onu uyarıyordu ancak yaratık onun tamamen ötesinde... bir ses, bir hareketin gölgesi olarak kalıyordu.</p>

  <p class="calibre14">“Bunlar Atreides bebekleri mi?” diye sordu Scytale.</p>

  <p class="calibre14">“Harah!” diye haykırdı Paul. “Onu buradan çıkar!”</p>

  <p class="calibre14">“Olduğunuz yerde kalın!” diye bağırdı Scytale. “Hepiniz! Sizi uyarıyorum; bir Sima Dansçısı sandığınızdan çok daha hızlı hareket edebilir, siz bana dokunmaya fırsat bulamadan hançerim bu iki yaşamı da alabilir.”</p>

  <p class="calibre14">Birinin sağ koluna dokunup sağına doğru hareket ettiğini hissetti.</p>

  <p class="calibre14">“Bu uzaklık yeterli, Alia,” dedi Scytale.</p>

  <p class="calibre14">“Alia,” dedi Paul. “Yapma.”</p>

  <p class="calibre14">“Bu benim hatam,” diye inledi Alia. “Benim hatam!”</p>

  <p class="calibre14">“Atreides,” dedi Scytale, “şimdi pazarlık edelim mi?”</p>

  <p class="calibre14">Paul, arkasında, birisinin boğuk bir sesle lanet okuduğunu duydu. Idaho’nun sesindeki bastırılmış şiddet yüzünden boğazı daraldı. Idaho karşı gelmemeliydi! Scytale bebekleri öldürürdü!</p>

  <p class="calibre14">“Bir pazarlığa oturmak için, insanın satacak bir şeyi olması gerekir,” dedi Scytale. “Öyle değil mi, Atreides? Chani’ne tekrar sahip olacak mısın? Onu senin için canlandırabiliriz. Bir gûla, Atreides. <span class="calibre15">Hafızası eksiksiz</span> bir gûla! Ama acele etmeliyiz. Dostlarına, bedeni korumak için dondurucu bir tank getirmelerini söyle.”</p>

  <p class="calibre14"><span class="calibre15">Chani’nin sesini bir kez daha duymak,</span> diye düşündü Paul. <span class="calibre15">Onun varlığını yanımda hissetmek. Ahh, bu yüzden bana ldaho’yu bir gûla olarak verdiler, yeniden yaratımın orijinali gibi olduğunu keşfetmemi sağlamak için. Ama şimdi... eksiksiz canlandırma... istedikleri bedeli ödeyerek. Sonsuza dek bir Tleilax aracı olacağım. Ve Chani... çocuklarımıza karşı bir tehditle aynı kadere bağlanacak, bir kez daha Kizaraların entrikalarına maruz kalacak...</span></p>

  <p class="calibre14">“Chani’nin hafızasını canlandırmak için hangi baskıları kullanacaksınız?” diye sordu Paul, sesindeki sükuneti korumaya çalışarak. “Onu kendi çocuklarından birini... öldürmeye mi şartlandıracaksınız?”</p>

  <p class="calibre14">“Hangi baskılara ihtiyacımız varsa onları kullanacağız,” dedi Scytale. “Ne dersin, Atreides?”</p>

  <p class="calibre14">“Alia,” dedi Paul, “bu <span class="calibre15">şeyle</span> pazarlık et. Ben göremediğim bir şeyle pazarlık edemem.”</p>

  <p class="calibre14">“Akıllıca bir seçim,” dedi Scytale, şeytanca bir zevk alarak. “Pekala, Alia, ağabeyinin temsilcisi olarak bana ne öneriyorsun?”</p>

  <p class="calibre14">Paul başını öne eğip kendini sükunetin içindeki sükunete soktu. Tam o anda bir şey gözüne çarptı... bir görüntü gibiydi ama görüntü değildi. Yakınındaki bir hançerdi. Orada!</p>

  <p class="calibre14">“Düşünmem için biraz zaman ver bana,” dedi Alia.</p>

  <p class="calibre14">“Hançerim sabırlıdır,” dedi Scytale, “ama Chani’nin bedeni değil. <span class="calibre15">Makul</span> bir süre kullan.”</p>

  <p class="calibre14">Paul göz kırptığını hissetti. Böyle bir şey olamazdı... ama olmuştu! Gözleri olduğunu hissediyordu! Görüş açıları tuhaftı, kararsız bir şekilde hareket ediyordu. <span class="calibre15">İşte orada!</span> Hançer görüş alanının içine yüzdü. Nefesini kesen bir şokla, Paul görüş açısını tanıdı. Bu, çocuklarından birine aitti! Paul, Scytale’in hançerini beşiğin içinden görüyordu! Yalnızca beş on santim ötesinde parıldıyordu. Evet... ve kendisini odanın karşısında görebiliyordu... başı öne eğik, sessizce durmuş, hiçbir tehlike barındırmayan ve odadaki diğerleri tarafından göz ardı edilen biri.</p>

  <p class="calibre14">“Başlangıç olarak, bütün CHOAM hisselerinizi bize devredebilirsiniz,” diye önerdi Scytale.</p>

  <p class="calibre14">“Hepsini mi?” diye karşı çıktı Alia.</p>

  <p class="calibre14">“Hepsini.”</p>

  <p class="calibre14">Kendini beşikteki gözler aracılığıyla izleyen Paul, hançer-i figanını belindeki kınından sıyırdı. Hareket garip bir ikilik hissi yaratmıştı. Uzaklığı ve açıyı ölçtü. İkinci bir fırsat olmayacaktı. Sonra, vücudunu Bene Gesserit yöntemiyle hazırladı, tek bir yoğunlaşmış hareket için kendisini bir yay gibi gerdi; bu, bütün kaslarının enfes bir birlikle dengelenmesini gerektiren, <span class="calibre15">prajna</span>'ya ait bir şeydi.</p>

  <p class="calibre14">Hançer-i figan elinden fırladı. Hançerin süt beyazı bulanıklığı, Scytale’in sağ gözünün içinde çaktı ve Sima Dansçısı’nın kafasını geriye savurdu. İki eli de havaya kalkan Scytale, geri geri sendeleyip duvara çarptı. Hançeri, tavana tıngırtıyla çarpıp yere düştü. Scytale duvardan geri tepip yüzüstü yere düştü, daha zemine değmeden ölmüştü.</p>

  <p class="calibre14">Paul, hala beşikteki gözler aracılığıyla, kendi gözsüz bedenine çevrilmiş yüzleri izliyor, tümünün ortak şaşkınlığını okuyordu. Ardından Alia beşiğe doğru koşup onun üstüne eğildi ve görüşü Paul’den gizledi.</p>

  <p class="calibre14">“Oh, hiçbir şeyleri yok,” dedi Alia “Hiçbir şeyleri yok.”</p>

  <p class="calibre14">“Efendim,” diye fısıldadı Idaho, <span class="calibre15">“bu</span> görüntünüzün bir parçası mıydı?”</p>

  <p class="calibre14">“Hayır.” Elini Idaho’ya doğru salladı. “Boş ver.”</p>

  <p class="calibre14">“Affet beni, Paul,” dedi Alia. “Ama bu yaratık onu... diriltebileceklerini söyleyince...”</p>

  <p class="calibre14">“Bir Atreides’in ödeyemeyeceği bedeller vardır,” dedi Paul. “Bunu biliyorsun.”</p>

  <p class="calibre14">“Biliyorum,” dedi Alia, iç geçirerek. “Ama baştan çıkarıldım...”</p>

  <p class="calibre14">“Kim baştan çıkarılmadı ki?” diye sordu Paul. Başını çevirdi, el yordamıyla bir duvara doğru gidip ona yaslandı ve yapmış olduğu şeyi anlamaya çalıştı. <span class="calibre15">Nasıl? Nasıl? Beşikteki gözler!</span> Korkunç açıklamanın eşiğinde durmakta olduğunu hissetti.</p>

  <p class="calibre14"><span class="calibre15">“Benim gözlerim, baba. ”</span></p>

  <p class="calibre14">Sözcük-şekiller görüşüz görüntüsünün önünde parıldadı.</p>

  <p class="calibre14">“Oğlum!” diye fısıldadı Paul, kimsenin duyamayacağı kadar alçak bir sesle. “Senin... bilincin açık.”</p>

  <p class="calibre14"><span class="calibre15">“Evet, baba. Bak!"</span></p>

  <p class="calibre14">Paul, baş döndürücü bir spazmla sırtına duvara dayayarak çöktü. Baş aşağı çevrilip içinin boşaltıldığını hissediyordu. Yaşamı hızla içinden geçti. O babasını gördü. O babası <span class="calibre15">oldu.</span> Ve büyükbaba ve ondan önceki büyükbabalar. Bilinci, bütün erkek soyunun zihin parçalayan koridorunda yuvarlandı.</p>

  <p class="calibre14">“Nasıl?” diye sordu sessizce.</p>

  <p class="calibre14">Belli belirsiz sözcük-şekiller oluştu ve sanki fazla zorlanmışlar gibi sönüp gittiler. Paul ağzının kenarından akan salyayı sildi. Alia’nın, Leydi Jessica’nın rahmindeki uyanışını hatırladı. Ama bu sefer, Ab-ı Hayat da yoktu, aşırı dozda melanj da... yoksa var mıydı? Chani’nin açlığı mı buna neden olmuştu? Yoksa bu, öyle ya da böyle, Paul’ün soyunun, Başrahibe Gaius Helen Mohiam tarafından öngörülen genetik ürünü müydü?</p>

  <p class="calibre14">Ardından Paul kendisini beşikte hissetti, Alia üzerine eğilmiş anlamsız bir şeyler mırıldanıyordu. Alia’nın elleri onu yatıştırdı. Yüzü koskocamandı, tam üzerine eğilmiş dev gibi bir şeydi. Sonra onu döndürdü; ve o, beşikteki arkadaşını gördü... çölün mirası olan dayanıklılığa sahip, kaburgaları sayılan bir kız. Kafası sarımsı kızıl saçlarla doluydu. Ona barken, kız gözlerini açtı. O gözler! Onun gözlerinden Chani bakıyordu... ve Leydi Jessica. Bu gözlerden dışarı bir kitle bakıyordu.</p>

  <p class="calibre14">“Şuna bakın,” dedi Alia. “Birbirlerine bakıyorlar.”</p>

  <p class="calibre14">“Bebekler bu yaşta bakışlarını odaklayamazlar,” dedi Harah.</p>

  <p class="calibre14">“Ben yapabiliyordum,” dedi Alia.</p>

  <p class="calibre14">Paul kendisinin bu sonsuz bilinçten yavaş yavaş ayrılmakta olduğunu hissetti. Sırtını kendi ağlama duvarına dönmüş, ona yaslanmıştı. Idaho hafifçe omzunu sarstı.</p>

  <p class="calibre14">“Efendim?”</p>

  <p class="calibre14">“Oğlumun adı, babamın anısına Leto olsun,” dedi Paul doğrulurken.</p>

  <p class="calibre14">“İsim verme vaktinde,” dedi Harah, “annenin dostu olarak senin yanında durup bu ismi vereceğim.”</p>

  <p class="calibre14">“Ve kızım,” dedi Paul. “Onun adı Ganima olsun.”</p>

  <p class="calibre14">“Usul!” diye karşı çıktı Harah. “Ganima adı uğursuzluk alametidir.”</p>

  <p class="calibre14">“Senin hayatını kurtarmıştı,” dedi Paul. “Alia sana böyle diyerek alay ettiyse ne olmuş? Kızım Ganima bir savaş ganimetidir.”</p>

  <p class="calibre14">Ardından Paul arkasında tekerlek gıcırtıları duydu... Chani’nin vücudunun durduğu şilte götürülüyordu. Su Ayini ilahisi başlamıştı.</p>

  <p class="calibre14">“Hal yavm!” dedi Harah. “Kutsal doğrunun gözlemcisi olarak son kez dostumun yanında duracaksam şimdi gitmem lazım. Suyu kabileye aittir.”</p>

  <p class="calibre14">“Suyu kabileye aittir,” diye mırıldandı Paul. Harah’ın gittiğini duydu. El yordamıyla aranıp Idaho’nun yenini buldu. “Beni meskenime götür, Duncan.”</p>

  <p class="calibre14">Meskenine varınca, kendini kibarca ondan kurtardı. Yalnız kalma zamanıydı. Ama Idaho çıkmaya fırsat bulamadan, kapıda bir gürültü oldu.</p>

  <p class="calibre14">“Sahip!” Bu kapı aralığından seslenen Bijaz’dı.</p>

  <p class="calibre14">“Duncan,” dedi Paul, “iki adım ilerlemesine izin ver. Daha ileri giderse öldür.”</p>

  <p class="calibre14">“Tamam.” dedi Idaho.</p>

  <p class="calibre14">“Bu Duncan mı?” diye sordu Bijaz. “Bu <span class="calibre15">gerçekten</span> Duncan Idaho mu?”</p>

  <p class="calibre14">“Evet,” dedi Idaho. “Hatırlıyorum.”</p>

  <p class="calibre14">“Demek Scytale’in planı başarıya ulaştı!”</p>

  <p class="calibre14">“Scytale öldü,” dedi Paul.</p>

  <p class="calibre14">“Ama ben ölmedim ve plan da ölmedi,” dedi Bijaz. “İçinde büyüdüğüm tank adına! Bu başarılabilir! Bütün geçmişlerime sahip olacağım... hepsine. Yalnızca doğru tetiğe ihtiyacı var.”</p>

  <p class="calibre14">“Tetik mi?” diye sordu Paul.</p>

  <p class="calibre14">“Sizi öldürecek o dürtü,” dedi Idaho, öfke dolu bir sesle. “Mentat hesaplaması: benim, sizi hiç sahip olmadığım oğlum yerine koyacağımı anladılar. Gerçek Duncan Idaho, sizi öldürmektense, gûla vücudunu ele geçirecekti. Ama... bu başarısızlığa uğrayabilirdi. Söyle bakalım, cüce, eğer planınız başarısızlığa uğrasaydı, eğer onu öldürseydim, sonra ne olacaktı?”</p>

  <p class="calibre14">“Ah... işte o zaman ağabeyini kurtarmak için kız kardeşiyle pazarlık edecektik. Ama bu şekilde pazarlık etmek daha iyi.”</p>

  <p class="calibre14">Paul kesik kesik bir nefes aldı. Şimdi derinlerdeki odalara ve su damıtıcılarına doğru son geçitte ilerleyen ağıtçıları duyabiliyordu.</p>

  <p class="calibre14">“Çok geç değil, Efendim,” dedi Bijaz. “Aşkınıza tekrar sahip olacak mısınız? Onu sizin için canlandırabiliriz. Bir gûla, doğru. Ama artık... eksiksiz canlandırmayı elde ettik. Sevgilinizin bedenini korumak için, dondurucu tankı getirecek hizmetkerları çağırıp...”</p>

  <p class="calibre14">Artık daha zor olduğunu anladı Paul. Tleilaxlıların onu ilk baştan çıkarma girişimlerinde, Paul güçlerini tüketmişti. Ve şimdi bütün bunlar hiçbir işe yaramamıştı. Chani’nin varlığını bir kez daha hissetmek...</p>

  <p class="calibre14">“Sustur onu,” dedi Paul Idaho’ya, Atreides Savaş dilinde. Idaho’nun kapıya doğru ilerlediğini duydu.</p>

  <p class="calibre14">“Sahip!” diye bağırdı Bijaz cırtlak bir sesle.</p>

  <p class="calibre14">“Eğer beni seviyorsan,” dedi Paul, yine savaş dilinde, “bu iyiliği yap: Ben pes etmeden onu öldür!”</p>

  <p class="calibre14">“Haayııııır...” diye haykırdı Bijaz.</p>

  <p class="calibre14">Ses, aniden korku dolu bir homurtuyla kesildi.</p>

  <p class="calibre14">“Ona iyilik ettim,” dedi Idaho.</p>

  <p class="calibre14">Paul kafasını eğip dinledi. Artık ağıtçıları duyamıyordu. Şu anda, siyeçin derinliklerinde, kabilenin kendine ait olan suyu aldığı, uzaktaki ölü-damıtım odasında başlayan antik Fremen ayinini düşündü.</p>

  <p class="calibre14">“Başka seçenek yoktu,” dedi Paul. “Bunu anlıyor musun, Duncan?”</p>

  <p class="calibre14">“Anlıyorum.”</p>

  <p class="calibre14">“Hiç kimsenin dayanamayacağı bazı şeyler vardır. Yaratabileceğim bütün olası geleceklere burnumu soktum, en sonunda onlar beni yaratana dek.”</p>

  <p class="calibre14">“Efendim, siz...”</p>

  <p class="calibre14">“Bu evrende yanıtı olmayan problemler vardır,” dedi Paul. “Hiçbir şey. Hiçbir şey yapılamaz.”</p>

  <p class="calibre14">O konuşurken, Paul, görüntüyle olan bağının parçalandığını hissetti. Sonsuz olasılıklar karşısında ezilen zihni sindi. Kayıp görüntüsü, rüzgara benzemişti, nereye isterse oraya esiyordu.</p>
</body>
</html>
