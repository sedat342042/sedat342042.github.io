<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">“Fazla analiz doğrunun düşmanıdır. ”</span></p>

  <p class="calibre17">- Antik Fremen Vecizesi</p>

  <p class="calibre14"><br class="calibre1" /></p>

  <p class="calibre14">“Başrahibe, sizi bu durumda görmek tüylerimi diken diken ediyor,” dedi Irulan.</p>

  <p class="calibre14">Hücrede, kapının hemen önünde durmuş, odanın çeşitli kapasitelerini Bene Gesserit yöntemiyle değerlendirmekteydi. Bu, Paul’ün Kalesi’nin altında, kesenışınlarla, kahverengi, damarlı kayadan oyulmuş, bir kenarı üç metre olan bir küptü. Hücredeki eşyalar, o sırada Başrahibe Gaius Helen Mohiam’ın oturmakta olduğu çürük, hasır bir iskemle; üstüne bir deste yeni Dune Tarotu kartının yayılmış olduğu kahverengi örtülü bir ot şilte; bir döngü lavabosunun üzerinde ölçekli bir musluk ve nem contaları olan bir Fremen helasından ibaretti. Az sayıdaki bu eşyaların hepsi de ilkeldi. Tavanın dört köşesine sabitlenmiş ve kafese konmuş ışıkürelerden sarı bir ışık yayılıyordu.</p>

  <p class="calibre14">“Leydi Jessica’ya haber gönderdin mi?” diye sordu Başrahibe.</p>

  <p class="calibre14">“Evet ama onun ilk çocuğuna karşı parmağını bile oynatacağını sanmıyorum,” dedi Irulan. Kartlara bir göz attı. Kartlar, onlardan yardım bekleyenlere tamamen yüz çevirdiklerini söylüyorlardı. Büyük Solucan kartı, Issız Kum’un altında duruyordu. Sabredilmesi öğütleniyordu. <span class="calibre15">Bunu anlamak için tarota gerek var mı?</span> diye sordu kendi kendine.</p>

  <p class="calibre14">Dışarıda duran bir muhafız, kapıdaki metacam pencereden onları izliyordu. Irulan, başkalarının da bu görüşmeyi gözleyeceğini biliyordu. Buraya gelme cesaretini göstermeden önce, çok düşünmüş ve plan yapmıştı. Yine de uzak durmanın da kendine özgü tehlikeleri vardı.</p>

  <p class="calibre14">Başrahibe, tarot incelemeleriyl e bölünen <span class="calibre15">prajna</span> meditasyonuyla meşguldü. Arrakis’ten asla canlı ayrılamayacağını hissetmesine rağmen, bu sayede kendini bir ölçüde sakinleştirmeyi başarmıştı. Birinin kehanet güçleri küçük olabilirdi ama bulanık su bulanık suydu. Ve her zaman Korkuya Karşı Dua vardı.</p>

  <p class="calibre14">Onu bu hücreye düşürmüş olan eylemlerin anlamını henüz kavrayamamıştı. Zihninde karanlık şüpheler şekilleniyordu (ve tarot bunları onaylayan ipuçları veriyordu). Bunu Lonca’nın planlamış olması mümkün müydü?</p>

  <p class="calibre14">Kafasını türban takmak için kazımış; yuvarlak, mülayim yüzünde tamamen mavi, boncuk gibi gözleri olan; teni Arrakis’in rüzgarı ve güneşinden kayış gibi olmuş; sarı cüppeli Kizara, heighliner’ın karşılama köprüsünde onu beklemişti. Dalkavuk bir kamarotun servis ettiği bahar kahvesi kadehinden kafasını kaldırıp Başrahibe’ye baktı, bir an için onu inceledi ve kahve kadehini elinden bıraktı.</p>

  <p class="calibre14">“Siz Başrahibe Gaius Helen Mohiam mısınız?”</p>

  <p class="calibre14">Bu sözleri zihninde tekrarlamak, o anı hafızasında canlandırdı. Boğazı, engel olamadığı bir korku spazmıyla daralmıştı. İmparator’un kölelerinden biri onun heighliner’ da olduğunu nasıl öğrenmişti?</p>

  <p class="calibre14">“Gemide olmanız dikkatimizi çekti,” dedi Kizara. “Kutsal gezegene ayak basmanızın yasak olduğunu unuttunuz mu?”</p>

  <p class="calibre14">“Ben Arrakis’te değilim,” dedi Başrahibe. “Serbest uzayda bulunan bir Lonca heighliner’ının yolcusuyum.”</p>

  <p class="calibre14">“Serbest uzay diye bir şey yoktur, Madam.”</p>

  <p class="calibre14">Başrahibe, adamın ses tonunda, köklü bir şüpheyle karışık bir nefret olduğunu fark etti.</p>

  <p class="calibre14">“Her yeri Muad’Dib yönetir,” dedi Kizara.</p>

  <p class="calibre14">“Hedefim Arrakis değildi,” diye ısrar etti Başrahibe.</p>

  <p class="calibre14">“Arrakis herkesin hedefidir,” dedi Kizara. Ve Başrahibe bir an, adamın, hacıların katıldığı mistik gezinin hikayesini anlatmaya kalkışmasından korktu. (Bu gemi o hacılardan binlercesini taşımıştı.)</p>

  <p class="calibre14">Ama Kizara, cüppesinin altından altın bir muska çıkardı, onu öpüp alnına koydu ve sağ kulağına dayayıp dinledi. Hemen ardından muskayı gizli yerine geri koydu.</p>

  <p class="calibre14">“Eşyalarınızı toplayıp benimle birlikte Arrakis’e gelmeniz emredildi.”</p>

  <p class="calibre14">“Ama benim başka bir yerde işim var!”</p>

  <p class="calibre14">O anda Lonca’nın ihanetinden... ya da İmparator’un veya kız kardeşinin bazı doğaüstü güçleri yoluyla her şeyin ortaya çıkmış olmasından şüphelendi. Belki de Dümenci komployu gizlememişti. Melanet Alia, kesinlikle bir Bene Gesserit Başrahibesi’nin yeteneklerine sahipti. Bu güçler ağabeyininkilerle birleşip iki katına çıktığında ne olurdu?</p>

  <p class="calibre14">“Hadi!” dedi Kizara sertçe.</p>

  <p class="calibre14">Başrahibe’nin içindeki her şey, bu uğursuz çöl gezegenine bir kez daha ayak basmamak için haykırıyordu. Burası, Leydi Jessica’nın, Rahibeler Birliği’ne sırt çevirdiği yerdi. Burası, Paul Atreides’i, nesiller boyu süren uzun ve dikkatli çiftleştirme programı süresince ulaşmaya çalıştıkları kuisatz haderahı kaybettikleri yerdi.</p>

  <p class="calibre14">“Hadi,” diye onayladı Başrahibe.</p>

  <p class="calibre14">“Çok az vaktimiz var,” dedi Kizara. “İmparator emredince bütün kulları itaat eder.”</p>

  <p class="calibre14"><span class="calibre15">Demek emir Paul’den geldi!</span></p>

  <p class="calibre14">Heighliner’ın Komutan-Kaptan’ına şikayette bulunmayı düşündü ama böyle bir hareketin yararsızlığı onu durdurdu. Lonca ne yapabilirdi ki?</p>

  <p class="calibre14">“İmparator, eğer Dune’a ayak basarsam öldürüleceğimi söylemişti,” dedi Başrahibe, umutsuzca son bir çaba göstererek. “Bunu kendin de söyledin. Eğer beni oraya indirirsen mahkum etmiş olursun.”</p>

  <p class="calibre14">“Bir kelime daha etme,” diye emretti Kizara. “Böyle buyruldu.”</p>

  <p class="calibre14">İmparatorluk emirlerinden her zaman böyle bahsettiklerini biliyordu. <span class="calibre15">Buyruldu!</span> Gözleri geleceği delen kutsal hükümdar konuşmuştu. Olması gereken olmalıydı. O bunu görmüştü, öyle değil mi?</p>

  <p class="calibre14">Kendi ördüğü ağa takıldığı hissiyle itaat etmeye karar verdi.</p>

  <p class="calibre14">Ve bu ağ, Irulan’ın ziyaret edebileceği bir hücreye dönüşmüştü. Wallach IX’daki toplantılarından bu yana, Irulan’ın biraz yaşlanmış olduğunu gördü. Gözlerinin kenarlarında, duyduğu endişeden kaynaklanan yeni çizgiler yayılıyordu. İşte... Bene Gesserit’in bu Rahibe’sinin, yeminlerine bağlı kalıp kalamayacağını görmenin zamanıydı.</p>

  <p class="calibre14">“Daha berbat yerlerde kalmıştım,” dedi Başrahibe. “Seni İmparator mu gönderdi?” Ve parmaklarını sanki canı sıkılıyormuş gibi hareket ettirdi.</p>

  <p class="calibre14">Irulan parmakların hareketini okudu; ve “Hayır... burada olduğunuzu duyar duymaz geldim,” derken, kendi parmakları da yıldırım hızıyla bir yanıt verdi.</p>

  <p class="calibre14">“İmparator kızmayacak mı?” diye sordu Başrahibe. Parmakları yine hareket etti: emrederek, üsteleyerek, ısrar ederek.</p>

  <p class="calibre14">“Kızarsa kızsın. Siz, onun annesinin öğretmeni olduğunuz gibi, Rahibeler Birliği’nde benim de öğretmenimdiniz. Paul, annesinin yaptığı gibi size sırt çevireceğimi mi düşünüyor?” Ve Irulan’ın parmakları özür diledi, yalvardı.</p>

  <p class="calibre14">Başrahibe iç çekti. Görünürde bu, kendi kaderinden dolayı sızlanan bir mahkumun iç çekişiydi; ama içten içe, bu yanıtın, Irulan hakkında bir eleştiri olduğunu hissetti. Atreides İmparator’un değerli gen örneğinin bu araçla korunabilmesini ummak yararsızdı. Ne kadar güzel olursa olsun, bu Prenses kusurluydu. Bu cinsel cazibe cilasının altında, eylemlerden çok sözlerle ilgilenen ve zırıldayıp duran bir şirret yaşıyordu. Ancak Irulan hala bir Bene Gesserit’ti; ve Rahibeler Birliği’nin, hayati talimatların yerine getirilmesini garantilemek için zayıf araçlarından bazıları üzerinde kullanacağı belirli teknikleri vardı.</p>

  <p class="calibre14">Daha yumuşak bir şilte ve daha iyi yemekler üzerine yapılan kısa konuşmanın altında, Başrahibe ikna edici silahlarını çıkardı ve emirlerini verdi: iki kardeşin çiftleştirilmesi araştırılmalıydı. (Irulan bu emre uymayı neredeyse reddediyordu.)</p>

  <p class="calibre14">“Şansımı denemeliyim!” diye yalvardı Irulan’ın parmakları.</p>

  <p class="calibre14">“Sen şansım denedin,” diye karşılık verdi Başrahibe. Talimatları açıktı: İmparator odalığına hiç kızmış mıydı? Eşsiz güçleri onu yalnızlığa itiyor olmalıydı. Anlaşılma umudu içinde kiminle konuşabilirdi? Kız kardeşiyle elbette. Alia da aynı yalnızlığı yaşıyordu. Bu ilişkinin derinliğinden yararlanılması gerekiyordu. Onları baş başa bırakmak için fırsat yaratılmalıydı. Mahrem görüşmeler ayarlanmalıydı. Odalığı saf dışı bırakma olasılığı araştırılmalıydı. Keder geleneksel engelleri eritirdi.</p>

  <p class="calibre14">Irulan karşı çıktı. Eğer Chani öldürülürse, şüphe doğrudan doğruya Prenses Zevce’nin üzerine yıkılırdı. Bunun yanı sıra başka sorunlar da vardı. Chani, doğurganlığı artırdığı düşünülen antik bir Fremen perhizini uyguluyordu; ve bu perhiz, gebeliği önleyici ilaç verme şansını ortadan kaldırıyordu. Gebeliği önleyici ilaçları artırmak, Chani’yi daha da doğurgan kılardı.</p>

  <p class="calibre14">Başrahibe çok öfkelenmişti; parmakları hızla isteklerini bildirirken öfkesini gizlemekte güçlük çekti. Bu bilgi neden konuşmanın başında kendisine söylenmemişti? Irulan nasıl bu kadar salak olabiliyordu? Eğer Chani hamile kalıp bir oğul doğurursa, İmparator bu çocuğu varisi ilan ederdi!</p>

  <p class="calibre14">Irulan tehlikeleri anladığını ama genlerin tamamen kaybolmayabileceğim söyleyerek itiraz etti.</p>

  <p class="calibre14"><span class="calibre15">Bu kadar da salaklık olmaz!</span> diye düşünerek öfkelendi Başrahibe. Chani’nin kendi Fremen soyundan hangi baskın özellikleri ve hangi genetik engelleri getireceğini kim bilebilirdi? Rahibeler Birliği tamamen saf soya sahip olmalıydı! Ve bir varis Paul'ün hırslarını canlandırır, İmparatorluk’unu sağlamlaştırma çabalarını kamçılardı. Komplo böyle bir başarısızlığı göze alamazdı.</p>

  <p class="calibre14">Buna karşılık olarak Irulan, Chani’nin bu perhizi uygulamasını nasıl engelleyebileceğini öğrenmek istiyordu.</p>

  <p class="calibre14">Ama Başrahibe mazeret dinleyecek durumda değildi. Irulan, bu yeni tehdide nasıl karşılık vereceği konusunda açık talimatlar aldı. Eğer Chani hamile kalırsa, yiyeceğine ya da içeceğine, düşük yapmasına neden olacak bir ilaç konulmalıydı. Ya bu yapılmalıydı ya da Chani öldürülmeliydi. Bu kaynaktan tahta bir varis gelmesi ne pahasına olursa olsun önlenmeliydi.</p>

  <p class="calibre14">Irulan, düşüğe neden olacak bir ilacın da, odalığa karşı yapılacak açık bir saldırı kadar tehlikeli olduğunu söyleyerek karşı çıktı. Chani’yi öldürmeye kalkışma düşüncesi onu ürpertiyordu.</p>

  <p class="calibre14">Başrahibe, Irulan’ın tehlike yüzünden yılmakta mı olduğunu bilmek istiyordu, parmak konuşması son derece aşağılayıcıydı.</p>

  <p class="calibre14">Sinirlenen Irulan, imparatorluk hanesindeki bir ajan olarak ne kadar değerli olduğunu bildiğini işaretlerle anlattı. Komplo, böyle değerli bir ajanı kaybetmek mi istiyordu? Bir kenara mı atılacaktı? İmparatoru başka hangi yolla bu kadar yakından gözleyebilirlerdi? Yoksa haneye başka bir ajan daha mı yerleştirmişlerdi? Mesele bu muydu? Şimdi son kez, son çare olarak mı kullanılıyordu?</p>

  <p class="calibre14">Savaşta, tüm değerler yeni bağlantılar kazanır, diye karşılık verdi Başrahibe. Karşı karşıya oldukları en büyük tehlike, Atreides Evi’nin, bir İmparatorluk soyuyla kendini güvenceye almasıydı. Rahibeler Birliği böyle bir riske giremezdi. Bu, Atreides genetik örneğine karşı olan tehlikeden öte bir şeydi. Paul, ailesini tahta bağlarsa, Rahibeler Birliği, programını toparlamak için yüzyıllar boyunca beklemek zorunda kalabilirdi.</p>

  <p class="calibre14">Irulan konuyu anlıyordu; ama Prenses Zevce’nin, daha değerli bir şey uğruna harcanmasına karar verildiği düşüncesini kafasından atamıyordu. Gûla hakkında bilmesi gereken bir şeyler mi olduğunu sordu.</p>

  <p class="calibre14">Başrahibe, Irulan’a, Rahibeler Birliği’ni aptalların oluşturduğunu mu düşündüğünü sordu. Ona ne zaman, bilmesi <span class="calibre15">gereken</span> bir şeyi söylememişlerdi ki?</p>

  <p class="calibre14">Irulan, bunun bir yanıt değil, gizliliği ortaya koyan bir itiraf olduğunu anladı. Bu, ona, bilmesi gerekenden fazla hiçbir şey söylenmeyeceği anlamına geliyordu.</p>

  <p class="calibre14">Gûlanın, İmparator’u yok edebileceğinden nasıl emin olabildiklerini sordu.</p>

  <p class="calibre14">Başrahibe, bunun, melanj tahribata yol açabilir mi diye sormak gibi bir şey olduğu karşılığını verdi.</p>

  <p class="calibre14">Irulan bunun gizli mesajı olan bir paylama olduğunu fark etti. Bene Gesserit’in “talimat veren kırbacı”, baharla gûla arasındaki bu benzerliği uzun zaman önce anlamış olması gerektiğini söylüyordu. Melanj değerliydi ama bir bedeli vardı: bağımlılık. İnsan ömrüne yıllar, bazıları için onlarca yıl ekliyordu; ama yine de bu, ölmenin başka bir yoluydu.</p>

  <p class="calibre14">Gûla ölümcül değer taşıyan bir şeydi.</p>

  <p class="calibre14">Başrahibe tekrar saldırıya geçerek, istenmeyen bir doğumu önlemenin bariz yolunun, müstakbel anneyi hamile kalmadan önce öldürmek olacağına işaret etti.</p>

  <p class="calibre14"><span class="calibre15">Elbette,</span> diye düşündü Irulan. <span class="calibre15">Belirli bir şeyi harcamaya karar verdiysen eğer, karşılığında ne koparırsan kârdır.</span></p>

  <p class="calibre14">Başrahibe’nin, melanj bağımlılığına özgü mavi parıltılı kara gözleri, ölçüp biçerek, bekleyerek ve nüansları gözleyerek Irulan’a dikildi.</p>

  <p class="calibre14"><span class="calibre15">Beni açık bir şekilde okuyor,</span> diye düşündü Irulan kaygıyla. <span class="calibre15">Beni eğitti ve bu eğitim sırasında beni gözledi. Burada alınan karan fark ettiğimi biliyor. Şu anda yalnızca bu bilgiyi nasıl karşılayacağımı gözlüyor. Pekala, bunu bir Bene Gesserit ve bir prenses olarak karşılayacağım.</span></p>

  <p class="calibre14">Irulan gülümsemeyi başardı, ayağa kalktı ve Korkuya Karşı Dua’nın anımsatıcı giriş bölümünü düşündü:</p>

  <p class="calibre14"><span class="calibre15">“Korkmamalıyım. Korku akıl katilidir. Korku toptan yok oluşu getiren küçük ölümdür. Korkumla yüzleşeceğim...</span>”</p>

  <p class="calibre14">Sükunetini yeniden kazanınca şöyle düşündü: <span class="calibre15">Beni harcasınlar bakalım. Onlara bir prensesin ne kadar değerli olduğunu göstereceğim. Belki de onlara beklediklerinden daha fazlasını satın alacağım.</span></p>

  <p class="calibre14">Görüşmeyi sona erdirmek için edilen birkaç boş laftan sonra Irulan ayrıldı.</p>

  <p class="calibre14">O gittikten sonra Başrahibe tekrar tarot kartlarına döndü ve kartları ateş anaforu şeklinde yaydı. Hemen ardından, Majör Arkana’nın Kuisatz Haderah’ını açtı; kart, Gemilerin Sekizlisi’yle eşleşti: aldatılmış ve ihanete uğramış falcı. Bu kartlar iyiye alamet değildi: düşmanlarının gizli kaynakları olduğunu söylüyorlardı.</p>

  <p class="calibre14">Kartlara bakmaktan vazgeçip başını çevirdi, sıkıntı içinde oturup Irulan’ın onları yok edip edemeyeceğini düşündü.</p>
</body>
</html>
