<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Tanrılarla insanları ayıran hiçbir şey yoktur; biri, hissedilmeden diğerine dönüşebilir.</span></p>

  <p class="calibre17"><span class="calibre15">-</span> Muad’Dib’in Meselleri</p>

  <p class="calibre14"><br class="calibre1" /></p>

  <p class="calibre14">Kurmayı umduğu entrikanın canice doğasına rağmen, Tleilaxli Sima Dansçısı Scytale’ın düşünceleri dönüp dolaşıp pişmanlık dolu bir merhamet duygusuna takılıyordu.</p>

  <p class="calibre14"><span class="calibre15">Muad’Dib’e ölüm ve mutsuzluk vereceğim için pişman olacağım,</span> dedi kendi kendine.</p>

  <p class="calibre14">Bu şefkati, komplocu arkadaşlarından özenle gizledi. Bu duygular, ona, saldıranlardan çok kurbanla özdeşleşmenin kendisi için daha kolay olduğunu söylüyordu; bu Tleilaxliların tipik bir özelliğiydi.</p>

  <p class="calibre14">Scytale, kafası karışmış bir halde, diğerlerinden biraz ötede sessizce duruyordu. Gizil zehirle ilgili tartışma bir süredir devam ediyordu. Tartışma canlı ve hararetliydi; ama Büyük Okullar’ın ustalarının, dogmalarıyla ilgili meselelerde her zaman benimsedikleri ve körü körüne bağlı kaldıkları o yöntemin getirdiği kibarlıkla sürüyordu.</p>

  <p class="calibre14">“Onu şişlediğini düşündüğün zaman, işte o zaman, onun tek bir sıyrık bile almadığını fark edersin!”</p>

  <p class="calibre14">Bu sözler, Wallach IX’da onlara ev sahipliği yapan yaşlı Bene Gesserit Başrahibesi Gaius Helen Mohiam’a aitti. Scytale’ın sol tarafındaki yüzer sandalyede oturan ihtiyar cadı, siyah cüppesinin içinde bir çöpten adam gibi görünüyordu. Geriye atılmış kapüşonu, gümüş rengi saçlarının altındaki kayış gibi suratını gözler önüne seriyordu. Çukura kaçmış gözleri, kafatası şeklindeki bir maskeden dışarı bakıyormuş gibiydi.</p>

  <p class="calibre14">Bir <span class="calibre15">mirabhasa</span> diliyle, ünsüzler için parmak boğumlarını ve ünlüler için parmak eklemlerini sıvazlayarak konuşuyorlardı. Bu, ince duygusal ayrıntıları ifade etmekte kullanılan bir araçtı. Lonca Dümencisi Edric, Başrahibe’yi, alay içeren sesli bir reveransla yanıtladı; hafif bir kibirli kibarlık esintisi.</p>

  <p class="calibre14">Scytale, Lonca elçisine baktı. Edric yalnızca birkaç adım ötede duran turuncu gaz konteynerinin içinde yüzüyordu. Konteyner, Bene Gesseritlerin bu toplantı için inşa ettirdikleri saydam kubbenin merkezinde duruyordu. Lonca üyesinin vücudu genleşmişti, yüzgeçli ayakları ve yelpaze gibi açılmış perdeli elleriyle çok az insansıydı; yabancı bir denizde yüzen bir balık. Tankının deliklerinden, ömrü uzatıcı baharın, melanjın yoğun kokusunu taşıyan, soluk, turuncu bir bulut yayılıyordu.</p>

  <p class="calibre14">“Eğer bu şekilde devam edersek, salaklıktan ölürüz!”</p>

  <p class="calibre14">Bu sözler, oradaki dördüncü kişiye, komplonun <span class="calibre15">potansiyel</span> üyesi Prenses Irulan’a, ortak düşmanlarının zevcesine (<span class="calibre15">eşine değil,</span> diye hatırlattı Scytale kendi kendine) aitti. Edric’in tankının bir köşesinde duran uzun boylu sarışın güzel, mavi balina kürkünden cüppesi ve onunla takım şapkasıyla muhteşem görünüyordu. Kulaklarında altın küpeler parıldıyordu. Bir aristokrat gururu taşıyordu ama yüz hatlarına yayılan yumuşaklıktaki bir şeyler Bene Gesserit altyapısının kontrollerini ele veriyordu.</p>

  <p class="calibre14">Scytale’ın aklı, dilin ve yüzlerin nüanslarından bulundukları yerin nüanslarına kaydı. Kubbenin dört bir yanındaki, erimiş karla kirlenmiş tepeler, yukarıdaki küçük mavi-beyaz güneşten gelen alacalı ıslak maviliği yansıtıyordu.</p>

  <p class="calibre14"><span class="calibre15">Neden bu özel mekan acaba?</span> diye düşündü Scytale. Bene Gesseritler bir şeyi laf olsun diye yapmazlardı. Mesela kubbenin ferah tasarımı: daha klasik ve kapalı bir mekan Lonca üyesinin klostrofobik tedirginlikler yaşamasına neden olabilirdi. Zihnindeki engeller, açık uzayda, gezegen dışı doğum ve yaşamdan kaynaklanıyordu.</p>

  <p class="calibre14">Ancak bu mekanı, Edric için özel olarak inşa etmek... onun zayıflığını nasıl da gözler önüne seriyordu.</p>

  <p class="calibre14">Acaba, diye meraklandı Scytale, burada beni hedef alan ne var?</p>

  <p class="calibre14">“Kendi adına söyleyeceğin bir şey yok mu Scytale?” diye sordu Başrahibe.</p>

  <p class="calibre14">“Beni bu aptalca çatışmaya dahil etmek mi istiyorsunuz?” diye sordu Scytale. “Pekala. Potansiyel bir mesihle uğraşıyoruz. Böyle birine doğrudan doğruya saldırılmaz. Şehit olması bizi yenilgiye uğratır.”</p>

  <p class="calibre14">Hepsinin gözleri ona dikildi.</p>

  <p class="calibre14">“Tek tehlikenin bu olduğunu mu düşünüyorsun?” diye sordu Başrahibe hırıltılı bir sesle.</p>

  <p class="calibre14">Scytale omuz silkti. Bu toplantı için mülayim, yuvarlak yüzlü bir görünüş seçmişti, şen şakrak yüz hatları, cansız dolgun dudaklar ve bir tombişin vücudu. Komplocu arkadaşlarını incelerken, belki de içgüdüsel olarak, ideal bir seçim yapmış olduğunu fark etti. Bu grubun içinde bir tek o, bedensel görünüşünü, geniş bir vücut şekli ve yüz hatları yelpazesinden seçebiliyordu. O, insan bukalemundu, bir Sima Dançısı’ydı ve şu anda bürünmüş olduğu şekil, diğerlerinin onu çok hafife almalarına neden oluyordu.</p>

  <p class="calibre14">“Evet?” diye üsteledi Başrahibe.</p>

  <p class="calibre14">“Sessizliğin tadını çıkarıyordum,” dedi Scytale. “Düşmanlıklarımız dile getirilmese iyi olur.”</p>

  <p class="calibre14">Başrahibe geri çekildi ve Scytale kadının kendisini yeniden değerlendirdiğini gördü. Hepsi derin prana-bindu eğitiminin ürünüydü, çok az insanın başarabildiği kas ve sinir kontrolüne sahiptiler. Ama bir Sima Dansçısı olan Scytale, diğerlerinin sahip olmadığı kas ve sinir bağlantılarının yanı sıra özel bir <span class="calibre15">duygudaşlık</span> niteliğine, bir başkasının görüntüsüne olduğu gibi ruhuna da bürünmesini sağlayan bir pantomimci sezgisine sahipti.</p>

  <p class="calibre14">Scytale, değerlendirmesini tamamlaması için Başrahibe’ye yeterli zamanı verdi ve şöyle dedi: “Zehir!” Sözcüğü, gizli anlamını yalnızca kendisinin anladığını ifade eden atonallerle söylemişti.</p>

  <p class="calibre14">Lonca üyesi kıpırdandı; ve sesi, tankının bir köşesinde, Irulan’ın başının üstünde dönüp duran parıltılı konuşma küresinden gümbürdedi. <span class="calibre15">“Zihinsel</span> bir zehirden bahsediyoruz, fiziksel değil.”</p>

  <p class="calibre14">Scytale güldü. Mirabhasa gülüşü karşısındakini azarlamak anlamına gelebilirdi ve bundan hiç de çekinmiyordu.</p>

  <p class="calibre14">Irulan takdir ederek gülümsedi ama Başrahibe’nin gözlerinin köşeleri belli belirsiz bir kızgınlığı ele veriyordu.</p>

  <p class="calibre14">“Kesin şunu!” dedi Mohiam çatlak bir sesle.</p>

  <p class="calibre14">Scytale sustu, ama hepsinin dikkatini çekmişti bir kere; Edric sessiz bir öfke içindeydi, Başrahibe kızgınlık içinde tetikteydi, Irulan durumdan zevk alıyordu ama şaşkındı.</p>

  <p class="calibre14">“Dostumuz Edric,” dedi Scytale, “Bene Gesserit’in bütün şeytani yöntemleriyle eğitilmiş iki cadısının, kandırmacanın gerçek yararlarını öğrenmediğini söylüyor.”</p>

  <p class="calibre14">Mohiam, Bene Gesserit anadünyasının soğuk tepelerine bakmak için döndü. Scytale, kadının buradaki hayati şeyi arılamaya başladığını fark etti. Bu iyiydi. Ama Irulan ayrı bir konuydu.</p>

  <p class="calibre14">“Bizden misin değil misin, Scytale?” diye sordu Edric. Bir kemirgenin gözlerine benzeyen küçücük gözleriyle baktı.</p>

  <p class="calibre14">“Mesele benim bağlılığım değil,” dedi Scytale. Dikkati hala Irulan’ın üzerindeydi. “Siz de, Prenses, acaba bunun için mi bu kadar çok şeyi tehlikeye atıp bunca parseği geldim diye, düşünüyorsunuz.”</p>

  <p class="calibre14">Irulan başıyla onayladı.</p>

  <p class="calibre14">“İnsansı bir balıkla ağız dalaşına girmek için mi, yoksa Tleilaxlı şişman bir Sima Dansçı’sıyla tartışmak için mi?” diye sordu Scytale.</p>

  <p class="calibre14">Irulan, yoğun melanj kokusundan rahatsız olmuş bir halde başını iki yana sallayarak Edric’in tankından uzaklaştı.</p>

  <p class="calibre14">Edric bu anı, ağzına bir melanj hapı atarak değerlendirdi. Scytale, onun baharı yediğini, soluduğunu ve hiç şüphesiz içtiğini fark etti. Bu anlaşılabilir bir şeydi; çünkü bahar bir Dümenci’nin önsezisini artırır; ona, bir Lonca heighliner’ını uzay boyunca ışık ötesi hızlarda idare etme gücü verirdi. Dümenci, geminin geleceğindeki tehlikesiz hattı bahar bilinciyle bulurdu. Edric şu anda başka bir tehlikenin kokusunu alıyordu ama önsezi desteği bunun ne olduğunu bulamıyordu.</p>

  <p class="calibre14">“Sanırım buraya gelmekle hata ettim,” dedi Irulan.</p>

  <p class="calibre14">Başrahibe döndü, gözlerini açıp kapattı; sürüngenlere özgü tuhaf bir hareket.</p>

  <p class="calibre14">Scytale bakışını Irulan’dan tanka kaydırarak Prenses’i de aynı yere bakmaya yöneltti. Scytale, onun Edric’i itici bulacağını biliyordu: küstah bakışları, gazın içinde yavaş yavaş hareket eden o koskoca eller ve ayaklar, çevresinde duman gibi dönüp duran turuncu anaforlar. Böyle biriyle çiftleşmenin ne garip bir şey olacağını düşünerek onun cinsel hayatını merak edecekti. Edric için uzayın ağırlıksız ortamını yaratan alan-güç jeneratörü bile, onu Irulan’dan ayırıyordu.</p>

  <p class="calibre14">“Prenses,” dedi Scytale, “Edric burada olduğu için, kocanızın kehanet görüsü, bu da dahil olmak üzere bazı olaylara rastlayamayacak... herhalde.”</p>

  <p class="calibre14">“Herhalde,” dedi Irulan.</p>

  <p class="calibre14">Gözleri kapalı duran Başrahibe başıyla onayladı. “Önsezi olgusu bu konuda eğitilmiş kişiler tarafından bile doğru dürüst anlaşılmaz,” dedi.</p>

  <p class="calibre14">“Ben tam bir Lonca Kaptanı’yım ve Güç’üm var,” dedi Edric.</p>

  <p class="calibre14">Başrahibe tekrar gözlerini açtı. Bu kez Bene Gesserit yoğunluğuna özgü, inceleyen gözlerle Sima Dansçısı’na baktı. Nüansları değerlendiriyordu.</p>

  <p class="calibre14">“Hayır, Başrahibe,” diye mırıldandı Scytale, “göründüğüm kadar basit değilim.”</p>

  <p class="calibre14">“Biz bu ikinci görü Güç’ünü anlamıyoruz,” dedi Irulan. “Bir konu var. Edric, bir Kaptan’ın etki küresi içinde olup bitenleri kocamın göremeyeceğini, bilemeyeceğini ya da bu konuda kehanette bulunamayacağını söylüyor. Ama bu etki nereye kadar uzanıyor?”</p>

  <p class="calibre14">“Evrende, yalnızca etkilerinden dolayı bildiğim insanlar ve şeyler var,” dedi Edric, balık ağzı düz bir çizgi halini almıştı. “Burada... orada... bir yerlerde olduklarını biliyorum. Su canlılarının bir yerden bir yere giderken akıntıları karıştırması gibi, geleceği görme gücü olanlar da Zaman’ı karıştırır. Kocanızın nerede olduğunu gördüm; ama ne onu ne de onun amaçlarını ve sadakatini gerçekten paylaşan insanları hiç görmedim. Bu, bir ustanın ona ait olanlara sağladığı gizlenmedir.”</p>

  <p class="calibre14">“Irulan sana ait değil,” dedi Scytale. Ve yan gözle Prenses’e baktı.</p>

  <p class="calibre14">“Komplonun neden yalnızca benim nezaretimde yürütülmesi gerektiğini hepimiz biliyoruz,” dedi Edric.</p>

  <p class="calibre14">Irulan bir makineyi tanımlar gibi bir ses tonuyla konuştu: “Yararlarınız olduğu aşikar.”</p>

  <p class="calibre14"><span class="calibre15">İşte şimdi onun ne işe yaradığını anlıyor,</span> diye düşündü Scytale. <span class="calibre15">Güzel!</span></p>

  <p class="calibre14">“Gelecek şekillendirilebilir bir şeydir,” dedi Scytale. “Bunu aklınızdan çıkarmayın, Prenses.”</p>

  <p class="calibre14">Irulan, Sima Dansçı’sına şöyle bir baktı.</p>

  <p class="calibre14">“Paul’ün amaçlarını ve sadakatini paylaşanlar,” dedi Irulan, “yani Fremen lejyonerlerinden bazıları, onun cüppesinin altına gizleniyorlar. Onlar için kehanette bulunduğunu gördüm; ve onların, Mehdi’leri, Muad’Dib’leri için çığlıklar atarak yaltaklandıklarını duydum.”</p>

  <p class="calibre14"><span class="calibre15">Burada yargılandığını anladı,</span> diye düşündü Scytale, <span class="calibre15">sonunda onun yok edilip edilmeyeceğine karar verilecek bir mahkemede olduğunu anladı. Onun için kurduğumuz tuzağı görüyor.</span></p>

  <p class="calibre14">Scytale, bir an için Başrahibe’yle göz göze geldi; ve garip bir şekilde, Irulan hakkında aynı düşünceyi paylaştıklarını fark etti. Bene Gesseritler, tabii ki Prenseslerine konuyla ilgili bilgi vermişler, ona <span class="calibre15">ustaca yalanlar</span> öğretmişlerdi. Ama bir Bene Gesserit’in kendi eğitimine ve içgüdülerine güvenmesi gereken an mutlaka gelirdi.</p>

  <p class="calibre14">“İmparator’dan en çok ne istediğinizi biliyorum, Prenses,” dedi Edric.</p>

  <p class="calibre14">“Kim bilmiyor ki?” diye sordu Irulan.</p>

  <p class="calibre14">“İmparatorluk hanedanının kurucu annesi olmak istiyorsunuz,” dedi Edric, duymamazlıktan gelerek. “Bize katılmadığınız sürece bu asla gerçekleşmeyecek. Benim kehanet sözüme güvenin. İmparator sizinle politik nedenlerle evlendi ama onun yatağını asla paylaşmayacaksınız.”</p>

  <p class="calibre14">“Demek kahinler aynı zamanda röntgenci oluyor,” diye alay etti Irulan.</p>

  <p class="calibre14">“İmparator, Fremen odalığına size olduğundan daha çok bağlı!” dedi Edric sertçe.</p>

  <p class="calibre14">“Ve odalığı, ona bir varis vermiyor,” dedi Irulan.</p>

  <p class="calibre14">“Güçlü duyguların ilk kurbanı akıldır,” diye mırıldandı Scytale. Irulan’ın öfkesinin taştığını hissetti ve uyarısının etkisini gösterdiğini anladı.</p>

  <p class="calibre14">“Ona bir varis vermiyor,” dedi Irulan, sesinde kontrollü bir sükunetle, “çünkü ona, gizli gizli, gebeliği önleyici bir ilaç veriyorum. Benden istediğiniz itiraf bu mu?”</p>

  <p class="calibre14">“İmparator’un bunu ortaya çıkarması işten bile değil,” dedi Edric, gülümseyerek.</p>

  <p class="calibre14">“Onun için hazırladığım yalanlar var,” dedi Irulan. “Doğru algısı olabilir ama bazı yalanlara inanmak doğrulara inanmaktan daha kolaydır.”</p>

  <p class="calibre14">“Seçiminizi yapmalısınız, Prenses,” dedi Scytale, “ama sizi koruyanın ne olduğunu da anlamalısınız.”</p>

  <p class="calibre14">“Paul bana karşı adildir,” dedi Irulan. “Onun Kurul’unda oturuyorum.”</p>

  <p class="calibre14">“On iki yıldır onun Prenses karısısınız,” dedi Edric. “Size en ufak bir sıcaklık gösterdi mi?”</p>

  <p class="calibre14">Irulan başını iki yana salladı.</p>

  <p class="calibre14">“Babanızı o rezil Fremen kavmiyle tahttan indirdi, taht üstündeki hakkını garantiye almak için sizinle evlendi; ama size hiçbir zaman İmparatoriçe tacını giydirmedi,” dedi Edric.</p>

  <p class="calibre14">“Edric size duygularla hakim olmaya çalışıyor, Prenses,” dedi Scytale. “İlginç, değil mi?”</p>

  <p class="calibre14">Irulan, Sima Dansçısı’na şöyle bir baktı, yüzündeki küstah gülümsemeyi gördü ve kaşlarını kaldırarak karşılık verdi. Scytale, Irulan’ın, eğer bu toplantıyı Edric’in hakimiyetine bırakırsa; entrikalarının bir kısmının, yani bu anların Paul’ün kehanet görüntüsünden gizlenebileceğim artık tam olarak anladığını fark etti. Ama teslim olmayı reddederse...</p>

  <p class="calibre14">“Komplomuzda,” dedi Scytale, “Edric, abartılı bir hakimiyete sahipmiş gibi gelmiyor mu size de?”</p>

  <p class="calibre14">“Ben,” dedi Edric, “toplantılarımızda önerilen en iyi karara uyacağımı söylemiştim zaten.”</p>

  <p class="calibre14">“Peki en iyi kararın hangisi olduğunu kim belirleyecek?” diye sordu Scytale.</p>

  <p class="calibre14">“Prenses’in bize katılmadan buradan ayrılmasını mı istiyorsunuz?” diye sordu Edric.</p>

  <p class="calibre14">“Prenses’in teslimiyetinin gerçek bir teslimiyet olmasını istiyor,” diye homurdandı Başrahibe. “Aramızda hiçbir kandırmaca olmamalı.”</p>

  <p class="calibre14">Scytale, Irulan’ın, ellerini cüppesinin yenlerine soktuğunu, rahatlayıp düşünceli bir tavır takındığını gördü. Şu anda Edric’in attığı zokayı düşünüyor olmalıydı: <span class="calibre15">bir imparatorluk hanedanı kurmak!</span> Komplocuların kendilerini ondan korumak için nasıl bir plan hazırladığını merak ediyor, birçok şeyi değerlendiriyor olmalıydı.</p>

  <p class="calibre14">“Scytale,” dedi Irulan hemen sonra, “siz Tleilaxlıların garip bir onur anlayışınız olduğu söyleniyor: kurbanlarınızın her zaman bir kaçış yolu olması gerekirmiş.”</p>

  <p class="calibre14">“Ancak bulabilirlerse,” diye onayladı Scytale.</p>

  <p class="calibre14">“Ben bir kurban mıyım?” diye sordu Irulan.</p>

  <p class="calibre14">Scytale kendini tutamayarak bir kahkaha patlattı.</p>

  <p class="calibre14">Başrahibe homurdandı.</p>

  <p class="calibre14">“Prenses,” dedi Edric, sesi tatlı bir ikna edicilikteydi, “siz zaten bizden birisiniz, bundan kuşkunuz olmasın. Bene Gesserit amirleriniz için İmparatorluk Hanesi’nde casusluk yapmıyor musunuz?”</p>

  <p class="calibre14">“Paul, öğretmenlerime rapor verdiğimi biliyor,” dedi Irulan.</p>

  <p class="calibre14">“Ama onlara, İmparator’unuza karşı kullanabilecekleri güçlü bir propaganda malzemesi vermiyor musunuz?” diye sordu Edric.</p>

  <p class="calibre14"><span class="calibre15">İmparator'umuza değil İmparator’unuza,</span> diye düşündü Scytale. <span class="calibre15">Irulan bu dil sürçmesini kaçırmak için fazlasıyla Bene Gesserit.</span></p>

  <p class="calibre14">“Bu, güçlerle ve güçlerin nasıl kullanılacağıyla ilgili bir sorun,” dedi Scytale, Lonca üyesinin tankına yaklaşırken. “Biz Tleilaxlılar, tüm evrende yalnızca maddenin doymak bilmez iştahının var olduğuna, tek gerçek <span class="calibre15">maddenin</span> enerji olduğuna inanırız. Ve enerji öğrenir. Beni iyi dinleyin, Prenses: enerji öğrenir. İşte biz buna güç deriz.”</p>

  <p class="calibre14">“İmparator’u alt edebileceğimiz konusunda beni ikna edemediniz,” dedi Irulan.</p>

  <p class="calibre14">“Biz kendimizi bile ikna edemedik,” dedi Scytale.</p>

  <p class="calibre14">“Nereye baksak,” dedi Irulan, “onun gücüyle karşılaşıyoruz. O, kuisatz haderah, aynı anda birçok yerde olabilen. O, en küçük isteği Kizara misyonerleri için mutlak bir emir olan Mehdi. O, bilişimsel zihni en büyük antik bilgisayarları aşan bir mentat. O, Fremen lejyonlarına verdiği emirlerle gezegenlerin nüfusunu yok eden Muad’Dib. O, geleceği gören kahinsel görüntüye sahip. O, biz Bene Gesseritlerin göz koyduğu gen örneğine...”</p>

  <p class="calibre14">“Onun özelliklerini biliyoruz,” diye sözünü kesti Başrahibe. “Ve melanetin, kız kardeşi Alia’nın da bu gen örneğine sahip olduğunu biliyoruz. Ama aynı zamanda her ikisi de insan. Bu yüzden, zayıflıkları var.”</p>

  <p class="calibre14">“Peki bu insani zayıflıklar nerede?” diye sordu Sima Dansçısı. “Bunları Cihat’ının dinsel ordusunda mı arayacağız? İmparator’un Kizaraları onun aleyhine döndürülebilir mi? Ya Büyük Evler’in sivil otoritesi? Landsraad Meclisi yaygara koparmaktan başka bir şey yapabilir mi?”</p>

  <p class="calibre14">“Ben, Combine Honnete Ober Advancer Mercantiles’ı öneririm,” dedi Edric, tankının içinde dönerek. “CHOAM iş demektir ve iş kârın peşinde koşar.”</p>

  <p class="calibre14">“Veya belki de İmparator’un annesi,” dedi Scytale. “Bildiğim kadarıyla, Leydi Jessica Caladan’da kalıyor ama oğluyla sık sık iletişim kuıuyor.”</p>

  <p class="calibre14">“Şu hain orospu,” dedi Mohiam, kısık bir sesle. “Ah, onu eğiten ellerim taş olaydı.”</p>

  <p class="calibre14">“Komplomuzun bir kaldıraca ihtiyacı var,” dedi Scytale.&nbsp;</p>

  <p class="calibre14">“Biz basit komplocular değiliz,” diye karşı çıktı Başrahibe.</p>

  <p class="calibre14">“Yaa, evet,” diye onayladı Scytale. “Biz enerji doluyuz ve çabuk öğreniriz. Bu bizi tek gerçek umut, insan soyunun kesin kurtuluşu haline getiriyor.” Kesinlikle samimi bir inanç havası içinde konuşuyordu; bu, belki de bir Tleilaxlıdan beklenecek en büyük alaydı.</p>

  <p class="calibre14">Bu hınzırlığı yalnızca Başrahibe anlamış görünüyordu. “Neden?” diye sordu, soruyu Scytale’a yönelterek.</p>

  <p class="calibre14">Sima Dansçısı’nın yanıt vermesine fırsat kalmadan, Edric hafifçe öksürerek konuştu: “Felsefi saçmalıklar üzerine ağız dalaşma girmeyelim. Her bir soru şu tek soruya indirgenebilir: ‘Herhangi bir şey neden vardır?’ Din, iş ya da hükümetle ilgili her sorunun tek bir türevi vardır: ‘Gücü kim kullanacak?’ İttifaklar, konsorsiyumlar, kompleksler gücü elde etmek için uğraşmıyorlarsa hepsi de serapların peşindedir. Düşünen canlıların çoğunun fark edeceği gibi, bunun dışında her şey anlamsızdır.”</p>

  <p class="calibre14">Scytale omuz silkti; bu, sadece Başrahibe için yapılmış bir hareketti. Edric, Başrahibe’nin sorusunu Scytale için yanıtlamıştı. Ahkam kesen bu aptal onların en büyük zayıflığıydı. Scytale, Başrahibe’nin anladığından emin olmak için şöyle dedi: “Öğretmenini dikkatle dinleyen, eğitimini alır.” Başrahibe yavaşça başıyla onayladı.</p>

  <p class="calibre14">“Prenses,” dedi Edric, “seçiminizi yapın. Hanedanın bir aracı olarak seçildiniz, en ince...”</p>

  <p class="calibre14">“Övgülerinizi, onlardan etkilenecek olanlara saklayın,” dedi Irulan. “Daha önce, bir hayaletten, İmparator’u lekelememizi sağlayacak bir hortlaktan bahsetmiştiniz. Bunu açıklayın.”</p>

  <p class="calibre14">“Atreides kendi kendini alt edecek!” diye şişindi Edric. “Bilmece gibi konuşmayı kesin!” dedi Irulan sertçe. “Nedir bu hayalet?”</p>

  <p class="calibre14">“Çok olağandışı bir hayalet,” dedi Edric. “Bir vücudu ve bir adı var. Vücudu... Duncan Idaho diye bilinen meşhur bir kılıç ustasına ait. Adı...”</p>

  <p class="calibre14">“Idaho öldü,” dedi Irulan. “Paul’ün, onu kaybettiği için ne kadar üzgün olduğundan bahsettiğini birçok kez duydum. Idaho’nun, babamın Sardokarları tarafından öldürüldüğünü görmüş.”</p>

  <p class="calibre14">“Babanızın Sardokarları,” dedi Edric, “yenilgide bile bilgeliği elden bırakmadılar. Diyelim ki, bilge bir Sardokar komutanı, adamlarının katletmiş olduğu bir cesedin kılıç ustasına ait olduğunu anladı. Eee, sonra? Böyle bir bedenden ve eğitimden yararlanılabilir... eğer hızlı davranılırsa.”</p>

  <p class="calibre14">“Bir Tleilax gûlası,” diye fısıldadı Irulan, yan gözle Scytale’a bakarak.</p>

  <p class="calibre14">Prenses’in kendisine baktığını gören Scytale, Sima Dansı güçlerini kullandı... şekilden şekle bürünme, bedenin hareket edip kendini ayarlaması. Çok geçmeden, Prenses’in önünde ince yapılı bir adam duruyordu. Yüz biraz yuvarlak kalmıştı ama daha koyu renkti ve yüz hatları hafifçe yassılaşmıştı. Çıkık elmacık kemikleri, üst gözkapakları gözpınarlarını tamamen kapatan gözleri tutmak için bir destek oluşturdu. Saçlar siyah ve dağınıktı.</p>

  <p class="calibre14">“Bu görünüşe sahip bir gûla,” dedi Edric, Scytale’ı göstererek.</p>

  <p class="calibre14">“Yoksa sadece başka bir Sima Dansçısı mı?” diye sordu Irulan.</p>

  <p class="calibre14">“Sima Dansçısı değil,” dedi Edric. “Bir Sima Dansçısı, uzun süre gözetim altında tutulduğunda her şeyin açığa çıkması riski doğar. Hayır; varsayalım ki, şu bizim bilge Sardokar komutanı, Idaho’nun cesedinin, aksolotl tankları için korunmasını sağlamış. Neden olmasın? Bu ceset, tarihin en iyi kılıç ustalarından birinin, bir Atreides danışmanının, bir askeri dehanın etini ve sinirlerini barındırıyordu. Sardokarlar için bir eğitmen olarak diriltilebilecekken, bütün bu eğitim ve yeteneği kaybetmek nasıl da bir israf olurdu.”</p>

  <p class="calibre14">“Bununla ilgili tek bir kelime bile duymadım; üstelik ben, babamın sırdaşlarından biriydim,” dedi Irulan.</p>

  <p class="calibre14">“Yaa, ama babanız yenilgiye uğramış bir adamdı ve birkaç saat içinde yeni İmparator’a satıldınız,” dedi Edric.</p>

  <p class="calibre14">“Bu şey yapıldı mı?” diye sordu Irulan.</p>

  <p class="calibre14">Edric çıldırtıcı bir kayıtsızlık havası içinde konuştu: “Farz edelim ki, hızlı olmak gerektiğini bilen şu bizim bilge Sardokar komutanı, Idaho’nun korunmuş bedenini derhal Bene Tleilax’a göndermiş. Hatta diyelim ki, komutan ve adamları bu bilgiyi, zaten bundan yararlanamayacak olan babanıza iletmeye fırsat bulamadan ölmüşler. Böylece geriye fiziksel bir gerçek, Tleilaxlılara gönderilmiş bir et parçası kalıyordu. Bunu göndermenin tabii ki tek bir yolu vardı: bir heighliner. Biz Lonca’dakiler doğal olarak taşıdığımız her kargoyu biliriz. Bu kargoyu öğrenince, biz de, gûlayı, bir İmparator’a yaraşır bir hediye olarak satın alma bilgeliğini göstermez miyiz?”</p>

  <p class="calibre14">“Demek yaptınız,” dedi Irulan.</p>

  <p class="calibre14">İlk tostoparlak görünüşüne geri dönmüş olan Scytale şöyle dedi: “Lafı ağzında geveleyip duran dostumuzun ima ettiği gibi, bunu yaptık.”</p>

  <p class="calibre14">“Idaho nasıl şartlandırıldı?” diye sordu Irulan.</p>

  <p class="calibre14">“Idaho mu?” diye sordu Edric, Tleilaxlıya bakarak. “Idaho diye birini tanıyor musun, Scytale?”</p>

  <p class="calibre14">“Biz size Nefr adında bir yaratık sattık,” dedi Scytale.</p>

  <p class="calibre14">“Ha, evet... Nefr,” dedi Edric. “Onu neden bize sattınız?”</p>

  <p class="calibre14">“Çünkü biz de bir zamanlar kendi kuisatz haderahımızı üretmiştik,” dedi Scytale.</p>

  <p class="calibre14">Yaşlı kafasını hızla çeviren Başrahibe ona baktı. “Bize bundan bahsetmediniz!” dedi suçlarcasına.</p>

  <p class="calibre14">“Sormadınız ki,” dedi Scytale.</p>

  <p class="calibre14">“Kuisatz haderahınızın nasıl hakkından geldiniz?” diye sordu Irulan.</p>

  <p class="calibre14">“Yaşamını, kendi benliğinin eksiksiz bir tasvirini yaratmakla geçiren bir yaratık, bu tasvirin antitezi olmaktansa ölmeyi tercih eder,” dedi Scytale.</p>

  <p class="calibre14">“Anlamadım,” dedi Edric.</p>

  <p class="calibre14">“Kendi kendini öldürmüş,” diye homurdandı Başrahibe.</p>

  <p class="calibre14">“Beni iyi dinleyin, Başrahibe,” diye uyardı Scytale, kullandığı ses şöyle der gibiydi: Bir seks objesi değilsiniz, hiçbir zaman bir seks objesi olmadınız, bir seks objesi olamazsınız.</p>

  <p class="calibre14">Tleilaxlı, bu terbiyesizce vurgunun, kadının içine işlemesi için bekledi. Kadın onun amacını yanlış anlamamalıydı. İdrak, kızgınlığın içinden geçip şu bilince varmalıydı: Rahibeler Birliği’nin üreme şartlarını bilmek zorunda olan Tleilaxlı kesinlikle böyle bir suçlama yapamazdı. Yine de, sözleri, bir Tleilaxlının karakterine tamamen aykırı bir şekilde adi bir hakaret içeriyordu.</p>

  <p class="calibre14">Edric, mirabhasanın yatıştırıcı üslubunu kullanarak, havayı yumuşatmaya çalıştı. “Nefr’i, onun nasıl kullanılacağı konusundaki isteğimizi paylaştığınız için sattığınızı söylemiştin, Scytale.”</p>

  <p class="calibre14">“Edric, ben konuşmana izin verinceye kadar sessiz kalacaksın,” dedi Scytale. Lonca üyesi itiraz etmeye kalkışınca Başrahibe bağırdı: “Kapa çeneni, Edric!”</p>

  <p class="calibre14">Lonca üyesi, sıkıntılı bir çalkantıyla tankının içinde geri çekildi.</p>

  <p class="calibre14">“Kendi fani duygularımızın, ortak sorunumuzun çözümüyle hiçbir ilgisi yoktur,” dedi Scytale. “Onlar, aklı gölgeler; çünkü konuyla doğrudan ilgili tek duygu bizi bu toplantıya getiren temel korkudur.”</p>

  <p class="calibre14">“Anlıyoruz,” dedi Irulan, göz ucuyla Başrahibe’ye bakarak.</p>

  <p class="calibre14">“Kalkanımızın tehlikeli sınırlarını anlamalısınız,” dedi Scytale. “Kahin, anlayamadığı bir şeyle şans eseri karşılaşa-maz.”</p>

  <p class="calibre14">“Çok üçkağıtçısınız, Scytale,” dedi Irulan.</p>

  <p class="calibre14"><span class="calibre15">Ne kadar üçkağıtçı olduğumu tahmin etmemeli,</span> diye düşündü Scytale. <span class="calibre15">Bu iş bittiğinde, bizim, kontrol edebileceğimiz bir kuisatz haderahımız olacak. Diğerlerinin ise hiçbir şeyi olmayacak.</span></p>

  <p class="calibre14">“Kuisatz haderahınızın kökeni neydi?” diye sordu Başrahibe.</p>

  <p class="calibre14">“Çeşitli saf özlerle uğraştık,” dedi Scytale. “Safiyi ve saf kötü. Yalnızca acı ve dehşet yaratmaktan zevk alan saf bir kötü adam oldukça eğitici olabilir.”</p>

  <p class="calibre14">“Yaşlı Baron Harkonnen, İmparator’umuzun büyükbabası, bir Tleilax yaratığı mıydı?” diye sordu Irulan.</p>

  <p class="calibre14">“Bizimkilerden biri değildi,” dedi Scytale. “Ama doğa, sık sık, bizimkiler kadar öldürücü yaratıklar üretiyor. Biz onları, sadece, onları inceleyebileceğimiz şartlar altında üretiriz.”</p>

  <p class="calibre14">“Beni hiçe sayıp bu şekilde davranamazsınız!” diye isyan etti Edric. “Bu toplantıyı kimin gizlediğini...”</p>

  <p class="calibre14">“Görüyor musunuz?” diye sordu Scytale. “Kimin en iyi kararı bizi gizliyor? Ne kararı?”</p>

  <p class="calibre14">“Nefr’i İmparator’a veriş tarzımızı tartışmak istiyorum,” diye ısrar etti Edric. “Anladığım o ki Nefr, Atreides’in, doğduğu gezegende öğrendiği eski ahlaki değerleri yansıtıyor. Nefr’den beklenen şey; ahlaki yaradılışını geliştirmeyi ve yaşamla dine dair olumlu-olumsuz unsurları tanımlamayı İmparator için daha kolay hale getirmesi.”</p>

  <p class="calibre14">Scytale gülümsedi, yoldaşlarını müşfik bir bakışla süzdü. Onların tam da böyle olmalarım beklemişti. Yaşlı Başrahibe duygularını bir tırpan gibi savuruyordu. Irulan, bir görev için çok iyi eğitilmiş ama bunu başaramamış kusurlu bir Bene Gesserit yaratığıydı. Edric, sihirbazın eliydi, ne fazlaydı ne eksik: gizleyebiliyor ve dikkati başka yöne çekebiliyordu. O anda, diğerleri onu göz ardı ederken, Edric yeniden somurtkan sessizliğine gömülmüştü.</p>

  <p class="calibre14">“Anladığım kadarıyla, bu Nefr’in, Paul’ün zihnini zehirlemesi tasarlanıyor, öyle mi?” diye sordu Irulan.</p>

  <p class="calibre14">“Aşağı yukarı öyle,” dedi Scytale.</p>

  <p class="calibre14">“Ya Kizaralar ne olacak?” diye sordu Irulan.</p>

  <p class="calibre14">“Bu, yalnızca, vurguda belli belirsiz bir yer değiştirme, duygularda bir kayma gerektiriyor; kıskançlığın düşmanlığa dönüşmesi,” dedi Scytale.</p>

  <p class="calibre14">“Peki ya CHOAM?” diye sordu Irulan.</p>

  <p class="calibre14">“Onlar kârın başına üşüşecekler,” dedi Scytale.</p>

  <p class="calibre14">“Diğer güç grupları ne olacak?”</p>

  <p class="calibre14">“Kuralları bir kişi koyar,” dedi Scytale. “Daha az güçlü olanları ahlak ve ilerleme namına yönetimimiz altına alacağız. Bize karşı çıkanlar, kendi iç karışıklıkları nedeniyle ölecektir.”</p>

  <p class="calibre14">“Alia da mı?”</p>

  <p class="calibre14">“Nefr çok amaçlı bir gûladır,” dedi Scytale. “İmparator’un kız kardeşi, bu amaç için hazırlanmış çekici bir erkekten etkilenebilecek yaşta. Erkekliği ve bir mentat olarak yetenekleri onu cezbedecektir.”</p>

  <p class="calibre14">Mohiam, yaşlı gözlerini şaşkınlık içinde faltaşı gibi açtı. “Gûla bir mentat mı? Bu tehlikeli bir hamle.”</p>

  <p class="calibre14">“Bir mentatın hatasız olması için,” dedi Irulan, “hatasız verileri olması gerekir. Ya Paul, hediyemizin arkasında yatan amacı açıklamasını isterse?”</p>

  <p class="calibre14">“Nefr doğruyu söyleyecektir,” dedi Scytale. “Fark etmez.”</p>

  <p class="calibre14">“O halde Paul için bir kaçış kapısı bırakıyorsunuz,” dedi Irulan.</p>

  <p class="calibre14">“Bir mentat!” diye mırıldandı Mohiam.</p>

  <p class="calibre14">Scytale yaşlı Başrahibe’ye göz ucuyla baktı ve kadının verdiği yanıtları etkileyen antik nefretleri gördü. ‘Düşünen makineler’in evrenin çoğundan silindiği Butleryan Cihat günlerinden beri bilgisayarlar güvensizlik uyandırıyordu. Eski duygular insan bilgisayarları da etkiliyordu.</p>

  <p class="calibre14">“Gülüşünüzü hiç beğenmedim,” dedi Mohiam aniden, Scytale’a ters ters bakıp dürüstlük kipinde konuşarak.</p>

  <p class="calibre14">Scytale, aynı kipte karşılık verdi: “Neyin hoşunuza gittiği beni pek ilgilendirmiyor. Ama birlikte çalışmalıyız. Bunu hepimiz görüyoruz.” Göz ucuyla Lonca üyesine baktı. “Değil mi, Edric?”</p>

  <p class="calibre14">“Verdiğin dersler çok acı,” dedi Edric. “Sanırım, komplocu arkadaşlarımın ortak kararlarına karşı varlığımı hissettirmemem gerektiğini açıkça ortaya koymak istiyorsun.”</p>

  <p class="calibre14">“Görüyorsunuz, ona bir şeyler öğretilebiliyor,” dedi Scytale.</p>

  <p class="calibre14">“Başka şeyler de görüyorum,” diye homurdandı Edric. “Atreides, bahar tekelini elinde tutuyor. Bahar olmadan, ben geleceği inceleyemem, Bene Gesseritler doğru algılarını kaybederler. Stoklarımız var ama sonsuz değil. Melanj geçer akçedir.”</p>

  <p class="calibre14">“Bizim uygarlığımızın birden fazla akçesi var,” dedi Scytale. “Bu yüzden, arz talep kanunu çuvallıyor.”</p>

  <p class="calibre14">“Baharın sırrını çalmayı düşünüyorsunuz,” diye hırıldadı Mohiam. “Ve karşınızda da o, çılgın Fremenlerinin koruduğu bir gezegenle birlikte!”</p>

  <p class="calibre14">“Fremenler uygar, eğitimli ve cahildir,” dedi Scytale. “Çılgın değildir. İnansınlar diye eğitilirler, bilsinler diye değil. İnanç yönlendirilebilir. Yalnızca bilgi tehlikelidir.”</p>

  <p class="calibre14">“Bir imparatorluk hanedanına babalık edecek bir şey kalacak mı bana?” diye sordu Irulan.</p>

  <p class="calibre14">Sesindeki teslimiyeti hepsi duydu ama yalnızca Edric buna güldü.</p>

  <p class="calibre14">“Bir şey,” dedi Scytale. “Bir şey.”</p>

  <p class="calibre14">“Bu durum, bu Atreides’in, yönetici güç olarak sonu demektir,” dedi Edric.</p>

  <p class="calibre14">“Bu kehaneti, kahin olarak daha az yeteneğe sahip olan diğerlerinin ortaya attığını farz etmeliyim,” dedi Scytale. “Fremenlerin deyişiyle <span class="calibre15">mektub al-mellah.”</span></p>

  <p class="calibre14">“Tuzla yazılan şey,” diye tercüme etti Irulan.</p>

  <p class="calibre14">O konuşurken, Scytale, Bene Gesseritlerin, kendisi için ne hazırlamış olduğunu fark etti: hiçbir zaman onun olamayacak güzel ve akıllı bir dişi. <span class="calibre15">Hımm, güzel,</span> diye düşündü, <span class="calibre15">belki onun bir kopyasını çıkarırım.</span></p>
</body>
</html>
