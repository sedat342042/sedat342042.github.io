<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">İmparatorluklar yaratılma dönemlerinde amaçsızlık sorununu yaşamazlar. Kurulduktan sonra amaçlar kaybolur ve onların yerini belirsiz ritueller alır.</span></p>

  <p class="calibre17"><span class="calibre15">-</span> Prenses Irulan’ın yazdığı Muad’Dib’in Sözleri</p>

  <p class="calibre14"><br class="calibre1" /></p>

  <p class="calibre14">Alia İmparatorluk Kurulu’nun bu toplantısının kötü bir oturum olacağını anladı. Çatışmanın, güçlendiğini ve enerji topladığını hissetti: Irulan’ın Chani’ye bakmaması, Stilgar’ın sinirli sinirli kağıtları karıştırması; ve Paul’ün, Kizara Korba’ya kaşlarını çatarak yönelttiği bakışlar.</p>

  <p class="calibre14">Altın toplantı masasının ucuna oturdu, böylece balkon camlarından dışarıya, öğle sonrasının tozlu ışığına bakabiliyordu.</p>

  <p class="calibre14">Paul’e bir şeyler söylemekte olan ve Alia içeri girince sözü kesilen Korba konuşmaya kaldığı yerden devam etti. “Yani, Efendim, artık bir zamanlar olduğu kadar çok tanrı yok.” Alia başını arkaya atarak güldü. Bu hareket, abasının siyah kapüşonunun geriye düşmesine neden oldu. Yüzü ortaya çıktı: mavi içinde mavi “bahar gözleri”, bronz rengi saçlarının oluşturduğu siperin altında annesinin oval yüzü, küçük bir burun, geniş ve soylu bir ağız.</p>

  <p class="calibre14">Korba’nın yanakları neredeyse turuncu cüppesinin rengini aldı. Alia’ya dik dik baktı; kızgın bir cüce, kel ve öfkeli. “Ağabeyiniz hakkında neler söylendiğini biliyor musunuz?” diye sordu Korba.</p>

  <p class="calibre14">“Sizin Kizaralar hakkında neler söylendiğini biliyorum,” diye karşılık verdi Alia. “Siz rahip değilsiniz, tanrının casuslarısınız.”</p>

  <p class="calibre14">Destek ararcasına Paul’e bakan Korba şöyle dedi: “Biz Muad’Dib’in buyruğuyla gönderildik ki O, halkının sadakatini bilir ve onlar da O’nun sadakatini bilirler.”</p>

  <p class="calibre14">“Casuslar,” dedi Alia.</p>

  <p class="calibre14">Korba incinmiş bir sessizlik içinde dudaklarını büzdü.</p>

  <p class="calibre14">Paul kardeşine baktı, neden Korba’yı kışkırttığını merak etmişti. Çok geçmeden, Alia’nın kadınlığa geçtiğini ve gençliğin ilk masumiyet kıvılcımlarıyla çok güzel olduğunu fark etti. O ana kadar bunu fark etmemiş olmasına çok şaşırmıştı. On beş, hatta neredeyse on altı yaşındaydı, batıl inançları olan kitleler için anne olmamış bir Başrahibeydi, bakire rahibe... korku ve saygı duyulacak biriydi... Hançer’in Alia’sı.</p>

  <p class="calibre14">“Kardeşinin seviyesiz esprilerinin ne yeri ne zamanı,” dedi Iralan.</p>

  <p class="calibre14">Paul onu umursamadan başıyla Korba’yı göstererek konuştu: “Meydan hacılarla dolu. Git ve duayı yönet.”</p>

  <p class="calibre14">“Ama onlar <span class="calibre15">sizi</span> bekliyor, Efendim,” dedi Korba.</p>

  <p class="calibre14">“Türbanını tak,” dedi Paul. “Bu kadar uzaktan asla tanıyamazlar.”</p>

  <p class="calibre14">Iralan umursanmamaktan dolayı duyduğu rahatsızlığı gizledi ve Paul’ün emrine uymak üzere ayağa kalkan Korba’yı izledi. Aniden huzursuz oldu; Edric onun yaptıklarını Alia’dan gizleyememiş olabilirdi. <span class="calibre15">Kız kardeşi ne kadar tanıyoruz acaba?</span> diye düşündü.</p>

  <p class="calibre14">Ellerini kucağında sıkıca kenetlemiş olan Chani, göz ucuyla masanın karşı tarafındaki Stilgar’a, amcasına, Paul’ün Devlet Bakanı’na baktı. <span class="calibre15">Yaşlı Fremen Naip, çöl siye.indeki yaşamını hiç özlüyor mu acaba?</span> diye düşündü. Stilgar’ın siyah saçlarının, şakaklarında kırlaşmaya başladığını fark etti; ama gür kaşlarının altındaki gözleri hala çok keskindi. Vahşilere özgü kartal bakışlarına sahipti ve sakalında hala damıtıcı giysi içinde yaşamanın işareti olan su borusunun izi vardı.</p>

  <p class="calibre14">Chani’nin bakışından rahatsız olan Stilgar, Kurul Odası’na göz gezdirdi. Gözü, balkon penceresine ve orada durmakta olan Korba’ya takıldı. Kollarını kutsama için iki yana açmıştı; öğle sonrası güneşinin bir oyunu sonucu, arkasındaki pencerede kırmızı bir hale oluşmuştu. Stilgar, Saray Kizarası’nı bir an için yanan bir tekerleğin üzerinde çarmıha gerilmiş gibi gördü. Korba kollarını indirince illüzyon bozuldu; ama Stilgar bunun etkisinden kurtulamamıştı. Düşünceleri, kızgınlık içinde, Kabul Salonu’nda bekleyen dalkavuk niyazkarlara ve Muad’Dib’in tahtını çevreleyen o iğrenç şaşaaya kaydı.</p>

  <p class="calibre14">Stilgar, İmparator’un yanındayken onun bir hatasını bulmayı, yanlışını çıkarmayı umduğunu düşündü. Bunun hürmetsizlik olabileceğini biliyor ama yine de istiyordu.</p>

  <p class="calibre14">Korba salona dönerken, uzaktaki kalabalığın mırıltıları içeri doldu. Balkon kapısı, onun arkasından, contalarının içine sıkıca yerleşerek sesi kesti.</p>

  <p class="calibre14">Paul bakışlarıyla Kizara’yı izledi. Korba, Paul’ün soluna oturdu, yüzüne karanlık bir ifade yerleşmişti, gözleri fanatizmle çakmak çakmaktı. Bu dinsel güç anından hoşlanmıştı.</p>

  <p class="calibre14">“Ruhani varlığa yakarıldı,” dedi.</p>

  <p class="calibre14">“Bunun için tanrıya şükret,” dedi Alia.</p>

  <p class="calibre14">Korba’nın dudakları bembeyaz oldu.</p>

  <p class="calibre14">Paul, neden böyle yaptığını merak ederek kız kardeşini bir kez daha inceledi. Masumiyeti bir dalavereyi gizliyor, dedi kendi kendine. Alia da onunla aynı Bene Gesserit çiftleştirme programının sonucuydu. Kuisatz haderahı yaratan genler, onun içinde ne üretmişti? Her zaman o gizemli fark vardı: annesi ham melanj zehirini içip sağ kurtulduğu sırada, o, rahimde bir embriyondu. Anne ve doğmamış kızı eşzamanlı olarak Başrahibe olmuşlardı. Ama eşzamanlılık özdeşliği getirmemişti.</p>

  <p class="calibre14">Alia, bu tecrübeyle ilgili olarak, dehşet verici bir anda bilinçinin uyandığını; hafızasının, annesi tarafından özümsenen sayısız başka yaşamı emdiğini söylemişti.</p>

  <p class="calibre14">“Annem ve tüm diğerleri haline gelmiştim,” demişti. “Şekillenmemiştim ve doğmamıştım; ama o anda, orada yaşlı bir kadın haline gelmiştim.”</p>

  <p class="calibre14">Paul’ün kendisi hakkında düşündüğünü algılayan Alia, ona gülümsedi. Paul’ün ifadesi yumuşadı. <span class="calibre15">Korba’ya alaycı olmadan nasıl tepki gösterilebilir ki?</span> diye sordu kendi kendine. <span class="calibre15">Rahibe dönüşmüş bir Ölüm Komandosu’ndan daha gülünç ne olabilir?</span></p>

  <p class="calibre14">Stilgar hafifçe vurarak kağıtlarını gösterdi. “Hükümdarımın izniyle,” dedi, “acil ve önemli meseleler var.”</p>

  <p class="calibre14">“Tupile Anlaşması mı?” diye sordu Paul.</p>

  <p class="calibre14">“Lonca Tupile Antantı’nın yerini tam olarak bilmeden anlaşmayı imzalamamız gerektiği konusunda ısrar ediyor,” dedi Stilgar. “Landsraad delegelerinden destek alıyorlar.”</p>

  <p class="calibre14">“Hangi zorlayıcı güçleri kullandın?” diye sordu Irulan.</p>

  <p class="calibre14">“İmparator’umun bu girişim için tasarladığı zorlayıcı güçleri,” dedi Stilgar. Yanıtının katı resmiyeti, Prenses Zevce’yi hiç onaylamadığını gösteriyordu.</p>

  <p class="calibre14">“Efendim ve kocam,” dedi Paul'e dönen Irulan, onu, kendisinin varlığını tanımaya zorlayarak.</p>

  <p class="calibre14"><span class="calibre15">Chani’nin önünde ünvan farkını vurgulamak bir zayıflık</span> diye düşündü Paul. Böyle anlarda Stilgar’ın Irulan'a duyduğu nefreti paylaşıyordu; ama kadının içinde bulunduğu durumu bilmek duygularını hafifletiyordu. Irulan bir Bene Gesserit piyonundan başka neydi ki?</p>

  <p class="calibre14">“Evet?” dedi Paul.</p>

  <p class="calibre14">Irulan gözlerini ona dikti. “Melanjlarını kısarsanız...”</p>

  <p class="calibre14">Chani hayır dercesine başını salladı.</p>

  <p class="calibre14">“İhtiyatlı bir şekilde ilerliyoruz,” dedi Paul. “Tupile, yenilgiye uğrayan Büyük Evler için bir sığınak yeri olarak kalacak. O, tüm tebaamız için son çareyi, son güvenlik yerini sembolize ediyor. Sığınağı gözler önüne sermek, onu savunmasız hale getirir.”</p>

  <p class="calibre14">“İnsanları saklayabiliyorlarsa, başka şeyleri de saklayabilirler,” diye gürledi Stilgar. “Belki de bir orduyu; ya da melanj kültürünü başlatacak...”</p>

  <p class="calibre14">“İnsanları bir köşeye sıkıştırmazsın,” dedi Alia, “tabii eğer barış içinde yaşamalarını istiyorsan.” Önceden sezmiş olduğu bir çekişmenin içine çekildiğini pişmanlık içinde anladı.</p>

  <p class="calibre14">“Demek ki on yılı bir hiç uğruna pazarlık ederek geçirdik,” dedi Irulan.</p>

  <p class="calibre14">“Ağabeyimin yaptıklarının hiçbiri bir hiç uğruna değildir,” dedi Alia.</p>

  <p class="calibre14">Irulan eline aldığı bir kalemi eklemleri beyazlaşıncaya kadar sıktı. Paul, kadının, duygularını Bene Gesserit yöntemiyle kontrol ettiğini gördü: insanın içine işleyen o içe dönük bakış, derin derin soluma. Duayı okuduğunu neredeyse duyabiliyordu. Az sonra Irulan şöyle dedi: “Ne kazandık?”</p>

  <p class="calibre14">“Lonca’yı zor durumda bıraktık,” dedi Chani.</p>

  <p class="calibre14">“Düşmanlarımızla açık bir hesaplaşmaya girmeyi önlemek istiyoruz,” dedi Alia. “Onları öldürmek için özel bir istek duymuyoruz. Atreides sancağının altında yeterince katliam yapılıyor zaten.”</p>

  <p class="calibre14"><span class="calibre15">Bunu o da hissediyor,</span> diye düşündü Paul. Ne garip; durgunluğun ve vahşi hareketin sarhoşluğu içindeki bu kavgacı ve putperest evren için, ikisi birden nasıl da zorlayıcı bir sorumluluk duygusu hissediyorlardı. <span class="calibre15">Onları kendilerinden korumaya mecbur muyuz?</span> diye düşündü. <span class="calibre15">Her an hiçlikle oynuyorlar... boş yaşamlar, boş sözler. Benden çok şey bekliyorlar.</span> Boğazı sıkışıyormuş ve gırtlağına bir şey düğümleniyormuş gibi oldu. Kaç an kaybedecekti? Ne oğullar... Ne rüyalar... Bu, görüntülerin gösterdiği bedele değer miydi? Uzak bir gelecekte yaşayanlara kim soracaktı, kim onlara diyecekti ki: “Muad’Dib olmasaydı, siz burada olamazdınız.”</p>

  <p class="calibre14">“Onlara melanjlarını vermemek hiçbir şeyi çözmez,” dedi Chani. “Vermezsek, Lonca kaptanları zaman-mekanı görme yeteneklerini yitirirler. Sizin Bene Gesserit Rahibeleri doğru algılarını yitirirler. Bazı insanlar eceli gelmeden ölür. İletişim çöker. Kim suçlanabilir?”</p>

  <p class="calibre14">“İşin bu noktaya gelmesine izin vermezler,” dedi Irulan.</p>

  <p class="calibre14">“Vermezler mi?” diye sordu Chani. “Neden vermesinler? Kim Loncayı suçlayabilir ki? Aciz kalacaklar, herkes bunu görecek. “</p>

  <p class="calibre14">“Anlaşmayı olduğu gibi imzalayacağız,” dedi Paul.</p>

  <p class="calibre14">“Efendim,” dedi Stilgar, ellerine bakarak, “kafamıza takılan bir soru var.”</p>

  <p class="calibre14">“Evet?” Paul tüm dikkatini yaşlı Fremen’e verdi.</p>

  <p class="calibre14">“Bazı... güçleriniz var,” dedi Stilgar. “Lonca’ya rağmen Antant’ın yerini belirleyemez misiniz?”</p>

  <p class="calibre14"><span class="calibre15">Güçler!</span> diye düşündü Paul. Stilgar bir şunu söyleyemiyordu: <span class="calibre15">“Siz kahinsiniz. Geleceğin içinde Tupile'a varan bir yol bulamaz mısınız?”</span></p>

  <p class="calibre14">Paul masanın altın yüzeyine baktı. Hep aynı sorun: ifade edilemeyenin sınırlarını nasıl ifade edebilirdi ki? Parçalanmalardan, tüm güçlerin doğal kaderinden mi bahsetmeliydi? Baharın önsezi dönüşümünü hiç yaşamamış biri, ne belirli bir zaman-mekan, ne kişisel bir imge vektörü, ne de duyu organlarıyla algılanabilecek bir şey içermeyen bir bilinci kafasında nasıl canlandırabilirdi?</p>

  <p class="calibre14">Alia’ya baktı, kızın dikkatinin Irulan’in üstünde olduğunu fark etti. Paul’ün hareketini hisseden Alia, göz ucuyla ona baktı ve başıyla Irulan’ı gösterdi. Ahh, tabii: verdikleri her yanıt, Irulan’ın Bene Gesserit’e yolladığı özel raporlarda yerini alacaktı. Kuisatz haderahlarına bir yanıt aramaktan asla vazgeçmemişlerdi.</p>

  <p class="calibre14">Ama Stilgar öyle ya da böyle bir yanıtı hak ediyordu. Tabii Irulan da.</p>

  <p class="calibre14">“Uzman olmayanlar, önseziyi, sanki bir <span class="calibre15">Doğa Kanunu'na</span> uyan bir şeymiş gibi düşünmeye çalışırlar,” dedi Paul. Ellerini, önünde, parmak uçları yukarı gelecek şekilde birleştirdi. “Ama bu, bize seslenenin cennet olduğunu; geleceği okuyabilmenin, insanın varlığıyla uyumlu bir eylem olduğunu söylemek kadar doğru olacaktır. Başka bir deyişle, önsezi, şimdinin dalgası içindeki doğal bir sonuçtur. Yani, doğanın kılığına bürünür. Ama bu tür güçler, amaçları ve hedefleri önceden ortaya koyan bir tavırla kullanılamazlar. Dalgaya kapılmış bir parçacık nereye gitmekte olduğunu söyleyebilir mi? Kehanette sebep sonuç ilişkisi yoktur. Sebepler, yayılımlar ve kavşaklarda ortaya çıkar; kavşaklarda, yani akıntıların buluştuğu yerlerde. Önseziyi kabul edersen, varlığını akla aykırı kavramlarla doldurursun. Bu yüzden akli bilincin bunları reddeder. Bunu reddedince, akıl, sürecin bir parçası haline gelir ve zapt edilir.”</p>

  <p class="calibre14">“Yani yapamaz mısın?” diye sordu Stilgar.</p>

  <p class="calibre14">“Tupile’ı önseziyle ararsam,” dedi Paul, doğrudan Irulan’a hitap ederek, “bu, Tupile’ı gizleyebilir.”</p>

  <p class="calibre14">“Kaos!” diye karşı çıktı Irulan. “Bunun hiç... hiç... tutarlılığı yok.”</p>

  <p class="calibre14">“Hiçbir Doğa Kanunu’na uymadığını söyledim,” dedi Paul.</p>

  <p class="calibre14">“Yani güçlerinle görebildiklerin ya da yapabildiklerin sınırlı mı?” diye sordu Irulan.</p>

  <p class="calibre14">Paul yanıt vermeye fırsat bulamadan Alia şöyle dedi: “Irulancığım, önsezinin sınırları yoktur. Tutarlı değil, ha? Tutarlılık evrenin elzem bir yönü değildir.”</p>

  <p class="calibre14">“Ama dedi ki...”</p>

  <p class="calibre14">“Ağabeyim sınırları olmayan bir şeyin sınırları hakkında sana nasıl açık bir bilgi verebilir? Bunun sınırları akla sığmaz.”</p>

  <p class="calibre14"><span class="calibre15">Bu, Alia’nın yapmayacağı kadar bayağı bir şeydi,</span> diye düşündü Paul. Bu, oldukça titiz bir bilince sahip ve hassas sınırlardan türemiş değerlere böylesine bağlı biri olan Irulan’ı telaşlandıracaktı. Paul'ün bakışları Korba’ya kaydı, dinsel hayaller alemine dalmış oturan, <span class="calibre15">konuşulanları ruhuyla dinleyen</span> Korba’ya. Kizara bu konuşmadan nasıl yararlanacaktı acaba? Daha fazla dinsel gizem için mi kullanacaktı? Huşu uyandırmak için mi? Hiç şüphesiz öyle.</p>

  <p class="calibre14">“O halde anlaşmayı bu haliyle imzalayacaksınız, öyle mi?” diye sordu Stilgar.</p>

  <p class="calibre14">Paul gülümsedi. Stilgar’in bu yargısıyla kehanet mevzusu kapanmıştı. Stilgar’ın hedefi yalnızca zaferdi, doğruyu keşfetmek değil. Barış, adalet ve sağlam bir akçe: Stilgar’ın evreni bunların üzerine kuruluydu. Gözle görülür ve gerçek bir şey istiyordu: bir anlaşmaya atılmış bir imza.</p>

  <p class="calibre14">“İmzalayacağım,” dedi Paul.</p>

  <p class="calibre14">Stilgar yeni bir klasör çıkardı. “Ix Bölgesi’ndeki sahra komutanlarımızdan gelen son haberlerde, bir anayasa isteğiyle çalkantı oluştuğundan bahsediliyor.” Yaşlı Fremen, omuz silken Chani’ye göz ucuyla baktı.</p>

  <p class="calibre14">Gözlerini kapayıp ellerini anımsatıcı kayıt için alnına koymuş duran Irulan, gözlerini açtı ve dikkatle Paul’ü inceledi.</p>

  <p class="calibre14">“Ix Konfederasyonu kabul etmeyi öneriyor,” dedi Stilgar, “ama delegeleri İmparatorluk Vergisi’nin miktarında...”</p>

  <p class="calibre14">“İmparatorluk irademe yasal bir sınırlama getirmek istiyorlar,” dedi Paul. “Beni kim yönetecek, Landsraad mı CHOAM mı?”</p>

  <p class="calibre14">Stilgar klasörden <span class="calibre15">biladüzen</span> bir kağıda yazılmış bir not çıkardı. “Bu notu, ajanlarımızdan biri, CHOAM azınlığının yönetim kurulu toplantısından gönderdi.” Şifreli yazıyı duygusuz bir sesle okudu: “Saltanatın güç tekeli oluşturma girişimi durdurulmalıdır. Atreides hakkındaki gerçeği, Landsraad yasalarının, dinsel yaptırımların ve bürokratik verimliliğin üçlü hilesinin arkasında ne numaralar çevirdiğini söylemeliyiz.” Notu tekrar klasörün içine itti.</p>

  <p class="calibre14">“Bir anayasa,” diye mırıldandı Chani.</p>

  <p class="calibre14">Paul ona şöyle bir bakıp tekrar Stilgar’a döndü. <span class="calibre15">Böylece Cihat gücünü kaybedecek,</span> diye düşündü Paul, <span class="calibre15">ama bu beni kurtaracak kadar çabuk gerçekleşmeyecek.</span> Bu düşünce duygusal gerilimler yarattı. Olacak Cihat’la ilgili içine doğmuş olan ilk görüntüleri, duyduğu dehşeti ve tiksintiyi hatırladı. Şimdi tabii ki daha büyük dehşet görüntülerini biliyordu. Gerçek şiddetle birlikte yaşamıştı. Mistik güçle dolup dinsel savaşta önlerine çıkan her şeyi silip süpüren Fremenlerini görmüştü. Cihat yeni bir perspektif kazanmıştı. Sonluydu elbette, sonsuzlukla karşılaştırıldığında kısa süren bir spazmdı; ama ötede, geçmişteki her şeyi gölgede bırakan korkular yatıyordu.</p>

  <p class="calibre14"><span class="calibre15">Hepsi benim adıma,</span> diye düşündü Paul.</p>

  <p class="calibre14">“Belki onlara <span class="calibre15">şekilsel</span> bir anayasa verilebilir,” diye öneride bulundu Chani. “Gerçek olmak zorunda değil.”</p>

  <p class="calibre14">“Devlet yönetiminin araçlarından biri de <span class="calibre15">düzenbazlıktır</span>,” diye onayladı Irulan.</p>

  <p class="calibre14">“Umutlarını bir anayasaya bağlayanların her zaman keşfedecekleri gibi gücün sınırları vardır,” dedi Paul.</p>

  <p class="calibre14">Korba hayaller aleminden sıyrılıp doğruldu. “Efendim?”</p>

  <p class="calibre14">“Evet?” Ve Paul şöyle düşündü: <span class="calibre15">İşte! İşte hayali bir Hukuk idaresine karşı gizli bir sempati besleyebilecek birisi.</span></p>

  <p class="calibre14">“İşe dinsel bir anayasayla başlayabiliriz,” dedi Korba, “inananlar için...”</p>

  <p class="calibre14">“Hayır,” dedi Paul sertçe. “Bunu bir kararname haline getireceğiz. Kaydediyor musun, Irulan?”</p>

  <p class="calibre14">“Evet, Efendim,” dedi Irulan, Paul’ün ona yüklediği hizmetçi rolüne duyduğu nefreti yansıtan buz gibi bir sesle.</p>

  <p class="calibre14">“Anayasa en büyük zorbalık haline gelir,” dedi Paul. “Bunaltıcı olacak kadar organize bir güçtür. Anayasa, harekete geçmiş sosyal güçtür ve onun vicdanı yoktur. Tüm onuru ve bireyselliği ortadan kaldırarak en üsttekileri ve en alttakileri ezebilir. Kararsız bir denge noktası vardır ve sınırı yoktur. Halbuki benim sınırlarım var. Halkım için kesin bir koruma sağlamak istediğimden bir anayasa çıkarmayı yasaklıyorum. Kararname, şu tarih, vesaire vesaire.”</p>

  <p class="calibre14">“Ix’lilerin vergi meselesi ne olacak, Efendim?” diye sordu Stilgar.</p>

  <p class="calibre14">Paul dikkatini, arpacı kumrusu gibi düşünen Korba’nın yüzündeki bakıştan zorla alarak şöyle dedi: “Bir önerin mi var, Stil?”</p>

  <p class="calibre14">“Vergileri kontrol etmeliyiz, Efendimiz.”</p>

  <p class="calibre14">“Tupile Anlaşması’nı imzalamama karşılık Lonca’ya ödeteceğimiz bedel,” dedi Paul, “Ix Konfederasyonu’nun vergimizi kabul etmesi olacak. Konfederasyon, Lonca nakliyatı olmadan ticaret yapamaz. Ödeyeceklerdir.”</p>

  <p class="calibre14">“Çok iyi, Efendimiz.” Stilgar başka bir klasör çıkarıp hafifçe öksürdü. “Kizaraların Salusa Secundus’la ilgili raporu. Irulan’ın babası lejyonlarına iniş manevraları yaptırıyormuş.”&nbsp;</p>

  <p class="calibre14">Irulan sol avucunun içinde ilgilenecek bir şeyler buldu. Boynunda bir damar seğirdi.</p>

  <p class="calibre14">“Irulan,” diye sordu Paul, “babanın lejyonunun oyuncaktan başka bir şey olmadığı konusunda ısrarlı mısın?”</p>

  <p class="calibre14">“Tek bir lejyonla ne yapabilir ki?” diye sordu Irulan. Kısık gözlerinin arasından ona baktı.</p>

  <p class="calibre14">“Kendisini öldürtebilir,” dedi Chani.</p>

  <p class="calibre14">Paul başıyla onayladı. “Ve ben suçlanırım.”</p>

  <p class="calibre14">“Cihat’taki komutanlar arasında,” dedi Alia, “bunu öğrenirse saldırıya geçecek birkaç kişi tanıyorum.”</p>

  <p class="calibre14">“Ama bu sadece onun emniyet birliği!” diye karşı çıktı Irulan.</p>

  <p class="calibre14">“O halde iniş manevrası yapmalarına gerek yok,” dedi Paul. “Babana göndereceğin ilk küçük notun, kendisinin hassas durumu hakkındaki görüşlerimi belirten açık ve dolaysız ifadeler içermesini öneririm.”</p>

  <p class="calibre14">Irulan bakışlarını yere indirdi. “Baş üstüne, Efendim. Umarım bu şekilde sona erer. Yoksa babamdan iyi bir şehit olur.”</p>

  <p class="calibre14">“Hımmmm,” dedi Paul. “Ben emretmediğim sürece, kız kardeşim bahsettiği komutanlara mesaj yollamayacaktır.”</p>

  <p class="calibre14">“Babama yönelik bir saldırı, görünürdeki askeri tehlikelerden başka tehlikeler de içeriyor,” dedi Irulan. “Halk onun devrine belirgin bir nostaljiyle bakmaya başlıyor.”</p>

  <p class="calibre14">“Bir gün fazla ileri gideceksin,” dedi Chani, ölümcül bir ciddiyet taşıyan Fremen sesiyle.</p>

  <p class="calibre14">“Yeter!” diye emretti Paul.</p>

  <p class="calibre14">Irulan’ın, halkın nostaljisiyle ilgili açıklamasını değerlendirdi... ah, tabii! Bu gerçeklik payı taşıyordu. Irulan, değerini bir kez daha kanıtlamıştı.</p>

  <p class="calibre14">“Bene Gesserit, resmi bir talepte bulundu,” dedi Stilgar, başka bir klasörü göstererek. “Soyunuzun devamı konusunda size danışmak istiyorlar.”</p>

  <p class="calibre14">Chani, sanki içinde öldürücü bir alet varmış gibi yan gözle klasöre baktı.</p>

  <p class="calibre14">“Rahibeler Birliği’ne her zamanki mazeretleri bildir,” dedi Paul.</p>

  <p class="calibre14">“Mecbur muyuz?” diye sordu Irulan.</p>

  <p class="calibre14">“Belki de... bunu tartışmanın zamanı geldi,” dedi Chani.</p>

  <p class="calibre14">Paul başını şiddetle iki yana salladı. Bunun, ödeyip ödememek konusunda henüz karar vermemiş olduğu bedelin bir parçası olduğunu bilemezlerdi.</p>

  <p class="calibre14">Ama Chani’yi durdurmak mümkün değildi. “Doğduğum yer olan Tabr Siyeçi’nin dua duvarına gittim,” dedi. “Doktorların dediklerini yaptım. Çölde diz çöktüm ve düşüncelerimi Şeyh-hulud’un yaşadığı derinliklere gönderdim. Yine de,” omuz silkti, “hiçbir işe yaramadı.”</p>

  <p class="calibre14"><span class="calibre15">Bilim ve batıl inançlar, hepsi onu hayal kırıklığına uğrattı,</span> diye düşündü Paul. <span class="calibre15">Acaba, Atreides Evi’ne bir varis doğurmanın neye yol açacağını söylemeyerek, ben de mi onu hayal kırıklığına uğrattım?</span> Kafasını kaldırıp bakınca, Alia’nın gözlerinde acıma dolu bir ifade gördü. Kız kardeşinin Chani’ye acıyor olması fikri onu rahatsız etti. Acaba o da mı dehşet saçan geleceği görmüştü?</p>

  <p class="calibre14">Irulan, Bene Gesserit ses güçlerini kullanarak, yılışık bir ikna edicilikle, “Efendim bir varisi olmazsa imparatorluğunun karşılaşacağı tehlikeleri biliyor olmalı,” dedi. “Doğal olarak bu tür şeyleri tartışmak zordur ama bunlar ortaya dökülmeli. Bir İmparator yalnızca bir erkek değildir. Sureti, imparatorluğa önderlik eder. Bir varis bırakmadan ölecek olursa iç savaş çıkar. Halkını seven siz, onları böyle bırakabilir misiniz?”</p>

  <p class="calibre14">Paul masadan uzaklaştı, balkon pencerelerine doğru yürüdü. Bir rüzgar, şehir ateşlerinin dumanını çökertiyordu. Gökyüzünün büründüğü iç karartıcı gümüş mavisi renk, akşamları Kalkan Duvarı’ndan gelen toz yağışıyla yumuşamıştı. Kuzey topraklarını coriolis rüzgarından koruyan güneydeki dik yamaçlara doğru baktı ve kendi zihinsel huzurunun neden böyle bir kalkan bulamadığını düşündü.</p>

  <p class="calibre14">Paul’ün öfkelenmek üzere olduğunu fark eden Kurul, arkasında sessizce oturarak bekledi.</p>

  <p class="calibre14">Paul, zamanın, üstüne üstüne geldiğini algıladı. Kendini, yeni bir geleceği şekillendirebileceği, birçok dengenin oluşturduğu bir sükunete girmeye zorladı.</p>

  <p class="calibre14"><span class="calibre15">Bırak git... bırak git... bırak git,</span> diye düşündü. Chani’yi alsa, onu kapıp kaçsa ve Tupile’a sığınsa ne olurdu? Adı yine de arkasında kalırdı. Cihat, çevresinde dönebileceği yeni ve daha korkunç merkezler bulurdu. Bunun için de o suçlanırdı. Yeni bir şeye uzanmasının, en değer verdiği şeyin düşmesine neden olabileceğini, çıkaracağı en ufak sesin bile evreni paramparça edip en ufak bir parçasını bile yakalayamayacağı kadar uzaklara sürükleyeceğini düşünerek ani bir korku hissetti.</p>

  <p class="calibre14">Aşağıdaki meydan, haccın yeşil beyaz renkleri içindeki hacı kafilesinin yeri haline gelmişti. Arrakisli bir rehberin arkasından omurgasız bir yılan gibi ilerliyorlardı. Bunlar, Paul’e, kabul salonunun şimdiden niyazkarlarla dolmuş olduğunu hatırlattı. Hacılar! Evsiz barksız yaşamaları, İmparatorluk’u için iğrenç bir gelir kaynağı haline gelmişti. Hac, uzay yollarını din berduşlarıyla dolduruyordu. Geliyor, geliyor, geliyorlardı.</p>

  <p class="calibre14"><span class="calibre15">Bunu nasıl başlattım?</span> diye sordu kendi kendine.</p>

  <p class="calibre14">Tabii ki kendi kendine başlamıştı. Yüzyıllardır bu kısa süreli spazmı başarmak için emek veren genlerde vardı bu.</p>

  <p class="calibre14">Bu en derin dinsel içgüdünün yönlendirdiği insanlar, yeniden hayat bulmak için geliyorlardı. Hac burada son buluyordu: “Arrakis, yeniden doğuşun mekanı, ölünecek mekan.”</p>

  <p class="calibre14">Kötü niyetli yaşlı Fremen, hacıları, suları için istediğini söylemişti.</p>

  <p class="calibre14"><span class="calibre15">Hacıların aslında aradıkları şey nedir acaba?</span> diye düşündü Paul. Kutsal bir yere geldiklerini söylüyorlardı. Ama evrende bir Cennet-kaynak, ruhlar için bir Tupile olmadığını bilmeliydiler. Arrakis’i, tüm gizemlerin açıklandığı bilinmeyenler mekanı olarak adlandırıyorlardı. Bu, onların evreniyle bir sonraki evren arasında bir bağlantıydı. Ve ürkütücü olan şuydu ki giderken tatmin olmuş görünüyorlardı.</p>

  <p class="calibre14"><span class="calibre15">Burada ne buluyorlar?</span> diye sordu Paul kendi kendine.</p>

  <p class="calibre14">Çoğu zaman dinsel bir sarhoşluk içinde, çığlıklar atarak, caddeleri garip kuşhanelere benzetiyorlardı. Gerçekten de Fremenler onlara ‘göçmen kuşlar’ diyorlardı. Ve burada ölen birkaçı da ‘kanatlı ruhlar’dı.</p>

  <p class="calibre14">İç geçiren Paul, lejyonlarının zapt ettiği her gezegenin nasıl yeni hacı kaynakları yarattığını düşündü. ‘Muad’Dib’in sağladığı huzur’ için şükranlarını sunmak üzere geliyorlardı.</p>

  <p class="calibre14"><span class="calibre15">Her yerde huzur var,</span> diye düşündü Paul. <span class="calibre15">Her yerde... Muad’Dib’in kalbi hariç.</span></p>

  <p class="calibre14">Kendine ait bir parçanın, sonsuz kırağı karanlığına gömülmüş olduğunu hissetti. Onun geleceği görme gücü, tüm insanlığın kafasındaki evren imgesini değiştirmişti. Paul, güvenli kozmosu sarsmıştı ve güvenliğin yerini onun Cihat’ı almıştı. İnsan evreniyle fazlasıyla mücadele etmiş, onun hakkında fazlasıyla düşünmüş ve kehanette bulunmuştu; ama bu evrenin hala ondan bir şeyler gizlediğinden emindi.</p>

  <p class="calibre14">Bir çölden, su dolu bir cennete dönüştürülmesini emrettiği, ayaklarının altındaki bu gezegen canlıydı. Herhangi bir insan kadar dinamik bir nabzı vardı. Onunla mücadele ediyor, karşı koyuyor ve emirlerinden kaçıp kurtuluyordu...</p>

  <p class="calibre14">Bir el Paul’ün elini tuttu. Chani’nin, başını kaldırmış, gözlerinde kaygıyla ona bakmakta olduğunu gördü. Bu gözler onu içti ve Chani fısıldadı: “Lütfen, aşkım, ruh-benliğinle savaşma.” Kadının elinden yukarı doğru yayılan bir duygu seli, onu bulutların üstüne çıkardı.</p>

  <p class="calibre14">“Sihaya,” diye fısıldadı.</p>

  <p class="calibre14">“Yakında çöle gitmeliyiz,” dedi Chani alçak bir sesle.</p>

  <p class="calibre14">Kadının elini sıkıp bıraktı, masaya dönüp ayakta durdu.</p>

  <p class="calibre14">Chani yerine oturdu.</p>

  <p class="calibre14">Ağzı bir çizgi halini almış olan Irulan, gözlerini Stilgar’ın önündeki kağıtlara dikti.</p>

  <p class="calibre14">“Irulan, İmparatorluk varisinin annesi olarak kendisini öneriyor,” dedi Paul. Chani’ye şöyle bir baktı, gözlerini kendisinden kaçıran Irulan’a döndü. “Bana karşı hiç sevgi duymadığını hepimiz biliyoruz.”</p>

  <p class="calibre14">Irulan iyice sessizleşmişti.</p>

  <p class="calibre14">“Politik nedenleri biliyorum,” dedi Paul. “Beni ilgilendiren insani nedenler. Eğer Prenses Zevce, Bene Gesserit’in emri altında olmasaydı, eğer bunu kişisel güç arzuları için istiyor olmasaydı, sanırım tepkim daha farklı olurdu. Ancak hal böyleyken, bu öneriyi reddediyorum.”</p>

  <p class="calibre14">Iralan kesik kesik, derin bir nefes aldı.</p>

  <p class="calibre14">Paul yerine otururken, onu hiç bu kadar kontrolsüz görmediğini düşündü. Ona doğra eğilerek konuştu: “Iralan, gerçekten üzgünüm.”</p>

  <p class="calibre14">Iralan çenesini kaldırdı, gözlerinde hiddetten ibaret bir bakış vardı. “Senin merhametini istemiyorum!” diye tısladı. Ve Stilgar’a döndü: “Acil ve önemli olan başka bir şey var mı?”</p>

  <p class="calibre14">Stilgar bakışlarını Paul’den ayırmaksızın konuştu: “Bir mesele daha var, Efendim. Lonca, Arrakis’te resmi bir elçilik açmayı öneriyor yine.”</p>

  <p class="calibre14">“Uzayın derinliklerinde kurulanlardan mı?” diye sordu Korba; sesi fanatik bir tiksintiyle doluydu.</p>

  <p class="calibre14">“Sanırım,” dedi Stilgar.</p>

  <p class="calibre14">“Son derece dikkat edilmesi gereken bir mesele., Efendim,” diye uyardı Korba. “Naipler Kurulu bundan hoşlanmayacaktır, Arrakis’te gerçek bir Lonca üyesi. Onlar değdikleri her karış toprağı kirletir.”</p>

  <p class="calibre14">“Onlar tanklarda yaşar ve toprağa değmezler,” dedi Paul, duyduğu rahatsızlığı sesine yansıtarak.</p>

  <p class="calibre14">“Naipler bu işe kendileri el atabilirler, Efendim,” dedi Korba.</p>

  <p class="calibre14">Paul ona dik dik baktı.</p>

  <p class="calibre14">“Onlar önünde sonunda Fremen, Efendim,” diye ısrar etti Korba. “Lonca’nın, bize zulmedenleri nasıl buraya getirdiğini gayet iyi hatırlıyoruz. Sırlarımızı düşmanlarımızdan saklamak için bize şantaj yapıp bahar fidyesi almalarını unutmadık. Bizi tükettiler, son...”</p>

  <p class="calibre14">“Yeter!” dedi Paul sertçe. “<span class="calibre15">Ben</span> unuttum mu sanıyorsun?” Korba, sözlerinin ne anlama geldiğine o anda uyanmış gibi anlaşılmaz bir şekilde kekeledi, sonra şunları söyledi: “Efendim, beni bağışlayın. Siz Fremen değilsiniz demek istemedim. Ben...”</p>

  <p class="calibre14">“Bir Dümenci yollayacaklar,” dedi Paul. “Bir Dümenci’nin, tehlike görüyorsa buraya gelmesi mümkün değil.”</p>

  <p class="calibre14">Aniden korkuya kapılarak ağzı kuruyan Irulan şöyle dedi: “Bir Dümenci’nin buraya geldiğini mi<span class="calibre15">... gördünüz?”</span></p>

  <p class="calibre14">“Tabii ki bir Dümenci <span class="calibre15">görmedim</span>,” dedi Paul onun sesini taklit ederek. “Ama onlardan birinin nerede olduğunu ve nereye gittiğini görebiliyorum. Varsın bize bir Dümenci yollasınlar. Belki böyle birinden yararlanabilirim.”</p>

  <p class="calibre14">“Emredersiniz,” dedi Stilgar.</p>

  <p class="calibre14">Gülümsemesini eliyle gizleyen Irulan şöyle düşündü: <span class="calibre15">Demek doğru. İmparator’umuz bir Dümenci 'yi göremiyor. Karşılıklı olarak körler. Komplo gizlendi.</span></p>
</body>
</html>
