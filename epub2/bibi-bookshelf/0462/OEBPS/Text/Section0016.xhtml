<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">"Tanrı ve rahip işleri başımdan aşkın! Kendi mitosumu görmediğimi mi düşünüyorsun? Verilerine bir kez daha danış, Nefr. Ayinlerimi, insanların en temel hareketlerinin içine yerleştirdim. Halk Muad’Dib'in adıyla yemek yiyor! Benim adımla sevişiyor, benim adımla doğuyor... benim adımla karşıdan karşıya geçiyor. Taa Gangishree ’deki en en sefil mezbelenin çatı kirişi, Muad’Dib’in kutsaması için yakarılmadan dikilemiyor! ”</span></p>

  <p class="calibre17">- Yergiler Kitabı - Nefr’in Vakayinamesi’nden</p>

  <p class="calibre14"><br class="calibre1" /></p>

  <p class="calibre14">“Görev yerini bırakıp bu saatte buraya gelerek çok fazla şeyi riske ettin,” dedi Edric, tankının duvarlarından Sima Dansçısı’na ters ters bakarak.</p>

  <p class="calibre14">“Düşünce tarzın ne kadar da zayıf ve dar,” dedi Scytale. “Seni ziyarete gelen kim?”</p>

  <p class="calibre14">Edric bir an duraksadı, bu hantal şekli, ağırlaşmış göz kapaklarını ve duygusuz suratı inceledi. Sabahın körüydü ve Edric’in metabolizması henüz gece istirahatinden, tam melanj tüketimine geçmemişti.</p>

  <p class="calibre14">“Sokaklarda yürüyen şekil bu değil mi?” diye sordu Edric.</p>

  <p class="calibre14">“Bu gün büründüğüm bazı suretlere hiç kimse iki kez bakmadı,” dedi Scytale.</p>

  <p class="calibre14"><span class="calibre15">Bu bukalemun, şekil değişikliğinin onu her şeyden saklayacağını sanıyor,</span> diye düşündü Edric, az bulunur bir sezgiyle. Ve kendi varlığının, komployu, gerçekten tüm kehanet güçlerinden saklayıp saklamadığını merak etti. İmparator’un kız kardeşi, şimdi...</p>

  <p class="calibre14">Edric tankının turuncu gazını karıştırarak başını iki yana salladı ve şöyle dedi: “Neden geldin?”</p>

  <p class="calibre14">“Hediye daha hızlı harekete geçirilmeli,” dedi Scytale.</p>

  <p class="calibre14">“Bu mümkün değil.”</p>

  <p class="calibre14">“Bir yolu bulunmalı,” diye ısrar etti Scytale.</p>

  <p class="calibre14">“Neden?”</p>

  <p class="calibre14">“Olan biten hiç hoşuma gitmiyor. İmparator bizi bölmeye çalışıyor. Bene Gesserit’e teklifıni yaptı bile.”</p>

  <p class="calibre14">“Ha, <span class="calibre15">şu mesele."</span></p>

  <p class="calibre14">“O mesele! Gûlayı mutlaka...”</p>

  <p class="calibre14">“Onu siz şekillendirdiniz, Tleilaxlı,” dedi Edric. “Bunu istememen gerektiğini gayet iyi biliyorsun.” Durakladı ve tankının saydam duvarına yaklaştı. “Yoksa bu hediye hakkında bize yalan mı söyledin?”</p>

  <p class="calibre14">“Yalan mı?”</p>

  <p class="calibre14">“Bu silahın hedefe yönlendirilip salıverildiğini, hepsinin bundan ibaret olduğunu söylemiştin. Gûla bir kez verildikten sonra değişiklik yapamayız.”</p>

  <p class="calibre14">“Her gûlanın dengesi bozulabilir,” dedi Scytale. “Tek yapmanız gereken, onu, orijinal varlığı hakkında sorgulamak.”</p>

  <p class="calibre14">“Bu ne işe yarayacak?”</p>

  <p class="calibre14">“Onu, bizim amaçlarımıza hizmet edecek eylemlere yöneltecek.”</p>

  <p class="calibre14">“O, mantık ve muhakeme gücü olan bir mentat,” diye karşı çıktı Edric. “Ne yapıyor olduğumu tahmin edebilir... o ya da kız kardeşi. Eğer kız kardeşin dikkati...”</p>

  <p class="calibre14">“Bizi falcılardan saklıyor musun, saklamıyor musun?” diye sordu Scytale.</p>

  <p class="calibre14">“Kahinlerden korkmuyorum,” dedi Edric. “Benim derdim, mantıkla, gerçek casuslarla, İmparatorluk’un fiziksel güçleriyle, baharın kontrolüyle ve...”</p>

  <p class="calibre14">“Eğer insan her şeyin sonlu olduğunu unutmazsa, İmparator’u ve onun güçlerini rahat rahat kestirebilir,” dedi Scytale.</p>

  <p class="calibre14">Dümenci kollarını ve bacaklarını tuhaf bir semender gibi garip bir şekilde savurarak endişeyle irkildi. Scytale bu görüntü karşısında duyduğu tiksintiyi bastırmaya çalıştı. Lonca Kaptanı’nın üstünde, her zamanki gibi, bedenini saran ama içindekiler yüzünden bel kısmı şişkin, koyu renk, esnek giysisi vardı. Ancak... hareket ettiğinde çınlakmış gibi görünüyordu. Bunlar, yüzer gibi, uzanır gibi hareketlerdi. Scytale kararını verdi; ve komplolarının hassas bağlantıları onu bir kez daha sarstı. Onlar uyumlu bir grup değildi. Bu bir zayıflıktı.</p>

  <p class="calibre14">Edric’in endişesi yatıştı. Scytale’a baktı, görüntü, ağırlığını taşıyan turuncu gazın rengindeydi. Edric, Sima Dansçısı’nın, kentlini korumak için gerektiğinde başvurabileceği nasıl bir entrikası olduğunu merak etti. Tleilaxlı önceden tahmin edilebilecek bir şekilde davranmıyordu. Bu kötüye alametti.</p>

  <p class="calibre14">Kaptan’ın sesindeki ve tavırlarındaki bir şey, Scytale’a, Lonca üyesinin İmparator’dan çok kız kardeşinden korktuğunu söylüyordu. Bu, bilincinin ekranında aniden çakan bir düşünceydi. Rahatsız edici. Alia’yla ilgili önemli bir şeyi atlamışlar mıydı? Gûla her ikisini de yok etmek için yeterli bir silah olacak mıydı?</p>

  <p class="calibre14">“Alia hakkında ne söylendiğini biliyor musun?” diye sordu Scytale, konuyu deşerek.</p>

  <p class="calibre14">“Ne demek istiyorsun?” Balık-insan yine endişelenmişti.</p>

  <p class="calibre14">“Felsefe ve kültürün hiç böyle bir azizesi olamamıştı,” dedi Scytale. “Zevk ve güzellik aynı vücutta...”</p>

  <p class="calibre14">“Güzellik ve zevkten geriye ne kalır?” diye sordu Edric. “Her iki Atreides’i de yok edeceğiz. Kültür! Hükmetmek kolay olsun diye kültürü bir kenara bırakıyorlar. Güzellik! Köleleştiren güzelliği yüceltiyorlar. Eğitimli bir cehalet yaratıyorlar... en kolayı bu. Hiçbir şeyi şansa bırakmıyorlar. Zincirler! Yaptıkları her şey zincirler yaratıyor, köleleştiriyor. Ama köleler daima isyan eder.”</p>

  <p class="calibre14">“Kız kardeş evlenip çocuk doğurabilir,” dedi Scytale. “Neden kız kardeşten bahsedip duruyorsun?” diye sordu Edric.</p>

  <p class="calibre14">“İmparator onun için bir eş seçebilir,” dedi Scytale. “Seçerse seçsin. İş işten geçmiş olacak.”</p>

  <p class="calibre14">“Sen bile bir sonraki anı yaratamazsın,” diye uyardı Scytale. “Sen bir yaratıcı değilsin... Atreideslerin olduğundan daha yaratıcı değilsin.” Başıyla onayladı. “Haddimizi bilmeliyiz.”</p>

  <p class="calibre14">“Yaratımla ilgili çene yoracak olanlar biz değiliz,” diye itiraz etti Edric. “Biz Muad’Dib’den bir mesih yaratmaya çalışan ayak takımı değiliz. Nedir bu saçmalık? Ne diye ortaya böyle sorular atıyorsun?”</p>

  <p class="calibre14">“Sebep bu gezegen,” dedi Scytale. “Soruları <span class="calibre15">o</span> ortaya atıyor.”</p>

  <p class="calibre14">“Gezegenler konuşmaz!”</p>

  <p class="calibre14">“Bu konuşuyor.”</p>

  <p class="calibre14">“Öyle mi?”</p>

  <p class="calibre14">“Yaratımdan bahsediyor. Geceleri rüzgarla esen kum, işte bu, yaratımdır.”</p>

  <p class="calibre14">“Rüzgarla esen...”</p>

  <p class="calibre14">“Uyandığında, ilk ışıklar sana yeni dünyayı gösteriyor... yepyeni ve bırakacağın izler için hazır.”</p>

  <p class="calibre14"><span class="calibre15">Üzerinde iz olmayan kum mu?</span> diye düşündü Edric. <span class="calibre15">Yaratım mı?</span> Ani bir kaygıyla içinin düğüm düğüm olduğunu hissetti. Tankının içinde kapalı olmak, oda, her şey üstüne üstüne geliyor, içini daraltıyordu.</p>

  <p class="calibre14"><span class="calibre15">Kumdaki izler.</span></p>

  <p class="calibre14">“Bir Fremen gibi konuşuyorsun,” dedi Edric.</p>

  <p class="calibre14">“Bu bir Fremen düşüncesi ve eğitici bir düşünce,” diye onayladı Scytale. “Muad’Dib’in Cihat’ından evrende iz bırakmak diye bahsediyorlar, tıpkı bir Fremen’in yeni kumda iz bırakması gibi. Onlar, insanların yaşamında bir iz bıraktılar.”</p>

  <p class="calibre14">“Eee?”</p>

  <p class="calibre14">“Bir kez daha gece olur,” dedi Scytale. “Rüzgarlar eser.”</p>

  <p class="calibre14">“Evet,” dedi Edric, “Cihat’ın sonu gelecek. Muad’Dib, Cihat’ını kullandı ve...”</p>

  <p class="calibre14">“O, Cihat’ı kullanmadı,” dedi Scytale. “Cihat onu kullandı. Sanırım elinden gelse onu durdururdu.”</p>

  <p class="calibre14">“Elinden gelse mi? Yapması gereken tek şey...”</p>

  <p class="calibre14">“Üff, kes sesini!” diye bağırdı Scytale. “Zihinsel bir salgını durduramazsın. İnsandan insana sıçrayarak parsekleri aşar. Öyle bulaşıcıdır ki engel tanımaz. Korunmasız cepheye, bunun gibi başka belaların parçalarını sakladığımız yere saldırır. Böyle bir şeyi kim durdurabilir? Muad’Dib’de bunun panzehiri yok. Bu şeyin kökleri kaosta. Emirler oraya ulaşabilir mi?”</p>

  <p class="calibre14">“O halde sana da bulaştı, öyle mi?” diye sordu Edric. Scytale’ın sözlerinin neden böyle bir korku tınısı taşıdığını merak ederek turuncu gazın içinde yavaşça döndü. Sima Dansçısı komplodan kopmuş muydu? Şu anda geleceğe bakmak ve bunu incelemek mümkün değildi. Gelecek, kehanetlerle tıkanmış, bulanık bir akıntı haline gelmişti.</p>

  <p class="calibre14">“Hepimize bulaştı,” dedi Scytale ve Edric’in zekasının katı sınırları olduğunu hatırlattı kendi kendine. Bu konu, Lonca üyesinin anlayacağı bir hale nasıl getirilebilirdi?</p>

  <p class="calibre14">“Ama onu yok ettiğimizde,” dedi Edric, “bulaşı...”</p>

  <p class="calibre14">“Seni böyle, cehalet içinde bırakmalıydım,” dedi Scytale. “Ama görevlerim buna izin vermiyor. Ayrıca bu hepimiz için tehlikeli.”</p>

  <p class="calibre14">Edric irkildi, perdeli ayaklarından birinin bir tekmesiyle toparlanırken turuncu gaz bacaklarının çevresinde çalkalandı. “Bir acayip konuşuyorsun,” dedi.</p>

  <p class="calibre14">“Bütün bu şey bir patlayıcı,” dedi Scytale sakin bir sesle. “Parçalanmaya hazır. Patlayınca parçaları asırlara yayılacak. Bunu görmüyor musun?”</p>

  <p class="calibre14">“Daha önce dinlerle başa çıkmıştık,” diye itiraz etti Edric. “Eğer bu yeni...”</p>

  <p class="calibre14">“Bu yalnızca bir din <span class="calibre15">değil!"</span> dedi Scytale. Komplocu arkadaşlarına verdiği bu acımasız eğitimi görse Başrahibe ne derdi diye düşünürken. “Dinsel hükümet başka bir şeydir. Muad’Dib her yere Kizaralarını doldurdu, hükümetin eski işlevlerini ortadan kaldırdı. Ama hiçbir sürekli kamu hizmeti, hiçbir birleştirici elçiliği yok. Piskoposluk bölgeleri, yani otorite adaları var. Her adanın merkezinde bir adam var. Adamlar kişisel gücün nasıl kazanıldığını ve elde tutulduğunu öğreniyor. Adamlar kıskanç.”</p>

  <p class="calibre14">“Bölündükleri zaman, onları birer birer özümseyeceğiz,” dedi Edric kendini beğenmiş bir gülümsemeyle. “Kafasını kesince, gövdesi...”</p>

  <p class="calibre14">“Bu gövdenin iki başı var,” dedi Scytale.</p>

  <p class="calibre14">“Kız kardeş... belki de evlenecek olan kız kardeş.”</p>

  <p class="calibre14">“Kesinlikle evlenecek olan.”</p>

  <p class="calibre14">“Ses tonundan hoşlanmadım, Scytale.”</p>

  <p class="calibre14">“Ben de senin cahilliğinden.”</p>

  <p class="calibre14">“Evlenirse ne olur ki? Bu, planlarımızı altüst eder mi?”</p>

  <p class="calibre14">“Bu, evreni altüst eder.”</p>

  <p class="calibre14">“Ama onlar eşsiz değil ki. Şahsen benim de öyle güçlerim var ki...”</p>

  <p class="calibre14">“Sen bir çocuksun. Onlar yürürken sen emekliyorsun.”</p>

  <p class="calibre14">“Onlar eşsiz <span class="calibre15">değil!"</span></p>

  <p class="calibre14">“Unuttuğun bir şey var, Lonca üyesi, biz de bir kere kuisatz haderah yaratmıştık. Bu öyle bir varlık ki Zaman’ın manzarasıyla doldurulmuş. Öyle bir varoluş formu ki kendini özdeş bir tehditle kuşatmadan onu tehdit edemezsin. Muad’Dib, Chani’sine saldıracağımızı biliyor. Artık daha hızlı hareket etmek zorundayız. Gûlaya ulaşıp onu söylediğim şekilde harekete geçireceksin.”</p>

  <p class="calibre14">“Ya yapmazsam?”</p>

  <p class="calibre14">“İşte o zaman belamızı buluruz.”</p>
</body>
</html>
