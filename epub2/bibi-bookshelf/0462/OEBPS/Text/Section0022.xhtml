<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">O, Alia’dan çıktı gitti,</span></p>

  <p class="calibre14"><span class="calibre15">Cennetin rahminden!</span></p>

  <p class="calibre14"><span class="calibre15">Mukaddes, mukaddes!</span></p>

  <p class="calibre14"><span class="calibre15">Ateşle kum birleşti</span></p>

  <p class="calibre14"><span class="calibre15">Efendimize karşı.</span></p>

  <p class="calibre14"><span class="calibre15">Görebilir o,</span></p>

  <p class="calibre14"><span class="calibre15">Gözleri olmadan!</span></p>

  <p class="calibre14"><span class="calibre15">Üstünde bir şeytan!</span></p>

  <p class="calibre14"><span class="calibre15">Mukaddes, mukaddes</span></p>

  <p class="calibre14"><span class="calibre15">Denklemi çözdü,</span></p>

  <p class="calibre14"><span class="calibre15">Sonuç:</span></p>

  <p class="calibre14"><span class="calibre15">Şehitlikti!</span></p>

  <p class="calibre17">- Ay Düşüyor - Muad’Dib’in Şarkıları</p>

  <p class="calibre14"><br class="calibre1" /></p>

  <p class="calibre14">Yedi günlük hummalı bir etkinliğin ardından, Kale, doğal olmayan bir sessizliğe gömülmüştü. Bu sabah çevrede insanlar vardı; ama kafa kafaya verip fısıldayarak konuşuyorlar ve ayaklarının ucuna basarak yürüyorlardı. Bazıları garip bir şekilde ürkek adımlarla koşturuyordu. Ön avludan içeri giren bir muhafız takımı, gezinerek ve silahlarını çatarak çıkardıkları gürültüyle, soru dolu ve hiddetli bakışların odağı oldu. Ancak yeni gelenler içerideki ruh haline kapılıp aynı ürkeklikle hareket etmeye başladılar.</p>

  <p class="calibre14">Taşyakan muhabbeti hala sürüyordu: “Ateşin içinde mavimsi bir yeşillik olduğunu ve ortalığın leş gibi koktuğunu söyledi.”</p>

  <p class="calibre14">“Elpa aptalın teki. Tleilax gözleri takmaktansa intihar edeceğini söylüyor.”</p>

  <p class="calibre14">“Bu göz muhabbetinden hiç hoşlanmıyorum.”</p>

  <p class="calibre14">“Muad’Dib yanımdan geçerken bana adımla hitap etti.”</p>

  <p class="calibre14">“O, gözleri olmadan nasıl görüyor?”</p>

  <p class="calibre14">“İnsanlar gidiyormuş, duydun mu? Büyük bir korku var. Naipler, Büyük Kurul için Makab Siyeçi’ne gideceklerini söylüyorlar.”</p>

  <p class="calibre14">“Methiyeci’yi n’aptılar?”</p>

  <p class="calibre14">“Onu Naiplerin toplandığı odaya sokarlarken gördüm. Düşünsenize Korba tutuklanmış.”</p>

  <p class="calibre14">Chani erkenden kalkmıştı, onu Kale’deki sessizlik uyandırmıştı. Uyandığında, Paul’ü, boş göz çukurları yatak odalarının karşı duvarının ötesinde şekilsiz bir yere dikilmiş bir halde yanında otururken buldu. Taşyakanın, özellikle göz dokusuna yönelerek yaptığı şey, bütün o harap olmuş et temizlenmişti. İğneler ve merhemler göz çukurlarının çevresindeki güçlü eti kurtarmıştı; ama Chani, radyasyonun daha derinlere gitmiş olduğunu hissediyordu.</p>

  <p class="calibre14">Doğrulup oturduğu anda yırtıcı açlık onu pençesine almıştı. Yatağının yanında bulundurduğu yiyeceklerden yedi... bahar ekmeği, ağır bir peynir.</p>

  <p class="calibre14">Paul yiyecekleri gösterdi. “Sevgilim, seni bundan kurtarmanın hiçbir yolu yoktu. İnan bana.”</p>

  <p class="calibre14">O boş göz çukurları, üzerine dikildiği zaman, Chani bir titreme nöbetini bastırdı. Paul’den bunu açıklamasını istemekten vazgeçmişti. Öyle garip konuşuyordu ki: <span class="calibre15">“Kumda vaftiz edildim ve bu da beni inanma hünerimden mahrum bıraktı. Artık kim inanç alışverişi yapıyor? Kim alıyor? Kim satıyor?”</span></p>

  <p class="calibre14">Bu sözlerle ne demek istiyor olabilirdi?</p>

  <p class="calibre14">Tleilax gözlerini düşünmeyi bile reddetmişti, halbuki kendisiyle aynı acıyı paylaşan adamlara cömertçe bunlardan satın almıştı.</p>

  <p class="calibre14">Açlığını bastıran Chani yataktan kalktı, Paul’e tekrar şöyle bir baktı ve onun ne kadar yorgun olduğunu fark etti. Ağzını sert çizgiler çevreliyordu. Onu dinlendirmeyen uykusunda, koyu renk saçları dikilmiş ve karmakarışık olmuştu. Son derece asık suratlı ve dalgın görünüyordu. Uyuyup uyuyup uyanması bunu hiç değiştirmiyordu. Chani kendini zorlayarak kafasını çevirdi ve fısıldadı: “Aşkım... aşkım...”</p>

  <p class="calibre14">Paul uzanıp onu tekrar yatağa çekti ve yanaklarını öptü. “Yakında çölümüze döneceğiz,” diye fısıldadı. “Burada yapılacak sadece birkaç şey kaldı.”</p>

  <p class="calibre14">Sesindeki kararlılık Chani’nin ürpermesine neden oldu. Paul ona sıkıca sarılarak mırıldandı: “Benden korkma, Sihaya’m. Gizemi unut ve aşkı kabul et. Aşkta gizem yoktur. Aşk yaşamdan gelir. Bunu hissedemiyor musun?”</p>

  <p class="calibre14">“Hissediyorum.”</p>

  <p class="calibre14">Chani, avucunu, Paul’ün göğsüne dayayıp kalp atışlarını dinledi. Onun aşkı, Chani’nin içindeki Fremen ruhuna haykırıyordu.. .sel gibi, taşkın ve şiddetli. Bir çekim gücü onu sarmaladı.</p>

  <p class="calibre14">“Sana söz veriyorum, sevgilim,” dedi Paul. “Bizim çocuklarımızdan biri, öyle bir imparatorluğu yönetecek ki, benimkini gölgede bırakacak. Yaşamda ve sanatta öyle üstün başarılar ve şaşırtıcı...”</p>

  <p class="calibre14">“Şimdi buradayız!” diye itiraz etti Chani, kuru bir hıçkırığı bastırmaya çalışarak. “Ve... hissediyorum, çok az... zamanımız var.”</p>

  <p class="calibre14">“Biz sonsuzluğa sahibiz, sevgilim.”</p>

  <p class="calibre14"><span class="calibre15">“Sen</span> sonsuzluğa sahip olabilirsin. Ben yalnızca şimdiye sahibim.”</p>

  <p class="calibre14">“Ama sonsuzluk <span class="calibre15">budur.”</span> Chani’nin alnını okşadı.</p>

  <p class="calibre14">Chani ona yaslanıp dudaklarını boynuna yapıştırdı. Basınç, rahmindeki yaşamı uyardı. Onun kıpırdandığını hissetti.</p>

  <p class="calibre14">Paul de bunu hissetmişti. Elini onun karnına koyarak şöyle dedi: “Ah, evrenin küçük yöneticisi, zamanının gelmesini bekle. Bu benim anım.”</p>

  <p class="calibre14">Chani, karnındaki yaşamla ilgili Paul’ün neden hep tekil konuştuğunu merak etti. Doktorlar ona söylememiş miydi? Hafızasını araştırdı ve bu konunun aralarında hiç geçmemiş olması dikkatini çekti, ikiz doğuracağını mutlaka biliyor olmalıydı. Bu soruyu ortaya atıp atmamak konusunda tereddüt etti. <span class="calibre15">Mutlaka</span> biliyordu. O her şeyi biliyordu. Kendisine ait olan her şeyi biliyordu. Elleri, ağzı... her şeyi, Chani’yi biliyordu.</p>

  <p class="calibre14">Hemen sonra şöyle dedi: “Evet, aşkım. Bu ebediyet... bu gerçek.” Ve Paul’ün karanlık göz çukurlan, ruhunu cennetten cehenneme çekmesin diye gözlerini sıkıca kapattı. Yaşamlarını şifrelediği <span class="calibre15">rihani</span> sihrine rağmen, Paul’ün bedeni gerçek kalmıştı, okşamaları inkar edilemezdi.</p>

  <p class="calibre14">Üstlerini değişmek için kalktıklarında, Chani şöyle dedi: “İnsanlar senin sevgini bir bilseydi...”</p>

  <p class="calibre14">Ama Paul’ün ruh hali değişmemişti. “Politikayı sevgi üstüne kuramazsın,” dedi. “İnsanlar sevgiyle ilgilenmez, sevgi çok karmaşıktır. Onlar despotizmi tercih eder. Çok fazla özgürlük kaos doğrurur. Buna izin veremeyiz, öyle değil mi? Ve despotizmi nasıl sevilebilir kılarsın?”</p>

  <p class="calibre14">“Sen bir despot değilsin!” diye karşı çıktı Chani, eşarbını bağlarken. “Kanunların adil.”</p>

  <p class="calibre14">“Ahh, kanunlar,” dedi Paul. Pencereye gitti, sanki dışarı bakabilecekmiş gibi perdeleri açtı. “Kanun nedir? Hükmetmek mi? Kanun kaosu süzer, süzgeçten geçen nedir? Huzur mu? Kanun: en üst idealimiz ve en temel doğamız. Kanuna çok yakından bakma. Bakarsan, mantıklı kılıflar uyduran yorumları, kuralların yasal bir şekilde çarpıtılmasını, ve uygun örnekleri bulursun. Huzur bulursun ki huzur ölümün diğer adıdır.”</p>

  <p class="calibre14">Chani’nin ağzı ince bir çizgi halini almıştı. Paul’ün zekasını ve bilgeliğini inkar edemezdi ama bu ruh hali onu korkutuyordu. Kendi içine kapanmıştı ve Chani onun içindeki savaşları hissedebiliyordu. Sanki, <span class="calibre15">“Asla bağışlama; asla unutma,”</span> diyen Fremen düsturunu alıp kendi bedenini bununla kırbaçlamış gibiydi.</p>

  <p class="calibre14">Onun yanma gitti, dışarı bakarken Paul de görüş alanındaydı. Günün artan sıcaklığı, kuzey rüzgarını bu korunaklı enlemlerden çekmeye başlamıştı. Rüzgar, pas rengi tüyler, kristal yapraklar ve altın rengiyle kırmızının değişip durduğu garip motiflerle dolu sahte bir gökyüzü resmediyordu. Yüksek ve soğuk rüzgar, toz fıskiyeleri çıkararak Kalkan Duvarı’na çarpıp kırılıyordu.</p>

  <p class="calibre14">Paul, Chani’nin sıcaklığını yanında hissetti. Bir an için, görüntüsünün önüne bir unutkanlık perdesi indirdi. Yalnızca, burada gözleri kapalı duruyor olabilirdi. Ancak Zaman, onun için durmayı reddediyordu. Karanlığı içine çekti... yıldızsız, gözyaşsız. Istırabı maddeyi öyle bir eritiyordu ki geriye kalan yalnızca seslerin onun evrenini yoğunlaştırmasının yarattığı şaşkınlıktı. Çevresindeki her şey, bir tek işitme duyusuna dayalıydı; ve bu duyusu, sadece nesnelere dokunduğunda geri çekiliyordu: perde, Chani’nin eli... Kendisini, Chani’nin soluk alıp verişini dinlerken yakaladı.</p>

  <p class="calibre14"><span class="calibre15">Yalnızca olması muhtemel şeylere karşı güvensizlik duyduğum günler nerede?</span> diye sordu kendi kendine. Zihni, kötürüm edilmiş hatıraların yükünü taşıyordu. Her bir gerçeklik anı için sayısız projeksiyon, asla gerçekleşmemeye mahkum sayısız şey vardı. İçindeki görünmeyen bir benlik, sahte geçmişler hatırlıyordu; zaman zaman bunların sorumluluğu, şimdiyi, etkisi altına almakla tehdit ediyordu.</p>

  <p class="calibre14">Chani onun koluna yaslandı.</p>

  <p class="calibre14">Paul onun dokunuşuyla kendi vücudunu hissetti: zaman anaforlarıyla taşınan ölü beden. Paul, sonsuzluğa göz atmış hatıraların pis kokusunu yayıyordu. Sonsuzluğu görmek, sonsuzluğun kaprislerine açık olmaktı, sonsuz boyutlarla ezilmekti. Kahinin sahte ölümsüzlüğü cezalandırmayı gerektirirdi: Geçmiş ve Gelecek eş zamanlı hale geliyordu.</p>

  <p class="calibre14">Görüntü, bir kez daha kara çukurundan çıkıp ona kitlendi. Bu, onun gözleriydi. Bu, kaslarını hareket ettiriyordu. Bir sonraki ana, bir sonraki saate, bir sonraki güne doğru giderken ona kılavuzluk ediyordu... ta ki Paul kendisinin daima <span class="calibre15">orada</span> olacağını hissedene dek!</p>

  <p class="calibre14">“Gitme zamanı geldi,” dedi Chani. “Kurul...”</p>

  <p class="calibre14">“Alia benim yerime orada olacak.”</p>

  <p class="calibre14">“Ne yapacağını biliyor mu?”</p>

  <p class="calibre14">“Biliyor.”</p>

  <p class="calibre14">Alia, güne, dairesinin altındaki tören alanına toplanan bir muhafız taburuyla başlamıştı. Çılgınca karmaşanın ve uğultu halindeki yaygara ve tehditlerin oluşturduğu sahneye baktı. Bu sahne, ancak Alia getirilen tutukluyu tanıdığında, bir anlam kazandı: Methiyeci Korba.</p>

  <p class="calibre14">Arada bir pencereye gidip gelip aşağıdaki sabırsızlığın artışını gözleyerek sabah bakımını yaptı. Bakışları hep Korba’nın üstündeydi. Onu, Arrakeen muharebesindeki üçüncü dalganın kaba ve sakallı komutanı olarak hatırlamaya çalıştı. Bu imkansızdı. Korba, üzerinde zarif kesimli, Parato ipeğinden cüppeyle şık bir züppe haline gelmişti. Cüppesi beline kadar açıktı, içinden tertemiz yuvarlak yakası ve yeşil taşlar işlenmiş ceketi görünüyordu. Belinde mor bir kuşak vardı. Cüppenin omuz başındaki kat yerinden çıkan yenler, koyu yeşil ve siyah kadifeden fitiller halinde dikilmişti.</p>

  <p class="calibre14">Birkaç Naip, bir Fremen arkadaşlarına uygulanan muameleyi izlemek için oraya gelmişti. Masumiyetini haykırması için Korba’yı kışkırtan bir yaygara koparıyorlardı. Alia, adamların eski hallerini hatırlamaya çalışarak, bakışlarını Fremenlerin yüzlerinde dolaştırdı. Şimdi, geçmişi gölgeliyordu. Hepsi hedonist olmuştu, çoğu insanın hayal bile edemeyeceği hazlar yaşıyorlardı.</p>

  <p class="calibre14">Alia, adamların huzursuz bakışlarının, sık sık, buluşacakları salonun kapısına kaydığını gördü. Muad’Dib’in kör-görüsünü, gizemli güçlerin bu yeni tezahürünü düşünüyorlardı. Onların kanunlarına göre, kör bir adam çölde tek başına bırakılmalı, suyu Şeyh-hulud’a teslim edilmeliydi. Ama gözsüz Muad’Dib onları görüyordu. Onlar binalardan da hoşlanmıyorlar, toprağın üstünde inşa edilmiş mekanlarda kendilerini savunmasız hissediyorlardı. Onlara kayaya oyulmuş düzgün bir mağara verirsen rahatlayabilirlerdi... ama burada değil, <span class="calibre15">içeride</span> bekleyen yeni Muad’Dib’le birlikte değil.</p>

  <p class="calibre14">Toplantıya inmek üzere döndüğünde, kapının yanındaki bir masanın üzerine bıraktığı mektubu gördü: annelerinden gelen en son mesaj. Paul’ün doğum yeri olduğu için Caladan’a duyulan özel saygıya rağmen Leydi Jessica, gezegeninin, haccın bir durağı haline getirilmesine karşı itirazını vurguluyordu.</p>

  <p class="calibre14">“Hiç şüphesiz oğlum tarihte çığır açan biri,” diye yazıyordu, “ama ben, bunu, ayak takımının burayı işgal etmesi için bir mazeret olarak göremiyorum.”</p>

  <p class="calibre14">Alia mektuba dokundu, garip bir karşılıklı temas hissi yaşadı. Bu kağıt annesinin ellerindeydi. Modası geçmiş bir araç: mektup... ama bir anlamda hiçbir kaydın başaramayacağı kadar kişisel. Atreides Savaş Dili’nde yazılmıştı ve neredeyse ele geçirilemez bir haberleşme gizliliğini temsil ediyordu.</p>

  <p class="calibre14">Alia, annesini düşününce, o her zamanki ruhsal bulanıklık ona acı veriyordu. Annenin ve kızın zihinlerini birleştiren o bahar dönüşümü, Alia’nın, zaman zaman Paul’ü, doğurduğu oğlu gibi düşünmesine yol açıyordu. Bu sıkıştırılmış karmaşık birlik, kendi babasını ona bir sevgili gibi gösterebiliyordu. Hayalet gölgeler, olası insanlar, zihnine sıçrıyordu.</p>

  <p class="calibre14">Alia, amazon muhafızlarının beklediği sofaya giden aşağı doğru eğimli koridorda yürürken, mektubu gözden geçirdi.</p>

  <p class="calibre14">“Ölümcül bir paradoks yaratıyorsunuz,” diye yazmıştı Jessica. “Hükümet aynı zamanda hem dinsel hem de iddialı olamaz. Dinsel tecrübe, kanunların kaçınılmaz olarak bastırdığı bir kendiliğindenliğe ihtiyaç duyar. Kanunlar olmadan yönetemezsiniz. Kanunlarınız, önünde sonunda ahlakın, vicdanın, hatta yönetme aracı olarak düşündüğünüz dinin yerini alır. Kutsal ayinler, anlamlı bir ahlakı şekillendiren tapınmadan ya da mübarek isteklerden kaynaklanmalıdır. Diğer yandan, hükümet, şüphelere, sorulara ve çekişmelere özellikle hedef olan kültürel bir organizmadır. Ben, seremoninin yerini inancın; ve sembolizmin yerini ahlakın alacağı günün gelmekte olduğunu görüyorum.”</p>

  <p class="calibre14">Alia’yı sofada bahar kahvesinin kokusu karşıladı. Yeşil nöbetçi cüppeleri giymiş dört amazon, o içeri girer girmez hazır ola geçti. Gözleri herhangi bir soruna karşı tetikte, gençlikleriyle övündüklerini belli eden sert adımlarla yürüyerek arkasında sıraya dizildiler. Fanatik yüzlerinde korkudan eser yoktu. O Fremenlere özgü şiddet özelliğini yayıyorlardı: hiç suçluluk duymadan kayıtsızca öldürebilirlerdi.</p>

  <p class="calibre14"><span class="calibre15">Ben bu açıdan farklıyım,</span> diye düşündü Alia. <span class="calibre15">Atreides adının üstünde bu olmadan da yeterince pislik var.</span></p>

  <p class="calibre14">Geldiği haberi kendisinden önce ulaşıyordu. Beklemekte olan bir iç oğlanı, o alt salona girer girmez fırlayıp muhafız takımını çağırdı. Salon penceresiz ve kasvetliydi, yalnızca birkaç kısık ışıküreyle aydınlatılmıştı. Aniden tören alanının kapıları ardına kadar açıldı ve karşı uçtan içeriye göz kamaştırıcı gün ışığı doldu. Muhafızlar, aralarında Korba, arkalarında ışık, titreşerek görüş alanına girdiler.</p>

  <p class="calibre14">“Stilgar nerede?” diye sordu Alia.</p>

  <p class="calibre14">“İçeriye girdi bile,” dedi amazonlardan biri.</p>

  <p class="calibre14">Alia amazonların önünde salona girdi. Bu salon, Kale’nin en gösterişli toplantı mekanlarından biriydi. Bir tarafta, sıra sıra yumuşak koltukların bulunduğu yüksek bir balkon vardı. Balkonun karşısındaki yüksek pencerelerin turuncu perdeleri açılmıştı. Bir bahçe ve fıskiyenin olduğu açıklık bir yerden içeriye gün ışığı doluyordu. Salonun arka ucunda, Alia’nın sağ tarafında, üstünde yüksek bir koltuk olan bir platform vardı.</p>

  <p class="calibre14">Sandalyeye doğru ilerleyen Alia arkasına dönüp yukarı doğru bakınca Naiplerle dolu balkonu gördü.</p>

  <p class="calibre14">Balkonun altındaki boşluğu hane muhafızları doldurmuştu, birine sessizce bir şey söyleyen, bir diğerine emir veren Stilgar aralarında dolaşıyordu. Alia’nın girişini gördüğünü hiç belli etmedi.</p>

  <p class="calibre14">Korba içeri getirildi, platformun aşağısındaki bir sehpanın yanında, salonun zemininde duran minderlere oturdu.</p>

  <p class="calibre14">Methiyeci, şıklığına rağmen şu anda, soğuğa karşı cüppesine sarınmış, aksi, uykulu bir ihtiyar gibi görünüyordu. İki muhafız onun arkasında yerlerini aldılar.</p>

  <p class="calibre14">Alia koltuğa yerleşirken Stilgar platforma yaklaştı.</p>

  <p class="calibre14">“Muad’Dib nerede?” diye sordu.</p>

  <p class="calibre14">“Ağabeyim, Başrahibe olarak başkanlık etmek üzere beni vekil tayin etti,” dedi Alia.</p>

  <p class="calibre14">Balkondaki Naipler, bunu duyunca, seslerini yükselterek itiraz etmeye başladılar.</p>

  <p class="calibre14">“Sessizlik!” diye emretti Alia. Aniden sağlanan sessizlikte, şöyle dedi: “Ölüm kalım meselesi olduğunda, bir Başrahibe’nin başkanlık etmesi Fremen kanunu değil midir?”</p>

  <p class="calibre14">Bo sözün ciddiyeti anlaşıldıkça, Naipler sessizleştiler; ama Alia, sıra sıra yüzler arasında kızgın bakışlar fark etti. Kurul da tartışmak için bunları zihnine kaydetti: Hobars, Rajifiri, Tasmin, Saajid, Umbu, Legg... Bu isimler, içlerinde Dune’dan parçalar taşıyordu: Umbu Siyeçi, Tasmin Çanağı, Hobars Gediği...</p>

  <p class="calibre14">Dikkatini Korba’ya yöneltti.</p>

  <p class="calibre14">Alia’nın kendisine baktığını fark eden Korba, çenesini kaldırıp konuştu: “Ben masumum.”</p>

  <p class="calibre14">“Stilgar, suçlamaları oku,” dedi Alia.</p>

  <p class="calibre14">Stilgar kahverengi bir bahar kağıdı rulosu çıkarıp bir adım öne çıktı. Sesinde sanki gizli ritmler varmış gibi ciddi bir havayla okumaya başladı. Sözcüklere, dolaysız, açık ve doğruluk dolu bir nitelik yüklüyordu:</p>

  <p class="calibre14">“...Efendimiz İmparatorumuz’un felaketine yol açmak için hainlerle birlikte komplo kurduğun; imparatorluğun muhtelif düşmanlarıyla rezil bir gizlilik içinde buluştuğun...”</p>

  <p class="calibre14">Korba acı dolu bir kızgınlıkla başını iki yana sallayıp duruyordu.</p>

  <p class="calibre14">Alia, kara kara düşünerek dinliyordu; çenesini sol yumruğuna dayayıp kafasını o tarafa eğmiş, diğer kolunu koltuğun kolunun üstüne koymuştu. Resmi prosedüre ait parçacıklar, kendi huzursuzluğu tarafından elenerek bilincini terk etmeye başlamıştı.</p>

  <p class="calibre14">“...kutsal gelenekler... lejyonların ve bütün Fremenlerin desteğiyle... Kanun’a göre şiddete karşılık şiddet... Majesteleri... tüm haklarını yitirmesi...”</p>

  <p class="calibre14">Alia bunun saçmalık olduğunu düşündü. Saçmalık! Hepsi: saçmalık... saçmalık... saçmalık...</p>

  <p class="calibre14">Stilgar okumayı bitirdi: “Bu yüzden konu yargıya intikal etti.”</p>

  <p class="calibre14">Birdenbire oluşan sessizlikte, Korba sanki sıçramaya hazırlanıyormuş gibi elleriyle dizlerini kavrayarak öne doğru eğildi, damarlı boynu gerilmişti. Konuşurken dili dişlerine çarpıyordu.</p>

  <p class="calibre14">“Ne sözlerimle ne de yaptıklarımla Fremen yeminlerime ihanet etmedim! Beni suçlayanla yüzleşmeyi talep ediyorum!” <span class="calibre15">Oldukça basit bir itiraz</span>, diye düşündü Alia.</p>

  <p class="calibre14">Ve bunun Naipler üzerinde dikkate değer bir etki yapmış olduğunu gördü. Onlar Korba’yı tanıyorlardı. O, onlardan biriydi. Bir Naip olmak için, Fremen cesaretini ve ihtiyatını kanıtlamıştı. Korba zeki değildi ama güvenilirdi. Bir Cihat’ı yönetemezdi belki ama bir levazım subayı olarak iyi bir seçimdi. Bir mücahit değildi ama eski Fremen erdemlerine bağlı biriydi: <span class="calibre15">Kabile her şeyden üstündür.</span></p>

  <p class="calibre14">Otheym’in, Paul tarafından onlara aktarılmış olan acı söz leri Alia’nın akimdan hızla geçti. Bakışlarıyla balkonu taradı. Bu adamlardan her biri kendini Korba’nın yerine koyabilirdi... bazılarının bunu yapmak için iyi bir nedeni vardı. Ama buradaki masum bir Naip, suçlu bir Naip kadar tehlikeliydi.</p>

  <p class="calibre14">Korba da bunu hissetmişti. “Beni kim suçluyor?” diye sordu. “Beni suçlayanla yüzleşmek bir Fremen olarak hakkım.”</p>

  <p class="calibre14">“Belki de sen kendi kendini suçluyorsun,” dedi Alia.</p>

  <p class="calibre14">Korba’nın yüzünde bir an için, saklamaya fırsat bulamadığı mistik bir dehşet belirdi. Bu yüzünden okunuyordu: <span class="calibre15">Alia, güçlerini kullanıp kanıtları ruhlar aleminden,</span> alem al-mital’<span class="calibre15">den getirdiğini söyleyerek onu kendisi suçlamıştı.</span></p>

  <p class="calibre14">“Düşmanlarımızın Fremen müttefikleri var,” diye üsteledi Alia. “Su kapanları tahrip edildi, kanatalar havaya uçuruldu, yeşillikler zehirlendi ve su depolama havzaları talan edildi...”</p>

  <p class="calibre14">“Ve şimdi de... çölden bir solucan çalıp başka bir dünyaya götürdüler.”</p>

  <p class="calibre14">Araya giren bu sesin sahibini hepsi tanıyordu: Muad’Dib. Paul antreden geçip salona girdi, muhafız saflarını yararak Alia’nın yanına geldi. Ona eşlik eden Chani yan tarafta kaldı.</p>

  <p class="calibre14">“Efendim,” dedi Stilgar, gözlerini Paul’den kaçırarak.</p>

  <p class="calibre14">Paul boş göz çukurlarını balkona, ardından Korba’ya çevirdi. “Ne o, Korba... hiç methiye yok mu?”</p>

  <p class="calibre14">Balkondaki mırıldanmalar duyulabiliyordu. Sesler yükseldi, parça parça sözcükler ve ibareler işitilebiliyordu: “...körler için kanun der ki... Fremen adeti... çölde... kim karşı çıkabilir...”</p>

  <p class="calibre14">“Kör olduğumu kim söylüyor?” diye sordu Paul. Balkona döndü. “Sen mi, Rajifıri? Görüyorum ki bugün altın rengi giymişsin ve onun altındaki şu mavi gömleğin üstünde hala sokakların tozu var. Hep pasaklıydın zaten.”</p>

  <p class="calibre14">Rajifiri bir korunma işareti yaptı, kötülüğe karşı üç parmak.</p>

  <p class="calibre14">“Sen o parmakları kendine doğru tut!” diye bağırdı Paul. “Kötülüğün nerede olduğunu hepimiz biliyoruz!” Tekrar Korba’ya döndü. “Suratından suçluluk akıyor, Korba.”</p>

  <p class="calibre14">“Benim suçum değil! Suçlularla ilişki kurmuş olabilirim ama hiç...” Sustu ve balkona korkulu bir bakış attı.</p>

  <p class="calibre14">Paul’ü örnek alan Alia ayağa kalktı, salonun zeminine indi ve Korba’nın sehpasının kenarına kadar geldi. Bir metreden daha az bir mesafeden ona baktı, sessizce ve gözdağı verircesine.</p>

  <p class="calibre14">Korba bu bakışlar karşısında sindi. Kıpırdandı, balkona endişeli bakışlar savurdu.</p>

  <p class="calibre14">“Orada kimin gözlerini arıyorsun?” diye sordu Paul.</p>

  <p class="calibre14">“Siz göremezsiniz!” diye ağzından kaçırdı Korba.</p>

  <p class="calibre14">Paul, Korba’ya karşı bir an için duyduğu acımayı bastırdı. Bu adam da, orada olan herkes kadar kesin bir şekilde görüntünün tuzağına düşmüştü. Rol yapıyordu, o kadar.</p>

  <p class="calibre14">“Seni görmek için göze ihtiyacım yok,” dedi Paul. Ve Korba’yı tasvir etmeye başladı, her hareketini, kaslarının her seğirişini, balkona yönelttiği telaşlı ve yardım isteyen her bakışı.</p>

  <p class="calibre14">Korba’nın içindeki umutsuzluk arttı.</p>

  <p class="calibre14">Onu izleyen Alia, adamın her an çözülebileceğini anladı. <span class="calibre15">Balkondaki birileri onun çözülmeye ne kadar yakın olduğunu fark etmiş olmalı,</span> diye düşündü. Kim? Naiplerin yüzlerini inceledi, maskelenen yüzlerdeki küçük belirtileri fark etti... kızgınlıklar, korkular, belirsizlikler... suçluluklar.</p>

  <p class="calibre14">Paul sessiz kaldı.</p>

  <p class="calibre14">Korba kendini savunmak için acınası bir azamet tavrı takındı: “Beni kim suçluyor?”</p>

  <p class="calibre14">“Otheym suçluyor,” dedi Alia.</p>

  <p class="calibre14">“Ama Otheym öldü!” diye itiraz etti Korba.</p>

  <p class="calibre14">“Bunu nasıl öğrendin?” diye sordu Paul. “Casusluk ağın sayesinde mi? Ah, evet! Senin casuslarını ve kuryelerini tanıyoruz. Taşyakanı Tarahell’den buraya kimin getirdiğini biliyoruz.”</p>

  <p class="calibre14">“O, Kizaraları savunmak için getirilmişti!” dedi Korba pat diye.</p>

  <p class="calibre14">“Bu yüzden mi hainlerin eline geçti, peki?” diye sordu Paul.</p>

  <p class="calibre14">“Çalındı ve biz...” Korba sustu, yutkundu. Bir sağına bir soluna bakındı. “Herkes bilir ki ben, Muad’Dib aşkının sesi oldum.” Gözlerini balkona dikti. “Ölmüş bir adam bir Fremen’i nasıl suçlayabilir?”</p>

  <p class="calibre14">“Otheym’in sesi ölmedi,” dedi Alia. Paul koluna dokununca durdu.</p>

  <p class="calibre14">“Otheym bize sesini yolladı,” dedi Paul. “Bu ses, bize, isimleri, hainlerin eylemlerini, toplantı yerlerini ve zamanlarını veriyor. Naipler Kurulu’ndaki bazı yüzleri görebiliyor musun, Korba? Merkur’la Fash neredeler? Lame Keke bugün aramızda değil. Ya Takim, o nerede?”</p>

  <p class="calibre14">Korba başını iki yana salladı.</p>

  <p class="calibre14">“Çalınan solucanla birlikte Arrakis’ten kaçtılar,” dedi Paul. “Seni şu anda serbest bıraksam bile, Korba, bu işteki payın yüzünden Şeyh-hulud suyunu alacaktır. Seni neden serbest bırakmıyorum, Korba? Gözleri alman, benim gördüğüm gibi göremeyen bütün o adamları düşün. Onların aileleri ve dostları var, Korba. Onlardan nasıl saklanabilirsin?”</p>

  <p class="calibre14">“Bir kazaydı,” diye kendini savundu Korba. “Zaten, onlar Tleilax...” Tekrar sessizleşti.</p>

  <p class="calibre14">“Metal gözlerin nasıl bir esaret getirdiğini kim bilebilir?” diye sordu Paul.</p>

  <p class="calibre14">Balkondaki Naipler fısıldayarak yorum yapmaya, ağızlarını elleriyle gizleyerek konuşmaya başladılar. Artık Korba’ya bakışları soğuktu.</p>

  <p class="calibre14">“Kizaraları savunmak için,” diye mırıldandı Paul, Korba’nın savunmasına dönerek. “Bir gezegeni yok eden ya da ona çok yakın olanları kör edecek J ışınları üreten bir araç. Bu etkilerden hangisini bir savunma olarak tasarlamıştın, Korba? Kizaralar, bütün gözlemcilerin gözlerini kapamaya mı bel bağlıyor?”</p>

  <p class="calibre14">“Bu tuhaf bir şey, Efendim,” diye savundu kendini Korba. “Kadim Kanun’un, yalnızca Ailelerin atom silahlarına sahip olabileceğini söylediğini biliyorduk ama Kizaraların itaat ettiği... itaat ettiği...”</p>

  <p class="calibre14">“İtaat ettiği kişi şendin,” dedi Paul. “Gerçekten tuhaf.”</p>

  <p class="calibre14">“Beri suçlayanın yalnızca sesi bile olsa, beni onunla yüzleştirmek zorundasınız!” dedi Korba. “Bir Fremen’in hakları vardır.”</p>

  <p class="calibre14">“Doğru söylüyor, Efendimiz,” dedi Stilgar.</p>

  <p class="calibre14">Alia, Stilgar’a sert bir bakış fırlattı.</p>

  <p class="calibre14">“Kanun kanundur,” dedi Stilgar, Alia’nın itirazını algılayarak. Fremen Kanunu’ndan alıntı yapıp Kanun’un nasıl uygulandığına dair kendi yorumlarını da araya serpiştirmeye başladı.</p>

  <p class="calibre14">Alia, sözleri daha Stilgar söylemeden duyuyormuş gibi garip bir hisse kapıldı. Nasıl bu denli saf olabiliyordu? Stilgar daha önce hiç bu kadar resmi ve muhafazakar görünmemiş, Dune Kanunları’na bağlı kalmaya hiç bu kadar hevesli olmamıştı. Saldırgan bir şekilde öne doğru çıkmış olan çenesi hiç durmadan çalışıyordu. Gerçekten içinde bu müthiş azametten başka bir şey yok muydu?</p>

  <p class="calibre14">“Korba bir Fremen; ve Fremen Kanunu’na göre yargılanmalı,” diye bağladı sözünü Stilgar.</p>

  <p class="calibre14">Alia başını çevirip bahçenin karşısındaki duvara düşen gölgelere baktı. Duyduğu düş kırıklığı nedeniyle, kendisini içi boşalmış gibi hissediyordu. Bu şeyi kuşluk vaktine kadar uzatmışlardı. Ya şimdi ne olacaktı? Korba rahatlamıştı. Methiyeci’nin tavırları, adaletsiz bir saldırıya uğradığını, her şeyi Muad’Dib aşkına yapmış olduğunu söyler gibiydi. Göz ucuyla Korba’ya baktı, yüzünde belirip kaybolan sinsice bir kibir karşısında şaşırdı.</p>

  <p class="calibre14"><span class="calibre15">Sanki bir mesaj almış gibi,</span> diye düşündü. Dostlarının, <span class="calibre15">“Dayan! Yardım geliyor!"</span> diye bağırdıklarını duyan bir adam gibi davranıyordu.</p>

  <p class="calibre14">Bir an için, bu şey avuçlarının içindeydi: cüceden aldıkları bilgiler, entrikaya başkalarının da karıştığına dair ipuçları, muhbirlerin isimleri. Ama kritik an akıp gitmişti. <span class="calibre15">Stilgar mı? Hayır, kesinlikle Stilgar değil.</span> Dönüp yaşlı Fremen’e baktı.</p>

  <p class="calibre14">Stilgar gözlerini kaçırmadan onun bakışlarına karşılık verdi.</p>

  <p class="calibre14">“Teşekkür ederim, Stil,” dedi Paul, “bize Kanun’u hatırlattığın için.”</p>

  <p class="calibre14">Stilgar başını eğdi. Yaklaştı, hem Paul’ün hem de Alia’nın okuyabileceğini bildiği şekilde ses çıkarmadan dudaklarını kıpırdatarak konuştu. <span class="calibre15">Onun ağzından lafı söke söke alıp sonra da icabına bakacağım.</span></p>

  <p class="calibre14">Paul başıyla onayladı, Korba’nın arkasında duran muhafıza işaret verdi.</p>

  <p class="calibre14">“Korba’yı bir maksimum güvenlik hücresine götürün,” dedi Paul. “Vekili dışında ziyaretçi yasak. Vekil olarak Stilgar’ı atıyorum.”</p>

  <p class="calibre14">“Bırakın da vekilimi kendim seçeyim!” diye bağırdı Korba.</p>

  <p class="calibre14">Paul hızla döndü. “Stilgar’ın dürüstlüğünü ve adaletini inkar mı ediyorsun?”</p>

  <p class="calibre14">“Ah, hayır, Efendim ama...”</p>

  <p class="calibre14">“Götürün onu!” diye bağırdı Paul.</p>

  <p class="calibre14">Muhafızlar Korba’yı minderlerden kaldırıp, dışarı çıkardılar.</p>

  <p class="calibre14">Tekrar mırıldanmaya başlayan Naipler balkonu terketmeye koyuldular. Balkonun altındaki görevliler, pencerelere gidip turuncu perdeleri kapattılar. Salona turuncu bir karanlık hakim oldu.</p>

  <p class="calibre14">“Paul,” dedi Alia.</p>

  <p class="calibre14">“Şiddeti hızlandırdığımız zaman,” dedi Paul, “o zaman onu tam olarak kontrol edebiliriz. Teşekkür ederim Stil, rolünü çok güzel oynadın. Eminim ki Alia, onunla işbirliği yapan Naipleri belirlemiştir. Kendilerini açığa vurmamaları mümkün değil.”</p>

  <p class="calibre14">“Bunu ikiniz aranızda hazırladınız değil mi?” diye sordu Alia.</p>

  <p class="calibre14">“Hiç düşünmeden Korba’nın öldürülmesini emretmiş olsaydım, Naipler anlardı,” dedi Paul. “Ama Fremen Kanuları’na sıkı sıkıya bağlı kalmadan gerçekleştirilen bu yasal prosedürle... kendi haklarının tehdit altında olduğu hissine kapıldılar. Onunla işbirliği yapan Naipler hangileri, Alia?”</p>

  <p class="calibre14">“Rajifıri, kesin,” dedi alçak bir sesle. “Ve Saajid; ama...”</p>

  <p class="calibre14">“Hepsinin adını Stilgar’a ver,” dedi Paul.</p>

  <p class="calibre14">Boğazı kuruyan Alia yutkundu, herkesin Paul’e karşı duyduğu korkuyu, o anda, o da hissediyordu. Aralarında gözleri olmadan nasıl dolaştığını biliyordu ama bunu büyük bir zarafetle yapması Alia’nın gözünü korkutmuştu. Onların şekillerini, kehanet görüntüsünün ortamında görmesi! Alia, vücudunun, Paul tarafından, titreşen bir cisim olarak görüldüğünü algıladı; bu, gerçeklikle olan uyumu, tamamen Paul’ün sözlerine ve hareketlerine dayanan bir yan-gerçek zamanda gerçekleşiyordu. Paul, hepsini, görüntüsünün içinde idare ediyordu.</p>

  <p class="calibre14">“Sabah görüşmenizin saati geçiyor, Efendimiz,” dedi Stilgar. “Birçok insan... merak ediyor... korkuyor...”</p>

  <p class="calibre14">“Sen korkuyor musun, Stil?”</p>

  <p class="calibre14">Yalnızca bir fısıltı duyuldu: “Evet.”</p>

  <p class="calibre14">“Sen benim dostumsun ve benden korkman için hiçbir sebep yok,” dedi Paul.</p>

  <p class="calibre14">Stilgar yutkundu. “Evet, Efendim.”</p>

  <p class="calibre14">“Alia, sabah görüşmesini sen devral,” dedi Paul. “Stilgar, işareti ver.”</p>

  <p class="calibre14">Stilgar emri yerine getirdi.</p>

  <p class="calibre14">Büyük kapılarda bir gürültü koptu. Bir kalabalık, memurların geçmesi için gölgeli odadan geriye doğru itildi. Aynı anda birçok şey olmaya başladı: hane muhafızları, Niyazkarların oluşturduğu kalabalığı dirsekleyerek ve itip kakarak geriletiyorlardı; cafcaflı cüppeler giymiş olan Vekiller geçmeye çalışıyorlardı... bağırışlar, küfürler... Vekiller, çağrı kağıtlarını sallıyorlardı. Meclis katibi, onların önünde, muhafızların açtığı yoldan kapıya doğru yürüdü. Elinde, tahta yaklaşmasına izin verilenlerin yazılı olduğu Tercihliler Listesi vardı. Sırım gibi bir Fremen olan Tecrübe adlı katip, bıkkın bir alaycılık içinde, kazınmış kafası ve öbek öbek favorileriyle hava atarak yürüyordu.</p>

  <p class="calibre14">Alia, adamın yolunu keserek, Paul’ün Chani’yle birlikte platformun arkasındaki gizli geçitten süzülüvermesi için zaman sağladı. Paul’ün arkasından savurduğu bakıştaki gizli merak nedeniyle, bir an için Tecrube’ye karşı bir güvensizlik duydu.</p>

  <p class="calibre14">“Bugün ağabeyimin adına ben konuşacağım,” dedi Alia. “Niyazkarlar tahta aynı anda yaklaşsın.”</p>

  <p class="calibre14">“Baş üstüne, Efendim.” Kalabalığı düzenlemek üzere döndü.</p>

  <p class="calibre14">“Eskiden olsa ağabeyinizin bundaki amacını yanlış anlamazdınız,” dedi Stilgar.</p>

  <p class="calibre14">“Dikkatim dağıldı,” dedi Alia. “Sende dramatik bir değişiklik vardı, Stil. Nedir bu?”</p>

  <p class="calibre14">Stilgar ayağa kalktı, çok şaşırmıştı. İnsanlar değişirdi, tabii ki. Ama dramatik değişiklik? Bu, kendisiyle ilgili hiç karşılaşmamış olduğu özel bir bakış açısıydı. Dram şüpheli bir şeydi. Güvenilmez sadakatin dışarıdan gelmiş misafirleri ve diğer güvenilmez erdemler dramatikti. İmparatorluk’un düşmanları, dönek insanları etkileme girişimlerinde dramı kullanıyorlardı. Korba, Kizaralar için dram kullanmak amacıyla Fremen erdemlerinden uzaklaşmıştı. Ve bunun için canını verirdi.</p>

  <p class="calibre14">“Aksileşmeye başladınız,” dedi Stilgar. “Bana güvenmiyor musunuz?”</p>

  <p class="calibre14">Sitlgar’ın sesindeki sıkıntı, Alia’nın yüzündeki ifadeyi yumuşatmıştı ama ses tonunu değil. “<span class="calibre15">Biliyorsun</span>, sana güvenmemezlik etmem. Bir meseleyle Stilgar ilgileniyorsa, bu meseleyi rahatça unutabileceğimiz konusunda ağabeyimle ben her zaman hemfikir olduk.”</p>

  <p class="calibre14">“O halde neden benim... değiştiğimi söylüyorsunuz?”</p>

  <p class="calibre14">“Ağabeyime itaatsizlik etmeye hazırlanıyorsun,” dedi Alia. “Bunu ruhundan okuyabiliyorum. Tek umudum, bunun ikinizi de yok etmemesi.”</p>

  <p class="calibre14">İlk vekiller ve Niyazkarlar yaklaşmaya başlamıştı. Stilgar yanıt vermeye fırsat bulamadan, ona kafasını çevirdi ancak adamın yüzü, Alia’nın annesinin mektubunda hissettiği şeylerle doluydu... ahlak ve vicdanın yerini kanunların alması. <span class="calibre15">"</span></p>

  <p class="calibre14"><span class="calibre15">“Ölümcül bir paradoks yaratıyorsunuz.”</span></p>
</body>
</html>
