<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Muad’Dib’in, ayak izi bırakmadan yürüdüğümüz o diyara doğru bir yolculuğa çıktığını söyleriz.</span></p>

  <p class="calibre17"><span class="calibre15">- Kizara İnancına Giriş</span></p>

  <p class="calibre14"><br class="calibre1" /></p>

  <p class="calibre14">Kumun üstünde, siyecin sahip olduğu yeşilliklerin sınırını belirleyen bir su kanalı vardı. Sonra kaya köprü geliyordu, ve ardında Idaho’nun ayaklarının altındaki açık çöl. Arkasındaki gece semasına Tabr Siyeçi’nin yüksek burnu hakimdi. Her iki ayın ışığı onun yüksek sınırına donmuş gibi bir görüntü veriyordu. Suyun tam dibine bir bahçe getirilmişti.</p>

  <p class="calibre14">Idaho çöl tarafında durakladı ve arkasına dönüp durgun suyun üzerindeki çiçekli dallara baktı... yansımalar ve gerçeklik... dört ay. Tenine değen damıtıcı giysi kaygan bir his veriyordu. Islak çakmaktaşı kokuları filtreleri geçip burun deliklerine hücum etti. Bahçeden geçen rüzgarda kötücül bir sırıtış vardı. Idaho gecenin seslerini dinledi. Su kıyısındaki çimenlikte yaşayan kanguru fareler; uğultulu seslenişini, sarp kayalıkların gölgelerine gönderen atmaca baykuş; açık bledden gelen kum yağışının rüzgar nedeniyle kesik kesik gelen tıslaması.</p>

  <p class="calibre14">Idaho seslere doğru döndü.</p>

  <p class="calibre14">Ayın aydınlattığı kumulların üstünde hiçbir hareket göremedi.</p>

  <p class="calibre14">Paul’ü ta buralara getirmiş olan Tandis’ti. Sonra adam, hikayesini anlatmak üzere geri dönmüştü. Ve Paul çölün içine doğru yürümüştü... bir Fremen gibi.</p>

  <p class="calibre14">“Kördü... gerçekten kördü,” demişti Tandis, sanki bu, yaptığım açıklarmış gibi. “Bundan önce, bize söylediği görüntüsü vartı...ama...”</p>

  <p class="calibre14">Omuz silkmişti. Kör Fremenler çölde tek başına bırakılırdı. Muad’Dib, İmparator olabilirdi; ama aynı zamanda bir Fremendi de. Çocuklarını Fremenleri korumasını ve büyütmesini şart koşmamış mıydı? O, Fremendi.</p>

  <p class="calibre14">Idaho, buranın bir iskelet çöl olduğunu gördü. Kumun arasından, ay ışığının gümüş rengine boyadığı kayaların oluşturduğu kaburgalar görünüyordu; sonra kumullar başlıyordu.</p>

  <p class="calibre14"><span class="calibre15">Onu yalnız bırakmamalıydım, bir dakika bile</span>, diye düşündü Idaho. <span class="calibre15">Aklında ne olduğunu biliyordum.</span></p>

  <p class="calibre14">“Bana dedi ki, gelecek artık onun fiziksel varlığına ihtiyaç duymuyormuş,” diye bildirmişti Tandis. “Beni bırakıp giderken geri dönüp seslendi. ‘Artık özgürüm,’ oldu sözleri.”</p>

  <p class="calibre14"><span class="calibre15">Lanet olsun!</span> diye düşündü Idaho.</p>

  <p class="calibre14">Fremenler, topter ya da herhangi bir araştırmacı göndermeyi reddetmişlerdi. Kurtarmak, antik adetlerine aykırıydı.</p>

  <p class="calibre14">“Muad’Dib için bir solucan olacaktır,” demişlerdi. Ve çöle bırakılanlar için, suyu Şeyh-hulud’a gidenler için ilahi okumaya başlamışlardı: “Kumun anası, Zaman’ın babası, Yaşam’ın başlangıcı, ona ölüm bahşet.”</p>

  <p class="calibre14">Idaho, düz bir kayanın üzerine oturup çöle baktı. Oradaki gece kamuflaj desenleriyle doluydu. Paul’ün nereye gittiğini anlamanın hiçbir yolu yoktu.</p>

  <p class="calibre14">“Artık özgürüm.”</p>

  <p class="calibre14">Bu sözleri sesli olarak söyleyen Idaho, kendi sesinin tınısına şaşırdı. Bir süre düşüncelere daldı; çocuk Paul’ü, Caladan’daki balık pazarına götürdüğü günü, suyun üstünde ışıl ışıl parlayan güneşi, öldürülüp satılmak üzere oraya getirilmiş olan deniz zenginliklerini hatırladı. Gurney Halleck’in onlar için baliset çalışını hatırladı... hazlar, gülüşmeler. Ritimler, bilincinde hoplayıp zıplıyor; zihnini hatırlanan zevklerin oluşturduğu kanallarda bir köle gibi sürüklüyordu.</p>

  <p class="calibre14">Gurney Halleck. Gumey, bu trajedi için onu suçlayacaktı.</p>

  <p class="calibre14">Anı müzik yavaş yavaş kesildi.</p>

  <p class="calibre14">Paul’ün sözlerini hatırladı: <span class="calibre15">“Bu evrende yanıtı olmayan problemler vardır.”</span></p>

  <p class="calibre14">Idaho, Paul’ün çölde nasıl öleceğini merak etti. Bir solucan tarafından çabucak mı öldürülecekti? Güneşin altında yavaş yavaş mı? Siyeçteki Fremenlerden bazıları Muad’Dib’in asla ölmeyeceğini; onun tüm olası geleceklerin var olduğu ruh-dünyaya girmiş olduğunu; bundan böyle <span class="calibre15">alem al-mital</span>’de var olacağını; orada sonsuza dek, hatta bedeni yok olduktan sonra bile gezineceğini söylemişlerdi.</p>

  <p class="calibre14"><span class="calibre15">O ölecek ve benim onu koruyacak gücüm yok,</span> diye düşündü Idaho.</p>

  <p class="calibre14">Bir iz bırakmadan ölmekte, kesinlikle titiz bir saygının var olabileceğini anlamaya başladı... ne bir ceset, ne de başka bir şey; mezar olarak bütün bir gezegen.</p>

  <p class="calibre14"><span class="calibre15">Mentat, kendini çöz,</span> diye düşündü Idaho.</p>

  <p class="calibre14">Sözler hafızasına ulaştı... Fedaykin subayının Muad’Dib’in çocuklarını korumak için bir muhafız tayin ederken söylediği ayinsel sözler: “Görevlendirilen subayın ilahi görevi...”</p>

  <p class="calibre14">Hükümetin ağdalı, kendini beğenmiş dili onu öfkelendiriyordu. Bu dil, Fremenleri baştan çıkarmıştı. Herkesi baştan çıkarmıştı. Bir adam, büyük bir adam dışarıda ölüyordu; ama dil, ağdalı bir şekilde ilerlemeye devam ediyor... ediyor... ediyordu.</p>

  <p class="calibre14">Saçmalıkları süzen, bütün o temiz anlamlara ne olduğunu merak etti. Bazıları, bir yerlerde, İmparatorluk’un yarattığı <span class="calibre15">bir yerde</span> kaybolmuştu, bir yere kapatılmışlar, şans eseri bulunmasınlar diye izole edilmişlerdi. Zihni, mentat yöntemiyle çözümler araştırdı. Orada bilgi şablonları parıldıyordu. Su perisi Lorelei’nin saçları böyle parlardı... büyülenen denizcileri zümrüt mağaralara çağırır... çağırırdı.</p>

  <p class="calibre14">Idaho katatonik unutkanlıktan aniden kurtuldu.</p>

  <p class="calibre14"><span class="calibre15">Madem öyle!</span> diye düşündü. <span class="calibre15">Başarısızlığımla yüzleşmektense kendi içimde kaybolurum!</span></p>

  <p class="calibre14">Az kalsın dalacağı bu an, hafızasında kaldı. Bunu incelerken, yaşamının, evrenin varoluşu kadar uzadığını hissetti. Gerçek beden, zümrüt bilinç mağarası içinde yoğunlaşmış ve sonluydu ama sonsuz yaşam onun varlığını paylaşıyordu.</p>

  <p class="calibre14">Idaho ayağa kalktı, çöl tarafından temizlenmiş olduğunu hissediyordu. Kum rüzgarın içinde çıtırdamaya, arkasındaki bahçede bulunan yaprakların yüzeyini gagalamaya başlamıştı. Gece havasında tozun kuru ve rahatsız edici kokusu vardı. Cüppesi ani bir rüzgarla kamçı gibi dalgalandı.</p>

  <p class="calibre14">Idaho, bledin içinde uzaklarda bir yerlerde bir ana fırtınanın ortalığı kasıp kavurduğunu, tıslayan bir şiddetle savrulan toz girdapları oluşturduğunu fark etti... etleri kemiklerden ayıracak kadar güçlü dev bir kum solucanı.</p>

  <p class="calibre14"><span class="calibre15">Çölle bir olacak,</span> diye düşündü Idaho. <span class="calibre15">Çöl onu tamamlayacaktı.</span></p>

  <p class="calibre14">Bu, zihnini temiz su gibi yıkayan, bir Zensünni düşüncesiydi. Paul’ün orada ilerlemeye devam edeceğini biliyordu. Bir Atreides kendini bütünüyle kadere bırakmazdı, kaçınılmaz olanın tamamen bilincinde olsa bile.</p>

  <p class="calibre14">Ardından Idaho’ya bir önsezi ulaşır gibi oldu; ve o, geleceğin insanlarının, Paul’den bahsederken, deniz terimleri kullanacaklarını gördü. Toza bulanmış bir yaşama rağmen, su onu izleyecekti. “Bedeni battı,” diyeceklerdi, “ama o yüzmeye devam etti.”</p>

  <p class="calibre14">Idaho’nun arkasında, bir adam hafifçe öksürdü.</p>

  <p class="calibre14">Idaho dönüp bakınca, kanatanın üstündeki köprüde duran Stilgar’ın silüetini seçti.</p>

  <p class="calibre14">“O bulunmayacak,” dedi Stilgar. “Ama herkes onu bulacak.”</p>

  <p class="calibre14">“Çöl onu alır, tanrılaştırır,” dedi Idaho. “Ama o burada bir davetsiz misafir. Bu gezegene yabancı bir kimya getirdi: su.”</p>

  <p class="calibre14">“Çöl kendi ritimlerini kabul ettirir,” dedi Stilgar. “Biz onu iyi karşıladık, ona Mehdi’miz, Muad’Dib’imiz dedik; ve ona gizli adını verdik... Sütunun Kaidesi: Usul.”</p>

  <p class="calibre14">“Yine de o bir Fremen olarak doğmadı.”</p>

  <p class="calibre14">“Ama bu, bizim ona sahip çıktığımız... ve en sonunda sahip çıkmış olduğumuz gerçeğini değiştirmez.” Stilgar elini Idaho’nun omzuna koydu. “Bütün insanlar davetsiz misafirdir, eski dostum.”</p>

  <p class="calibre14">“Sen derin birisin, değil mi, Stil?”</p>

  <p class="calibre14">“Yeterince derin. Göçlerimizle evreni nasıl karıştırdığımızı görebiliyorum. Muad’Dib bize karıştırılmamış bir şey verdi. İnsanlar, en azından bu nedenle onun Cihat’ını hatırlayacaktır.”</p>

  <p class="calibre14">“O, çöle teslim olmayacaktır,” dedi Idaho. “O kör ama teslim olmayacaktır. Onurlu ve prensip sahibi bir adamdır. O, Atreides eğitimi almış biridir.”</p>

  <p class="calibre14">“Ve onun suyu kumun üstüne dökülecek,” dedi Stilgar. “Gel.” Idaho’yu hafifçe omzundan çekti. “Alia arkada ve seni soruyor.”</p>

  <p class="calibre14">“Makab Siyeçi’nde seninle birlikte miydi?”</p>

  <p class="calibre14">“Evet... şu çıtkırıldım Naipleri hizaya getirmeme yardım etti. Artık ondan emir alıyorlar...benim gibi.”</p>

  <p class="calibre14">“Ne emri?”</p>

  <p class="calibre14">“Hainlerin idam edilmesini emretti.”</p>

  <p class="calibre14">“Yaa.” Idaho kafasını kaldırıp yüksek buruna bakınca duyduğu yükseklik korkusunu bastırdı. “Hangi hainler?”</p>

  <p class="calibre14">“Lonca üyesi, Başrahibe Mohiam, Korba...birkaç kişi daha.”</p>

  <p class="calibre14">“Bir Başrahibe’yi mi öldürdünüz?”</p>

  <p class="calibre14">“Öldürdüm. Muad’Dib bunun yapılmamasını vasiyet etmişti.” Omuz silkti. “Ama ben ona itaatsizlik ettim; Alia da bunu yapacağımı biliyordu.”</p>

  <p class="calibre14">Idaho tekrar çöle baktı, Paul’ün yaratmış olduğu seyri görebilen bir kişi, bir bütün haline geldiğini hissetti. Atreidesler eğitim kılavuzlarında buna <span class="calibre15">yargı stratejisi</span> derlerdi. <span class="calibre15">İnsanlar hükümete göre önemsizdir ama yönetilenler yönetenleri etkiler.</span> Burada yaratmaya yardım etmiş oldukları şey hakkında, yönetilenlerin herhangi bir fikrinin olup olmadığını merak etti.</p>

  <p class="calibre14">“Alia...” dedi Stilgar, hafifçe öksürerek. Sesi utanmış gibi çıktı. “Senin varlığının vereceği teselliye ihtiyacı var.”</p>

  <p class="calibre14">“Ve o, hükümet,” diye mırıldandı Idaho.</p>

  <p class="calibre14">“Sadece bir vekil.”</p>

  <p class="calibre14">“Babasının sık sık söylediği gibi, servet her yerde geçer,” diye mırıldandı Idaho.</p>

  <p class="calibre14">“Biz pazarlığımızı gelecekle yaparız,” dedi Stilgar. “Şimdi geliyor musun? Arkada sana ihtiyacımız var.” Sesi yine utanmış gibi çıktı. “Alia’nın... aklı başında değil. “Bir an ağabeyi aleyhinde bağırıp çağırıyor, bir an sonra onun için yas tutuyor.”</p>

  <p class="calibre14">“Hemen geleceğim,” diye söz verdi Idaho. Stilgar’ın gittiğini duydu. Yüzünü esen rüzgara döndü; ve kum tanelerinin, damıtıcı giysisine çarpmasına izin vererek durdu.</p>

  <p class="calibre14">Mentat bilinci, geleceğe akan seyirleri aydınlattı. Olasılıklar başını döndürdü. Paul, hızla dönen bir girdabı harekete geçirmişti ve bunun yolunda hiçbir şey duramazdı.</p>

  <p class="calibre14">Bene Tleilax ve Lonca kozlarını oynamış ve kaybetmiş; gözden düşmüşlerdi. Kizara kurumu, Korba’nın ve diğer yüksek mevkidekilerin ihanetiyle sarsılmıştı. Ve Paul’ün son gönüllü eylemi, onların adetlerini nihai olarak kabullenişi, Fremenlerin ona ve onun evine olan sadakatini pekiştirmişti. Artık sonsuza dek onlardan biriydi.</p>

  <p class="calibre14">“Paul öldü!” Alia’nın sesi boğuldu. Neredeyse hiç ses çıkarmadan Idaho’nun durduğu yere gelmişti, şimdi onun yanındaydı. “O bir aptaldı, Duncan!”</p>

  <p class="calibre14">“Böyle söyleme!” dedi Idaho, sertçe.</p>

  <p class="calibre14">“Benden önce bütün evren bunu söyleyecek,” dedi Alia.</p>

  <p class="calibre14">“Cennet aşkına, neden böyle diyorsun?”</p>

  <p class="calibre14">“Cennet aşkına değil, ağabeyimin aşkına.”</p>

  <p class="calibre14">Zensünni sezgisi bilincini açtı. Alia’nın içinde Chani’nin ölümünden beri hiçbir görüntü olmadığını algıladı... “Garip bir aşk anlayışın var,” dedi Idaho.</p>

  <p class="calibre14">“Aşk mı? Duncan, o yalnızca izleri sildi! Evrenin geri kalanı onun arkasından paramparça olsa ne olurdu? O güvenlikte... ve Chani de onunla birlikte olurdu!”</p>

  <p class="calibre14">“O halde... neden yapmadı?”</p>

  <p class="calibre14">“Cennet aşkıyla,,” diye fısıldadı Alia. Ardından daha yüksek bir sesle konuştu. Paul’ün bütün yaşamı, Cihat’tan ve onun yol açtığı tanrılaştırmadan kaçmaya çalışarak geçti. En azından bundan kurtuldu. O, bunu seçti!”</p>

  <p class="calibre14">“Ha, evet... kehanet.” Idaho şaşkınlık içinde başını iki yana salladı. “Chani’nin ölümünü bile görmüştü. Onun ayı düştü.”</p>

  <p class="calibre14">“O bir <span class="calibre15">aptaldı,</span> öyle değil mi Duncan?”</p>

  <p class="calibre14">Idaho’nun boğazı, bastırmaya çalıştığı kederle sıkıştı. “Hem de ne aptal!” dedi Alia nefes nefese, kontrolünü kaybederek. “Biz ölmek zorundayız ama o sonsuza dek yaşayacak!”</p>

  <p class="calibre14">“Alia, böyle...”</p>

  <p class="calibre14">“Bu sadece keder,” dedi Alia, alçak bir sesle. “Sadece keder. Onun için ne yapmak zorundayım biliyor musun? Prenses Irulan’ın yaşamını kurtarmak zorundayım. O karının! <span class="calibre15">Onun</span> kederini bir duymalısın. Feryat figan, ölüye nem veriyor; onu sevdiğini ama bunu bilmediğini haykırıyor. Rahibeler birliğine küfrediyor, yaşamını Paul’ün çocuklarını eğiterek geçireceğini söylüyor.”</p>

  <p class="calibre14">“Ona güveniyor musun?”</p>

  <p class="calibre14">“Ne demezsin, üstünden başından güvenilirlik akıyor!”</p>

  <p class="calibre14">“Vayy,” diye mırıldandı Idaho. Son şekil, bilincinin önünde bir kumaşın üstündeki desen gibi çözülüyordu. Son adım Prenses Iralan’ın taraf değiştirmesiydi. Böylece Bene Gesserit’in, Atreides varislerine karşı kullanacağı hiçbir kaldıraç kalmıyordu.</p>

  <p class="calibre14">Alia hıçkırarak ağlamaya başladı, Idaho’ya yaslanıp yüzünü onun göğsüne gömdü. “Ahh, Duncan, Duncan! O öldü!”</p>

  <p class="calibre14">Idaho dudaklarını onun saçlarına dokundurdu. “Lütfen,” diye fısıldadı. Kederlerinin, aynı göle akan iki nehir gibi birbirine karıştığını hissetti.</p>

  <p class="calibre14">“Sana ihtiyacım var, Duncan,” diye hıçkırdı. “Sev beni!”</p>

  <p class="calibre14">“Seviyorum,” diye fısıldadı Idaho.</p>

  <p class="calibre14">Alia başını kaldırdı, Idaho’nun ay ışığında donmuş gibi görünen yüzüne baktı. “Biliyorum, Duncan. Sevgi sevgiyi bilir.”</p>

  <p class="calibre14">Onun bu sözleri Idaho’nun ürpermesine, eski benliğinden kaynaklanan bir yabancılaşma hissine kapılmasına neden oldu. O buraya bir şey aramaya gelmiş, başka bir şey bulmuştu. Sanki tanıdık insanlarla dolu bir odaya sendeleyerek giriyor ve içerdeki hiç kimseyi tanımadığını fark ettiğinde iş işten geçmiş oluyordu.</p>

  <p class="calibre14">Alia ondan uzaklaşıp elini tuttu. “Benimle birlikte gelecek misin, Duncan?”</p>

  <p class="calibre14">“Evet, nereye gidersen git,” dedi Idaho.</p>

  <p class="calibre14">Alia, onu, kanatadan geçirerek dağın altındaki karanlığa ve karanlığın Güvenli Mekanı’na doğru götürdü.</p>
</body>
</html>
