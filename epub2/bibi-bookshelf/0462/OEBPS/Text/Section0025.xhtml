<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">En güçlülerin bile kendilerini yok etmeden kuvvet uygulamalarının bir sınırı vardır. Bu sınırı belirlemek gerçek yönetme sanatıdır. Gücün yanlış kullanımı ölümcül bir günahtır. Kanun ne bir intikam aracı olabilir, ne bir rehine ne de kendi yarattığı şehitlere karşı bir kale. Bir kişiyi tehdit edip sonuçlarından kaçamazsınız.</span></p>

  <p class="calibre17">- <span class="calibre15">Kanun Konusunda Muad’Dib - Stilgar'ın Tefsiri</span></p>

  <p class="calibre14"><br class="calibre1" /></p>

  <p class="calibre14">Chani, Tabr Siyeçi’nin aşağısındaki sahte çatlakla çevrelenmiş sabah çölüne bakıyordu. Damıtıcı giysi giymemişti; ve bu, onun, kendisini çölde korunmasız hissetmesine neden oluyordu. Siyeç mağarasının girişi, yukarısındaki ve arkasındaki payandalı sarp yamacın içine gizlenmişti.</p>

  <p class="calibre14">Çöl... çöl... Gittiği her yerde çölün onu izlediğini hissediyordu. Çöle geri dönmek, eve gelmekten çok, her zaman orada olan şeyleri görmek için çevresinde dolaşmak gibiydi.</p>

  <p class="calibre14">Acı veren bir sancı karnına akın ediyordu. Doğum yakındı. Bu anı, çölüyle yalnız geçirmek istediği için acıyı bastırdı.</p>

  <p class="calibre14">Diyarı, şafak sessizliği sarmıştı. Gölgeler, Kalkan Duvarı’nın dört bir yandaki setleri ve kumullar arasına sızıyordu. Gün ışığı, yüksek kayalıkların üstüne atıldı; ve onu, tertemiz, mavi bir gökyüzünün altında uzanan çorak topraklara, gözlerine kadar batırdı. Bu manzara, Paul’ün kör olduğunu öğrendiği andan bu yana ona ıstırap veren korkunç alaycılık hissine çok uygundu.</p>

  <p class="calibre14"><span class="calibre15">Neden buradayız acaba?</span> diye düşündü.</p>

  <p class="calibre14">Bu bir hacra, bir arayış yolculuğu değildi. Paul, belki de burada, onun doğurması için bir yer dışında hiçbir şey aramıyordu. Paul’ün bu yolculuğa garip yol arkadaşları çağırmış olduğunu düşündü: Tleilaxlı cüce Bijaz; muhtemelen Duncan’ın hayaleti olan gûla Nefr; Lonca Dümenci-Elçisi Edric; bariz bir şekilde nefret ettiği Bene Gesserit Başrahibesi Gaius Helen Mohiam; muhafızların gözlerinin önünden ayrılamayan Otheym’in garip kızı Lichna; Naiplerden amcası Stilgar ve onun en sevdiği karısı Harah... ve Irulan... Alia...</p>

  <p class="calibre14">Kayalardan esen rüzgarın sesi düşüncelerine eşlik ediyordu. Çölde gün, sarı üstüne sarı, bej üstüne bej, gri üstüne gri hale geliyordu.</p>

  <p class="calibre14">Neden böylesine garip yol arkadaşlarını bir araya getirmişti?</p>

  <p class="calibre14">“Biz,” demişti Paul, sorduğu soruya karşılık olarak, “kafile sözcüğünün aslında yolculuk eden arkadaşlar anlamına geldiğini unuttuk. Biz bir kafileyiz.”</p>

  <p class="calibre14">“Ama bu insanların ne değeri var?”</p>

  <p class="calibre14">“Orada!” demişti, korkunç göz çukurlarını ona çevirerek. “O temiz, basit yaşam tarzını kaybettik. Eğer bir şey, şişelenemez, kurutulamaz, mayalanamaz ya da istiflenemezse, ona hiçbir değer vermeyiz.”</p>

  <p class="calibre14">Chani kırgın bir şekilde şöyle dedi: “Demek istediğim bu değildi.”</p>

  <p class="calibre14">“Ahh, canımın içi,” dedi yumuşak bir sesle, “maddi olarak öyle zengin ve yaşam olarak öyle fakiriz ki. Ben kötü, inatçı ve salağım...”</p>

  <p class="calibre14">“Değilsin!”</p>

  <p class="calibre14">“Bu da doğru. Ama zaman ellerimi maviye boyadı. Ben ...ben sanırım, zaten keşfedilmiş olduğunu fark etmeden yaşamı keşfetmeye çalıştım.”</p>

  <p class="calibre14">Ve Paul oradaki yeni yaşamı hissetmek için elini onun karnına koymuştu.</p>

  <p class="calibre14">Bunu hatırlayınca, Paul’den onu buraya getirmesini istediği için üzülerek her iki elini karnının üstüne koydu ve titredi.</p>

  <p class="calibre14">Çöl rüzgarı, sarp kayalığın eteğindeki kumulları sabitleyen yeşilliklerden kötü kokular yayılmasına neden oldu. Fremen batıl inancı Chani’yi sardı: <span class="calibre15">kötü kokular, kötü zamanlar.</span> Yüzünü rüzgara döndü, yeşilliklerin dışında bir solucan gördü. Şeytani bir geminin pruvası gibi kumullardan yükseldi, kumu harmanladı, kendi türü için ölümcül olan suyu kokladı ve uzun, oyuk bir kovuğun altında uzaklaştı.</p>

  <p class="calibre14">Solucanın korkusundan ilham alan Chani, sudan nefret etti. Bir zamanlar Arrakis’in ruhu ve cam olan su, bir zehir haline gelmişti. Su salgın getirmişti. Yalnızca çöl temizdi.</p>

  <p class="calibre14">Chani’nin altında bir Fremen iş ekibi göründü. Siyeçin orta girişine tırmandılar, Chani onların ayaklarının çamurlu olduğunu gördü.</p>

  <p class="calibre14"><span class="calibre15">Ayakları çamurlu Fremenler!</span></p>

  <p class="calibre14">Siyeçin çocukları onun tepesindeki sabaha karşı şarkı söylemeye başladılar, sesleri üst girişten yükseliyordu. Sesler, zamanın ondan, rüzgarın önündeki atmacalar gibi kaçtığını hissetmesine neden oldu. Ürperdi.</p>

  <p class="calibre14">Gözsüz görüntüsüyle Paul hangi fırtınaları <span class="calibre15">görüyordu</span>?</p>

  <p class="calibre14">Paul’ün içinde zalim bir çılgın, şarkılardan ve polemiklerden bıkmış birisi olduğunu hissediyordu.</p>

  <p class="calibre14">Gökyüzünün, bembeyaz ışınlarla dolu kristal grisi bir renk aldığını; ve rüzgarın savurduğu kumun, gökyüzüne tuhaf desenler çizdiğini fark etti. Güneyde, parlak beyaz bir çizgi dikkatini çekti. Gözleri aniden faltaşı gibi açıldı, işareti yorumladı: güneyde beyaz gökyüzü, Şeyh-hulud’un ağzı. Bir fırtına geliyordu; büyük rüzgar. Uyarıcı esintiyi, yanaklarına çarpan kristal kum esintisini hissetti. Rüzgarla birlikte ölümün kokusu geldi: kanatalarda akan su, terleyen kum ve çakmaktaşı kokuları. Su: Şeyh-hulud’un coriolis fırtınasını göndermesinin nedeni buydu.</p>

  <p class="calibre14">Durduğu çatlakta, rüzgardan kaçıp korunmaya çalışan atmacalar göründü. Kayalar kadar kahverengiydiler ve kanatlarında kızıllıklar vardı. Kendi ruhunun da onların yanma gittiği hissetti: onların saklanacak bir yeri vardı, kendisinin yoktu.</p>

  <p class="calibre14">“Leydim, rüzgar geliyor!”</p>

  <p class="calibre14">Döndü ve siyeçin üst girişinden kendisine seslenen gûlayı gördü. Fremen korkuları içini sardı. Temiz ölüm ve kabilenin hakkı olan vücut suyu, bunlar anlaşılabilirdi. Ama... ölümden geri getirilen birisi...</p>

  <p class="calibre14">Rüzgarın savurduğu kum ona bir kamçı gibi çarptı, yanaklarını kızarttı. Omzunun üstünden gökyüzündeki korkunç toz şeridine baktı. Fırtınanın altındaki çöl, kumul dalgaları, Paul’ün bir zamanlar tarif ettiği deniz gibi, fırtınalı bir sahile vuruyormuşçasına, sarımsı, huzursuz bir görünüş almıştı. Bir an duraksadı, çölün geçiciliği hissine kapılmıştı. Sonsuzlukla karşılaştırıldığında, bu, bir kazandan daha büyük değildi. Kumul dalgaları sarp kayalıklara çarpıyordu.</p>

  <p class="calibre14">Oradaki fırtına onun için evrensel bir şey haline gelmişti; bütün hayvanlar ondan saklanıyordu... fırtınanın özel sesleri dışında çölde hiçbir şey kalmamıştı: kayaları tırmalayan kum; rüzgarın çaldığı ıslık; aniden bir tepeden kopup yuvarlanan kaya parçasının dörtnala gidişi. O anda! Görünmeyen bir yerlerde, alabora olmuş bir halde o salak yoluna hatasız bir şekilde devam eden ve kuru derinliklere kayan bir solucan.</p>

  <p class="calibre14">Ömrüyle karşılaştırıldığında bu yalnızca bir andı; ama o anda Chani, bu gezegenin yok olduğunu hissetti... kozmik kum, diğer dalgaların parçaları.</p>

  <p class="calibre14">“Acele etmeliyiz,” dedi hemen arkasında duran gûla.</p>

  <p class="calibre14">Chani, gûlanın içindeki korkuyu, onun güvenliği için duyduğu kaygıyı algıladı.</p>

  <p class="calibre14">“Bu fırtına etlerinizi kemiklerinizden ayırır,” dedi gûla, sanki böyle bir fırtınayı <span class="calibre15">ona</span> açıklamasına gerek varmış gibi.</p>

  <p class="calibre14">Chani’nin korkusu, açıkça belli olan bu kaygı nedeniyle dağıldı; gûlanın, siyeçe çıkan kaya merdivenlerde kendisine yardım etmesine izin verdi. Girişi koruyan döner kapaktan içeri girdiler. Görevliler nem contalarını açıp onların arkasından kapadılar.</p>

  <p class="calibre14">Siyeç kokuları burun deliklerine hücum etti. Mekanda nazal anılar kaynıyordu... vücutların birbirine yakınlığı, döngü damıtıcılarının koku skalası, tanıdık yiyecek aromaları, çalışmakta olan makinelerin yanık çakmaktaşı kokusu... ve bütün bunların arasından her yerde var olan bahar: her yerde melanj.</p>

  <p class="calibre14">Chani derin bir nefes aldı. “Ev.”</p>

  <p class="calibre14">Gûla elini onun kolundan çekti, yanında durdu; artık sabırlı bir silüetti, kullanılmayacağı için kapatılmış gibiydi. Yine de... izliyordu.</p>

  <p class="calibre14">Chani giriş salonunda bir an duraksadı, adlandıramadığı bir şey kafasını karıştırmıştı. Burası gerçekten onun eviydi. Çocukken burada ışıkürelerin ışığıyla akrep avlardı. Yine de bir şeyler değişmişti...</p>

  <p class="calibre14">“Meskeninize gitmeniz gerekmez mi, Leydim?” diye sordu gûla.</p>

  <p class="calibre14">Sanki onun sözleriyle başlamış gibi, dalga dalga gelen bir doğum sancısı kamını sıkıştırdı. Bunu belli etmemeye çalıştı.</p>

  <p class="calibre14">“Leydim?” dedi gûla.</p>

  <p class="calibre14">“Paul çocuklarımızı doğurmamdan neden korkuyor?” diye sordu Chani.</p>

  <p class="calibre14">“Sizin güvenliğiniz için korku duyması doğal bir şey.”</p>

  <p class="calibre14">Chani elini kumun kızarttığı yanağına koydu. “Peki, çocuklarımız için korkmuyor mu?”</p>

  <p class="calibre14">“Leydim, o bir çocuğu düşündüğünde, aklına Sardokarlar tarafından öldürülen ilk çocuğunuz geliyor.”</p>

  <p class="calibre14">Chani gûlayı inceledi... basık yüzü, ifadeleri anlaşılamayan mekanik gözleri. Bu, bu yaratık gerçekten Duncan Idaho muydu? Herkesin dostu muydu? Şu anda dürüst bir şekilde mi konuşuyordu?</p>

  <p class="calibre14">“Hekimlerin yanında olmalısınız,” dedi gûla.</p>

  <p class="calibre14">Chani, onun sesinde bir kez daha kendi güvenliği için duyulan bir korku işitti. Aniden, kendi zihninin savunmasız kaldığını, şaşırtıcı algıların işgaline hazır olduğunu hissetti.</p>

  <p class="calibre14">“Nefr, korkuyorum,” diye fısıldadı. “Usul’um nerede?”</p>

  <p class="calibre14">“Devlet işleri onu alıkoyuyor,” dedi gûla.</p>

  <p class="calibre14">Chani, ornitopterlerle yaptıkları büyük uçuşta onlara eşlik etmiş olan hükümet teşkilatını düşünerek başıyla onayladı. Birden siyeçle ilgili olarak kafasını karıştıran şeyin ne olduğunu fark etti: bu dünyaya ait olmayan kokular. Katipler ve yaverler bu ortama kendi kokularını getirmişlerdi, yemek ve kıyafetlerin, egzotik tuvalet malzemelerinin aromaları. Bunlar, burada gizli bir koku akıntısı oluşturuyorlardı.</p>

  <p class="calibre14">Chani, acı bir kahkaha atma isteğini gizlemek için silkindi. Muad’Dib’in huzurunda kokular bile değişiyordu!</p>

  <p class="calibre14">“Geciktiremeyeceği kadar acil meseleler var,” dedi gûla, onun duraksamasını yanlış anlayarak.</p>

  <p class="calibre14">“Evet... evet, arılıyorum. Ben de o kalabalıkla birlikte geldim.”</p>

  <p class="calibre14">Arrakeen’den buraya gelişlerini hatırlayınca, kendi kendine o uçuştan sağ kurtulmayı ummadığını o anda anladı. Paul kendi topterini kendi kullanmak konusunda ısrar etmişti. Gözsüz bir halde aracı buraya kadar getirmişti. Bu deneyimden sonra, Paul’ün yaptığı hiçbir şeyin onu şaşırtamayacağını biliyordu.</p>

  <p class="calibre14">Karnından yukarı doğru başka bir sancı yayıldı.</p>

  <p class="calibre14">Gûla, Chani’nin nefes alışını ve yanaklarının gerilişim gördü ve şöyle dedi: “Vaktiniz mi geldi?”</p>

  <p class="calibre14">“Ben... evet, geldi.”</p>

  <p class="calibre14">“Gecikmemelisiniz,” dedi gûla. Chani’nin kolundan tutarak holde hızla ilerledi.</p>

  <p class="calibre14">Onun paniğe kapıldığını hisseden Chani, “Daha, vakit var,” dedi.</p>

  <p class="calibre14">Gûla sanki bunu duymamış gibiydi. “Zensünnilerin doğum konusuna yaklaşımı,” dedi, onu daha da hızlı çekiştirerek, “en yüksek gerilim halinde amaçsızca beklemektir. Olmakta olan şeyle yarışmayın. Yarışmak kaybetmeye hazırlanmaktır. Bir şey başarma ihtiyacının tuzağına düşmeyin. Bu yolla her şeyi başarırsınız.”</p>

  <p class="calibre14">Gûla konuşurken Chani’nin meskeninin girişine varmışlardı. Onu perdelerin arasından içeri doğru iterken bağırdı: “Harah! Harah! Chani’nin vakti geldi. Hekimleri çağır!”</p>

  <p class="calibre14">Çağrısı, görevlilerin koşarak gelmelerine neden oldu. Chani’ye, kendini izole olmuş bir sükunet adası gibi hissettiren büyük bir koşuşturmaca başladı... bir sonraki sancı gelene kadar.</p>

  <p class="calibre14">Nefr, dış geçite çıktı, kendi hareketlerine hayret etti. Bütün doğruların yalnızca geçici olduğu bir zaman noktasına sabitlendiğini hissetti. Hareketlerinin altında yatan şeyin panik olduğunu fark etti. Panik, Chani’nin ölebileceği olasılığına odaklanmamıştı; böyle bir şey olduktan sonra Paul’ün keder içinde onun yanına gelip... sevgilisinin... öldüğünü... öldüğünü...</p>

  <p class="calibre14"><span class="calibre15">Ateş olmayan yerden duman çıkmaz,</span> dedi gûla kendi kendine. <span class="calibre15">Bu panik nereden çıkıyor?</span></p>

  <p class="calibre14">Mentat yeteneklerinin köreldiğini hissetti; kesik kesik, uzun bir nefes verdi. Üzerinden gizil bir gölge geçti. Bunun duygusal karanlığı içinde, kendini mutlak bir sesi beklermiş gibi hissetti... balta girmemiş bir ormanda bir dalın kırılması.</p>

  <p class="calibre14">Bir iç çekişle sarsıldı. Tehlike ona çarpmadan geçmişti.</p>

  <p class="calibre14">Yavaş yavaş güçlerini toparlayıp engellerden kurtularak mentat bilincine gömüldü. Bunu elde etmek için kendini zorladı; bu en iyi yol değildi ama öyle ya da böyle gerekiyordu. İçinde, insanların yerine hayalet ruhlar hareket ediyordu. O, bugüne dek karşılaştığı her veri için bir aktarma istasyonuydu. Varlığı, olasılığın yaratıkları taralından engelleniyordu. Karşılaştırılmak ve değerlendirilmek üzere gözden geçiriliyorlardı.</p>

  <p class="calibre14">Alnından ter fışkırdı.</p>

  <p class="calibre14">Sınırları belirsiz düşünceler karanlığa, bilinmeyene doğru uçuşuyordu. Sınırsız sistemler! Bir mentat, sınırsız sistemlerin içinde çalıştığını fark etmeden işlevlerini yerine getiremezdi. Sabit bilgi, sınırsız olanın etrafını saramazdı. <span class="calibre15">Her yer,</span> sonlu bir perspektifin içine getirilemezdi. Bunun yerine, o, anlık olarak, sonsuz olmalıydı.</p>

  <p class="calibre14">Tüm vücudunu saran bir spazmla bunu başardı, Bijaz’ı, önünde oturmuş, ruhsal bir ateşle parlarken gördü.</p>

  <p class="calibre14"><span class="calibre15">Bijaz!</span></p>

  <p class="calibre14">Cüce ona bir şey yapmıştı!</p>

  <p class="calibre14">Nefr, öldürücü bir çukurun ağzında, düşecekmiş gibi durduğunu hissetti. Önündeki mentat hesaplama hattını aydınlatarak, kendi eylemlerinin neye yol açabileceğini gördü.</p>

  <p class="calibre14">“Bir dürtü!” dedi nefes nefese. “Bir dürtüyle kandırıldım!”</p>

  <p class="calibre14">Nefr konuşurken onun yanından geçen mavi cüppeli bir kurye bir an duraksadı. “Bir şey mi söylediniz, bayım?”</p>

  <p class="calibre14">Gûla ona bakmadan başıyla onayladı. “Her şeyi söyledim.”</p>
</body>
</html>
