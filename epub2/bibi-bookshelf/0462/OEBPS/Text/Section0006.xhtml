<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Mentat İmparator Paul Muad’Dib’i</span> <span class="calibre15">ve kız kardeşi Alia’yı öyle zengin bir mitler yumağı sarmalıyor ki, bu perdelerin arkasındaki gerçek kişileri görmek çok zor. Ama yine de, Paul Atreides adıyla doğan bir adam ve Alia adıyla doğan bir kadın vardı. Bedenleri zamana ve mekana maruzdu. Ve kahinsel güçleri, onları zaman ve mekanın olağan sınırlarının ötesine yerleştirse de, onlar insan soyundan geliyorlardı. Gerçek bir evrende gerçek izler bırakan gerçek olaylar yaşadılar. Onları anlamak için şunu görmek gerekir ki; onların felaketi tüm insanlığın felaketidir. Bu yüzden bu çalışma Muad’Dib’e ya da kız kardeşine değil, onların varislerine... hepimize ithaf edilmiştir.</span></p>

  <p class="calibre17"><span class="calibre15">-</span> Mehdi Ruh Tarikatı’nın Anıt Yazıtı’ndan alınmış Muad’Dib Dizini’ndeki İthaf Yazısı</p>

  <p class="calibre14"><br class="calibre1" /></p>

  <p class="calibre14">İnsanlık tarihinin hiçbir dönemi, Muad’Dib’in İmparatorluk devri kadar çok tarihçi yaratmamıştır. Bunların çoğu, kıskanç ve hizipçi bir şekilde belirli bir görüşü ispatlamaya çalışmışlardır; ancak bu durum, bu adamın bir sürü farklı dünyada böylesi hırslar ortaya çıkaran garip etkisiyle ilgili olarak bir şeyler ifade etmektedir.</p>

  <p class="calibre14">Kuşkusuz, o, ideal ve idealize edilmiş tarihin bileşenlerine sahipti. Antik bir Büyük Aile’de Paul Atreides olarak doğan bu adam, bir Bene Gesserit olan annesi Leydi Jessica’dan derin <span class="calibre15">prana-bindu</span> eğitimi aldı ve bu sayede kasları ve sinirleri üzerinde muhteşem bir kontrole sahip oldu. Ama bunun ötesinde, o bir <span class="calibre15">mentattı;</span> yani yetenekleri, antik insanların kullandığı, dinsel olarak yasaklanmış mekanik bilgisayarları aşan bir zihindi.</p>

  <p class="calibre14">Bunların hepsinden daha önemlisi, Muad’Dib, Rahibeler Birliği tarafından yürütülen çiftleştirme programının binlerce nesil boyunca elde etmeye çalıştığı <span class="calibre15">kuisatz haderahtı.</span></p>

  <p class="calibre14">“Aynı anda birçok yerde” olabilen kişi, kuisatz haderah, bu kahin, Bene Gesserit’in insanlığın kaderini kontrol etmek için kullanmayı umduğu bu adam İmparator Muad’Dib oldu ve mağlup etmiş olduğu İmparator Padişah’ın kızlarından biriyle mantık evliliği yaptı.</p>

  <p class="calibre14">Muhakkak ki başka tarihler de okuduğunuza ve yüzeysel gerçekleri biliyor olduğunuza göre; bu paradoksu, bu anın altında yatan başarısızlığı düşünün. Muad’Dib’in vahşi Fremenleri, gerçekten de Padişah IV. Şaddam’ı bozguna uğrattılar. Sardokar lejyonlarını, Büyük Evler’in müttefik birliklerini, Harkonnen ordularını ve Landsraad’ın uygun bulduğu miktarda parayla satın alınan askerleri devirdiler. O, Uzay Loncası’nı dize getirdi; ve Bene Gesseritlerin kendilerine ait olduğunu düşündüğü dinsel tahta, kız kardeşi Alia’yı oturttu.</p>

  <p class="calibre14">O bütün bunları ve daha fazlasını yaptı.</p>

  <p class="calibre14">Muad’Dib’in Kizara misyonerleri, gazalarını, asıl şiddeti yalnızca on iki standart yıl süren bir Cihat’la tüm uzaya taşıdılar; ama bu süre zarfında dinsel sömürgecilik, küçük bir kısmı dışında insan evreninin tümünü tek bir yönetim altına topladı.</p>

  <p class="calibre14">Bunu yapabildi çünkü Arrakis’i, çoğunlukla Dune olarak bilinen gezegeni ele geçirmek, ona, alemin en geçer akçesi olan ömrü uzatıcı bahar, yani melanj, yani yaşam veren zehir üzerinde bir tekel sağlamıştı.</p>

  <p class="calibre14">İşte ideal tarihin başka bir bileşeni: gizil kimyası Zaman’ı çözen bir malzeme. Melanj olmazsa, Rahibeler Birliği’nin Başrahibeleri gözlem ve insan kontrolü konusundaki başarılarını sergileyemezler. Melanj olmazsa, Lonca’nın Dümencileri uzayda sefere çıkamazlar. Melanj olmazsa, milyarlarca ve milyarlarca İmparatorluk vatandaşı bağımlılık nedeniyle ölür.</p>

  <p class="calibre14">Melanj olmazsa, Paul Muad’Dib geleceği göremez.</p>

  <p class="calibre14">Bu yüce güç anının, başarısızlığı içerdiğini biliyoruz. Bunun tek bir yanıtı olabilir: tamamen kusursuz ve eksiksiz olan o kehanet öldürücüdür.</p>

  <p class="calibre14">Diğer tarihler, Muad’Dib’in, kim olduğu aşikar entrikacılar (Lonca, Rahibeler Birliği ve Bene Tleilax’ın bilimsel ahlakdışçılarıyla onların kılık değiştiren Sima Dansçıları) tarafından mağlup edildiğini söyler. Diğer tarihler Muad’Dib’in hanesindeki casuslara dikkati çeker. Muad’Dib’in kehanet güçlerini gölgeleyen Dune Tarotu’na çok önem verirler. Bazıları, Muad’Dib’in nasıl olup <span class="calibre15">gûla'</span>nın, ölümden döndürülüp onu yok etmek için eğitilmiş bir bedenin hizmetlerini kabul etmek zorunda kaldığını anlatırlar. Ama bu gûlanın, genç Paul’ün yaşamını kurtarırken ölen Atreides subayı Duncan Idaho olduğunu kesinlikle bilmeleri gerekir.</p>

  <p class="calibre14">Evet, bunlar, Methiyeci Korba’nın önderliğindeki Kizara kliğini tanımlarlar. Bizi adım adım, Korba’nın, Muad’Dib’i şehit edip suçu Fremen odalık Chani’nin üstüne atma planına götürürler.</p>

  <p class="calibre14">Bunlardan herhangi biri, gerçekleri, tarihin onlara gösterdiği şekliyle açıklayabilir mi? Açıklayamaz. Bu kadar muazzam ve uzağı gören bir gücün başarısızlığını, ancak kehanetin öldürücü doğası sayesinde anlayabiliriz.</p>

  <p class="calibre14">Umarım diğer tarihçiler bu açıklamadan bir şeyler öğrenirler.</p>

  <p class="calibre17">- Ix’li Bronso’nun yazdığı Tarih Analizi: Muad’Dib</p>
</body>
</html>
