<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre14"><span class="calibre15"><br /></span></p>

  <p class="calibre14"><span class="calibre15">Gerçek olayların doğal dizgesi, çok sıradışı şartlar altında olmadıkça, önsezi güçleri tarafından uzun vadeli bir hassasiyetle aydınlatılmamıştır. Kahin tarihsel zincirden kopmuş olaylar yakalar. Sonsuzluk hareket eder. Kendisini, kahinin ve niyazkarın üstüne aynı şekilde yıkar. Muad’Dib’in kulları, onun büyüklüğünden ve kehanet görüntülerinden şüphe etsin. Onun güçlerini inkar etsinler. Asla Sonsuzluk'tan şüphelenmesinler.</span></p>

  <p class="calibre17"><span class="calibre15">-</span> Dune Öyküleri</p>

  <p class="calibre14"><br class="calibre1" /></p>

  <p class="calibre14">Nefr, Alia’nın tapınağından çıkıp meydana doğru gidişini izledi. Alia’nın muhafızları, birbirlerine yaklaşmışlardı iyi yaşamanın ve gönül rahatlığının biçimlendirdiği çizgileri saklamak için yüzlerinde vahşi ifadeler vardı.</p>

  <p class="calibre14">Bir topterin kanatlarındaki helyograf, tapınağın tepesindeki parlak öğle sonrası güneşinde ışıldadı; topter, gövdesinde Muad’Dib’in yumruk sembolü bulunan bir İmparatorluk Nöbetçisi’ydi.</p>

  <p class="calibre14">Nefr, bakışlarını tekrar Alia’ya çevirdi. Onun, buraya, şehre ait değilmiş gibi göründüğünü düşündü. Onun yeri çöldü... açık, özgür mekanlardı. Alia’nın, kendisine doğru yaklaşmasını izlerken onunla ilgili garip bir şey geldi aklına: Alia, yalnızca gülümsediğinde düşünceli görünüyordu. Bunun, gözlerin oyunu olduğuna karar verdi, Lonca Elçisi için verilen resepsiyona gelirken nasıl göründüğünü hatırlayarak: müzik ve pahalı tuvaletlerle üniformalar arasındaki duygusuz sohbetlerin oluşturduğu fonun önünde mağrur. Beyaz giymişti, iffeti simgeleyen, göz kamaştırıcı, parlak bir elbise. Alia, yivli fıskiyeler, bozkır otu yapraklan ve beyaz bir kameriyenin bulunduğu havuzlu bahçeye girdiğinde, Nefr yukarıdaki bir pencereden aşağıya, ona bakmıştı.</p>

  <p class="calibre14">Tamamen yanlıştı... her şey yanlıştı. Onun yeri çöldü.</p>

  <p class="calibre14">Nefr, hırıltılı bir nefes aldı. Alia o zaman da, şimdi yaptığı gibi görüş alanından çıkmıştı. Yumruklarını sıkıp açarak bekledi. Bijaz’la yaptığı görüşme onu huzursuz etmişti.</p>

  <p class="calibre14">Alia’nın maiyeti, odadan dışarıya, Nefr’in beklediği yere çıktılar. Alia, Aile dairelerine gidiyordu.</p>

  <p class="calibre14">Nefr, onunla ilgili olarak canını sıkan şey üzerine yoğunlaşmaya çalıştı. Meydanı geçerkenki yürüyüşü mü? Evet. Yırtıcı bir hayvandan kaçan bir hayvan gibi hareket ediyordu. Nefr, hızla ara balkona koşup, plaskarışım paravanın arkasından yürüdü, gölgelerin hala onu gizlediği bir yerde durdu. Alia tapınağına yukarıdan bakan tırabzanda duruyordu.</p>

  <p class="calibre14">Nefr, onun baktığı yere doğru baktı... şehrin dışına. Dikdörtgenler, renk blokları, yaşam ve sese ait küçük kıpırtılar. Yapılar pırıldadı, titreşti. Çatıların tepelerinden kıvrıla kıvrıla hararet desenleri çıkıyordu. Tapınağın bir köşesindeki payandalı kütlenin oluşturduğu bir çıkmazda top sektiren bir çocuk vardı. Top, bir ileri bir geri gidiyordu.</p>

  <p class="calibre14">Alia da topu izliyordu. O topla kendisi arasında zorlayıcı bir özdeşlik olduğunu hissetti; ileri geri... ileri geri. Zaman’ın koridorlarında zıpladığını hissetti.</p>

  <p class="calibre14">Tapınaktan çıkmadan hemen önce, hayatında hiç denemediği kadar yüksek dozda melanj almıştı... esaslı bir aşırı doz. Etkisini göstermeye başlamadan önce bile onu korkutmuştu.</p>

  <p class="calibre14"><span class="calibre15">Neden yaptım bunu?</span> diye sordu kendi kendine.</p>

  <p class="calibre14">Tehlikeler arasında bir seçim yapılmıştı. Bu muydu? Şu lanet olası Dune Tarotu’nun geleceğin üzerine yaydığı sisin içine sızmanın yolu buydu. Bir engel vardı. Bu engel aşılmalıydı. Ağabeyinin gözsüz yolculuğunu nerede yaptığını görme ihtiyacıyla hareket etmişti.</p>

  <p class="calibre14">Melanjın o tanıdık kaçış hali, bilincinin içine doğru süzülmeye başlamıştı. Derin bir nefes aldı; soğukkanlılığın duygusuz bir şeklini yaşıyordu, dengeli ve özgeci.</p>

  <p class="calibre14"><span class="calibre15">İkinci görüye sahip olmak, insanı tehlikeli bir kaderciliğe sürükler,</span> diye düşündü. Maalesef, hiçbir soyut kaldıraç, hiçbir önsezi hesaplaması yoktu. Gelecek görüntüleri formüller gibi kullanılamazdı. Yaşamı ve akıl sağlığını tehlikeyi atarak onların içine girmek gerekiyordu.</p>

  <p class="calibre14">Yandaki balkonun sert gölgeleri içinde birisi hareket etti. Gûla! Alia, yükselen bilincinde, onu, yoğun bir netlikle gördü... o parıldayan metal gözler, esmer, canlı yüz hatları vurguluyordu. Korkunç zıtlıkların bir bileşimiydi; çok şaşırtıcı, düz bir yolla bir araya getirilmiş bir şeydi. O, gölgeydi ve ışıldayan ışıktı, ölü bedenini dirilten sürecin... ve tamamen saf... masum bir şeyin ürünüydü.</p>

  <p class="calibre14">O, kuşatılmış masumiyetti!</p>

  <p class="calibre14">“Deminden beri orada mı duruyordun, Duncan?” diye sordu Alia.</p>

  <p class="calibre14">“Demek şimdi Duncan oldum,” dedi gûla. “Neden?”</p>

  <p class="calibre14">“Beni sorgulama,” dedi Alia.</p>

  <p class="calibre14">Ve ona bakarken, Tleilaxlılarm, gûlalarının hiçbir köşesini bitirmeden bırakmamış olduklarını düşündü.</p>

  <p class="calibre14">“Yalnızca tanrılar güvenli bir şekilde mükemmelliyeti deneyebilirler,” dedi Alia. “Bu bir insan için tehlikelidir.”</p>

  <p class="calibre14">“Duncan öldü,” dedi gûla, kendisini bu isimle çağırmamasını dileyerek. “Ben Nefr’im.”</p>

  <p class="calibre14">Alia, gûlanın yapay gözlerini incelerken, onların ne gördüklerini merak etti. Yakından bakınca, parıldayan metalde, küçücük siyah çukurlar, küçük karanlık kuyular görünüyordu. Petekgözler! Evren çevresinde titreşiyordu, Alia sendeledi. Tırabzanın güneşten ısınmış yüzeyine tutunarak dengesini sağladı. Ahh, melanj hızla ilerliyordu.</p>

  <p class="calibre14">“Hasta mısın?” diye soru Nefr. Yaklaştı, çeliği andıran gözleri faltaşı gibi açılmış bakıyordu.</p>

  <p class="calibre14"><span class="calibre15">Kim konuştu acaba?</span> diye merak etti Alia. Duncan Idaho muydu? Mentat-gûla mı, Zensünni filozofu mu? Yoksa bir Lonca Dümencisi’nden daha tehlikeli olan bir Tleilax piyonu muydu? Ağabeyi biliyordu.</p>

  <p class="calibre14">Gûlaya bir kez daha baktı. Onda şu an harekete geçmemiş bir şeyler, gizli bir şeyler vardı. Beklemeyle ve günlük yaşamlarının ötesindeki güçlerle doldurulmuştu.</p>

  <p class="calibre14">“Annem nedeniyle, ben, Bene Gesseritlere benziyorum,” dedi Alia. “Bunu biliyor musun?”</p>

  <p class="calibre14">“Biliyorum.”</p>

  <p class="calibre14">“Onların güçlerini kullanırım, onlar gibi düşünürüm. Bir parçam, çiftleştirme programının...ve onun ürünlerinin kutsal aciliyetini biliyor.”</p>

  <p class="calibre14">Alia gözlerini kırpıştırdı, bilincinin bir kısmının Zaman’ın içinde özgürce hareket etmeye başladığını hissetti.</p>

  <p class="calibre14">“Bir Bene Gesserit’in ayrılmasına asla izin verilmediği söylenir,” dedi gûla. Ve Alia’yı yakından izledi, balkonun kenarlarını sıktığı yerlerde eklemlerinin nasıl beyazlaştığını hissetti.</p>

  <p class="calibre14">“Tökezledim mi?” diye sordu Alia.</p>

  <p class="calibre14">Gûla onun derin derin soluduğunu, hareketlerindeki gerilimi ve gözlerinin donuk görünüşünü fark etti.</p>

  <p class="calibre14">“Tökezlediğin zaman,” dedi, “sana çelme takan şeyin ötesine atlayarak dengeni tekrar kazanabilirsin.”</p>

  <p class="calibre14">“Bene Gesserit tökezledi,” dedi Alia. “Şimdi annemin ötesine atlayarak dengelerini tekrar kazanmak istiyorlar. Chani’nin... ya da benim bebeğimi istiyorlar.”</p>

  <p class="calibre14">“Sen hamile misin?”</p>

  <p class="calibre14">Alia kendisini bu soruyla bağlantılı bir zaman-mekana sabitlemek için uğraştı. Hamile mi? Ne zaman? Nerede?</p>

  <p class="calibre14">“Ben... çocuğumu görüyorum,'’ diye fısıldadı.</p>

  <p class="calibre14">Balkonun kenarından uzaklaştı ve gûlaya bakmak için başını çevirdi. Onda bir deniz kurdunun yüzü vardı, sert gözler; parlak kurşundan iki daire... ve içinde, onun hareketini izlemek için ışığa arkasını döndüğü zaman mavi gölgeler.</p>

  <p class="calibre14">“Bu gözlerle ne... görüyorsun?” diye fısıldadı Alia.</p>

  <p class="calibre14">“Diğer gözlerin gördüğünü,” dedi gûla.</p>

  <p class="calibre14">Bu sözler, bilincini gererek kulaklarında çınladı. Evrenin öbür ucuna ulaştığını hissetti; bir gerilme gibi... dışarı... dışarı. Bütün Zaman’la sarınmış duruyordu.</p>

  <p class="calibre14">“Bahar aldın, büyük bir doz,” dedi gûla.</p>

  <p class="calibre14">“Neden onu göremiyorum?” diye mırıldandı Alia. Bütün yaratımların rahmi onu tutsak etmişti. “Söyle bana, Duncan, neden onu göremiyorum?”</p>

  <p class="calibre14">“Kimi göremiyorsun?”</p>

  <p class="calibre14">“Çocuğumun babasını göremiyorum. Bir Tarot sisinin içinde kayboldum. Yardım et bana.”</p>

  <p class="calibre14">Mentat mantığı ilk hesaplamasını sundu ve gûla şöyle dedi: “Bene Gesserit seninle ağabeyin arasında bir eşleme istiyor. Bu genetik...”</p>

  <p class="calibre14">Alia’dan bir feryat koptu. “Bedendeki yumurta,” dedi nefes nefese. Bir ürperti hissi doldurdu içini ve bunu güçlü bir ateş izledi. En karanlık düşlerinin görünmeyen eşi! Kehanetin açığa çıkaramayacağı, kendi bedeninin bedeni... iş buraya mı gelecekti?</p>

  <p class="calibre14">“Tehlikeli dozda bahar mı aldın?” diye sordu gûla. İçindeki bir şey ona, bir Atreides kadınının ölebileceği ve Paul’ün de onu, imparatorluk ailesinin bir kadın üyesinin ölmüş olduğunu bilerek karşılayacağı düşüncesinin ne kadar korkunç olduğunu söylemeye çalışıyordu.</p>

  <p class="calibre14">“Gelecek avlamak nasıl bir şeydir bilemezsin,” dedi Alia. “Bazen kendimi görüyorum... ama kendi yoluma gidiyorum. Kendim aracılığıyla göremem.” Başını öne eğip iki yana salladı.</p>

  <p class="calibre14">“Ne kadar bahar aldın?” diye sordu gûla.</p>

  <p class="calibre14">“Doğa önseziden nefret eder,” dedi Alia, başını kaldırarak. “Bunu biliyor muydun, Duncan?”</p>

  <p class="calibre14">Gûla, küçük bir çocukla konuşur gibi yumuşak bir ses tonuyla, akla yakın bir şekilde konuştu: “Ne kadar bahar aldığını söyle bana.” Sol eliyle Alia’nın omzunu tuttu.</p>

  <p class="calibre14">“Laflar devasa makinelerdir, çok ilkel ve belirsizdirler,” dedi Alia. Omzunu onun elinden kurtardı.</p>

  <p class="calibre14">“Bana söylemelisin,” dedi gûla.</p>

  <p class="calibre14">“Kalkan Duvarı’na bak,” diye emretti Alia, eliyle işaret ederek. Öne doğru uzattığı kendi kolunun gösterdiği yere baktı; manzara, ezici bir önsezi görüntüsü içinde paramparça olunca titredi... görünmez dalgaların parçaladığı kumdan bir kale. Gözlerini başka yöne çevirdi, gûlanın yüzünü görünce donakaldı. Yüz hatları yavaşça oynadı, yaşlandı, sonra gençleşti... yaşlandı... gençleşti. O, yaşamın ta kendisiydi, iddialı, sonsuz... Alia kaçmak için döndü, ama gûla onu sol bileğinden yakaladı.</p>

  <p class="calibre14">“Doktor çağıracağım,” dedi.</p>

  <p class="calibre14">“Hayır! Görüntüyü görmem için beni bırakmak zorundasın! Bilmem gerek!”</p>

  <p class="calibre14">“Şimdi içeri giriyorsun.”</p>

  <p class="calibre14">Alia onun eline baktı. Bedenlerinin birbirine değdiği yerde onu hem çeken hem de ürküten bir elektriklenme hissetti. Kolunu çekip kurtardı, nefes nefese konuştu: “Kasırgayı önleyemezsin!”</p>

  <p class="calibre14">“Tıbbi yardıma ihtiyacın var!” dedi sertçe gûla.</p>

  <p class="calibre14">“Anlamıyor musun?” diye sordu Alia. “Görüntü tamamlanmadı, yalnızca parçalar halinde. Pır pır ediyor, sıçrıyor. Geleceği hatırlamak zorundayım. Bunu anlayamıyor musun?”</p>

  <p class="calibre14">“Gelecek nedir ki, sen öldükten sonra?” diye sordu gûla, onu kibarca Aile odalarına doğru iterek.</p>

  <p class="calibre14">“Laf... laf,” diye mırıldandı Alia. “Bunu açıklayamam. Bir şey başka bir şeyin gerekçesi... ama sebep yok... sonuç yok. Evreni bu şekilde bırakamayız. Ne kadar çabalasak da bir boşluk var.”</p>

  <p class="calibre14">“Uzan şuraya!” diye emretti gûla.</p>

  <p class="calibre14"><span class="calibre15">Ne kadar ahmak!</span> diye düşündü Alia.</p>

  <p class="calibre14">Serin gölgeler bedenini sarmaladı. Kaslarının solucan gibi kıvrıldığını hissetti... cisimsiz olduğunu bildiği sert bir yatak. Yalnızca boşluk kalıcıydı. Başka hiçbir şeyin cismi yoktu. Yatak bir sürü vücutla birlikte akıyordu, hepsi de Alia’nın vücuduydu. Zaman, aşırı yüklenmiş, çoklu bir his haline geldi. Onun yakalayabileceği hiçbir tepki vermiyordu. Bu, Zaman’dı. Hareket ediyordu. Tüm evren ileriye, geriye ve yanlara kayıyordu.</p>

  <p class="calibre14">“Maddesel bir çehresi yok,” diye açıladı Alia. “Onun altına giremez, etrafında dolaşamazsın. Destek noktası olarak alabileceğin hiçbir yer yok.”</p>

  <p class="calibre14">Alia’nın çevresinde insanlar dalgalanıyordu. Birçok biri-leri onun elini tutuyorlardı. Hareket eden kendi bedenine baktı, sarılan bir kolu izleyerek akışkan yüz maskesine ulaştı: Duncan Idaho! Gözleri oradaydı... yanlış, ama o Duncan Idaho’ydu: çocuk-erkek-ergen, çocuk-erkek-ergen... Yüzündeki her bir çizgi Alia için endişeleniyordu.</p>

  <p class="calibre14">“Duncan, korkma,” diye fısıldadı Alia.</p>

  <p class="calibre14">Gûla onun elini sıkıp başıyla onayladı. “Sakin ol,” dedi. Ve şöyle düşündü: <span class="calibre15">Ölmemeli! Bu olmamalı! Hiçbir Atreides kadını ölemez!</span> Başını sertçe iki yana salladı. Bu tür düşünceler mentat mantığını başarısızlığa uğratıyordu. Ölüm, yaşamın devam edebilmesi için bir gereklilikti.</p>

  <p class="calibre14"><span class="calibre15">Gûla beni seviyor,</span> diye düşündü Alia.</p>

  <p class="calibre14">Bu düşünce sarılabileceği bir temel haline gelmişti. Gûla, arkasında somut bir oda olan tanıdık bir yüzdü. Paul’ün dairelerinden birinin yatak odasında olduğunu anladı.</p>

  <p class="calibre14">Sabit, değişmez biri boğazında bir boruyla bir şeyler yapıyordu. Kusmamak için kendini zor tuttu.</p>

  <p class="calibre14">“Zamanında müdahele ettik,” dedi bir ses; ve Alia, Aile hekimlerinden birine ait bu ses tonunu tanıdı. “Beni daha önce çağırmalıydmız.” Hekimin sesinde şüphe vardı. Alia, kaygan borunun boğazından çıktığını hissetti... bir yılan, titrek bir kablo.</p>

  <p class="calibre14">“Şok-iğne onu bir süre uyutur,” dedi hekim. “Hizmetçilerinden birini yollarım, o...”</p>

  <p class="calibre14">“Onun yanında ben kalacağım,” dedi gûla.</p>

  <p class="calibre14">“Bu uygun olmaz!” dedi hekim sertçe.</p>

  <p class="calibre14">“Kal... Duncan,” diye fısıldadı Alia.</p>

  <p class="calibre14">Gûla onu duyduğunu belli etmek için elini okşadı.</p>

  <p class="calibre14">“Leydim,” dedi hekim, “bence en iyisi...”</p>

  <p class="calibre14">“Bana neyin daha iyi olduğunu sen söyleyemezsin,” dedi Alia, çatlak bir sesle. Boğazı söylediği her hecede ağrıyordu.</p>

  <p class="calibre14">“Leydim,” dedi hekim, suçlar gibi bir ses tonuyla, “çok fazla melanj almanın tehlikelerini <span class="calibre15">siz</span> biliyorsunuz. Ancak bunu size başka birinin vermiş olabileceğinden...”</p>

  <p class="calibre14">“Aptalın tekisin,” dedi Alia, çatlak bir sesle. “Benim gelecek görüntülerimi inkar mı ediyorsun? Ne aldığımı ve neden aldığımı biliyordum.” Elini boğazına koydu. “Bizi yalnız bırak. Derhal!”</p>

  <p class="calibre14">Hekim Alia’nın görüş alanından çıktı ve şöyle dedi: “Ağabeyinize haber vereceğim.”</p>

  <p class="calibre14">Onun çıktığını hisseden Alia, dikkatini gûlaya çevirdi. Görüntü artık bilincinde net bir şekilde duruyordu, içinden şimdinin çıktığı bir kültür ortamı. Gûlanın bu zaman oyununda artık gizli saklı bir şekilde değil, tanınabilir bir fon önünde sabit bir şekilde hareket ettiğini algıladı.</p>

  <p class="calibre14"><span class="calibre15">O, zorlu sınav</span>, diye düşündü. <span class="calibre15">O, tehlike ve kurtuluş.</span></p>

  <p class="calibre14">Ağabeyinin görmüş olduğu görüntüyü gördüğünü bilen Alia ürperdi. İstenmeyen gözyaşları gözlerini yaktı. Başını sertçe iki yana salladı. Gözyaşları olmamalı! Nem israfına yol açıyorlar; ve daha da kötüsü, görüntünün acımasız akışını bozuyorlardı. Paul durdurulmalıydı! Bir kez, yalnızca bir kez, onun geçeceği yere sesini yerleştirmek için Zaman’a bir köprü kurmuştu. Ama bu kez, gerilim ve değişebilirlik buna izin vermiyordu. Zaman ağı, bir mercekten geçen ışınlar gibi ağabeyinin içinden geçiyordu. O, odak noktasında duruyor ve bunu biliyordu. Tüm hatları kendisinde toplamıştı ve kaçmalarına ya da değişmelerine izin vermeyecekti.</p>

  <p class="calibre14">“Neden?” diye mırıldandı. “Nefret mi? Zaman onu incittiği için mi onun üstüne gidiyordu? Sebep bu muydu... nefret?”</p>

  <p class="calibre14">Alia’nın onun adını söylediğini sanan gûla, “Buyrun Leydim?” dedi.</p>

  <p class="calibre14">“Şu şeyi içimden bir çıkarıp atabilseydim!” diye haykırdı Alia. “Farklı olmak istemezdim.”</p>

  <p class="calibre14">“Lütfen Alia,” diye mırıldandı gûla. “Biraz uyu.”</p>

  <p class="calibre14">“Gülebilmek isterdim,” diye fısıldadı. Gözyaşları yanaklarından aşağı süzüldü. “Ama ben, bir tanrıymış gibi tapılan bir İmparator’un kız kardeşiyim. İnsanlar benden korkuyor. Ben asla benden korkulmasını istemedim.”</p>

  <p class="calibre14">Gûla, Alia’nın yüzündeki yaşları sildi.</p>

  <p class="calibre14">“Ben tarihin bir parçası olmak istemiyorum,” diye fısıldadı Alia. “Yalnızca sevilmek... ve sevmek istiyorum.”</p>

  <p class="calibre14">“Seviliyorsun.”</p>

  <p class="calibre14">“Ahh, sadık, sadık Duncan,” dedi Alia.</p>

  <p class="calibre14">“Lütfen bana böyle hitap etme,” diye yalvardı gûla.</p>

  <p class="calibre14">“Ama sen osun,” dedi Alia. “Ve sadakat değerli bir maldır. Satılabilir... satın alınamaz ama satılabilir.”</p>

  <p class="calibre14">“Alaycılığından hoşlanmıyorum.”</p>

  <p class="calibre14">“Lanet olsun mantığına! Bu gerçek!”</p>

  <p class="calibre14">“Uyu,” dedi gûla.</p>

  <p class="calibre14">“Beni seviyor musun, Duncan?”</p>

  <p class="calibre14">“Evet.”</p>

  <p class="calibre14">“Bu, o yalanlardan biri mi?” diye sordu Alia, “Hani şu inanması, gerçeğe inanmaktan daha kolay olan yalanlardan? Neden sana inanmaktan korkuyorum?”</p>

  <p class="calibre14">“Kendi farklılıklarından korktuğun gibi benimkilerden de korkuyorsun.”</p>

  <p class="calibre14">“Bir erkek ol, mentat değil!” diye terslendi Alia.</p>

  <p class="calibre14">“Ben bir mentat ve bir erkeğim.”</p>

  <p class="calibre14">“Peki beni kadının yapacak mısın?”</p>

  <p class="calibre14">“Aşk ne gerektirirse onu yapacağım.”</p>

  <p class="calibre14">“Ya sadakat?</p>

  <p class="calibre14">“Ve sadakat.”</p>

  <p class="calibre14">“İşte bu yüzden tehlikelisin,” dedi Alia.</p>

  <p class="calibre14">Bu sözler gûlayı rahatsız etmişti. Yüzünde hiçbir rahatsızlık belirtisi olmamıştı, hiçbir kas titrememişti; ama Alia bunu biliyordu. Görüntü-hafıza, rahatsızlığı gözler önüne seriyordu. Ancak, görüntünün bir kısmını kaçırmış gibi hissediyordu, sanki gelecekten hatırlaması gereken başka bir şey vardı. Duyularla tam olarak yönlendirilemeyen başka bir algı vardı; önsezinin yaptığı gibi, olmayan bir yerden zihnine düşen bir şey. Zaman’ın gölgeleri arasında yatıyordu... muazzam acılar vererek.</p>

  <p class="calibre14">Duygu! Bu oydu: duygu! Görüntüde görünmüştü, ama doğrudan değil, Alia’nın arkasında ne yattığını anlayabileceği bir ürün şeklinde. Duygu onu ele geçirmişti... korku, keder ve aşktan oluşan bir daralma hissi. Orada, görüntüde duruyorlardı; hepsi, bulaşıcı bir hastalığı olan, çok güçlü ve ezeli bir vücutta toplanmıştı.</p>

  <p class="calibre14">“Duncan, gitmeme izin verme,” diye fısıldadı Alia.</p>

  <p class="calibre14">“Uyu,” dedi gûla. “Onunla mücadele etme.”</p>

  <p class="calibre14">“Mecburum... mecburum. O, kendi tuzağında yem. Gücün ve dehşetin hizmetkarı. Şiddet... tanrılaştırma onu içine alan bir hapishane. O... her şeyi kaybedecek. Bu, onu paramparça edecek.”</p>

  <p class="calibre14">“Paul’den mi bahsediyorsun?”</p>

  <p class="calibre14">“Onu, kendi kendini yok etmeye itiyorlar,” dedi nefes nefese sırtını yataktan kaldırarak. “Çok fazla ağırlık, çok fazla keder. Onu sevgiden uzaklaştırıp baştan çıkaracaklar.” Kendini tekrar yatağa bıraktı. “Onun, kendine yaşama izni vermeyeceği bir evren yaratıyorlar.”</p>

  <p class="calibre14">“Bunu kim yapıyor?”</p>

  <p class="calibre14">“O yapıyor! Uff, ne kadar ahmaksın. O, kurgunun bir parçası. Ve artık çok geç... çok geç... çok geç...” Alia konuşurken, bilincinin katman katman azaldığını hissetti. Tam göbek deliğinin arkasına gelip orada durdu. Vücut ve zihin yadigar görüntülerle dolu bir mahzende ayrılıp birleşiyordu... hareket ediyor, hareket ediyordu... Bir dölüte ait kalp atışları duydu, gelecekteki bir çocuğun kalp atışlarını.... Melanj hala onu etkiliyor, Zaman içinde kontrolsüz bırakıyordu. Henüz rahme düşmemiş bir çocuğun yaşamını tattığını biliyordu. Bu çocukla ilgili kesin olan bir şey vardı: onun acısını çektiği uyanmanın aynısını yaşayacaktı. Doğumdan önce bilinçli, düşünen bir varlık olacaktı.</p>
</body>
</html>
