<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" /><!--[if gte mso 9]><xml>
 <o:DocumentProperties>
  <o:Author>meritokrasi</o:Author>
  <o:LastAuthor>meritokrasi</o:LastAuthor>
  <o:Revision>2</o:Revision>
  <o:TotalTime>17</o:TotalTime>
  <o:Created>2013-12-03T12:06:00Z</o:Created>
  <o:LastSaved>2013-12-03T12:06:00Z</o:LastSaved>
  <o:Pages>58</o:Pages>
  <o:Words>41970</o:Words>
  <o:Characters>239234</o:Characters>
  <o:Lines>1993</o:Lines>
  <o:Paragraphs>561</o:Paragraphs>
  <o:CharactersWithSpaces>280643</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" /><!--[if gte mso 9]><xml>
 <w:WordDocument>
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre4" id="calibre_toc_7">Yoldaki Adam</h1>

    <p class="MsoPlainText1"><span class="calibre3">«Dök şunu içine.»</span></p>

    <p class="MsoPlainText1"><span><span class="calibre3">«</span></span><span class="calibre3">Bak ama ne diyeceğim, Kid, biraz fazla sert olmuyor mu dersin? Viskiyle alkolü karıştırınca yeterince zehir gibi oluyor zaten, ama brandy’ye de biber salçası katmaya gelince...<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Dökmene bak sen. Yahu bu punçu kim yapıyor, sen mi ben mi?<span>»</span></span></p>

    <p class="MsoPlainText1"><span class="calibre3">Malemute Kid buhar bulutlan arasından sevimli sevimli gülümsedi:</span></p>

    <p class="MsoPlainText1"><span><span class="calibre3">«</span></span><span class="calibre3">Bak oğlum, bu ülkede sen de banim gibi uzun süre kalsaydın ve tavşan izleri boyunca sürterken kursağına yalnızca som balığı girmiş olsaydı, o zaman noelin yılda topu topu bir kez geldiğini öğrenirdin. Ve noeli içkisiz geçirmek de içinde doğru dürüst tek bir daman bulunmayan sert bir kayayı delmeye çalışmaktan farksızdır.<span>»</span></span></p>

    <p class="MsoPlainText1"><span class="calibre3">Koca Jim Belden:</span></p>

    <p class="MsoPlainText1"><span class="calibre3">«Hah bak işte şimdi doğru bir laf ettin.» diye onayladı.</span></p>

    <p class="MsoPlainText1"><span class="calibre3">O da Mazy May’deki çitlerle çevrili topraklarından noeli burada kutlamak için çıkıp gelmişti; orada iki ay boyunca yalnızca geyik eti yiyerek yaşadığını bilmeyen yoktu.</span></p>

    <p class="MsoPlainText1"><span class="calibre3">«Hani bir gün Tanana’da nasıl vur patlasın çal oynasın yiyip içmiştik, unutmadın değil mi?»</span></p>

    <p class="MsoPlainText1"><span><span class="calibre3">«</span></span><span class="calibre3">Unutur muyum hiç. Görecektiniz çocuklar, tüm kabile halkı körkütük oldu, aklınız durur... <span>bütün</span> bunlara da hep o bizim şeker mayasıyla ekşi hamur yol açtı...»</span></p>

    <p class="MsoPlainText1"><span class="calibre3">Malemute Kid, iki yıldır aralarında bulunan genç maden uzmanı Stanley Prince’e doğru dönerek:</span></p>

    <p class="MsoPlainText1"><span class="calibre3">«Sen; gelmezden önce olmuştu bu,» diye ekledi. <span>«</span>İşte o günlerde ülkede beyaz kadın yoktu hiç, Mason da evlenmek istiyordu. Ruth’un babası Tanana’ların reisiydi, kabilenin öbür üyeleri gibi bu evliliğe o da karşı çıkıyordu... İçki de sert mi sert olmuştu. Neden derseniz, son dirhemine dek şekerimin hepsini kullanmıştım, ömrümde yaptığım en iyi içkiydi bu. Görmeliydiniz, ırmak boyunca iki iskele arasındaki kovalamacayı.<span>»</span></span></p>

    <p class="MsoPlainText1"><span class="calibre3">Louis Savoy adındaki uzun boylu Kanadalı Fransız ilgiyle sordu:</span></p>

    <p class="MsoPlainText1"><span class="calibre3">«Ya Kızılderili kız?»</span></p>

    <p class="MsoPlainText1"><span class="calibre3">Geçen kış, Forty Mile’dayken bu çılgınca serüvenin öyküsü Louis Savoy’un kulağına çalınmıştı çünkü.</span></p>

    <p class="MsoPlainText1"><span class="calibre3">Bunun üzerine doğuştan usta bir öykücü olan Malemute Kid bu yalın Kuzey öyküsünü anlatmaya koyuldu. Kuzeyin gözüpek serüvencilerinden birçoğu öyküyü dinlerken yüreklerinin sızladığını, ölümle ve soğukla boşu boşuna pençeleşmekten daha çok şeyler vaat eden Güney Ülkesi’ni için için özlediklerini duydular.</span></p>

    <p class="MsoPlainText1"><span class="calibre3">Kid, öykünün sonunu şöyle bağladı:</span></p>

    <p class="MsoPlainText1"><span><span class="calibre3">«</span></span><span class="calibre3">Suların buz tutmasından hemen sonra ulaşmıştık Yukon Irmağı’na. Kabile bizden bir çeyrek saat kadar arkadaydı. Ama bu kadarcık bir gecikme bile paçayı kurtarmamıza yetti, suların ikinci kez donması sırasında üstteki buz tabakası kırılmış, onlar da karşıya geçememişti. Sonunda Nuklukayet’e geldiklerinde bütün karakol onları karşılamaya hazırdı. Eh, düğün törenine gelince Roubeau burada işte, ona sorun: nikâhı o kıydı.<span>»</span></span></p>

    <p class="MsoPlainText1"><span class="calibre3">Bunun üzerine Cizvit, piposunu dudakları arasından çekti, Protestan ve Katoliklerin ateşli alkışlarına karşılık olarak patrikçe gülümsemekle yetindi.</span></p>

    <p class="MsoPlainText1"><span class="calibre3">Öykünün duygusallığına kendini kaptıran Louis Savoy:</span></p>

    <p class="MsoPlainText1"><span class="calibre3">«Vay be!» dedi. <span>«</span>La petite Kızılderili; mon Mason brav. Vay be!<span>»</span></span></p>

    <p class="MsoPlainText1"><span class="calibre3">Sonra teneke maşrapalar içinde ilk punç dağıtılırken İçkiküpü Bettles ayağa fırladı ve o pek sevilen içki şarkısına başladı:</span></p>

    <p class="MsoPlainText1"><span><span class="calibre3">«</span></span><span class="calibre3">İşte Henry Ward Beecher ile Pazar-okulu vaizleri (*)</span></p>

    <p class="MsoPlainText1"><span class="calibre3">Hep sasafras kökü içerler;</span></p>

    <p class="MsoPlainText1"><span class="calibre3">Ama kalıbımızı basarız ki bu Onun gerçek adı değil,</span></p>

    <p class="MsoPlainText1"><span class="calibre3">Düpedüz yasak meyve suyu.<span>»</span></span></p>

    <p class="MsoPlainText1"><span class="calibre3">«Ah, o yasak meyve suyu,» diye koro halinde gürlediler.</span></p>

    <p class="MsoPlainText1"><span><span class="calibre3">«</span></span><span class="calibre3">Ah, o yasak meyve suyu;</span></p>

    <p class="MsoPlainText1"><span class="calibre3">Ama kalıbımızı basarız ki bu,</span></p>

    <p class="MsoPlainText1"><span class="calibre3">Onun gerçek adı değil,</span></p>

    <p class="MsoPlainText1"><span class="calibre3">Düpedüz yasak meyve suyu.<span>»</span></span></p>

    <p class="MsoPlainText1"><span class="calibre3">(*) Pazar Okulu: Kiliselerde pazar günleri Kutsal Kitap konulan üzerine verilen vaazlar.</span></p>

    <p class="MsoPlainText1"><span class="calibre3">Malemute Kid’in hazırladığı karmakarışık içki yapacağını yapmıştı sonunda; kampların, yolların adamları, içkinin o kafaları dumanlayan aleviyle canlanmışlardı; çepeçevre oturdukları masada şen şakraktılar, şarkılar söyleniyor, geçmiş serüvenlerin öyküleri anlatılıyordu. Bir düzine ülkeden gelmiş yabancılar hep birlikte ya da karşılıklı kadeh tokuşturuyorlardı.</span></p>

    <p class="MsoPlainText1"><span class="calibre3">İngiliz Prince:</span></p>

    <p class="MsoPlainText1"><span class="calibre3">«<span>Yeni dünyanın</span> tek çocuğu Sam Amca’nın onuruna!» diye kadeh kaldırdı.</span></p>

    <p class="MsoPlainText1"><span class="calibre3">Bir Yankee olan Bettles ise içerken şöyle diyordu:</span></p>

    <p class="MsoPlainText1"><span class="calibre3">«Kraliçe’ye, Tanrı onu korusun!»</span></p>

    <p class="MsoPlainText1"><span class="calibre3">Savoy ile bir Alman tüccarı olan Meyers ise Alsas-Loren için kadeh tokuşturuyordu.</span></p>

    <p class="MsoPlainText1"><span class="calibre3">Derken Malemute Kid elinde kadeh ayağa kalktı ve üstü on santim kalınlığında buzla kaplı yağlı kâğıt gerili pencereye bir göz atarak:</span></p>

    <p class="MsoPlainText1"><span class="calibre3">«Bu gece yolda olan adamın sağlığına!» dedi. «Azığı bereketli, köpekleri dayanıklı olsun, kibritleri tez tutuşsun.»</span></p>

    <p class="MsoPlainText1"><span class="calibre3">Şrak! Şrak! Köpek kırbacının alışılagelmiş müziğini, erkek köpeklerin ağlamaklı mızıltılarını ve kulübeye yaklaşmakta olan kızağın gıcırtılarını işittiler. Kimin geldiğini merakla beklerlerken sohbetleri de eski hızını yitirmişti.</span></p>

    <p class="MsoPlainText1"><span class="calibre3">Malemute Kid, Prince’in kulağına:</span></p>

    <p class="MsoPlainText1"><span class="calibre3">«Gelen buraların eskisi olmalı,» diye fısıldadı, «baksana önce köpeklerini, sonra kendini düşünüyor.»</span></p>

    <p class="MsoPlainText1"><span class="calibre3">Kulübedekiler dişleyip koparan köpeklerin hırlamalarını, kurt gibi uluyuşlarını; kendi köpeklerini doyuran yabancı adamın, köpekleri kamçıyla uzaklaş tıraşını ve bu sırada çıkan gürültüyü alışkın kulaklarla dinliyorlardı.</span></p>

    <p class="MsoPlainText1"><span class="calibre3">Derken kapı çalındı, keskin ve güvenli bir vuruştu bu. Yabancı adam içeri girdi. Işıktan gözleri kamaşmıştı, bir an için kapının eşiğinde duraladı, böylelikle içerdekilere kendini inceden inceye süzme fırsatı tanımış oluyordu. Yün ve kürkten, yapılmış kutup giysileri içinde göz kamaştırıcı bir kişiliği ve alımlı bir görünüşü vardı. Boyu nerdeyse iki metreyi buluyordu, geniş omuzları kabarık göğsüyle tam bir uyum içindeydi, sinekkaydı tıraşlı yüzü soğuktan kıpkırmızı kesilmişti, uzun kirpikleri ve kaşları buz zerrecikleriyle bembeyaz olmuştu, kurt derisinden yapılma başlığının kulaklıkları ve boyun bağcıkları gevşetilip yukarı kaldırılmıştı. Bu görünüşüyle gecenin karanlıklarından henüz çıkıp gelmiş bir Buzlar Kralını andırıyordu. Rüzgârlığının dışından doladığı işlemeli kemerine iki büyük kolt tabanca ile bir avcı kaması asılıydı; ayrıca o çok gerekli köpek kamçısından başka geniş çaplı <span>gıcır</span> gıcır son model bir dumansız tüfek taşıyordu. Kıvrak adımlarla kendilerine yaklaşmasına karşın adamın ne denli yorgun olduğu kulübedekilerin gözünden kaçmamıştı.</span></p>

    <p class="MsoPlainText1"><span class="calibre3">Garip bir sessizlik çökmüştü ortalığa. Ama adam havayı yumuşatan bir sesle:</span></p>

    <p class="MsoPlainText1"><span class="calibre3">«Neşeniz bol olsun, delikanlılar,» dedi.</span></p>

    <p class="MsoPlainText1"><span class="calibre3">Bunun üzerine içerdekiler rahatladılar. Hemen ardından Malemute Kid ile tokalaştılar. Şimdiye dek hiç karşılaşmamalarına karşın birbirlerinin öyküsü ikisinin de kulağına çalınmıştı, ne de olsa tanışıyor sayılırlardı. Buralarda ne aradığını açıklamasına kalmadan yeni gelenin eline bir punç maşrabası tutuşturulmuş ve herkes kendini tanıtmıştı bile.</span></p>

    <p class="MsoPlainText1"><span class="calibre3">Adam:</span></p>

    <p class="MsoPlainText1"><span class="calibre3">«Üç kişiyle sekiz köpekli kamıştan örülme bir kızak buradan geçeli ne kadar oldu?» diye sordu.</span></p>

    <p class="MsoPlainText1"><span><span class="calibre3">«</span></span><span class="calibre3">Tam iki gün oldu. Onları mı izliyorsun?<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Evet, benim takımımdı. Burnumun dibinden yürüttüler, allahın belâları. Ama daha şimdiden iki günlük arayı kapatmış bulunuyorum... <span>gelecek</span> koşuda enselerim onları.»</span></p>

    <p class="MsoPlainText1"><span class="calibre3">Bu sırada Malemute Kid kahve ibriğimi ateşe sürmüş, geyik eti kızartmaya hazırlanıyordu. Bunu gören Belden, konuşma yarıda kalmasın diye sordu:</span></p>

    <p class="MsoPlainText1"><span class="calibre3">«Karşı koyarlar mı dersin?»</span></p>

    <p class="MsoPlainText1"><span class="calibre3">Yabancı anlamlı anlamlı tabancalarını okşadı.</span></p>

    <p class="MsoPlainText1"><span class="calibre3">«Dawson’dan ne zaman ayrıldın?»</span></p>

    <p class="MsoPlainText1"><span class="calibre3">«Saat on ikide.»</span></p>

    <p class="MsoPlainText1"><span class="calibre3">«Dün gece mi?»</span></p>

    <p class="MsoPlainText1"><span class="calibre3">Bu soru laf olsun diye, öylesine sorulmuştu</span></p>

    <p class="MsoPlainText1"><span class="calibre3">«Bugün.»</span></p>

    <p class="MsoPlainText1"><span class="calibre3">Kulübedekiler şaşkınlıkla homurdandılar. Şaşılmayacak gibi değildi doğrusu, o sırada tam gece yarısıydı çünkü ve insana kök söktüren o amansız ırmak yatağı boyunca on iki saatte yetmiş beş mil yol almak öyle her babayiğidin harcı değildi.</span></p>

    <p class="MsoPlainText1"><span class="calibre3">Nasıl olduysa laf döndü dolaştı ve çok geçmeden çocukluk anılarından söz edilmeye başlandı. Genç yabancı yemeğini atıştırırken Malemute Kid inceden inceye onun yüzünü inceliyordu. Onun yakışıklı, dürüst, açıkyürekli biri olduğu kanısına vardı çok geçmeden, hoşlanmıştı bu yabancıdan. Genç yüzü karşı karşıya kalınan güçlükler ve harcanan çabalar yüzünden sertleşmiş, çizgileri keskinleşmişti. Konuşurken güleç, dinlenirken yumuşak olmasına karşın mavi gözleri iş başındayken ya da güçlüklerle savaşırken çelik pırıltılarıyla parlıyor olsa gerekti. Köşeli çenesi ne denli direngen ve dayanıklı biri olduğunun kanıtıydı. Gerçi onda bir aslanın nitelikleri vardı ama ne denli duygusal olduğunu anlatan belli belirsiz bir yumuşaklık, az çok kadınsı bir hava da göze çarpmıyor değildi.</span></p>

    <p class="MsoPlainText1"><span class="calibre3">Karısının gönlünü nasıl çeldiğini tatlı tatlı anlatmakta olan Belden:</span></p>

    <p class="MsoPlainText1"><span class="calibre3">«İşte bizim koca karıyla böyle evlendik,» dedi. <span>«</span>Karı bana derdi ki ‘işte biz bizeyiz, herif.’ Ben de ‘canın cehenneme!’ derdim. O da bana ‘hadi bakalım, Jim’ derdi, ‘şu üstünü başını değiş de yemeğini zıkkımlanmadan önce kırk acre’lik tarlanın şöyle büyücek bi parçasını sabanla bi sürüver.’ O zaman ben de karıya, ‘bana bak Sal,’ derdim, ‘sen de kollan sıva da hemen şu bulaşıklara yumul bakalım.’ Sonra burnumu çeker, karıyı şap şup öperdim. Yani işte, diyeceğim o kadar mutluydum işte... <span>ama</span> kazık gibi dikildiğimi görünce ‘ah, Jim, ah!’ diye kükrerdi ve ben de dosdoğru ambarın yolunu tutardım.»</span></p>

    <p class="MsoPlainText1"><span class="calibre3">Yabancı:</span></p>

    <p class="MsoPlainText1"><span class="calibre3">«Birleşik Devletler’de seni bekleyen çocukların var mı?» diye sordu:</span></p>

    <p class="MsoPlainText1"><span><span class="calibre3">«</span></span><span class="calibre3">Yok. Çocuk doğurmadan öldü Sal. İşte ben de bu yüzden buradayım ya.<span>»</span></span></p>

    <p class="MsoPlainText1"><span class="calibre3">Belden, öylesine dalıp gitmişti ki zaten yanık olan piposunu farkında olmadan yeniden yakmaya çalıştı. Sonra yine eskisi gibi güleç bir yüzle yabancıya döndü:</span></p>

    <p class="MsoPlainText1"><span><span class="calibre3">«</span></span><span class="calibre3">Ya sen yabancı... <span>evli</span> misin?»</span></p>

    <p class="MsoPlainText1"><span class="calibre3">Öbürü yanıt olarak saatini açtı, köstek görevi gören sırımı çözüp saati Belden’e verdi. Belden lambanın fitilini biraz daha açtı, saatin kapağındaki resmi titizlikle inceledikten sonra kendi kendine hayranlıkla mırıldanarak Louis Savoy’a verdi. O da birçok ‘Vay be!'lerden sonra saati Prince’e uzattı, bu sırada ellerinin titrediği, gözlerinde garip bir yumuşaklığın belirdiği kimsenin gözünden kaçmamıştı. Saat nasırlı ellerde dolaştı durdu; tam onların hoşuna gidebilecek bir fotoğraftı... <span>bebeğini</span> bağrına basmış bir kadın fotoğrafı. Bu olağanüstü şeyi görme sırasının kendilerine gelmesini bekleyenlerin merakı büsbütün artmıştı, görenler ise derin bir suskunluğa gömülüp eski anılarına dalmışlardı. Açlık maçlık vız gelirdi onlara, güçlüklere karşı koyabilirlerdi, umulmadık bir zamanda açıkta ya da sel yoluyla kendilerine pusu kuran ölüme kafa tutabilirlerdi, gelgelelim yabancı bir kadınla yavrusunun resmi hepsini kadınlaştırmış, çocuklaştırmıştı işte.</span></p>

    <p class="MsoPlainText1"><span class="calibre3">Yabancı adam hâzinesini geri alırken:</span></p>

    <p class="MsoPlainText1"><span class="calibre3">«Ufaklığı hiç görmedim daha,» dedi. «Karımın yazdığına göre erkekmiş, iki yaşında.»</span></p>

    <p class="MsoPlainText1"><span class="calibre3">Gözlerini dikip fotoğrafa uzun uzun baktıktan sonra, birdenbire kapağı kapatıp sırtını döndü, ama bunu yaparken tutmaya çalıştığı gözyaşlarının oradakilerce görülmesini engelleyecek kadar çabuk davranamamıştı.</span></p>

    <p class="MsoPlainText1"><span class="calibre3">Malemute Kid onu bir sedire götürdü ve kafayı vurup yatmasını söyledi.</span></p>

    <p class="MsoPlainText1"><span class="calibre3">Yabancı:</span></p>

    <p class="MsoPlainText1"><span><span class="calibre3">»</span></span><span class="calibre3">Saat dörtte uyandırın beni,» dedi. «Sakın unutmayın emi?»</span></p>

    <p class="MsoPlainText1"><span class="calibre3">Ve az sonra, yorgunluktan bitkin düşenlere özgü derin mi derin bir uykuya daldı.</span></p>

    <p class="MsoPlainText1"><span class="calibre3">Prince:</span></p>

    <p class="MsoPlainText1"><span class="calibre3">«Aşkolsun doğrusu!» dedi. <span>«</span>Amma sıkı herifmiş be. Sen tut köpeklerle birlikte yetmiş beş mil taban tep, sonra da gel topu topu üç saatçik uyku çek ve ondan sonra yine yollara düş! Kim bu adam, Kid?<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Jack Westondale. Üç yıldan beri çalışıp çabalıyor. Bu süre içinde şansı hiç yaver gitmedi, at gibi çalışır durur, en <span>boktan</span> işler gelir onun başında patlar. Onu daha önce hiç görmüşlüğüm yok, ama Sitka Charley onun hakkında bir şeyler anlatmıştı bana.<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Onun gibi gencecik, güzel bir karısı olan biri için böyle tanrının siktir ettiği bir yerde ömür tüketmek hiç de akıl kârı değil. Hem, buranın bir yılı başka yerlerin iki yılına eşittir.<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Onun bütün derdi dikkafalı ve dediğim dedik biri oluşu... <span>iki</span> kez toprak çevirdi, ama ikisinde de ağzının payını aldı.»</span></p>

    <p class="MsoPlainText1"><span class="calibre3">Yabancıya duyulan ilgi giderek tavsadı. Sürekli olarak yene yene artık kabak tadı veren yiyecekler ve canla başla didinilerek geçirilen yıllar çok geçmeden unutuldu gitti. İçlerinde kendini bir an bile yitirmeyen tek adam Malemute Kid idi, sık sık kaygıyla saatine göz atıyordu. Bir ara eldivenlerini eline geçirdi, kunduz derisinden başlığını takıp kulübeden çıktı, dışarıyı kolaçan etti.</span></p>

    <p class="MsoPlainText1"><span class="calibre3">Belirtilen saati bekleyemedi, konuğunu zamanından on beş dakika önce uyandırdı. Yorgunluktan tüm vücudu tutulmuştu genç devin. Ayağa kalkabilmek için kaskatı kesilen kaslarını ovuşturması gerekti. Köpeklerini bulup kızağa koşmak ve yolculuk hazırlıklarını yapmak üzere sendeleye yalpalaya kulübeden dışarı çıktı. Herkes ona iyi yolculuklar ve kısa süreli bir kovalamaca diledi. <span>Gider ayak</span> kendisini çabucak kutsayan Peder Roubeau kendini kulübeye dar attı, hemen arkasından ötekiler de içeri girdiler. Kulübeye girmekte acele etmelerinde şaşılacak bir şey yoktu, çünkü sıfırın altında otuz beş derece soğukta çıplak kulaklar ve ellerle dışarda durmak akıl kârı değildi.</span></p>

    <p class="MsoPlainText1"><span class="calibre3">Malemute Kid ana yola kadar onu uğurladı. Ayrılmadan önce orada yabancının elini tutarak öğüt verdi:</span></p>

    <p class="MsoPlainText1"><span class="calibre3">«Kızağın içinde elli kilo balık yumurtası bulacaksın,» dedi. <span>«</span>Köpekler bunu yiyince sanki yetmiş beş kilo balık yemiş kadar uzağa gidebilirler. Belki sen de biliyorsundur, Pelly’de köpek yiyeceği bulamazsın.<span>»</span></span></p>

    <p class="MsoPlainText1"><span class="calibre3">Yabancı adam irkildi, bir an için gözlerinde bir ışık yanıp söndü, ama Malemute Kid’in sözünü kesmeye kalkmadı.</span></p>

    <p class="MsoPlainText1"><span><span class="calibre3">«</span></span><span class="calibre3">Ta ki Five Fingers’a varana dek ne köpekler ne de kendin için bir lokma yiyecek bulamazsın, zaten orası da tamı tamına iki yüz mil uzakta. Thirty Mile Irmağı üstünde gözlerini dört aç, buz delikleri olabilir, Laberge’nin yukarısındaki kestirme yolu da unutayım deme.<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Olanları nasıl öğrendin? Haber benden önce gelmiş olamaz, öyle değil mi?<span>»</span></span></p>

    <p class="MsoPlainText1"><span class="calibre3">«Olanları <span>bilmiyorum,</span> ve dahası bilmek de istemiyorum. Ama kovaladığını söylediğin takım hiçbir zaman senin olmadı. Geçen bahar Sitka Charley sattı o takımı onlara. Gel gör ki, senin için Sitka bana dürüst adamdır <span>demişti,</span> ve ben de ona inanırım. Yüzünü görür görmez gözüm tuttu seni, hoşlandım senden. Ve anladım ki... <span>yahu</span> niye... <span>hay</span> allah kahretsin, defol git işte, tuzlu suya ve karma kavuşmak için yüksek yerlerden git ve...»</span></p>

    <p class="MsoPlainText1"><span class="calibre3">Konuşmasının burasında Malemute Kid eldivenlerini sıyırdı, koynundan altın kesesini çıkardı.</span></p>

    <p class="MsoPlainText1"><span class="calibre3">Beriki:</span></p>

    <p class="MsoPlainText1"><span class="calibre3">«Hayır, istemez,» diye karşı çıktı.</span></p>

    <p class="MsoPlainText1"><span class="calibre3">Malemute Kid’in elini tutup hızla sallarken delikanlının yanaklarından süzülen gözyaşları donmuştu.</span></p>

    <p class="MsoPlainText1"><span><span class="calibre3">«</span></span><span class="calibre3">Öyleyse köpekleri kıyasıya sür; koşamayıp da yere yıkılan olursa hiç bakma koşumlarını kesip at; sonra da yenilerini satın almaya bak, kilosu on dolara da patlasa ucuza düşürdüm diye de sevin. Five Fingers’da, Little Salmon’da, Hootalinqua’da. <span>satılık</span> köpek bulabilirsin. Ve ayağını da denk al, sakın ıslatayım deme ayaklarını.<span>»</span> diye öğüt verdi ayrılırlarken. «Isı sıfırın altında yirmi beş dereceye düşünceye dek ilerle, ama baktın ki daha da düşüyor o zaman hemen bir ateş yak ve çoraplarını değiştir.»</span></p>

    <p class="MsoPlainText1"><span class="calibre3">Aradan on beş dakika ya geçmiş ya geçmemişti ki yeni gelenler olduğunu bildiren çıngırak sesleri işitildi. Kapı açıldı ve içeri kuzeybatı polis birliğinden bir polisle onun ardısıra köpek sürücüsü iki melez girdi. Tıpkı Westondale gibi bunlar da silahlıydılar ve yorgun görünüyorlardı. Melezler bu topraklarda doğmuş olduklarından yolculuğun zorluklarına dayanmak onlar için pek güç olmamıştı, ama genç polis berbat durumdaydı. Yine de soydan gelen o dediğim dedik inadı yüzünden aynı hızla yola devam etmekten geri kalmamıştı, ta ki yol üstüne devrilip kalıncaya dek de aynı hızla gitmekte kararlıydı.</span></p>

    <p class="MsoPlainText1"><span class="calibre3">«Westondale ne zaman tüydü?» diye sordu. «Burada konakladı, öyle değil mi?»</span></p>

    <p class="MsoPlainText1"><span class="calibre3">Aslında bu soruyu sormasına gerek yoktu, çünkü yoldaki izler tüm olup biteni anlatmaya yetiyordu.</span></p>

    <p class="MsoPlainText1"><span class="calibre3">Malemute Kid, Belden’le göz göze geldi, beriki de işin içinde bir iş olduğunu anlayarak kaçamak bir yanıt verdi:</span></p>

    <p class="MsoPlainText1"><span class="calibre3">«Yani epeyce oldu işte.»</span></p>

    <p class="MsoPlainText1"><span class="calibre3">Polis:</span></p>

    <p class="MsoPlainText1"><span class="calibre3">«Gel beni dinle de konuş adamım,» dedi.</span></p>

    <p class="MsoPlainText1"><span><span class="calibre3">«</span></span><span class="calibre3">Görünüşe bakılırsa onu yakalamaya can atıyorsun. Yoksa Dawson’da bi haltlar mı karıştırdı?<span>»</span></span></p>

    <p class="MsoPlainText1"><span><span class="calibre3">«</span></span><span class="calibre3">Harry McFarland’ın kırk bin altınını yürüttü; sonra bunu bir altıncıya vererek karşılığında Seattle’da bozdurmak üzere bir çek aldı; onu enseleyemezsek çeki bozdurmasına kim engel olabilir ki? Buradan tüyeli ne kadar oldu?<span>»</span></span></p>

    <p class="MsoPlainText1"><span class="calibre3">Adamlar duydukları heyecanı belli etmemeye çalışarak donuk gözlerle baktılar, hiç istiflerini bozmadılar, çünkü Malemute Kid işi bozuntuya vermemeleri gerektiğini sezdirmişti onlara. Bu yüzden genç polis aradığı karşılığı bulamadı adamların suratlarında.</span></p>

    <p class="MsoPlainText1"><span class="calibre3">Bunun üzerine Prince’e doğru yaklaştı, aynı soruyu ona sordu. Prince gözlerini hemşerisinin açık yürekli, dürüst, temiz yüzüne dikti, adamı atlatmaktan üzüntü duymasına karşın iz konusunda yarım yamalak bir şeyler geveleyerek soruyu geçiştirdi.</span></p>

    <p class="MsoPlainText1"><span class="calibre3">Derken Peder Roubeau ilişti polisin gözüne, bu adam yalan söylemezdi işte.</span></p>

    <p class="MsoPlainText1"><span class="calibre3">Rahip:</span></p>

    <p class="MsoPlainText1"><span class="calibre3">«Eh işte bir çeyrek saat kadar önce,» yanıtını verdi. «Ama hem kendisi hem de köpekleri dört saat dinlendiler.»</span></p>

    <p class="MsoPlainText1"><span><span class="calibre3">«</span></span><span class="calibre3">On beş dakika önce ha! Hem de dinlenmiş olarak! Hey Tanrım!<span>»</span></span></p>

    <p class="MsoPlainText1"><span class="calibre3">Zavallı adam böylesine bitkin bir durumdayken böylesine bir düş kırıklığına uğrayınca neredeyse bayılacak gibi olmuştu, yalpalaya yalpalaya uzaklaşırken Dawson’dan buraya on saatte geldiklerini ve köpeklerde hayır kalmadığını söylüyordu mırıldanarak.</span></p>

    <p class="MsoPlainText1"><span class="calibre3">Malemute Kid ona zorla bir kadeh punç içirtti. Adam kapıya yönelirken köpek sürücülerine de arkasından gelmelerini söyledi. Ama içerisi sıcacıktı, şurada azıcık dinlenmek varken çekip gitmek ters geliyordu köpek sürücülerine, bu yüzden gitmeye yanaşmadılar. Kid adamların Fransızcayı andıran dillerini iyi bildiği için konuşmalarını kaygıyla izliyordu.</span></p>

    <p class="MsoPlainText1"><span class="calibre3">Adamlar köpeklerde adım atacak hal kalmadığına yemin <span>billah</span> ediyorlardı. Daha bir mil bile gitmeye kalmadan Siwash ile Babette’i vurup öldürmek zorunda kalacaklardı, en iyisi burada kalıp azıcık dinlenmekti, hem bu herkesin yararına olurdu.</span></p>

    <p class="MsoPlainText1"><span class="calibre3">Polis, Malemute Kid’e dönerek:</span></p>

    <p class="MsoPlainText1"><span class="calibre3">«Ödünç olarak bana beş köpek verir misin?» diye sordu.</span></p>

    <p class="MsoPlainText1"><span class="calibre3">Ama Kid hayır anlamına başını salladı.</span></p>

    <p class="MsoPlainText1"><span><span class="calibre3">«</span></span><span class="calibre3">Yüzbaşı Constantine adına beş binlik bir çek imzalayabilirim... <span>işte</span> belgelerim... <span>istediğim</span> miktarı yazmaya yetkiliyim.»</span></p>

    <p class="MsoPlainText1"><span class="calibre3">Karşılık olarak yine ses çıkmadı.</span></p>

    <p class="MsoPlainText1"><span class="calibre3">«Öyleyse Kraliçe adına köpeklere el koyuyorum.»</span></p>

    <p class="MsoPlainText1"><span class="calibre3">Kid meydan okurcasına sırıttı ve gerektiğinde başvurmak üzere silahlarına bir göz attı. Ona diş geçiremeyeceğini aklı kesen İngiliz polisi bunun üzerine kapıya doğru ilerledi. Ama köpek sürücüleri gitmemekte hâlâ ayak diriyorlardı, hışımla onlara döndü, sövüp saymaya başladı; kancıklık ettiklerini, düpedüz birer köpek olduklarını söyleyerek adamlara verdi veriştirdi. İki melezden daha yaşlı olanı, yüzü öfkeyle parıldayarak yerinden doğruldu, önderleri olan polisin bacakları yorgunluktan kopsa bile kendisinin sonuna dek ayakta kalabileceğini ve o sıfırı tükettikten sonra cesedini rahatlıkla karlara gömebileceğim sert bir dille bildirdi.</span></p>

    <p class="MsoPlainText1"><span class="calibre3">Bunun üzerine genç polis sanki hiç yorulmamış havalarda yapmacık bir kuvvet gösterisiyle ve tüm irade gücünü kullanarak kapıya doğru ilerledi. Ne var ki odada bulunanların gözünden kaçmamıştı bu, adamın bu onurlu çabasını hepsi de takdir ediyordu. Genç polis çektiği acıyı yüzünden iyice silmeyi becerememişti. Postları kırağılarla bembeyaz kesilmiş olan köpekler karların içine kıvrılmış yatıyorlardı. Onları ayağa kaldırmak neredeyse olanaksızdı. Zavallıcıklar canlarını fena halde yakan kırbacın altında inleyip duruyorlardı. Kızgın köpek sürücüleri hırslarını onlardan alıyordu. En sonunda öncü köpek Babette’i koşumlardan çözmek zorunda kaldılar, ancak ondan sonradır ki kızak yola koyulabildi.</span></p>

    <p class="MsoPlainText1"><span class="calibre3">«Pis düzenbazın biriymiş, yalancının biri!»</span></p>

    <p class="MsoPlainText1"><span><span class="calibre3">«</span></span><span class="calibre3">Vay be! Sağlam ayakkabı değilmiş meğer!<span>»</span></span></p>

    <p class="MsoPlainText1"><span class="calibre3">«Bir hırsız!»</span></p>

    <p class="MsoPlainText1"><span class="calibre3">«Bir Kızılderiliden de betermiş!»</span></p>

    <p class="MsoPlainText1"><span class="calibre3">Hepsi de içerlemişti... Kızıyorlardı, çünkü birincisi kandırılmışlardı; İkincisi, dürüstlüğün bir insan için başlıca erdem sayıldığı Kuzey’in o sarsılmaz ahlak kuralları göz göze göre çiğnenmişti.</span></p>

    <p class="MsoPlainText1"><span class="calibre3">«Üstelik ne <span>bok</span> yediğini öğrendikten sonra bile o alçağa yardım etmekten geri durmadık.»</span></p>

    <p class="MsoPlainText1"><span class="calibre3">Köşede Babette’i tedavi ettikten sonra kalkıp son kadehleri yuvarlamak üzere punç kabını boşaltan Malemute Kid’e çevrilmişti bütün gözler, suçlayıcı bakışlarla bakıyorlardı.</span></p>

    <p class="MsoPlainText1"><span class="calibre3">Ama Kid sanki hiç oralıklı değilmişçesine bir havayla:</span></p>

    <p class="MsoPlainText1"><span><span class="calibre3">«</span></span><span class="calibre3">Soğuk bir gece çocuklar... <span>hem</span> de çok soğuk bir gece,» diye söze girişti. <span>«</span>Karlı yollarda hepiniz taban teptiniz, bunun ne demek olduğunu bilirsiniz. Yaralı köpeğe bir de siz tekme atmayın. Sizler yalnızca bir tek tarafın söylediklerini dinlediniz, Jack Westondale’den daha babayiğit bir adamla ne siz ne de ben asla aynı tastan yemek yemiş ya da aynı battaniye altında uyumuş değilizdir. Geçen güz elindeki avucundaki tüm <span>parayı,</span> ki kırk bin kadar vardı, tuttu Joe Castrell’e verdi Dominyon’da toprak almak için. Yoksa bugün bir milyoner olması işten bile değildi. Ama o geride, Circle City’de kaldı, ortağının işlerine göz kulak olmaya çalıştı, bu sırada Castrell denilen herif ne yaptı dersiniz? Ne yapacak postu McFarland’a serdi, iyice zıvanadan çıktı ve altın torbasını son zerresine dek bigüzel saçtı savurdu. Ertesi gün cesedini buldular karların içinde. Ve bizim zavallı Jack de sözümona bu kış karısına ve o hiç görmediği oğluna kavuşmayı umuyordu. Sizin de dikkatinizi çekmiştir, tam tamına ortağının yitirdiği parayı almış... <span>yani</span> tam kırk bin. İşte böyle, o buradan kaçıp gitti artık. Şimdi ne diyorsunuz bu işe bakalım?<span>»</span></span></p>

    <p class="MsoPlainText1"><span class="calibre3">Kid, çevresindeki yargıçlarına şöyle bir göz attı, adamların yüzlerindeki hava yumuşamıştı, bunun üzerine elindeki tası havaya kaldırdı:</span></p>

    <p class="MsoPlainText1"><span><span class="calibre3">«</span></span><span class="calibre3">Bu gece iz boyunca yolculuk eden adamın sağlığına! Azığı bereketli, köpekleri dayanıklı olsun, kibritleri tez tutuşsun. Tanrı yardımcısı olsun, yolunu ve bahtını açık <span>etsin,</span> ve de...»</span></p>

    <p class="MsoPlainText1"><span class="calibre3">Bettles:</span></p>

    <p class="MsoPlainText1"><span class="calibre3">«Ve de polisin hevesini kursağında bıraksın!» diye bağırdı.</span></p>

    <p class="MsoPlainText1"><span class="calibre3">Boşalmış kadehleri tokuşturdular.</span></p>

    <p class="MsoPlainText1"></p>
  </div>
</body>
</html>
