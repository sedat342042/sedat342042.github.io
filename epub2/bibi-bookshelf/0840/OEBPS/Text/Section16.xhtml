<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisiz">Bir süre, sırası yaklaşan Hervouët’nin izne ayrılışından söz ettiler. “Briere’den sular çekilmiştir herhalde” diye düşündü Grange. Arkların ve kanalların arasındaki kızıl-boz bir halıyla kaplı, turba ateşlerinin hiçbir zaman tamamen kalkmayan hafif sisi içinde sonsuzca genişleyen büyük mavna çekme yollarını garip bir netlikle hatırlıyordu. Otların altında alevsiz ve ısısız yanan sıcak yaz gelir gelmez toprağı can evinden kavrayan o gizemli sayrılığı, usul usul seyreden o ateşlenmeyi anımsıyordu; turbalığın kabuğu bir değnekle biraz kazındı mı, dürtüklenince dişlerini gösteren köpek gibi, sıçrayan kıvılcımların çıtırtısı duyuluyordu.</p>
</body>
</html>
