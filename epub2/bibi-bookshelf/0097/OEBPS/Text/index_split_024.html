<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">İSTEDİĞİMİZ KADAR YARIK</h1>

  <p class="block_7">Harry ve Duke. Los Angeles’ın ucuz otel odalarından birinde oturmuş şişeyi paylaşıyorlardı. Dünyanın en acımasız kentlerinden birinde Cumartesi gecesi.</p>

  <p class="block_7">Harry’nin yüzü yusyuvarlak, hayli aptal görünümlüydü ve gözlerinden nefret ederdiniz; hatta Harry’den nefret ederdiniz baktığınızda, bu yüzden bakmazdınız. Duke biraz daha gençti, iyi bir dinleyici; hafif bir gülümseme ile dinleyenlerden. Severdi dinlemeyi; insanlar en sevdiği gösteriydi ve giriş ücretsizdi. Harry işsizdi, Duke ise kapıcılık yapıyordu. İkisi de kodese girip çıkmışlardı, yine gireceklerdi. Biliyorlardı. Önemi yoktu.</p>

  <p class="block_7">Şişenin üçte biri boşalmıştı, yerde boş bira kutuları vardı. 35 yaşına kadar zor ve imkânsız hayatlar yaşamış, hayatta kalmayı başarmış adamların rahatlığı ile sarıyorlardı sigaralarını. Hayatın bir b.k kovasından farksız olduğunun bilincindeydiler, ama vazgeçmeyi reddediyorlardı.</p>

  <p class="block_7">“Bak,” dedi Harry, sigarasından bir nefes çekerek, “seni seçtim. Sana güvenebilirim. Paniklemeyeceğini biliyorum. Araban da bu işi kıvırabilecek durumda. Yarı yarıya paylaşırız.”</p>

  <p class="block_7">“Anlat,” dedi Duke.</p>

  <p class="block_7">“İnanmayacaksın.”</p>

  <p class="block_7">“Anlat.”</p>

  <p class="block_7">“Altın var orada, toprağın üstünde, gerçek altın. Tek yapmamız gereken oraya gidip altını yerden toplamak. İnanılması güç biliyorum. Ama orada, gözlerimle gördüm.”</p>

  <p class="block_7">“Bir bokluk vardı bu işte mutlaka.”</p>

  <p class="block_7">“Evet, askeriyenin topçu sınıfı orayı atış poligonu olarak kullanıyor. Bütün gün atış yapıyorlar. Bazen de gece, b.kluk burada. Ama altın orada. Top mermileri toprağı yarmış olabilir. Bilmiyorum. Ama geceleri genellikle atış yapmıyorlar.”</p>

  <p class="block_7">“Gece gideriz.”</p>

  <p class="block_7">“Evet, ve yerden altını toplarız. Zengin olacağız. İstediğimiz kadar a.cık. bir düşün -istediğimiz kadar a.cık.”</p>

  <p class="block_7">“Kulağa çok hoş geliyor.”</p>

  <p class="block_7">“Atışa başlarlarsa ilk mermi deliğine atlarız. Oraya bir daha atış yapmayacaklardır. Hedefi vurmuşlarsa tatmin olmuşlardır. Vuramamışlarsa da başka bir yere atış yapacaklardır.”</p>

  <p class="block_7">“Mantıklı.”</p>

  <p class="block_7">Harry bardaklara viski koydu.</p>

  <p class="block_7">“Bir sorun daha var ama.”</p>

  <p class="block_7">“Ne?”</p>

  <p class="block_7">“Yılan var orada. Bu yüzden iki kişi şart. Ben altını toplarken sen yılanları kollayıp kafalarını uçurursun. Çıngıraklı yılandan söz ediyorum. Bu iş için biçilmiş kaftansın.”</p>

  <p class="block_7">“Neden olmasın?”</p>

  <p class="block_7">Bir süre içkilerini yudumlayıp sigara içtiler, altını düşündüler.</p>

  <p class="block_7">“Tonla altın,” dedi Harry, “tonla a.cık.”</p>

  <p class="block_7">“Biliyor musun,” dedi Duke. “top atışı toprağın altındaki hazineyi toprağın üstüne çıkarmış olabilir.”</p>

  <p class="block_7">“Herneyse, altın var orada.”</p>

  <p class="block_7">Bir süre daha düşündüler altınları.</p>

  <p class="block_7">“Altını topladıktan sonra seni vurmayacağımdan nasıl emin olabiliyorsun?” diye sordu Duke.</p>

  <p class="block_7">“O riske girmek zorundayım.”</p>

  <p class="block_7">“bana güveniyor musun?”</p>

  <p class="block_7">“kimseye güvenmem ben.”</p>

  <p class="block_7">Duke bir bira daha açtı.</p>

  <p class="block_7">“Bu durumda Pazartesi günü işe gitmemin bir anlamı yok sanırım.”</p>

  <p class="block_7">“Artık yok.”</p>

  <p class="block_7">“Kendimi zengin hissetmeye başladım bile.”</p>

  <p class="block_7">“Bir şekilde ben de.”</p>

  <p class="block_7">“tek bir fırsat yetebilir insana hayatta,” dedi Duke, “ondan sonra beyefendi olursun.”</p>

  <p class="block_7">“Evet.”</p>

  <p class="block_7">“Nerede bu yer?” diye sordu Duke.</p>

  <p class="block_7">“Gittiğimizde görürsün.”</p>

  <p class="block_7">“Yarı yarıya, tamam mı?”</p>

  <p class="block_7">“Yarı yarıya.”</p>

  <p class="block_7">“Seni vuracağımdan korkmuyorsun, değil mi?”</p>

  <p class="block_7">“Bu konuyu neden açıp duruyorsun? Ben de seni vurabilirim.”</p>

  <p class="block_7">“Tanrım, işin o yanını düşünmemiştim. Dostunu vurmazsın, değil mi?”</p>

  <p class="block_7">“Dost muyuz?”</p>

  <p class="block_7">“Evet, tabii. Bence dostuz, Harry?”</p>

  <p class="block_7">“İkimize de yetecek kadar altın ve a.cık var orada. Hayatımızın sonuna kadar. Tahliye memurlarının canı cehenneme. Bulaşıkçılığa paydos. Beverly Hills fahişeleri pervane olacaklar etrafımızda. Çilemiz bitti.”</p>

  <p class="block_7">“Bu işi kıvırabileceğimize gerçekten inanıyor musun?”</p>

  <p class="block_7">“Elbette.”</p>

  <p class="block_7">“Gerçekten altın var mı orada?”</p>

  <p class="block_7">“Beni dinlemiyor musun sen?”</p>

  <p class="block_7">“Tamam, tamam.”</p>

  <p class="block_7">Konuşmadan içtiler bir süre. Gelecek hayalleri kuruyordu ikisi de. Sıcak bir geceydi. Kiracıların çoğu odalarının kapısını açık tutuyor, çoğu şarap içiyordu. İç çamaşırları ile oturan rahat, aylak ve yılgın adamlar. Kimilerinin kadınları vardı. Hanımefendi oldukları söylenemezdi ama iş şarap içmeye geldiğinde erkeklerden aşağı kalmıyorlardı.</p>

  <p class="block_7">“Dükkân kapanmadan bir şişe daha alsak iyi ederiz,” dedi Duke.</p>

  <p class="block_7">“Hiç param kalmadı.”</p>

  <p class="block_7">“Ben alırım.”</p>

  <p class="block_7">“Eyvallah.”</p>

  <p class="block_7">Kalkıp kapıdan çıktılar. Holde sağa dönüp otelin arka kapısına yöneldiler. Arka sokakta bir içki dükkânı vardı. Arka basamaklarda giysileri lekeli ve buruşuk bir adam boylu boyunca uzanmış uyuyordu.</p>

  <p class="block_7">“Hey, eski dostum Franky Cannon BU. Sıkı içmiş bu gece. Kapının önünden çekeyim en iyisi şunu.”</p>

  <p class="block_7">Harry adamı ayaklarından tutup kapının önünden uzaklaştırıldı. Sonra üstüne eğildi.</p>

  <p class="block_7">“ceplerini boşaltmışlar herhalde.”</p>

  <p class="block_7">“Belli olmaz,” dedi Duke, “Yokla,”</p>

  <p class="block_7">Duke, Franky’nin ceplerini tersyüz etti. Gömlek cebine baktı. Pantolonunu çözüp belini yokladı. Bir kibrit kutusu buldu sadece.</p>

  <p class="block_20">EVDE</p>

  <p class="block_20">TASARIM KURSU</p>

  <p class="block_20">Yüksek gelir</p>

  <p class="block_20">Binlerce iş olanağı</p>

  <p class="block_7">Yazıyordu kutunun üstünde.</p>

  <p class="block_7">“Biri onu temizlemiş anlaşılan,” dedi Harry.</p>

  <p class="block_7">Basamakları inip arka sokağa çıktılar.</p>

  <p class="block_7">“Orada altın olduğundan emin misin?” diye sordu Duke.</p>

  <p class="block_7">“Bak,” dedi Harry, “kafamı bozuyorsun! Deli miyim ben?”</p>

  <p class="block_7">“Hayır.”</p>

  <p class="block_7">“Bu soruyu bir daha sorma öyleyse!”</p>

  <p class="block_7">İçki dükkânına girdiler. Duke bir şişe viski ile bir altılık bira istedi. Harry bir torba kuruyemiş arakladı. Duke içkileri ödedi ve çıktılar. Otelin arka kapısına yaklaştıklarında genç bir kadın geldi yanlarına; o mahalle için genç sayılırdı, 30 yaşlarında ve biçimli. Ama saçları dağınıktı, dili sürçüyordu.</p>

  <p class="block_7">“O poşette ne var arkadaşlar?” diye sordu.</p>

  <p class="block_7">“Kedi memesi,” dedi Duke.</p>

  <p class="block_7">Kadın Duke’e yanaşıp poşete sürtündü.</p>

  <p class="block_7">“Şarap içmekten bıktım, viski mi?”</p>

  <p class="block_7">“Evet, güzelim. Yukarı gel.”</p>

  <p class="block_7">“Önce şişeyi görelim.”</p>

  <p class="block_7">Duke’ün iştahını kabartmıştı kadın. İnceydi ve elbisesi dardı, kıçını eldiven gibi sarmıştı. Şişeyi çıkardı.</p>

  <p class="block_7">“Tamam,” dedi hatun, “çıkalım.”</p>

  <p class="block_7">Kadını aralarına alıp yürümeye başladılar. Kalçası Harry’ye çarptı yürürlerken. Harry sarılıp öptü kadını. Kadın Harry’yi itti.</p>

  <p class="block_7">“Orospu çocuğu!” diye bağırdı, “rahat bırak beni!”</p>

  <p class="block_7">“Harry, her şeyi berbat edeceksin!” dedi Duke. “bunu bir daha yaparsan tek yumrukla yere sererim seni!”</p>

  <p class="block_7">“Beni tek yumrukla yere seremezsin.”</p>

  <p class="block_7">“Bir daha yapma.”</p>

  <p class="block_7">Arka kapıdan otele girdiler. Kadın yerde yatan Franky Cannon’u gördü ama bir şey demedi. Odaya çıktılar. Kadın oturup bacak bacak üstüne attı. Güzeldi bacakları.</p>

  <p class="block_7">“Adım Ginny,” dedi.</p>

  <p class="block_7">Duke içkileri koydu.</p>

  <p class="block_7">“Benim adım Duke,” dedi. “Bu da Harry.”</p>

  <p class="block_7">Ginny gülümseyip içkisini aldı.</p>

  <p class="block_7">“Beraber kaldığım orospu çocuğu beni soyup elbiselerimi dolaba kilitledi. Bir hafta odadan çıkamadım. Sızmasını bekledim. Sızdıktan sonra cebinden anahtarları aldım ve kaçtım.”</p>

  <p class="block_7">“Güzel elbise.”</p>

  <p class="block_7">“Fena sayılmaz.”</p>

  <p class="block_7">“Sana çok yakışmış.”</p>

  <p class="block_11"> </p>
</body>
</html>
