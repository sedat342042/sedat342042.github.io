<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_6">ÜÇ KADIN</p>

  <p class="block_7">McArthur parkının tam karşısındaki otelde kalıyorduk, Linda ve ben, ve bir gece oturmuş içkilerimizi yudumlarken pencerenin önünden bir adam uçtu aşağı. Çok tuhaftı, şaka gibi, ama adam kaldırımda patladığında işin şaka yanı kalmadı. “tanrım,” dedim Linda’ya, “çürük domates gibi dağıldı! Bağırsak, bok ve sümük gibi bir şeylerden yapılmışız! Gel bak şuna!” Linda pencereye geldi, banyoya koşup kustu, sonra banyodan çıktı, ona döndüm. “Allah belamı versin, yere dökülmüş bir tencere kıymalı makarnadan farkı yok! Kıymalı makarnaya yırtık bir takım elbiseyle gömlek giydirmişler!” Linda banyoya koşup bir daha kustu.</p>

  <p class="block_7">Ben oturup şarabımı yudumladım. Çok geçmeden siren sesini duydum. Çöp kamyonunu yollasalar daha iyi ederlerdi. Neyse, hepimizin kendine göre sorunları vardı. Kiranın nereden geleceğini asla bilmiyordum, sürekli akşamdan kalma olduğumuz için gidip iş de arayamıyorduk. Endişe bastığında endişemizi unutmak için yapabildiğimiz tek şey düzüşmekti. Bu bir süre için bize sorunlarımızı unutturuyordu, ve şanslıydım çünkü Linda yatakta müthişti. Otel bizim gibi insanlarla doluydu; şarap içen, düzüşen ve yarın ne olacaklarını bilmeyen, arada sırada biri pencereden atlıyordu. Ama bir yerden para bulurduk mutlaka, tam kendi bokumuzu yemeye hazırlanırken. Bir seferinde ölmüş bir amcadan üç yüz dolar, başka bir sefer gecikmiş vergi iadesi. Bir keresinde otobüse bindim, önümdeki koltukta madeni elli sentlikler duruyordu, ne anlama geliyordu, kim neden bırakmıştı bilmiyordum, hala bilmiyorum. Ön koltuğa geçip elli sentlikleri cebime doldurdum. Ceplerim dolunca düğmeye bastım, ilk durakta indim. Kimse bir şey demedi, kimse beni durdurmaya çalışmadı. Ayyaşsan kısmetli olmak zorundasın, değilsen bile.</p>

  <p class="block_7">Her gün parka gidip ördekleri seyrederdik. İnanın bana sürekli içmekten ve yetersiz beslenmekten sağlığınız bozulmuş, unutmak için düzüşmekten yorgun düşmüşseniz, ördeklerin üstüne yoktur. Dışarı çıkmak zorunluluktur, yoksa ağır bunalıma girer, pencereden atlayan siz olursunuz. Tahmin edebileceğinizden çok daha kolaydır. Linda ile parka gider, banklardan birine oturup ördekleri seyrederdik. Hiçbir endişeleri yoktu ördeklerin -kira, elbise, yemek- ortalıkta dolanıp sıçmak ve vaklamaktı bütün işleri. Kibirli halleri ile sürekli yerlerdi. Arada sırada otel kiracılarından biri ördeklerden birini öldürür, sonra odasında tüylerini yolup pişirirdi. Biz de birkaç kez aklımızdan geçirmiştik, ama yapmadık. Ayrıca kolay değildi ördeği yakalamak; iyice yaklaşırdınız ve tam yakalayacağınızı sandığınız anda FOŞŞ!! Üstünüze su sıçratıp kaçardı orospu çocuğu! Genellikle un ve sudan yaptığımız gözlemelerden yer, bazen birinin bahçesinden mısır çalardık -adama mısır yemek nasip olmamıştı herhâlde. Arada sırada da manavdan sebze çalardık, bir domates veya salatalık, küçük hırsızlıklar, ama kısmetli olmaya ihtiyacımız vardı en çok. Sigara kolaydı -küçük bir gece yürüyüşü -arabasının camını açık bırakmış biri bulunurdu mutlaka, içinde de dolu ya da yarı dolu bir paket. Şarap ve kira asıl sorunlardı tabii ki, düzüşüp bu konuda endişeleniyorduk.</p>

  <p class="block_7">Bütün ümitlerin tükendiği günler nasıl gelip çatarsa bizimki de öyle geldi çattı. Şarap yok, kısmet yok, hiçbir şey yok, ev sahibesinden kira için ya da bakkaldan içki için kredi yok. Çalar saati sabahın beş buçuğuna kurup rençper pazarına gitmeye karar verdim. Ama saat bile doğru çalışmıyordu. Bir keresinde bozulmuştu, açıp tamir etmeye çalışmıştım. Yaylarından biri kopmuştu, tek çare kısaltıp tekrar bağlamaktı. Öyle yaptım ve saati kapattım. Kısa bir yayın saate ne yaptığını bilmek isterseniz size anlatayım; yay ne kadar kısalırsa akrep ile yelkovan o kadar hızlanır. Deli saatin tekiydi bizimki, inanın. Sıkıntılarımızı unutmak için düzüşmekten yorgun düştüğümüzde saati seyredip zamanı tahmin etmeye çalışırdık, gerçek zamanı. Yelkovanın dönüşünü gözlerinizle görebiliyordunuz. -çok gülerdik.</p>

  <p class="block_7">Sonra bir gün -tam bir haftamızı almıştı- saatin her gerçek 12 saatte 30 saat ilerlediğini keşfettik. Bir de 7-8 saatte bir kurulmazsa duruyordu. Bazen uyanır saatin kaç olduğunu bilmek isterdik. “yavrucuğum,” derdim, “hala çözemedin mi? Saat gerçekte olması gerektiğinden iki buçuk kere daha hızlı. Bu kadar basit.”</p>

  <p class="block_7">“iyi de, son ayarladığımızda kaçı gösteriyordu?”</p>

  <p class="block_7">“Allah belamı versin ki bilmiyorum, sarhoştum.”</p>

  <p class="block_7">“sen şimdi kur yoksa duracak.”</p>

  <p class="block_7">“peki.”</p>

  <p class="block_7">Saati kurardım ve düzüşürdük.</p>

  <p class="block_7">İş aramaya gitmeye karar verdiğim gece bu yüzden saate güvenemedim. Bir yerden bir şişe şarap bulmuştuk, ağır ağır içiyorduk. Saati seyrediyordum arada sırada, ne anlama geldiğini bilmeden, sabah kalkamayacağım endişesi ile. Yatağa uzandım, sabaha kadar gözümü kırpmadım. Gün ışıdığında kalktım, giyindim ve San Pedro Caddesi’ne yürüdüm. Herkes dikilmiş bekliyordu. Tezgâhlarda domates kalmıştı. İki üç tane alıp yedim. Kocaman bir yazı vardı: BAKERSFİELD’E PAMUK TOPLAYICILARI ARANIYOR. YEMEK VE YATAK. California, Bakersfield’de pamuk? Eli Whitney sayesinde o tarlalar kurumamış mıydı? Sonra büyük bir kamyon yanaştı, domates toplayıcısına ihtiyaçları vardı. Lanet olsun, linda’yı yatakta yalnız bırakmak hoşuma gitmiyordu, nefret ederdi yalnız yatmaktan, ama yine de denemeye karar verdim. Herkes kamyona tırmanmaya başladı. Kadınların binmelerine yardımcı olup bekledim. Bazıları hayli iriydi. Herkes binmişti. Binmeye yeltendim. Ustabaşı olduğu anlaşılan iri kıyım bir Meksikalı kamyonun kapağını kaldırdı -”üzgünüm senyor, doldu!” bensiz gittiler.</p>

  <p class="block_11"> </p>

  <p class="block_11"> </p>

  <p class="block_7">Saat dokuza geliyordu, otele dönmek bir saatimi aldı. Bütün o iyi giyimli, aptal-görünümlü insanların yanından geçtim. Cadillac süren öfkeli bir adam beni eziyordu az kalsın. Öfkesinin nedenini bilmiyordum. Hava belki. Sıcak bir gündü. Otele vardığımda yürüyerek çıkmak zorunda kaldım. Asansör ev sahibesinin kapısının önündeydi, sürekli bir şeyler yapardı o asansöre, gümüş kısımlarını parlatırdı. Gireni çıkanı gözetliyordu bana kalırsa.</p>

  <p class="block_7">Altıncı kattaydık, kapıya vardığımda içeriden kahkaha sesleri geldi. Linda kaltağı fazla bekleyememişti anlaşılan. Onu da tepeleyecektim adamı da. Kapıyı açtım.</p>

  <p class="block_7">Linda, Jeanie ve Eve içerdeydiler. “canım,” dedi Linda kalkıp bana doğru gelerek, giyinmiş, süslenmişti. Ayağında topuklular. Öptü beni dilini ağzıma daldırdı. “Jeanie işsizlik sigortasından ilk çekini almış. Eve bir süreden beri alıyor zaten. Kutluyoruz.”</p>

  <p class="block_7">Bol miktarda porto şarabı almışlardı. Banyoya girip duş yaptım, şortumu giyip çıktım. Bacaklarımla hava atmayı hep sevmişimdir. Bir erkekte görebileceğiniz en iri, en güçlü bacaklara sahibim. Gerisi hikâye. Şortumla oturup bacaklarımı sehpaya uzattım.</p>

  <p class="block_7">“hey, şu bacaklara bakın!” dedi Jeanie.</p>

  <p class="block_7">“evet, evet,” dedi Eve.</p>

  <p class="block_7">Linda gülümsedi. Bir bardak şarap verdi bana.</p>

  <p class="block_7">Bu işler nasıldır bilirsiniz. İçtik ve konuştuk, konuştuk ve içtik. Kızlar şarap almaya gittiler, konuşmaya devam ettik. Saat dönüp duruyordu. Hava karardı. Üstümde yırtık şortumla tek başıma içiyordum. Jeanie yatak odasına gitmiş, yatakta sızmıştı. Eve kanepede uyuyordu, Linda ise holde, banyo kapısının yanındaki küçük deri kanepede. Meksikalının kamyonun arka kapağını yüzüme kapatmasını içime sindirememiştim, mutsuzdum.</p>

  <p class="block_7">Yatak odasına gidip Jeanie’nin yanına uzandım. Yapılı kadındı ve çıplaktı. Memelerini öpüp emmeye başladım. “hey, ne yapıyorsun?”</p>

  <p class="block_7">“ne mi yapıyorum? S.kicem seni!”</p>

  <p class="block_7">Parmağımı bacaklarının arasına sokup ileri geri sürtmeye başladım. “s.kicem seni!”</p>

  <p class="block_7">“Linda beni öldürür!”</p>

  <p class="block_7">“bilmeyecek ki!”</p>

  <p class="block_7">Üstüne çıktım ve yayların gıcırdamaması için YAVAŞÇA, SESSİZCE, YAVAŞÇA gidip gelmeye başladım. ÇOK YAVAŞ ve boşaldığımda sonu gelmeyecek sandım. Hiç böyle boşalmamıştım. Çarşafa silinirken insanlar asırlardır yanlış s.kişiyorlar belki de, diye geçirdim içimden.</p>

  <p class="block_7">Sonra salona dönüp karanlıkta oturdum. Biraz daha şarap içtim. Orada ne kadar oturduğumu hatırlamıyorum. Epey içtim. Sonra Eve’in yanına gittim. Tombulcaydı. Biraz pörsümüştü, ama çok seksi dudakları vardı. İğrenç seksi dudaklar. Öptüm o korkunç ve harikulade ağzını. Karşı koymadı. Bacaklarını açtı ve girdim. Küçük bir dişi domuzdan farkı yoktu. Osuran, koklayan, hırlayan, kıç sallayan bir dişi domuz. Boşaldığımda Jeanie ile olduğu gibi uzun ve titretici olmamıştı, pıt pıt ve bitmişti. Kalktım üstünden. İskemleme oturduğumda horluyordu. Tuhaf -nefes alır gibi s.kişiyordu- büyütülecek bir şey değildi s.kiş. her kadın biraz farklı s.kişiyordu, erkeğin düştüğü tuzak da buydu.</p>

  <p class="block_7">Oturup biraz daha içtim, o pis Meksikalının kamyonun kapağını kapatışı gitmiyordu gözümün önünden. Kibar olmayacaktın hayatta. İşsizlik sigortasını düşündüm sonra. Evli olmayan bir çift işsizlik sigortasından yararlanabiliyor muydu? Tabii ki hayır. Açlıktan ölseler bile. Ve kirli bir sözcüktü aşk. Ama Linda ile aramızdaki bağın bir kısmıydı -aşk, bu yüzden açlık çekiyor, birlikte içiyor, birlikte yaşıyorduk. Nedir ki evlilik? Onaylanmış bir S.KİŞ, onaylanmış S.KİŞLER ama hiç şaşmaz, sonunda SIKICI olur, işe dönüşür, ama dünyanın istediği buydu; kapana kısılmış, yapması gereken bir işi olan zavallılar. Lanet olsun, sefilhaneye taşınıp Linda’yı koca Eddie’nin yanına yollamayı yeğlerdim. Koca Eddie salağın tekiydi ama Linda’ya üst baş alır, karnını doyururdu hiç olmazsa. Ben yapamıyordum.</p>

  <p class="block_7">Fil bacak Bukowski, sıfır.</p>

  <p class="block_11"> </p>

  <p class="block_11"> </p>

  <p class="block_7">Şişeyi bitirdim ve uyumaya karar verdim. Çalar saati kurup Linda’nın yanına uzandım. Uyandı ve bana sürtünmeye başladı. “bana ne oldu bilmiyorum,” dedi.</p>

  <p class="block_7">“neyin var, yavrum? Hasta mısın? Doktor çağırayım mı?”</p>

  <p class="block_7">“hayır, hayır. Tahrik oldum. İSTİYORUM! ÇOK İSTİYORUM!”</p>

  <p class="block_7">“ne?”</p>

  <p class="block_7">“yanıyorum! S.K BENİ!”</p>

  <p class="block_7">“Linda.”</p>

  <p class="block_7">“ne? Ne?”</p>

  <p class="block_7">“yorgunluktan ölüyorum. İki gecedir uyumuyorum. Sabahki uzun yürüyüş, sonra dönüş. Güneşin altında, üstelik boşuna. Kıçımı oynatacak halim yok.” “ben sana yardım ederim.”</p>

  <p class="block_7">“nasıl?”</p>

  <p class="block_7">Eğilip kamışımı yalamaya başladı. Çaresizlik içinde inledim. “balım, güneşin altında saatlerce tükendim.”</p>

  <p class="block_7">Caydıramadım. Dili zımpara kağıdından farksızdı ve onu nasıl kullanacağını çok iyi biliyordu.</p>

  <p class="block_7">“hayatım,” dedim, “koca bir sıfırım ben! Seni hak etmiyorum! Vazgeç, lütfen.”</p>

  <p class="block_7">Dedim ya, iyiydi. Kimi bilir, kimi bilmez. Çoğu genellikle eski usul kafa sallayıp durur. Linda kamışla başlar, sonra t.şaklara inerdi, sonra yine yukarı, KAMIŞIN BAŞINA HİÇ DOKUNMADAN, sonunda zevkten inlemeye, ona bir sürü palavra sıkmaya başladım, kendime çekidüzen verip serseriliği bırakacak, onu kraliçeler gibi yaşatacaktım</p>

  <p class="block_7">Başını ağzına aldı nihayet, kamışımın üçte birini ağzına alıp hafifçe ısırdıktan sonra emdi, kurt ısırığı, ve YİNE boşaldım -günün dördüncü s.kişiydi ve bitmiştim, bazı kadınlar tıbbın bildiğinden daha çok biliyorlardı.</p>

  <p class="block_7">Uyandığımda kalkmışlardı, giyiniktiler -iyi görünüyorlardı- Linda, Jeanie ve Eve. Beni yorganın üstünden mıncıklayıp gülüştüler. “hey, Hank, canlı birini bulmaya gidiyoruz! Bir şeyler içip uyanmak istiyoruz! Tommy-Hi’da olacağız!”</p>

  <p class="block_7">“tamam, tamam, güle güle!”</p>

  <p class="block_7">Gittiler, kıçlarını kıvırtarak çıktılar kapıdan.</p>

  <p class="block_7">Erkeğin hiç şansı yoktu.</p>

  <p class="block_7">Tam uyumak üzereydim ki dahili telefon çaldı.</p>

  <p class="block_7">“evet?”</p>

  <p class="block_7">“bay Bukowski?” “evet?”</p>

  <p class="block_7">“kadınları gördüm! Sizin odanızdan çıktılar!”</p>

  <p class="block_7">“nereden biliyorsunuz? Bu bina sekiz katlı, her katta on iki oda var!”</p>

  <p class="block_7">“ben kiracılarımı iyi tanırım, bay Bukowski! Saygın, işinde gücünde insanlardır hepsi!”</p>

  <p class="block_7">“yok ya?”</p>

  <p class="block_7">“evet, bay Bukowski! Bu oteli yirmi yıldır işletiyorum, sizin odanızda olup bitenlere başka odalarda asla rastlamadım. Otelimizde sadece saygın insanlar kalabilir, bay Bukowski.”</p>

  <p class="block_7">“evet, öyle saygınlar ki iki haftada bir zavallı orospu çocuğunun teki çatıya çıkıp girişteki sahte bitkilerin arasındaki betona balıklama atlıyor.”</p>

  <p class="block_7">“odayı öğlene kadar boşaltmanızı istiyorum, bay Bukowski.”</p>

  <p class="block_7">“şimdi saat kaç?”</p>

  <p class="block_7">“sekiz.”</p>

  <p class="block_7">“teşekkür ederim.”</p>

  <p class="block_7">Telefonu kapattım. Bir alka-seltzer buldum, kirli bir bardakla içtim. Sonra biraz şarap buldum. Perdeyi açıp güneşe baktım. Zor bir dünyaydı bunu biliyordum, ama nefret ediyordum sefilhaneye düşmekten. Küçük odaları seviyordum, bir şekilde savaşmaya devam edebileceğin küçük odaları. Bir kadın. İçki. Her gün gitmek zorunda olduğum bir iş istemiyordum ama, kıvıramazdım. Yeterince zeki değildim. Pencereden atlamayı düşündüm. Yapamadım. Giyinip Tommy-Hi’ın yerine gittim. Kızlar barın sonundaydı. İki adam vardı yanlarında, gülüşüyorlardı. Marty, barmen, beni tanırdı. Elimle gelmemesini işaret ettim. Para yok, kesiğim. Oturdum.</p>

  <p class="block_7">Sulu skoç koydu önüme. Bir de not.</p>

  <p class="block_7">“Roach Otel’de buluşalım, oda 12. gece yarısı. Bizim için oda ayırttım. Linda.” İçkimi bitirip ayak altından çekildim, gece yarısı olduğunda Roach Otel’e gittim, gece katibi “12 numaralı oda sizin için ayırtılmamış, efendim,” dedi. “adıma ya da Linda Bryan adına ayırtılmış başka bir oda var mı peki?”</p>

  <p class="block_7">Deftere baktı.</p>

  <p class="block_7">“yok efendim.”</p>

  <p class="block_7">“12 numaraya bakmamın sakıncası var mı?”</p>

  <p class="block_7">“kimse yok odada, efendim. Size söyledim.”</p>

  <p class="block_7">“aşığım, be adam! Lütfen, bir göz atayım.”</p>

  <p class="block_7">Dördüncü sınıf salaklara nasıl bakılırsa öyle baktı bana. Kapının anahtarını önüme koydu.</p>

  <p class="block_7">“en geç beş dakika sonra burada ol, yoksa başımı belaya sokarsın.”</p>

  <p class="block_7">Kapıyı açtım, elektrik düğmesini çevirdim -Linda! Hamamböcekleri ışığı görünce duvar kâğıdının altına kaçıştılar. Binlerce, ışığı söndürdüğümde yine çıktıklarını duydum. Duvar kâğıdı hamamböceklerinden oluşmuş bir dokuyu andırıyordu.</p>

  <p class="block_7">Asansöre binip aşağı indim.</p>

  <p class="block_7">“teşekkür ederim, “dedim, “haklıymışsın. 12 numarada kimse yok.”</p>

  <p class="block_7">İlk kez anlayış vardı sesinde</p>

  <p class="block_7">“üzgünüm, moruk.”</p>

  <p class="block_7">“sağol,” dedim</p>

  <p class="block_7">Dışarı çıkıp sola döndüm. Batıya, sefilhaneye doğru. Ve ayaklarım beni oraya götürürken merak ettim, neden yalan söylerlerdi insanlar? Artık merak etmiyorum, ama hala hatırlıyorum, ve yalan söyledikleri an hissediyorum yalan söylediklerini, ama yine de yalanın her yerde olduğunu bilen Roach Otelinin gece katibi kadar akıllanamadım. Ya da ördeklerin hala yakalandığı, öldürüldüğü ve yendiği McArthur Parkı’nın karşısındaki otel odasında, Los Angeles’ta akşamüstü sıcak porto şarabımı içerken penceremin önünden aşağı uçan insanlar kadar.</p>

  <p class="block_7">Otel orada hala, kaldığımız oda da, bir gün gelirseniz size gösteririm, ama anlamsız olur, değil mi? Bir gece üç kadın düzdüm ya da üç kadın tarafından düzüldüm diyelim, bu da öykümüz olsun.</p>

  <p class="block_9" id="calibre_pb_7"> </p>
</body>
</html>
