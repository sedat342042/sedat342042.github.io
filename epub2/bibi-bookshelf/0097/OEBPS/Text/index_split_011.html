<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_15">yirmi beş pejmürde sefil</h1>

  <p class="block_7">At yarışçıları nasıldırlar bilirsiniz. Şansımız açılır. Yırttığımızı sanırız. Arka tarafta bir evim vardı, kendi bahçem bile, çeşit çeşit lale dikmiştim, harikulade ve inanılmaz büyüyorlardı, ellerim bereketliydi. Paradan yana talihim dönmüştü. Nasıl bir sistem uyguladığımı hatırlamıyorum ama çalışıyordu ve ben çalışmıyordum, daha iyisi can sağlığıydı. Ve Kathy vardı. Donanımlı hatundu, komşu evde oturan moruğun salyaları akardı onu gördüğünde, kapıyı çalıp duruyordu. “Kathy! Hey, Kathy! Kathy!”</p>

  <p class="block_7">Üstümde sadece şortla açmıştım kapıyı.</p>

  <p class="block_7">“aaa, şey sanmıştım...”</p>

  <p class="block_7">“ne istiyorsun lan?”</p>

  <p class="block_7">“sanmıştım ki Kathy.”</p>

  <p class="block_7">“Kathy sıçıyor mesajın var mı?”</p>

  <p class="block_7">“şey, ben. köpeğiniz için kemik getirdim.”</p>

  <p class="block_7">Elinde bir torba dolusu tavuk kemiği.</p>

  <p class="block_7">“köpeğe tavuk kemiği vermek çocukların elma şekerlerinin içine jilet koymaktan farksızdır. Köpeğimi öldürmeye mi çalışıyorsun lan?”</p>

  <p class="block_7">“hayır, hayır!”</p>

  <p class="block_7">“kemikleri kıçına sok ve kaybol öyleyse.”</p>

  <p class="block_7">“anlamıyorum.”</p>

  <p class="block_7">“tavuk kemiklerini kıçının deliğinden içeri sok ve defol buradan!”</p>

  <p class="block_7">“ben sadece, Kathy.”</p>

  <p class="block_7">“dedim ya, Kathy SIÇIYOR!”</p>

  <p class="block_7">Kapıyı yüzüne kapattım.</p>

  <p class="block_7">“şu yaşlı osuruğa bu kadar sert davranma, Hank. Ona kızını hatırlatıyormuşum.”</p>

  <p class="block_7">“eyvallah, kızını düzmüş olabilir. İsviçre peyniri düzsün hergele. Kapıma gelmesini istemiyorum.”</p>

  <p class="block_7">“sen hipodroma gittikten sonra onu içeri aldığımı da düşünürsün değil mi?”</p>

  <p class="block_7">“onu düşünmem bile.”</p>

  <p class="block_7">“neyi düşünürsün?”</p>

  <p class="block_7">“hanginizin üstte olduğunu.”</p>

  <p class="block_7">“orospu çocuğu, git artık.”</p>

  <p class="block_7">Gömleğimi ve pantolonumu giyiyordum, sonra da çoraplarımı ve ayakkabılarımı giyecektim.</p>

  <p class="block_7">“daha ben sokağın sonuna varmadan birbirinizin kollarına atılacaksınız.”</p>

  <p class="block_7">Bir kitap fırlattı. Bakmıyordum. Sağ kaşıma isabet etti. Kaşım yarıldı. Sağ ayakkabımı bağlarken elime kan damladı.</p>

  <p class="block_7">“özür dilerim, Hank.”</p>

  <p class="block_7">“SAKIN YANIMA GELME!”</p>

  <p class="block_7">Dışarı çıkıp arabaya bindim, geri viteste saatte 50 kilometre hızla çıkarken sol çamurluğumla önce çitimin bir kısmını, sonra da öndeki evden bir miktar sıva götürdüm. Gömleğime kan bulaşmıştı, mendilimi çıkarıp kaşıma tuttum. Hipodromda kötü bir cumartesi bekliyordu beni. Dumanım tütüyordu.</p>

  <p class="block_7">Atom bombası yoldaymışçasına oynuyordum. On bin yapmayı hedeflemiştim. Olmayacak şeyler denedim. Beş yüz dolar içeri girdim, yanıma aldığım paranın tamamı. Cüzdanımda bir dolar kalmıştı. Ağır ağır sürdüm arabayı. Korkunç bir cumartesi gecesi olacağa benzerdi. Arabayı park edip arka kapıdan eve girdim.</p>

  <p class="block_7">“Hank.”</p>

  <p class="block_7">“ne?”</p>

  <p class="block_7">“zombi gibisin. ne oldu?”</p>

  <p class="block_7">“gitti. Hepsi. Beş adet yüzlük.”</p>

  <p class="block_7">“tanrım. Üzgünüm,” dedi, “benim suçum.” Yanıma gelip kollarını boynuma doladı. “Allah kahretsin, üzgünüm babişko. Benim yüzümden, biliyorum.”</p>

  <p class="block_7">“boş ver. Atları sen seçmedin.”</p>

  <p class="block_7">“kızgın mısın hala?”</p>

  <p class="block_7">“hayır, hayır. O yaşlı osuruğu düzmediğini biliyorum.”</p>

  <p class="block_7">“sana yiyecek bir şeyler hazırlayayım mı?”</p>

  <p class="block_7">“hayır, hayır, bir şişe viski ve gazete al.”</p>

  <p class="block_7">Kalkıp zulama gittim. Yüz seksen dolarımız kalmıştı. Daha güç durumlara düştüğümüz olmuştu, birçok kez, ama bana fabrikaların ve depoların yolu görünüyor gibiydi bu kez, o da bulabilirsem. Bir onluk aldım. Köpek hala hoşnuttu benden. Kulaklarını çektim. Kaç param olduğu ya da olmadığı umurunda değildi. Nefis bir köpek. Evet. Yatak odasından çıktım. Kathy aynanın karşısında dudaklarını boyuyordu. Kıçına bir çimdik atıp kulağının arkasını öptüm.</p>

  <p class="block_7">“birkaç bira ve puro al. Unutmaktan başka çare yok.”</p>

  <p class="block_7">Gitti, topuk seslerini dinledim. O güne dek bulduğum en iyi kadınlardan biriydi. Bir barda bulmuştum. Arkama yaslanıp tavana baktım. Serseriydim. Çalışmaktan hep nefret etmiş, talihime güvenmeyi yeğlemiştim. Kathy döndüğünde bana bir içki koymasını söyledim. Biliyordu. Puromun selofanını soyup yaktı bile benim için. Komik ve hoş görünüyordu. Sevişecektik. Hüznün içinden sevişecektik. Kaybetmek istemiyordum: ev, araba, köpek, kadın. Rahat ve huzurlu bir hayat olmuştu.</p>

  <p class="block_7">İyice sarsılmış olmalıydım çünkü gazeteyi açıp KÜÇÜK İLANLAR’a baktım.</p>

  <p class="block_7">“hey, Kathy, bir şey buldum. Eleman aranıyor. Sadece Pazar günleri. Aynı gün ödeme.”</p>

  <p class="block_7">“Allah aşkına, Hank, yarın dinlen. Salıya atların hakkından gelirsin, her şey gözüne daha iyi görünür.”</p>

  <p class="block_7">“Allah kahretsin, her kuruşun önemi var güzelim! Pazar günü atlar koşmuyor. Gerçi Caliente’ye gidebilirim, ama yüzde yirmi beşlik kesinti ve yol yorgunluğu ile kazanmak imkânsız. Bu gece kafayı çekip yarın bu boktan işi kıvırıveririm. Ekstra birkaç kuruş çok işimize yarayabilir.”</p>

  <p class="block_7">Tuhaf baktı Kathy bana. Hiç böyle bakmamıştı. Her zaman, bir dahaki sefere nasıl olsa kazanırım, demiştim. Beş yüz dolar içeri girmek iyice aptallaştırmıştı beni. Bir içki daha koydu bana. Bir dikişte içtim. Şok, şok, tanrım, tanrım, fabrikalar, heba edilen günler, anlamsız günler, patronlar, geri zekâlılarla birlikte geçirilen günler, ağır ve acımasız saat.</p>

  <p class="block_11"> </p>

  <p class="block_11"> </p>

  <p class="block_7">Sabahın ikisine kadar içtik, barlarda yaptığımız gibi, sonra yatağa girip seviştik, sonra da uyuduk. Çalar saati saat dörde kurmuştum. Kalktım arabaya atladım, tam dört buçukta oradaydım. Yirmi beş pejmürde sefille birlikte köşede dikildim. Tütün sarıyor, şarap içiyorlardı.</p>

  <p class="block_7">Para için, diye geçirdim içimden. Toparlanacaktım, bir gün Paris’e ya da Roma’ya tatile gidecektim. Bana neydi bu heriflerden, ben onlardan biri değildim.</p>

  <p class="block_7">Sonra içimden bir ses, HEPSİ senin gibi düşünüyor, dedi. Hepsi buraya ait olmadığını düşünüyor ve haklılar. O zaman?</p>

  <p class="block_7">Kamyon beşi on geçe geldi. Tırmandık.</p>

  <p class="block_7">Tanrım, Kathy’nin sıcak kıçına yapışmış uyuyordum şimdi. Ama para için. Para için.</p>

  <p class="block_7">Adamlar yük vagonundan yeni indiklerini söylüyorlardı birbirlerine. İğrenç kokuyorlardı, zavallılar. Bedbaht görünmüyorlardı ama. Bendim bedbaht görünen.</p>

  <p class="block_7">O saatlerde kalkar, çişimi yapar, mutfakta güneşi seyrederek bir bira içer, lalelerime bir göz atıp yatağa, Kathy’nin yanına dönerdim.</p>

  <p class="block_7">Yanımdaki sefil, “hey, ahbap!” dedi.</p>

  <p class="block_7">“ne var?” dedim.</p>

  <p class="block_7">“ben Fransızım.”</p>

  <p class="block_7">Cevap vermedim.</p>

  <p class="block_7">“saksafon ister misin?”</p>

  <p class="block_7">“hayır,” dedim.</p>

  <p class="block_7">“bu sabah boş bir arsada adamın tekinin başka birinin borusunu üflediğini gördüm, adamın kamışı ince ve uzundu, ötekinin ağzından bel damlıyor, hala emiyordu. Seyrederken fena halde tahrik oldum. Canım istiyor. Ne dersin?”</p>

  <p class="block_7">“hayır,” dedim. “havasında değilim.”</p>

  <p class="block_7">“sen beni üfle o zaman.”</p>

  <p class="block_7">“s.ktir git!” dedim.</p>

  <p class="block_7">Fransız kamyonun arka tarafına doğru ilerledi. Henüz beş kilometre yol almamıştık ki birini üflüyordu. Yaşlı bir Kızılderili’yi, herkesin gözünün önünde. “HADİ YAVRUM, HEPSİNİ AL!!!” diye bağırdı biri.</p>

  <p class="block_7">Sefillerden biri güldü, çoğu sessizdi ama, şaraplarını yudumlayıp, sigaralarını sarıyorlardı. Yaşlı Kızılderili hiçbir şey yokmuş gibi davranıyordu. Vermont’a vardığımızda Fransız hepsini almıştı, aşağı atladık. Fransız, Kızılderili, kulunuz ve diğerleri. Elimize birer fiş tutuşturdular, kahveye girdik. Fişle bir çörek ve kahve alabiliyordunuz. Garson kız başını havaya kaldırdı, burnunu bizden uzak tutmaya çalışıyordu. İğrenç kokuyorduk. Pis borucular. Sonra biri bağırdı nihayet: “HERKES DIŞARI!”</p>

  <p class="block_7">Peşlerine takılıp dışarı çıktım. Kocaman bir odaya aldılar bizi, okul iskemlelerini andıran iskemlelere oturduk. Kolejlerde olur daha çok, müzik dersinde filan, sağ kolluk defterini koyup yazabileceğin büyüklüktedir. Neyse, kırk beş dakika kadar oturduk orada. Sonra elinde birası ile sümüklü bir oğlan girdi odaya. “hadi, alın TORBALARINIZI!” dedi.</p>

  <p class="block_7">Sefiller birden ayağa fırlayıp arka odaya koştular. Ne oluyor yahu? Diye geçirdim içimden. Yavaşça ilerleyip arka odaya baktım. Birbirlerini itip kakarak sağlam torbaları kapmaya çalışıyorlardı. Ölümcül ve anlamsız bir çaba. Son adam çıktıktan sonra içeri girip elime ilk gelen torbayı aldım. Kirli, delik deşikti. Dışarı çıktığımda sefiller torbalarını sırtlarına asmışlardı bile. İskemleye oturup torbayı kucağıma koydum. Yanılmıyorsam önceden adlarımızı almışlardı. Kahve ve çörek fişlerini vermeden önce. Altılık yedilik gruplar halinde çağırılmaya başlandık. Bu işlemin tamamlanması bir saat sürdü. Birkaç sefille birlikte bir kamyonetin arkasına bindiğimde güneş iyice yükselmişti. Reklam gazetelerini dağıtacağımız mahallenin küçük bir haritasını verdiler. Haritamı açtım. Sokaklar hiç de yabancı değildi: AMAN ALLAHIM, KOCA LOS ANGELES’TA BANA KENDİ MAHALLEM DÜŞMÜŞTÜ!</p>

  <p class="block_7">“kendime göre namım vardı mahallede: kumarbaz, içkici, ehli keyif, kadınların sırtından geçinen biriydim. Sırtımda eski püskü bir torba ile görünmeyi nasıl göze alabilirdim? Üstelik reklam gazetesi dağıtırken.</p>

  <p class="block_7">Köşede indirdiler beni. Tanıdık bir çevre, hem de nasıl. Çiçekçi dükkânı, Bar, benzin istasyonu, her şey, köşeyi döner dönmez sıcacık yatağında Kathy’nin uyuduğu evim. Köpek bile uyuyordur. Neyse, diye geçirdim içimden, bugün Pazar. Kimse görmez beni. Geç kalkarlar. Bir koşu dağıtırım şunları. Öyle de yaptım.</p>

  <p class="block_7">İki sokağı koşarak bitirdim, kimse yumuşacık beyaz elli, müthiş derin gözlü klas adamı görmedi. Kıvıracaktım bu işi.</p>

  <p class="block_7">Sonra üçüncü sokağa girdim. İyi gidiyordu. Küçük bir kızın sesini duyuncaya dek. Evinin bahçesindeydi. Dört yaşlarında.</p>

  <p class="block_7">“hey, bakar mısınız?”</p>

  <p class="block_7">“evet, küçük kız? Ne var?”</p>

  <p class="block_7">“köpeğiniz nerede?”</p>

  <p class="block_7">“aaa, ha ha, hala uyuyor.”</p>

  <p class="block_7">“peki.”</p>

  <p class="block_7">Köpeğimi gezdirirdim o sokakta. Kakasını yaptığı boş bir arsa vardı. Devam edemezdim. Kalan gazeteleri otoyolun girişine terk edilmiş bir arabanın arka döşemesine fırlattım. Aylardan beridir oradaydı, lastikleri gitmişti, ne anlama geldiğini bilmiyordum, ama gazeteleri fırlattım ve köşeyi dönüp evime girdim. Kathy hala uyuyordu. Uyandırdım.</p>

  <p class="block_7">“Kathy! Kathy!”</p>

  <p class="block_7">“Hank.her şey yolunda mı?”</p>

  <p class="block_7">Köpek koşarak yanıma geldi, başını okşadım.</p>

  <p class="block_7">“orospu çocukları bana ne yaptı? tahmin et?”</p>

  <p class="block_7">“ne?”</p>

  <p class="block_7">“gazeteleri dağıtmam için kendi mahallemi verdiler!”</p>

  <p class="block_7">“canım neyse, hoş değil ama kimsenin umursamayacağından eminim.”</p>

  <p class="block_7">“anlamıyor musun? NAMIM var benim! Üç kağıtçı, anasının gözü! Sırtımda bok çuvalıyla görünemem!”</p>

  <p class="block_7">“NAMIN filan olduğunu sanmıyorum! Sana öyle geliyor.”</p>

  <p class="block_7">“bana baksana, canımı sıkmaya mı çalışıyorsun? Ben orada bir sürü borucu ile uğraşırken senin kıçın sıcak yatakta fazla kalmış!”</p>

  <p class="block_7">“celallenme. İşemem gerek. Bir dakika.”</p>

  <p class="block_7">O uykulu dişi çişini yapmasını bekledim. Tanrım, ne kadar YAVAŞTILAR! Kadın organı yetersiz bir işeme makinesiydi. Kamış beş çekerdi. Kathy heladan çıktı.</p>

  <p class="block_7">“lütfen endişelenme, Hank. Üstüme eski bir elbise geçirip sana yardım edeceğim. Bugün Pazar, herkes uyuyordur zaten.”</p>

  <p class="block_7">“ama GÖRÜLDÜM bile!”</p>

  <p class="block_7">“görüldün mü? Kim gördü seni?”</p>

  <p class="block_7">“Westmoreland Sokağı, bahçesinde kahverengi otları biten evdeki küçük kız.”</p>

  <p class="block_7">“Myra mı?”</p>

  <p class="block_7">“adını bilmiyorum!”</p>

  <p class="block_7">“o sadece üç yaşında.”</p>

  <p class="block_7">“bilmiyorum yaşını! Köpeği sordu!”</p>

  <p class="block_7">“n’olmuş köpeğe?”</p>

  <p class="block_7">“NEREDE olduğunu sordu.”</p>

  <p class="block_7">“hadi, gidip şu gazeteleri dağıtalım.”</p>

  <p class="block_7">Eski, yırtık bir elbise geçirdi üzerine.</p>

  <p class="block_7">“kurtuldum onlardan. Terk edilmiş bir arabanın arka döşemesine fırlattım.”</p>

  <p class="block_7">“yakalanır mısın?”</p>

  <p class="block_7">“S.KTİR ET!”</p>

  <p class="block_7">Mutfağa gidip bir bira açtım. Geri döndüğümde Kathy yatağa girmişti yine. İskemleye oturdum.</p>

  <p class="block_7">“Kathy?”</p>

  <p class="block_7">“ne?”</p>

  <p class="block_7">“kiminle birlikte olduğunun farkında değilsin! Klas biriyim ben. Gerçekten! Otuz dört yaşındayım ama on sekizimden bu yana toplasan 6-7 ay ancak çalışmışımdır. Ve param yok. Şu ellere bak! Piyanist elleri!”</p>

  <p class="block_7">“klasmış! Sarhoşken kendini bir duysan! Felaketsin, felaket!”</p>

  <p class="block_7">“mesele çıkarmaya mı çalışıyorsun, Kathy? Alvarado Sokağı’ndaki cin tekkesinden çıkardığımdan beri kürkler içinde yaşatıyorum seni. Bir elin yağda bir elin balda.”</p>

  <p class="block_7">Cevap vermedi.</p>

  <p class="block_7">“hatta,” dedim, “ben bir dahiyim ve bunu benden başka kimse bilmiyor.”</p>

  <p class="block_7">“bak bunu kabul edebilirim,” dedi. Başını yastığa gömüp uykuya daldı.</p>

  <p class="block_7">Biramı bitirdim, bir tane daha içtim, sonra üç sokak öteye gidip henüz açılmamış bir marketin basamaklarına oturdum. Haritada buluşma yeri olarak işaretlenmişti. Sabahın onundan öğlenin iki buçuğuna kadar oturdum orada. Sıkıcı, kuru, aptalca ve anlamsız bir işkence. İki buçukta kamyon geldi.</p>

  <p class="block_7">“hey, arkadaş?”</p>

  <p class="block_7">“hımm?”</p>

  <p class="block_7">“bu kadar çabuk mu bitirdin?”</p>

  <p class="block_7">“evet.”</p>

  <p class="block_7">“hızlısın!”</p>

  <p class="block_7">“he.”</p>

  <p class="block_7">“birinin işini bitirmesine yardım etmeni istiyorum.”</p>

  <p class="block_7">Hasiktir.</p>

  <p class="block_7">Kamyonete tırmandım. Beni adamın yanına götürdü. SÜRÜNÜYORDU. Her gazete balkona büyük bir özenle fırlatılıyor, her balkon bu özenden nasibini alıyordu. Zevk alıyordu sanki yaptığı işten. Son sokağa gelmişti. Gazeteleri elinden kapıp beş dakikada dağıttım. Sonra oturup kamyonu bekledik. Bir saat.</p>

  <p class="block_7">Büroya götürdüler bizi, okul iskemlelerimize oturduk yine. Ellerinde biraları ile iki sümüklü oğlan girdi içeri. Biri adları okuyor, diğeri adı okunana parasını veriyordu.</p>

  <p class="block_7">Sümüklü oğlanların başlarının arkasındaki kara tahtaya tebeşirle şöyle yazılmıştı:</p>

  <p class="block_7">“TEK GÜN ATLAMADAN BİZİM İÇİN OTUZ GÜN ÇALIŞAN HERKESE İKİNCİ EL BİR TAKIM ELBİSE.”</p>

  <p class="block_7">Paralarını alan adamları seyrediyordum. Bir yanlışlık olmalıydı. Her birine üç dolar verildiği anlaşılıyordu. O sıralar asgari ücret saatte bir dolardı. Sabahın dört buçuğunda köşede olmuştum, şimdi saat akşamın dört buçuğuydu. 12 saat.</p>

  <p class="block_7">Son çağırılanlardan biriydim. Sondan üçüncü yanılmıyorsam. Sefillerin hiç biri ağzını açıp tek laf etmemişti. Üç doları alan çıkmıştı dışarı.</p>

  <p class="block_7">“Bukowski,” diye bağırdı sümüklü.</p>

  <p class="block_7">Yanlarına gittim. Öbür sümüklü üç adet gıcır dolar saydı.</p>

  <p class="block_7">“bak,” dedim, “asgari ücret diye bir şey duymadınız mı siz? Saatte bir dolar.”</p>

  <p class="block_7">Birasını kaldırdı sümüklü. “ulaşım, kahvaltı filan kestikten sonra ortalama bir ücret ödüyoruz, ki hesabımıza göre üç dolar.”</p>

  <p class="block_7">“benim hesabıma göre hayatımdan on iki saat eksildi. Şimdi de arabama ulaşmak için otobüse binmek zorundayım. Oradan da arabamla evime gideceğim.”</p>

  <p class="block_7">“Araban olduğu için şanslısın.”</p>

  <p class="block_7">“sen de o bira kutusunu kıçına sokmadığım için.”</p>

  <p class="block_7">“şirket politikasını ben saptamıyorum, efendim. Beni suçlamayın.”</p>

  <p class="block_7">“Çalışma Bakanlığı’na şikâyet edeceğim sizi!”</p>

  <p class="block_7">“Robinson!” diye bağırdı öbür sümüklü.</p>

  <p class="block_7">Sondan bir önceki sefil üç dolarını almak için ayağa kalktığında dışarı çıkıp Beverly Caddesi’ne doğru yürümeye başladım. Evime varıp elime bir içki aldığımda saat altı olmuştu. Çektim kafayı. Canım o kadar sıkkındı ki Kathy’ye üç posta kaydım, bir pencere camı kırdım. Cam parasına basıp ayağımı kestim. Gilbert ve Sullivan’dan şarkılar söyledim sabahın yedisinde. Bir zamanlar ingilizce dersine gelen kaçık bir ingilizceci’den öğrenmiştim onları. L.A City College. Richardson. Kaçık değildi belki de. Ama bana Gilbert ve Sullivan öğretmiş, sabahları derse akşamdan kalma ve geç geldiğim için İngilizceden “D” vermişti. GELMEDİĞİM günler ayrı. Ama o başka hikaye. Kathy ile epey güldük o gece, birkaç şey kırmama rağmen genellikle olduğum kadar aptal ve saldırgan değildim.</p>

  <p class="block_7">Ve o Salı yarışlarda yüz kırk dolar kazandım. Bir kez daha rahat aşık, üçkağıtçı, kumarbaz, ıslah olmaz pezevenk ve lale yetiştiricisi kimliğime büründüm. Arabayı yavaşça park yerine sürdüm. Akşam güneşinin tadını çıkararak. Sonra arka kapıdan eve girdim. Kathy bol soğanlı ve soslu köfte pişiriyordu, tam sevdiğim gibi. Eğilmiş fırına bakıyordu, sarıldım arkadan.</p>

  <p class="block_7">“ooooo.”</p>

  <p class="block_7">“hayatım.”</p>

  <p class="block_7">“söyle.”</p>

  <p class="block_7">Elinde kocaman, damlayan bir kaşıkla duruyordu karşımda. Elbisesinin yakasından içeri bir onluk soktum.</p>

  <p class="block_7">“bir şişe viski almanı istiyorum.”</p>

  <p class="block_7">“tabii, tabii.”</p>

  <p class="block_7">“birkaç tane de puro. Yemeğe ben bakarım.”</p>

  <p class="block_7">Önlüğünü çıkarıp bir an için banyoya girdi. Bir şarkı mırıldanıyordu. Bir dakika sonra koltuğa oturmuş topuk seslerini dinliyordum. Yerde bir tenis topu vardı. Topu alıp yer öyle bir çaldım ki duvara çarpıp havalandı. Köpeğim bir buçuk metre uzunluğunda, bir metre yüksekliğindeydi, yarı-kurt, sıçradı, dişlerinin sesini duydum, yakalamıştı, tavana yakın bir noktada. Bir an havada asılı kaldı. Harikulade köpek, harikulade hayat. Köpek yere indiğinde yemeğe bakmak için ayağa kalktım. İyi görünüyordu. Her şey çok iyi gidiyordu.</p>

  <p class="block_9" id="calibre_pb_11"> </p>
</body>
</html>
