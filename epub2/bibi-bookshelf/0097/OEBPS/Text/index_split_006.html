<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">CESARET SIKMA MAKİNESİ</h1>

  <p class="block_7">Danfort sıkma makinesinden geçirdiği bedenleri astı. Bagley telefonların başındaydı. “kaç tane oldu?” diye sordu.</p>

  <p class="block_7">“19. bereketli bir gün olacağa benzer.”</p>

  <p class="block_7">“evet, evet. İyi gidiyor. Dün kaç kişi sıktık?”</p>

  <p class="block_7">“14.”</p>

  <p class="block_7">“güzel, güzel. Bir aksilik olmazsa köşeyi döneceğiz. Vietnam savaşı beni endişelendiriyor,” dedi Bagley.</p>

  <p class="block_7">“budalalığın alemi yok -bir sürü insan bu savaştan bok gibi para kazanıyor.”</p>

  <p class="block_7">“doğru söylüyorsun. Ama bu Paris Barış Konferansı.”</p>

  <p class="block_7">“iyi değilsin bugün sen. Bag, bütün gün kıçlarının üstüne oturup maaşlarını aldıklarını ve geceleri Paris kulüplerinin tadını çıkardıklarını benim kadar sende biliyorsun. Günlerini gün ediyorlar. Sen savaşın bitmesini ne kadar istiyorsan onlar da Paris Konferansının bitmesini o kadar istiyorlar. Hepimiz bu savaştan besleniyoruz ve tek bir çizik bile almadık. Lokum. Kazayla bu savaşı bitirseler de başka savaşlar olacaktır. Dünyanın her tarafında sıcak noktalar bulunduruyorlar. “haklısın galiba, yersiz endişelere kapılıyorum.” Masanın üstündeki üç telefondan biri çaldı. Bagley ahizeyi kaldırdı. “GARANTİLİ YARDIM ŞİRKETİ, Bagley ben.”</p>

  <p class="block_7">Dinledi. “evet, evet. İyi bir muhasebeci var elimizde. Maaşı mı? İlk iki hafta için 300 dolar, yani haftalığı 300 dolar. İlk iki haftalığına el koyuyor, sonrası için ya ona hafta da 50 dolar veriyoruz ya da kovuyoruz. İlk iki haftadan sonra siz kovarsanız biz SİZE yüz dolar ödüyoruz. Neden mi? Eee, çarkı döndürmek gerek değil mi? Her şey psikolojik, Noel Baba gibi. Ne zaman mı? Hemen yollarım. Adresi alayım. Güzel, güzel, birazdan emrinizde olacak. Koşulları unutmayın. Sözleşmesini de yanında yolluyoruz. İyi günler.”</p>

  <p class="block_7">Bagley telefonu kapattı. Adresin altını çizerken kendi kendine bir şarkı mırıldandı. “bir tane indir, Danfort. Şöyle yorgun ve zayıflardan olsun. İlk sevkiyatta iyilerinden yollamanın bir alemi yok.”</p>

  <p class="block_7">Danfort telden çamaşır ipine gidip yorgun ve zayıflardan birinin parmaklarından mandalları çıkardı.</p>

  <p class="block_7">“buraya getir. Adı ne?”</p>

  <p class="block_7">“Herman. Herman Telleman.”</p>

  <p class="block_7">“hay Allah, hiç de iyi görünmüyor. Bunun içinde biraz kan kalmış gibi. Gözlerinde de hafif bir parlaklık görüyorum. baksana, Danfort, makinenin ayarı tam sıkmaya ayarlı, değil mi? Çok iyi sıkılmalarını istiyorum, direncin zerresi kalmamalı, anlıyor musun? Sen kendi işini yap, gerisini ben hallederim.”</p>

  <p class="block_7">“bunların bazıları bayağı zorluk çıkarıyor. Bazıları daha cesur oluyor, biliyorsun. Bakarak anlaşılmıyor.”</p>

  <p class="block_7">“pekala, şunu sınayalım hele. Herman. Hey, evlat!”</p>

  <p class="block_7">“ne var, babalık?”</p>

  <p class="block_7">“iyi bir işe ne dersin?”</p>

  <p class="block_7">“Allah korusun!”</p>

  <p class="block_7">“ne? İyi bir iş istemiyor musun?”</p>

  <p class="block_7">“dalga mı geçiyorsun? Benim ihtiyar Jersey’liydi, bütün lanet hayatı boyunca çalıştı ve onu kendi parasıyla gömdükten sonra geriye ne kaldı, biliyor musun?”</p>

  <p class="block_7">“ne?”</p>

  <p class="block_7">“on beş sent ve sıkıcı bir hayatın sonu.”</p>

  <p class="block_7">“iyi de, bir karın, ailen, evin, saygınlığın olsun istemez misin? Üç yılda bir yeni bir araba?”</p>

  <p class="block_7">“sıkıntıya gelemem ben, babalık. Kafese giremem. Tek istediğim aylak aylak gezinmek. S.kmişim.”</p>

  <p class="block_7">“Danfort, makinenin cıvatalarını iyice sık ve bu hergeleyi makineden tekrar geçir!”</p>

  <p class="block_7">Danfort adamı kaldırırken adam, “ananınkine kadar yolun var!” diye bağırdı.</p>

  <p class="block_7">“SUYUNU ÇIKAR PEZEVENGİN, SUYUNU! Duydun mu?”</p>

  <p class="block_7">“tamam, tamam!” diye karşılık verdi Danfort. “lanet olsun! Bazen değneğin boklu ucundan ben tutuyormuşum gibi geliyor bana.”</p>

  <p class="block_7">“bırak şimdi değnekleri! Suyunu çıkar bu pezevengin. Nixon her an savaşı bitirebilir.”</p>

  <p class="block_7">“başlama yine! Geceleri iyi uyuduğunu sanmıyorum, Bagley. İyi değilsin.”</p>

  <p class="block_7">“evet, evet, haklısın. İnsomnia. Sürekli asker üretmemiz gerektiğini düşünüyorum! Dönüp duruyorum sabaha kadar! Ne para kazanırdık!”</p>

  <p class="block_7">“Bag, elimizden geleni yapıyoruz, ötesi yok.”</p>

  <p class="block_7">“pekala, pekala, sıktın mı orospu çocuğunu?”</p>

  <p class="block_7">“hem de iki kere! Cesaretin zerresi kalmadı içinde, göreceksin.”</p>

  <p class="block_7">Danforth, Herman Telleman’ı geri getirdi. Biraz farklı görünüyordu Herman. Gözlerinin feri sönmüştü, dudaklarında tamamen yapay bir gülümseme vardı. Harikuladeydi.</p>

  <p class="block_7">“Herman?” dedi Bagley.</p>

  <p class="block_7">“evet, efendim?”</p>

  <p class="block_7">“ne hissediyorsun, ya da kendini nasıl hissediyorsun?”</p>

  <p class="block_7">“hiçbir şey hissetmiyorum, efendim.”</p>

  <p class="block_7">“aynasızları sever misin?”</p>

  <p class="block_7">“Aynasız değil efendim, polis memurları. Bizi zaman zaman vurarak, hapse atarak, döverek ve ceza keserek korusalar da içimizdeki şiddetin kurbanlarıdırlar. Kötü aynasız yoktur. Polis memuru, özür dilerim. Polis memurları olmasaydı yasaları kafamıza göre uygulayacağımızın farkında mısınız?”</p>

  <p class="block_7">“o zaman ne olurdu?”</p>

  <p class="block_7">“bilmem, bunu hiç düşünmedim efendim.”</p>

  <p class="block_7">Mükemmel. Tanrı’ya inanır mısın?”</p>

  <p class="block_7">“elbette, efendim. Tanrı’ya, aileye, devlete, ülkeye ve emeğe.”</p>

  <p class="block_7">“aman Allahım!”</p>

  <p class="block_7">“efendim?”</p>

  <p class="block_7">“kusura bakma, peki mesai sever misin?”</p>

  <p class="block_7">“evet, tabii, efendim! Mümkünse haftanın yedi günü ve mümkünse iki işte birden çalışmayı severim.”</p>

  <p class="block_7">“neden?”</p>

  <p class="block_7">“para için, efendim. Renkli televizyon, araba, ev, ipek pijamalar, iki köpek, elektrikli tıraş makinesi, hayat sigortası, sağlık sigortası ve diğer sigortalar, çocukların eğitimi, otomatik garaj kapısı, pahalı giysiler ve Kırk beş dolarlık ayakkabılar, fotoğraf makinesi, yeni koltuklar, yeni yatak, duvardan duvara halı, kiliseye bağış, merkezi ısıtma.”</p>

  <p class="block_7">“pekala, pekala. Kes. Bu imkanlardan ne zaman istifade edeceksin?”</p>

  <p class="block_7">“anlamadım efendim?”</p>

  <p class="block_7">“gece gündüz iki işte birden çalışırken bu lüks hayatı yaşayacak zamanı nereden bulacaksın?”</p>

  <p class="block_7">“günü gelecektir, efendim, günü gelecektir!”</p>

  <p class="block_7">“peki çocuklarının bir gün büyüyüp senin hıyarın teki olduğunu söyleyeceklerinden korkmuyor musun?”</p>

  <p class="block_7">“hayatımı onlar için çalışarak geçirdikten sonra mı? Elbette, hayır!”</p>

  <p class="block_7">“mükemmel, birkaç sorum daha var.”</p>

  <p class="block_7">“evet, efendim.”</p>

  <p class="block_7">“bu koşuşturmaca beden ve ruh sağlığına zararlı değil mi sence?”</p>

  <p class="block_7">“sürekli çalışıyor olmasam boş vaktimi içerek, yağlı boya tablolar yaparak, düzüşerek, sirke giderek ya da parktaki ördekleri seyrederek geçiriyor olurdum.”</p>

  <p class="block_7">“parktaki ördekleri seyretmek hoş bir şey değil mi sence?”</p>

  <p class="block_7">“hoş ama boş, efendim. Para getirmez.”</p>

  <p class="block_7">“tamam. S.ktir git!”</p>

  <p class="block_7">“efendim?”</p>

  <p class="block_7">“görüşme sona ermiştir demek istedim.”</p>

  <p class="block_7">“tamam, Dan. Bu hazır, iyi iş yapmışsın. Sözleşmesini eline tutuştur, imzalat, küçük puntoları okumayacaktır, bizim iyi insanlar olduğumuzu düşünüyor. Adresi ver ve yolla. Ondan memnun kalacaklar. Aylardan beri gönderdiğim en iyi muhasebeci.”</p>

  <p class="block_7">Danforth sözleşmeyi Herman’a imzalattı, ölü olduklarından emin olmak için gözlerini bir kez daha kontrol etti, sözleşmeyi ve adresi eline tutuşturup onu kapıya götürdü ve merdivenden aşağı hafifçe itti.</p>

  <p class="block_7">Bagley dudaklarında başarının rahat gülümsemesi ile koltuğundan Danforth’un kalan 18 bedeni tekrar makineden geçirişini seyretti. Cesaretlerinin nereye gittiğini anlamak mümkün değildi, ama er ya da geç gidiyordu. “evli ve çocuklu” ya da “40 yaş üstü” etiketi taşıyanlar en kolaylarıydı. Danforth onları makineden geçirirken Bagley arkasına yaslanıp konuşmalarını dinledi.</p>

  <p class="block_7">“benim yaşımda bir adamın iş bulması zor, çok zor!”</p>

  <p class="block_7">Başkası:</p>

  <p class="block_7">“ah, bebeğim, soğuk dışarısı.” Başkası:</p>

  <p class="block_7">“torbacılıktan, pezevenklikten ve tutuklanmaktan yoruldum, güvenceye ihtiyacım var. Güvence, güvence, güvence...”</p>

  <p class="block_7">Başkası:</p>

  <p class="block_7">“mesleğim yok. Herkesin bir mesleği olmalı. Mesleğim yok, ne yapacağım?”</p>

  <p class="block_7">Başkası:</p>

  <p class="block_7">“pekala, günümü gün ettim. Bundan böyle.”</p>

  <p class="block_7">Başkası:</p>

  <p class="block_7">“ordudayken dünyayı gezdim, gördüm geçirdim.”</p>

  <p class="block_7">Başkası:</p>

  <p class="block_7">“bir daha dünyaya gelsem ya dişçi olurum ya berber.”</p>

  <p class="block_7">Başkası:</p>

  <p class="block_7">“romanlarım, öykülerim, şiirlerim geri geliyor. Allah kahretsin, New York’a gidip yayıncıların elini sıkacak halim yok ya! Herkesten daha yetenekliyim, ama içeride birini tanımıyorsan hiç şansın yok! Ne iş olsa yaparım ama hiçbir iş bana yakışmaz, çünkü bir dahiyim.”</p>

  <p class="block_7">Başkası:</p>

  <p class="block_7">“ne kadar güzel olduğumu görüyor musunuz? Burnuma bakın? Kulaklarıma bakın? Saçıma bakın? Tavırlarıma bakın? Görüyor musunuz ne kadar güzel olduğumu? Görüyor musunuz? Neden kimse benden hoşlanmıyor? Çünkü çok güzelim. Kıskanıyorlar, kıskanıyorlar, kıskanıyorlar.”</p>

  <p class="block_7">Telefon çaldı yine.</p>

  <p class="block_7">“GARANTİLİ YARDIM ŞİRKETİ. Bagley ben. Ne? Dalgıç mı? Yok ebeninki! Ne? Şey, afedersiniz, evet, evet, elbette, bir düzine kadar dalgıç var elimizde. İlk iki haftalığı bizimdir. Haftada 500. tehlikeli iş, biliyorsunuz. Şakaya gelmez -deniz kestaneleri yengeçler filan. yosun, kayalıklarda denizkızları. Ahtapot. Soğuk algınlığı. Zahmetli iş. Evet. İlk iki haftalığı bizim. İlk iki haftadan sonra onu kovarsanız size 200 dolar ödüyoruz. Neden mi? Neden mi? Bir ardıçkuşu koltuğunuzun önüne altın bir yumurta yumurtlasa nedenini sorar mıydınız? Sorar mıydınız? Dalgıcınız kırk beş dakika sonra orada! Adres? Evet, evet, Richfield Binası’na yakın, anlıyorum. 45 dakika. Teşekkür ederim. İyi günler.”</p>

  <p class="block_7">Telefonu kapattı. Gün daha yeni başlıyordu ve kendini yorgun hissetmeye başlamıştı bile.</p>

  <p class="block_7">“dan?”</p>

  <p class="block_7">“ne var?”</p>

  <p class="block_7">“bir dalgıç getir. Hafif göbekli, mavi gözlü, göğsü orta derecede kıllı, erken kelleşmiş, biraz kayıtsız, hafif kambur, gözleri bozuk ve gırtlağında henüz teşhis edilmemiş kanser başlangıcı. İşte sana bir dalgıç. Bir dalgıcın nasıl olması gerektiğini herkes bilir, hadi, getir bir tane.”</p>

  <p class="block_7">“tamam, bok kafa.”</p>

  <p class="block_7">Bagley esnedi. Danforth bir tane indirdi. Bagley’nin masasına getirdi. Etiketinde, “Barney Anderson” yazıyordu.</p>

  <p class="block_7">“merhaba, Barney,” dedi Bagley.</p>

  <p class="block_7">“neredeyim?” diye sordu Barney.</p>

  <p class="block_7">“GARANTİLİ YARDIM ŞİRKETİ.”</p>

  <p class="block_7">“Siz de iki iğrenç orospu çocuğu değilseniz ne olayım!”</p>

  <p class="block_7">“ne s.kim iş. Dan.”</p>

  <p class="block_7">“dört kere geçirdim makineden herifi.”</p>

  <p class="block_7">“cıvataları sıkmanı söylemedim mi sana?”</p>

  <p class="block_7">“ben de sana bazılarının diğerlerinden daha cesur olduklarını söylemedim mi?”</p>

  <p class="block_7">“bu sadece rivayet, salak!”</p>

  <p class="block_7">“kim salak?”</p>

  <p class="block_7">“ikiniz de salaksınız,” dedi Barney Anderson.</p>

  <p class="block_7">“bu herifi makineden üç kez daha geçirmeni istiyorum.” Dedi Bagley.</p>

  <p class="block_7">“pekala, pekala. Ama önce seninle anlaşalım.”</p>

  <p class="block_7">“tamam, dostumuz Barney’ye kahramanlarının kim olduklarını sor mesela.”</p>

  <p class="block_7">“Barney, kahramanlarını say.”</p>

  <p class="block_7">“şey, bir düşüneyim -Cleaver, Dillinger, Che, Malcolm X, Gandhi, Jersey Joe Walcot, Grandma Barker, Castro, Van Gogh, Villon, Hemingway.”</p>

  <p class="block_7">Gördün mü? Hep KAYBEDENLER’le özdeşleşiyor. Böylece kendini iyi hissediyor. Kaybetmeye hazır. Ona yardım edeceğiz. Ruh takıntısı var bunda, bizim elimize de bu yüzden düşüyorlar. Ruh diye bir şey yok. Desise. Kahraman yok. Kazanan yok -yutturmacadan başka bir şey değil. Azizler yok. Dahiler yok- oyunun devamını sağlamak için uydurulmuş bir masal. Her insan hayata tutunmaya çalışır ve talihli olmayı umar. Gerisi hikaye.”</p>

  <p class="block_7">“pekala, pekala, kaybedenlerine eyvallah! Ama Castro’ya ne demeli? Son gördüğüm fotoğrafında hayli şişmandı.”</p>

  <p class="block_7">“Amerika ile Rusya onu ortada tutmaya karar verdikleri için mevcudiyetini sürdürebiliyor. Ama gerçekten oyun masasına oturduklarını düşün. Castro ne yapabilir ki? Elindeki fişlerle pespaye bir Mısır genelevine bile giremez.”</p>

  <p class="block_7">“ikinizin de canı cehenneme! Ben kahramanlarımdan memnunum!” dedi Barney Anderson.</p>

  <p class="block_7">“Barney, insan yeterince yaşlanmış ve kapana kısılmışsa, yeterince aç ve yılgınsa -çük emer, meme emer, bok yer hayatta kalabilmek için; ya da intihar eder. İnsan ırkı en aşağılık ırktır.”</p>

  <p class="block_7">“biz bunu değiştireceğiz, moruk. Asıl mesele de bu. Aya gidebiliyorsak lazımlığımızı da temizleyebilmeliyiz. Yanlış hedeflere kilitleniyoruz.”</p>

  <p class="block_7">“sen hastasın evlat. Biraz da göbeklenmişsin. Ve kelleşiyorsun. Dan, toparla şunu.”</p>

  <p class="block_7">Danforth, Barney Anderson’ı alıp bağırta çağırta üç kez makineden geçirdi. Sonra geri getirdi.</p>

  <p class="block_7">“Barney?” dedi Bagley.</p>

  <p class="block_7">“evet, efendim!”</p>

  <p class="block_7">“kahramanlarını say.”</p>

  <p class="block_7">“George Washington, Bob Hope, Mae West, Richard Nixon, Clark Gable’ın kemikleri ve Disneyland’de gördüğüm bütün güzel insanlar. Joe Louis, Dinah Sore, Frank Sinatra, Babe Ruth, Yeşil Bereliler, Amerikan Silahlı Kuvvetleri ve Donanma, özellikle de Bahriyeli’ler, hatta Hazine Departmanı, CIA, FBI, bütün lanet Los Angeles Polis Departmanı ve kasaba aynasızları. ‘aynasız’ demek istememiştim. ‘polis memurları.’ Bir de yırtmaçlı etekleri ile Marlene Dietrich, yetmişinde vardır herhalde? -Vegas’da dans ederken seyrettim, çüküm kalktı, ne kadın. Amerikan tarzı yaşam ve Amerikan dolarları bizi sonsuza dek genç tutacak. Anlamıyor musunuz?”</p>

  <p class="block_7">“Dan?”</p>

  <p class="block_7">“evet, Bag?”</p>

  <p class="block_7">“bu gerçekten hazır! Duygularımı çoktan yitirdim, ama bu benim bile midemi bulandırdı. Sözleşmesini imzalat ve yolla. Bayılacaklar ona. Tanrım, insan hayatta kalabilmek için nelere katlanmak zorunda kalıyor. Bazen kendi işimden bile nefret ediyorum. Bu kötü, değil mi Dan?”</p>

  <p class="block_7">“Kötü elbette, Bag. Ama şu salağı yollar yollamaz bir kıyağım olacak sana -hiçbir şeyciğin kalmayacak.”</p>

  <p class="block_7">“öyle mi? Güzel, güzel.nedir?”</p>

  <p class="block_7">“sıkma makinesinde çeyrek tur.”</p>

  <p class="block_7">“NE?”</p>

  <p class="block_7">“can sıkıntısına ve zihin yorgunluğuna bire birdir.”</p>

  <p class="block_7">“işe yarar mı gerçekten?”</p>

  <p class="block_7">“aspirinden iyi.”</p>

  <p class="block_7">“peki. Yolla şunu.”</p>

  <p class="block_7">Barney Anderson merdivenden aşağı indi. Bagley yerinden kalkıp en yakın sıkma makinesine yürüdü. “şu yaşlı hatunlar -West ve Dietrich, hala meme ve bacak sallıyorlar, anlaşılır gibi değil, ben 6 yaşındayken de yapıyorlardı aynı şeyi, nedir bunların sırrı?”</p>

  <p class="block_7">“sır filan yok. Korse, pudra, makyaj, vatka binbir türlü numara var. Anneanneni bile on altı yaşında gösterebilirler.”</p>

  <p class="block_7">“anneannem öldü.”</p>

  <p class="block_7">“olsun, fark etmez.”</p>

  <p class="block_7">“evet, haklısın galiba.” Bagley makinenin yanında durdu.</p>

  <p class="block_7">“sadece bir çeyrek tur. Sana güvenebilir miyim?”</p>

  <p class="block_7">“Bag, ortağım değil misin?”</p>

  <p class="block_7">“evet, Dan.”</p>

  <p class="block_7">“Kaç yıldır birlikte ticaret yapıyoruz?”</p>

  <p class="block_7">“25 yıl.”</p>

  <p class="block_7">“o zaman ben ÇEYREK TUR diyorsam ÇEYREK TUR demektir.”</p>

  <p class="block_7">“ne yapacağım?”</p>

  <p class="block_7">“ellerini silindirlerin arasına sokuyorsun. Çamaşır makinesi gibi.”</p>

  <p class="block_7">“şuradan mı?”</p>

  <p class="block_7">“evet. Hadi! Hoppa!”</p>

  <p class="block_7">“hey, unutma. Sadece bir çeyrek tur.”</p>

  <p class="block_7">“elbette, Bag, bana güvenmiyor musun?”</p>

  <p class="block_7">“artık güvenmek zorundayım.”</p>

  <p class="block_7">“biliyor musun, Bug, senden habersiz karını düzüyorum.”</p>

  <p class="block_7">“vay orospu çocuğu! Öldüreceğim seni!”</p>

  <p class="block_7">Danforth makineyi kapatmadı, Bagley’in koltuğuna oturup bir sigara yaktı ve bir şarkı mırıldanmaya başladı. “talihliyim talihli, lüks içinde yaşarım, çünkü düş dolu ceplerim. cüzdanım boş, ama dünya benim, çünkü düş dolu ceplerim.”</p>

  <p class="block_7">Kalkıp makinenin yanına gitti.</p>

  <p class="block_7">“çeyrek-tur demiştin,” dedi Bagley, “bir buçuk-tur oldu.”</p>

  <p class="block_7">“bana güvenmiyor musun?”</p>

  <p class="block_7">“tuhaf ama, her zamankinden daha çok.”</p>

  <p class="block_7">“yine de karını senden habersiz düzüyorum.”</p>

  <p class="block_7">“o kadar da önemli değil aslında, onu düzmekten sıkıldım zaten. Her erkek karısını düzmekten sıkılır.”</p>

  <p class="block_7">“ama ben karını düzmemi istemeni istiyorum.”</p>

  <p class="block_7">“umurumda değil ama bunu istediğimden emin değilim.”</p>

  <p class="block_7">“beş dakika sonra dönerim.”</p>

  <p class="block_7">Danforth Bagley’in döner koltuğuna kuruldu, ayaklarını masanın üstüne koydu ve bekledi. Şarkı söylemeyi seviyordu. Yeni bir şarkıya başladı: “hiçbir şeyim yok, ama her şey benim. Yıldızlar benim, güneş benim, pırıl pırıl deniz benim.”</p>

  <p class="block_7">Danforth iki sigara içip makineye döndü.</p>

  <p class="block_7">“Bag, senden habersiz karını düzüyorum.”</p>

  <p class="block_7">“onu düzmeni istiyorum! İstiyorum! Sana bir şey daha söyleyeyim mi?”</p>

  <p class="block_7">“ne?”</p>

  <p class="block_7">“seyretmek hoşuma gidebilir.”</p>

  <p class="block_7">“tabii. Sakıncası yok.”</p>

  <p class="block_7">Danforth telefona gidip bir numara tuşladı.</p>

  <p class="block_7">“Minnie? Evet, Dan, seni düzmeye geleceğim yine. Bag mi? O da benimle gelecek. Seyretmek istiyor. Hayır, sarhoş değiliz. Dükkanı kapatmaya karar verdim, bugünlük yeter. İsrail-Arap meselesi ve Afrika’daki savaşlar sayesinde sırtımız yere gelmez. Biafra harikulade bir dünya, neyse, geliyoruz. Makattan düzeceğim seni. Kıçının yanakları beni delirtiyor, tanrım. Bag’i de düzebilirim, onun yanakları seninkilerden de geniş. Hazırlan güzelim, birazdan yola çıkıyoruz.”</p>

  <p class="block_7">Telefonu kapattı. Diğer telefon çaldı, ahizeyi kaldırdı. “gel benimkinin üstüne otur orospu çocuğu, memelerinin ucu bile lodosta köpek boku gibi kokar.” Kapattı, gülümsedi ve kalkıp Bagley’i makineden çıkardı. Büronun kapısını kilitleyip birlikte indiler aşağı. Dışarı çıktıklarında güneş parlıyordu. İnce elbiselerinden kadınların içleri görünüyordu. Kemiklerini görüyordunuz nerdeyse. Ölüm ve çürüme her yerdeydi. Los Angeles’daydılar, ölülerin ölüleri nedenini bile bilmeden hakir gördükleri 7. cadde ile Brodway kavşağında. İp atlamak, kurbağa parçalamak, posta kutusuna işemek ya da pet köpeğinize otuz bir çektirmek gibi öğrenilmiş bir oyundu.</p>

  <p class="block_7">“hiçbir şeyimiz yok, ama her şey bizim,” diye şarkı söylemeye başladılar.</p>

  <p class="block_7">Kolkola indiler yeraltındaki otoparka. Bag’in 69 model cadillağını buldular, bindiler ve bir dolarlık purolardan birer tane yaktılar. Dan direksiyondaydı, Pershing Meydanı’ndan geçerken berduşun birini altına almasına ramak kalmıştı, otoyola girmek için batıya döndü; özgürlüğe, Vietnam’a, orduya, s.kişe, geniş çim sahalara, çıplak heykellere ve Fransız şarabına, Beverly Hills’e...</p>

  <p class="block_7">Danforth arabayı sürerken bagley uzanıp pantolonunun fermuarını açtı.</p>

  <p class="block_7">Karısına da bir şeyler bırakır umarım, diye geçirdi Danforth içinden.</p>

  <p class="block_7">Sıcak bir Los Angeles sabahıydı, öğle olmuştu belki de, arabanın saatine baktı -tam boşaldığı anda 11:37’yi gösteriyordu. Cadillağın hız göstergesini 120’ye çıkardı. Asfalt ölü mezarları gibi kayıyordu altlarında. Sonra telefona uzandı. Fermuarını çekmediğini fark etti. “Minnie, seni seviyorum.”</p>

  <p class="block_7">“ben de seni seviyorum, Dan,” dedi Minnie, “bok çuvalı yanında mı?”</p>

  <p class="block_7">“yanımda. Biraz önce ağzını doldurdum.”</p>

  <p class="block_7">“ah, Dan, ziyan etme.”</p>

  <p class="block_7">Dan güldü ve telefonu kapattı. Kamyonet süren bir zenciye bindiriyorlardı az kalsın, siyahi filan değildi, zenciydi, hepsi bu. Başarılı olduğunda dünyanın en güzel kentiydi Los Angeles. Olamadığında da ondan kötü tek bir kent vardı -New York. Hız göstergesini 140’a çıkardı. Motosikletli bir polisi solladı, polis ona gülümsedi. Bob’u arardı belki bu gece. Bob her zaman çok komikti. Onun için espri yazan on iki yazarı vardı. Ve çok doğaldı Bob. Müthişti.</p>

  <p class="block_7">Bir dolarlık puroyu pencereden fırlattı, yenisini yaktı, hız göstergesini 150’ye çıkardı, dosdoğru güneşe yol alan bir ok. İşler tıkırında, hayat güzeldi, ve lastikler ölmüşlerin ve ölenlerin ve öleceklerin üstünden kayıyorlardı.</p>

  <p class="block_7">VIJJJJJJJJJJJ!</p>

  <p class="block_9" id="calibre_pb_6"> </p>
</body>
</html>
