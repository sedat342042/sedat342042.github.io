<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">ALTIN ÇOCUK MEZBAHADA</h1>

  <p class="block_7">O sıralar şans yine benden yana değildi ve sinirlerim aşırı şarap içmekten fena halde yıpranmıştı; gözlerim çılgınlaşmış, güçsüz düşmüştüm; bana genellikle soluklanma olanağı sağlayan sevkiyat memurluğu, depo sorumlusu gibi bir iş ayarlayamayacak kadar bunalımdaydım, bu yüzden et paketleme fabrikasına gidip büroya girdim.</p>

  <p class="block_7">“seni daha önce görmedim mi ben?” diye sordu adam.</p>

  <p class="block_7">“Hayır,” diye yalan söyledim.</p>

  <p class="block_7">İki ya da üç yıl önce gitmiştim oraya, gerekli formları doldurup sağlık kontrolünden geçtikten sonra dört kat aşağı indirmişlerdi beni, indikçe soğumuştu ortalık, kan pıhtısıyla kaplıydı yerler, yerler yeşildi, duvarlar yeşildi ve adam bana işimi anlatmıştı -düğmeye basıyordun ve fillerin yere yığılışını çağrıştıran seslerden sonra bir şey geliyordu duvardaki delikten- ölü bir şey, iri, çok iri ve kanlı, ve adam göstermişti, o ölü ve devasa et yığınını omuzlayıp kamyona yüklüyordun ve yine düğmeye basıyordun ve bir tane daha geliyordu, sonra da çekip gitmişti, önlüğü çelik başlığı ve üç numara küçük çizmeleri çıkarmış, basamakları tırmanıp kendimi dışarı atmıştım, şimdi bir kez daha ordaydım, yıkılmış.</p>

  <p class="block_7">“bu iş için biraz yaşlı değil misin?”</p>

  <p class="block_7">“Güçlenmek istiyorum, güç kullanmayı gerektiren bir iş istiyorum,” diye yalan söyledim.</p>

  <p class="block_7">“dayanabilecek misin?”</p>

  <p class="block_7">“keçi gibi inatçıyımdır, eskiden dövüşürdüm. En sıkı boksörlerle dövüştüm.”</p>

  <p class="block_7">“öyle mi?”</p>

  <p class="block_7">“öyle.”</p>

  <p class="block_7">“hımm, yüzünden belli, kötü yumruklar almışsın.”</p>

  <p class="block_7">“boş ver yüzümü, ellerim çok seriydi, halen de öyledir, heyecan olsun diye arada birkaç yumruk alacaksın.”</p>

  <p class="block_7">“boksu takip ediyorum ama adını hatırlamıyorum.”</p>

  <p class="block_7">“başka adla dövüştüm. Altın Çocuk diye bilinirdim.”</p>

  <p class="block_7">“Altın Çocuk mu? Hiç duymadım.”</p>

  <p class="block_7">“Güney Amerika’da dövüştüm. Adalarda, Avrupa’da, küçük kentlerde. İş geçmişimdeki boşluklar bu yüzden. Boksör yazınca insanlar yalan söylediğimi ya da dalga geçtiğimi sanıyorlar. Ben de canları cehenneme deyip boş bırakıyorum.”</p>

  <p class="block_7">“Pekala. Yarın sabah dokuz buçukta sağlık kontrolünden geç ve işe başla. Ağır iş istediğini söylemiştin değil mi?”</p>

  <p class="block_7">“ee… <span class="calibre2">başka bir şey varsa.</span>”</p>

  <p class="block_7">“hayır, şu sıralar yok. Elli yaşında filan gösteriyorsun, işe almamam lazım seni aslında. Zamanımızın ziyan edilmesine tahammülümüz yoktur.”</p>

  <p class="block_7">“Başkalarına benzemem ben. Altın Çocuk derlerdi bana.”</p>

  <p class="block_7">“tamam çocuk.” Diye gülümsedi, “seni ÇALIŞTIRACAĞIZ!”</p>

  <p class="block_7">Bunu söyleyiş biçimi hiç hoşuma gitmedi.</p>

  <p class="block_7">İki gün sonra ön kapıdan girdim, tahtadan bir barakanın içinde oturan yaşlı adama üstünde adım yazılı formu gösterdim. Henry Charles Bukowski Jr., adam beni yükleme bölümüne yolladı -Thurman’ı bulacaktım. Yükleme bölümüne yürüdüm, tahta sıraya oturmuş birkaç adam kaçık ya da homoseksüelmişim gibi baktılar bana.</p>

  <p class="block_7">Ben de kafamda en horlayıcı, en arka sokak bıçkını bakışı olarak canlandırdığım şekilde onlara baktım.</p>

  <p class="block_7">“Thurman nerede? Thurman’ı görmem gerekiyormuş.”</p>

  <p class="block_7">İçlerinden biri Thurman’ı işaret etti.</p>

  <p class="block_7">“Thurman?”</p>

  <p class="block_7">“ne var?”</p>

  <p class="block_7">“senin için çalışıyorum.”</p>

  <p class="block_7">“öyle mi?”</p>

  <p class="block_7">“evet.”</p>

  <p class="block_7">Öylece baktı bana.</p>

  <p class="block_7">“çizmelerin nerede?”</p>

  <p class="block_7">“çizmelerim mi? Çizmelerim yok,” dedim</p>

  <p class="block_7">Eğildi, sıranın altından bir çift çizme çıkarıp elime tutuşturdu, eski, sertleşmiş. Ayağıma geçirdim, aynı hikâye: üç numara küçük. Parmaklarım ezilip içeri doğru kıvrıldılar.</p>

  <p class="block_7">Sonra kanlı bir önlük ile çelik bir başlık verdi. O sigarasını yakarken ben öylece durdum. Serinkanlı, erkeksi bir tavırla fırlattı kibriti. “gel.”</p>

  <p class="block_7">Hepsi zenciydi, yanlarına gittiğimde fanatik kara Müslümanlar gibi baktılar bana. Ben bir seksen boyundaydım ama benden uzundular, ya da iki-üç misli geniş.</p>

  <p class="block_7">“Charley!” diye kükredi Thurman.</p>

  <p class="block_7">Charley, diye geçirdim içimden, benim gibi, adaşım, bu iyi.</p>

  <p class="block_7">Çelik başlığımın içinde terlemeye başlamıştım bile.</p>

  <p class="block_7">“İŞE KOŞ ŞUNU!”</p>

  <p class="block_7">Tanrım, yüce tanrım, o rahat ve tatlı gecelere ne oldu? Amerikan tarzı yaşama inanan Walter Winchell’ın başına neden gelmez bu? Antropoloji dersinde sınıfın en parlak öğrencisi ben değil miydim? Ne oldu?</p>

  <p class="block_7">Charley elli metre uzunluğunda boş bir kamyonun yanına götürdü beni.</p>

  <p class="block_7">“burada bekle.”</p>

  <p class="block_7">Sonra kara Müslümanlardan birkaçı tavuk-boku beyazına boyanmış el arabalarıyla koşarak geldiler. El arabaları ince ve sulu kan tabakasının içinde yüzen but parçaları ile doluydu. Hayır, yüzmüyorlardı o kan tabakasının içinde, oturuyorlardı, kurşun gibi, gülle gibi, ölüm gibi.</p>

  <p class="block_7">Kara Müslümanlardan biri arkamdaki kamyona sıçradı, bir diğeri bana bir but fırlattı, butu yakalayıp kamyondakine fırlattım, kamyondaki de dönüp kamyonun arkasına fırlattı. HIZLI geliyordu butlar, ağırdılar ve giderek ağırlaşıyorlardı. Elimdekini fırlatıp döndüğümde yenisi havada bana doğru geliyordu. Beni çökertmekti niyetleri. Çok geçmeden çeşmeden boşalırcasına terlemeye başladım. Sırtım ağrıyordu, bileklerim ağrıyordu, kollarım ağrıyordu, acı içerisindeydim ve kas gücümün o imkânsız son damlasına gelmiş dayanmıştı her şey. Önümü zor görüyor, üstüme gelen butu tutup fırlatmak için ancak toparlayabiliyordum kendimi. Üstüm başım kandı ve o ölü ve yumuşak et yığını gelip duruyordu ellerime, bir kadın kıçı gibi şöyle bir oturuveriyordu önce ve ben, arkadaşlar, neyiniz var sizin? Diyecek güçten yoksundum. Butlar gelip duruyor ve fırıldak gibi dönüyorum, çivilenmişim, başımda çelik bir başlıkla çarmıha gerilmişim ve arabalar dolusu but geldi, hepsi yüklendi ve ben öylece durup elektrik ışığını ciğerlerime çektim. Cehennemden bir gece, gece vardiyasını hep sevmişimdir.</p>

  <p class="block_7">“gel!”</p>

  <p class="block_7">Bir başka odaya götürdüler beni. Karşı duvarın yüksekçe bir yerindeki geniş bir delikte havada asılı bir yarım dana gördüm, bütün de olabilirdi, doğru, bütündü danalar, dört bacaklı. Çengele asılmış olarak üstüme geldi, yeni katledilmiş. Tam üstümde durdu, sallanıyordu.</p>

  <p class="block_7">Daha yeni öldürmüşler, diye geçirdim içimden, yeni öldürmüşler lanet şeyi, insanla danayı ayırt edebilirler mi? Benim bir dana olmadığımın farkındalar mı?</p>

  <p class="block_7">“HADİ-SALLA!”</p>

  <p class="block_7">“Ne?”</p>

  <p class="block_7">“evet, DANS ET ONUNLA!”</p>

  <p class="block_7">“Ne?”</p>

  <p class="block_7">“tanrı aşkına! GEORGE buraya gel!”</p>

  <p class="block_7">George ölü dananın altına girip hayvana sarıldı. BİR. İleri doğru koştu. İKİ. Geri koştu. ÜÇ. Yine ileri. Dana yere paralel konuma gelmişti. Birileri düğmeye bastı ve George danayı indirmişti. Dünya et pazarı için. Dinlenmiş, kaçık, dedikoducu ev kadınları öğlenin ikisinde üstlerinde önlükleri, dudaklarında ruj boyalı sigaraları ile neredeyse hiçbir şey hissetmeden önlerine alıp pişirsinler diye.</p>

  <p class="block_7">Bir sonraki dananın altına beni soktular.</p>

  <p class="block_7">BİR.</p>

  <p class="block_7">İKİ.</p>

  <p class="block_7">ÜÇ.</p>

  <p class="block_7">İndirdim. Ölü kemikleri diri kemiklerime dayandı, kemik ve et canımı yaktı, Wagner’in operalarını düşündüm, soğuk bir bira hayal ettim, karşıma oturmuş içkisini yudumlayan şuh kadınlar hayal ettim, bacak bacak üstüne atmış, kıçı görünüyor, ve ben yavaş ve emin bir şekilde bedeninin boş beynine doğru koşuyorum, Charley bağırdı:</p>

  <p class="block_7">“KAMYONA AS ONU!”</p>

  <p class="block_7">Kamyona doğru yürüdüm, bana Amerikan okul bahçelerinde aşılanmış kaybetme utancı ile danayı düşürmemem gerektiğini biliyordum, çünkü o zaman erkek değildim, korkaktım ve hiçbir şey hak etmiyordum; danalar, kahkahalar ve dayak sadece, kazanmak zorundaydın Amerika’da, yoktu başka yolu, bir hiç için savaşmayı göze almak zorundaydın, sorgulamadan, hem danayı yere düşürürsem yerden kaldırmak zorunda kalacaktım, kirlenecekti ayrıca. Kirlenmesini istemezdim. Daha doğrusu kirlenmesini istemezlerdi.</p>

  <p class="block_7">Kamyona girdim.</p>

  <p class="block_7">“AS ONU!”</p>

  <p class="block_7">Kamyonun tavanından sarkan çengel tırnaksız bir adamın parmağı kadar kördü. Danayı alttan kendinize doğru çekip üst kısmından kancaya saplıyordunuz, ama saplayamıyordunuz, tekrar tekrar deniyordunuz ama dana saplanmıyordu, ANANI AVRADINI!... sırf yağ ve sinir. sert. sert.</p>

  <p class="block_7">“HADİ! HADİ!”</p>

  <p class="block_7">Gücümün son damlasını kullandım ve et çengele saplandı. Harikulade bir görüntüydü. Etin çengele saplanması, dananın omzumdan kalkıp tek başına havada sallanması bir mucizeydi. Kasaplar için, dedikoducu ev kadınları için sallanıyordu.</p>

  <p class="block_7">“DEVAM ET!”</p>

  <p class="block_7">Yüz elli kiloluk bir zenci, serinkanlı, sert, kaba, öldürücü. Danasını tek hareketle çengele astıktan sonra küçümseyerek baktı bana. “burada sırayı bozmayız!”</p>

  <p class="block_7">“tamam, koç.”</p>

  <p class="block_7">“önüne geçip yürüdüm. Yeni bir dana bekliyordu beni. Astığım her danadan sonra, benden bu kadar, bu sonuncusu, bir tane daha asamam, eminim diye düşünüyor, ama içimden bir ses</p>

  <p class="block_7">Bir daha</p>

  <p class="block_7">Son bir tane daha</p>

  <p class="block_7">Sonra</p>

  <p class="block_7">Bırakırım</p>

  <p class="block_7">.mına</p>

  <p class="block_7">Koyayım</p>

  <p class="block_7">Diyordu.</p>

  <p class="block_7">Pes etmemi bekliyorlardı, gözlerinden, bakmadığımı sandıkları anlarda yüzlerinde beliren gülümsemelerden belli oluyordu. Onlara bu zaferi tattırmak istemiyordum. Bir dana daha yükledim. Artık işi bitmiş bir zamanların yıldız oyuncusu son gücünü kullanarak hamlesini yapar. Bir dana daha omuzladım.</p>

  <p class="block_7">İki saat geçti ve bir MOLA diye bağırdı.</p>

  <p class="block_7">Başarmıştım. On dakika dinlenip bir kahve içtim mi kimse çökertemezdi beni. Oraya getirdikleri seyyar yemek arabasına doğru yürüdüm. Kahvenin geceye tüten dumanını görebiliyordum; elektrik ışığının altındaki çörekleri, kekleri, sigaraları, sandviçleri.</p>

  <p class="block_7">“HEY SEN!”</p>

  <p class="block_7">Charley’di seslenen, adaşım.</p>

  <p class="block_7">“evet, Charley?”</p>

  <p class="block_7">“dinlenmeden önce kamyonu 18 numaralı bölüme götür.”</p>

  <p class="block_7">Biraz önce yüklediğimiz kamyondan bahsediyordu. 50 metre uzunluğundaki kamyondan. 18 numaralı bölüm alanın öbür ucundaydı.</p>

  <p class="block_7">Kapıyı bir şekilde açıp şoför mahalline girdim. Deri koltuklar öyle yumuşak, öyle rahattı ki uyuyakalmam an meselesiydi. Kamyon sürmeyi bilmem. Aşağı baktım, bir düzine kadar vites kolu, pedal, fren filan gördüm. Anahtarı çevirdim, motor çalıştı. Pedallar ve viteslerle bir süre oynadıktan sonra kamyon kaymaya başladı. Alanı geçip 18 numaralı bölüme sürdüm. Aklımda sürekli, yemek arabası gitmiş olacak, düşüncesi. Bu bir trajedi olurdu benim için, gerçek bir trajedi. Kamyonu park edip motoru stop ettikten sonra bir dakika kadar oturdum o deri koltukta. Sonra kapıyı açıp inmeye yeltendim. Basamağı ya da orada olması gereken Allahın cezası şey neyse onu ıskalayıp kurşunlanmış biri gibi yere yuvarlandım. İşçilerin gülerek, sigaralarını yakarak işlerinin başına dönmekte olduklarını gördüm.</p>

  <p class="block_7">Çizmeleri, önlüğü ve çelik başlığı çıkartıp tahta barakaya yürüdüm. Her şeyi tezgâhın üstüne fırlattım. İhtiyar bana baktı.</p>

  <p class="block_7">“aklını başına topla. Böyle iş bırakılır mı?”</p>

  <p class="block_7">“onlara iki saat karşılığı çekimi postalamalarını ya da kıçlarına sokmalarını söyle, umurumda değil!”</p>

  <p class="block_7">Dışarı çıktım. Caddenin karşı yakasındaki Meksika barına girip bir bira içtim, sonra otobüse atlayıp odama döndüm. Amerikan okul bahçesi bir kez daha alt etmişti beni.</p>

  <p class="block_10"> </p>

  <p class="block_6">bir teksas genelevinde yaşam</p>

  <p class="block_7">Teksas’ın bir yerinde indim otobüsten, hava soğuktu ve kabızdım. Önceden bilemezsin, oda çok genişti, temiz, haftalığı sadece beş dolar, üstelik şömineli, yeni soyunmuştum ki yaşlı bir zenci daldı odaya, demiri kaptığı gibi şömineyi karıştırmaya başladı. Odun yoktu şöminede, neyi karıştırdığını merak ettim. Sonra bana bakıp hayalarını sıvazladı ve “isssss, isssss!” gibi bir ses çıkardı. Her nedense beni oğlan sanmış olmalı, diye geçirdim içimden, ama ona yardımcı olamazdım çünkü değildim. Dünya bu, diye geçirdim içimden, bin bir hali var. Elindeki demirle odanın içinde biraz dolandıktan sonra dışarı çıktı.</p>

  <p class="block_7">Yatağa girdim. Otobüs yolculuğu beni mutlaka kabız eder, bir de uykusuzluk yapar ki o bende zaten var.</p>

  <p class="block_7">Neyse, yaşlı zenci dışarı çıktı ve ben yatağa uzanıp içimden, birkaç gün sonra sıçarım belki diye geçirdim.</p>

  <p class="block_7">Yine kapı açıldı, dört dörtlük bir yapıya sahip bir yaratık girdi içeri, dişi, dizlerinin üstüne çöküp yeri silmeye başladı, silerken kıçını çalkalıyor, çalkalıyor, çalkalıyordu.</p>

  <p class="block_7">“güzel bir kız ister misin?” diye sordu.</p>

  <p class="block_7">“hayır. Çok yorgunum. Otobüsten yeni indim. Uyumak istiyorum.”</p>

  <p class="block_7">“iyi bir sevişme uyumana yardımcı olur. Sadece beş dolar.”</p>

  <p class="block_7">“çok yorgunum.”</p>

  <p class="block_7">“çok güzel, temiz bir kız.”</p>

  <p class="block_7">“nerede bu kız?”</p>

  <p class="block_7">“karşında.”</p>

  <p class="block_7">Ayağa kalkıp bana baktı.</p>

  <p class="block_7">“kusura bakma. Yorgunum, gerçekten.”</p>

  <p class="block_7">“peki, iki dolar.”</p>

  <p class="block_7">“hayır. Kusura bakma.”</p>

  <p class="block_7">Dışarı çıktı. Birkaç dakika sonra bir erkek sesi duydum.</p>

  <p class="block_7">“adama bir şey satamadın, öyle mi? En iyi odamızı ona beş dolara verdik ve sen ona bir şey satamadın, öyle mi?”</p>

  <p class="block_7">“Bruno, denedim! Yemin ederim, elimden geleni yaptım!”</p>

  <p class="block_7">“aptal kancık!”</p>

  <p class="block_7">Tanıyordum o sesi. Tokat sesi değildi. İyi pezevenkler kızların yüzlerinin morarıp şişmesini istemezler. Ağız ve gözlerden uzak durur, yanağa tokat atarlar. Bruno’nun ailesi genişti anlaşılan. Duyduğum kesinlikle yumruk sesiydi. Kız haykırdı, duvara çarptı, geri geldiğinde Bruno ona bir tane daha çaktı. Kız, Bruno’nun yumruğu ile duvar arasında gidip gelirken ben yatağımda gerinip, hayat bazen ilginç olabiliyor diye geçirdim içimden, ama pek de duymak istemiyordum bütün bunları. Olacakları önceden kestirebilseydim kızla biraz iş tutardım.</p>

  <p class="block_7">Sonra uyudum.</p>

  <p class="block_7">Sabah kalkıp giyindim. Tabii ki. Ama sıçamamıştım hala. Sokağa çıkıp fotoğraf stüdyosu aramaya başladım. İlk gördüğüm stüdyoya girdim.</p>

  <p class="block_7">“buyurun, fotoğraf mı çektirmek istiyorsunuz?”</p>

  <p class="block_7">Harikulade bir kızıl, güldü bana.</p>

  <p class="block_7">“böyle bir yüzle neden fotoğraf çektirmek isteyim? Gloria Westhaven adında birini arıyorum.”</p>

  <p class="block_7">“Gloria Westhaven benim.” Dedi. Bacak bacak üstüne atıp eteğini düzelterek. Ölmeden cennete gidilmez sanıyordum.</p>

  <p class="block_7">“Neyin var senin?” dedim. “sen Gloria Westhaven değilsin. Gloria Westhaven’i Los Angeles otobüsünde tanıdım.”</p>

  <p class="block_7">“benim ondan neyim eksik?”</p>

  <p class="block_7">“annesinin bir fotoğraf stüdyosu varmış. Onu bulmaya çalışıyorum. Otobüste aramızda bir şey geçti.”</p>

  <p class="block_7">“otobüste aranızda hiçbir şey geçmedi demek istiyorsun.”</p>

  <p class="block_7">“onu otobüste tanıdım. İnerken yanaklarından yaşlar süzülüyordu.” New Orleans’a gidip bir sonraki otobüsle döndüm. Benim için ağlayan ilk kadındı.”</p>

  <p class="block_7">“Başka bir şeye ağlıyordu belki de.”</p>

  <p class="block_7">“Diğer yolcular bana eşeğin tekiymişim gibi bakıncaya kadar ben de öyle düşünmüştüm.”</p>

  <p class="block_7">“ve tek bildiğin annesinin bir fotoğraf stüdyosu olduğu, öyle mi?”</p>

  <p class="block_7">“tek bildiğim bu.”</p>

  <p class="block_7">“pekala, bu kasabanın en önemli gazetesinin editörünü tanıyorum.”</p>

  <p class="block_7">“bu beni hiç şaşırtmadı,” dedim bacaklarına bakarak.</p>

  <p class="block_7">“adını ve kaldığın otelin adresini bırak. Ona hikâyeyi telefonda Anlatacağım. Ama biraz değiştirmemiz gerekecek. Uçakta tanıştınız, Anlıyor musun? Havada aşk. Sonra ayrıldınız, birbirinizin izini kaybettiniz, tamam mı? New Orleans’de uçağa atlayıp buraya döndün, tek bildiğin annesinin bir fotoğraf stüdyosu olduğu. Bu hikayeyi yarın M.. .K..’nın köşesinde okursun. Anlaştık mı?</p>

  <p class="block_7">“anlaştık,” dedim. Bacaklarına son bir kez bakıp dışarı çıktımda o telefona Sarılmış numarayı çeviriyordu. Teksas’ın ikinci ya da üçüncü büyük kasabasındaydım ve kasaba benimdi. En yakın bara girdim.</p>

  <p class="block_7">Günün o saati için hayli kalabalıktı. Tek boş tabureye oturdum. Hayır, iki boş tabure vardı, ikisi de çok iri bir adamın iki yanında. Taburelerden birine oturup bir bira söyledim. Birayı dipledim, bir tane daha istedim.</p>

  <p class="block_7">“içmek diye buna derim ben,” dedi iri genç. “buraya gelen g.t oğlanları genellikle bir bira söyleyip iki saat otururlar. Senden hoşlandım yabancı. Ne yaparsın, nereden gelirsin?”</p>

  <p class="block_7">“hiçbir şey yapmam,” dedim, “ve California’lıyım.”</p>

  <p class="block_7">“yapmak istediğin bir şey var mı?”</p>

  <p class="block_7">“hayır, sürükleniyorum.”</p>

  <p class="block_7">İkinci biranın yarısını diktim.</p>

  <p class="block_7">“sevdim seni yabancı.” Dedi kocaoğlan, “sana bir sırrımı açacağım. Ama fısıldamam gerekiyor, iri biri olmama rağmen sayıca bizden üstünler.”</p>

  <p class="block_7">“söyle,” dedim biramı dipleyerek.</p>

  <p class="block_7">Kulağıma eğildi kocaoğlan: “Teksaslılar çok bok herifler.” Diye fısıldadı. Etrafıma bakındıktan sonra başımla onayladım.</p>

  <p class="block_7">Yumruğu yememle kendimi barmenin gece servisi yaptığı masanın altında bulmam bir oldu. Masanın altından çıkıp ağzımı mendilimle sildim, kahkahadan kırılan insanlara bakıp dışarı çıktım.</p>

  <p class="block_11"> </p>

  <p class="block_11"> </p>

  <p class="block_7">Otele döndüm ama içeri giremedim. Kapının altına gazete sıkıştırılmıştı, kapı hafifçe aralıktı.</p>

  <p class="block_7">“hey, kapıyı aç,” dedim.</p>

  <p class="block_7">“kimsin sen?” diye sordu.</p>

  <p class="block_7">“102 numarada kalıyorum. Bir haftalık kiramı peşin ödedim. Adım Bukowski.”</p>

  <p class="block_7">“çizme giymiyorsun, değil mi?”</p>

  <p class="block_7">“çizme mi?”</p>

  <p class="block_7">“çizme. Rancer?”</p>

  <p class="block_7">“rancer de ne?”</p>

  <p class="block_7">“gir,” dedi.</p>

  <p class="block_11"> </p>

  <p class="block_11"> </p>

  <p class="block_7">Odama gireli on dakika olmuştu, ağın içindeki yatağımda yatıyordum. Yatağın tamamı -çatısı olan büyük bir yataktı- ağ ile çevrelenmişti. Ağı indirmiş yatıyordum. Böyle bir şey yaptığım için hafif i.nemsi hissediyordum kendimi, ama işlerin gidişatına bakarak kendimi başka türlü hissedeceğime i.nemsi hissetsem de olur, diye geçirdim içimden. Olup bitenler yetmezmiş gibi kapıya anahtar sokulduğunu duydum. Kapı açıldı. Kısa boylu, dolgunca, zenci bir hatun girdi içeri; müşfik bir yüz, muazzam geniş bir kıç.</p>

  <p class="block_7">Ve bu muazzam geniş kıçlı müşfik zenci benim i.nemsi ağımı çekiştirip, “hayatım, çarşafların değişmesi gerekiyor,” dedi.</p>

  <p class="block_7">“iyi de daha dün girdim ben bu odaya.”</p>

  <p class="block_7">“çarşaf değişimini senin programına göre ayarlamıyoruz, şekerim. Şimdi o küçük pembe kıçını kımıldat da işimi yapayım.”</p>

  <p class="block_7">“hı hımm,” dedim ve yataktan fırladım, çıplak. Hiç tepki vermedi.</p>

  <p class="block_7">“büyük, güzel bir yatak bu,” dedi, “otelin en iyi odasında kalıyorsun.”</p>

  <p class="block_7">“şanslıyım herhalde.”</p>

  <p class="block_7">O muhteşem kıçını sergileyerek temiz çarşafı serdikten sonra, “tamam, hayatım, çarşafın serildi, istediğin başka bir şey var mı?” diye sordu.</p>

  <p class="block_7">“evet, on iki ya da on beş kutu bira.”</p>

  <p class="block_7">İçimden, dönmeyecek diye geçirerek verdim parayı. İ.nemsi bir hareketle ağı indirip paranın üstüne uyumaya karar verdim. Ama geniş küfeli zenci hizmetçi döndü ve ağı kaldırdım yine; oturup bira içtik, sohbet ettik.</p>

  <p class="block_7">“kendinden söz et bana,” dedim.</p>

  <p class="block_7">Güldü ve anlattı. Kolay değildi hayatı tabii ki. Ne kadar içtiğimizi bilmiyorum. Sonunda yatağa çıktı ve hayatımın en iyi s.kişlerinden birini yaşattı bana.</p>

  <p class="block_11"> </p>

  <p class="block_11"> </p>

  <p class="block_7">Ertesi sabah kalkıp sokağa çıktım, gazeteyi aldım; ünlü köşe yazarının köşesindeydim gerçekten. Adım geçiyordu. Charles Bukowski, romancı, gazeteci, gezgin. Havada tanışmıştık, güzel kadın ve ben. O Teksas’da uçaktan inmiş, ben görevim icabı New Orleans’e uçmuştum. Ama bir sonraki uçağa atlayıp dönmüştüm, güzel kadın aklımdan çıkmıyordu. Tek bildiğim annesinin bir fotoğraf stüdyosu olduğuydu.</p>

  <p class="block_7">Bir şişe viski ile altılık bira alıp otele döndüm ve sıçtım, nihayet. Ne kadar coşkulu bir eylem. Gazetedeki yazı yaramıştı belki de.</p>

  <p class="block_7">Ağın içine kuruldum. Telefon çaldı. Dahili. Uzanıp ahizeyi kaldırdım.</p>

  <p class="block_7">“telefonunuz var bay Bukowski, .........Gazetesinin editörü. Görüşecek misiniz?”</p>

  <p class="block_7">“evet,” dedim. “alo?”</p>

  <p class="block_7">“Charles Bukowski ile mi görüşüyorum?”</p>

  <p class="block_7">“evet.”</p>

  <p class="block_7">“öyle bir yerde ne işiniz var?”</p>

  <p class="block_7">“nasıl yani? Ben buradaki insanlardan hoşnutum.”</p>

  <p class="block_7">“kasabanın en berbat genelevi orası. On beş yıldan beri onları kasabadan atmaya uğraşıyoruz. Nasıl düştünüz oraya?”</p>

  <p class="block_7">“hava soğuktu. Önüme çıkan ilk otele girdim. Otobüsten inmiştim, ayazdı.”</p>

  <p class="block_7">“buraya uçakla geldiniz. Hatırlamıyor musunuz?”</p>

  <p class="block_7">“hatırladım.”</p>

  <p class="block_7">“aradığınız kadının adresi bende. İstiyor musun?”</p>

  <p class="block_7">“evet, sizin için mahsuru yoksa. Tereddütünüz varsa unutun gitsin.”</p>

  <p class="block_7">“öyle bir yerde nasıl kaldığınızı anlayamıyorum.”</p>

  <p class="block_7">“tamam, siz kasabanın en önemli gazetesinin editörüsünüz ve benimle telefonda konuşuyorsunuz ve ben bir Teksas genelevindeyim. Şimdi her şeyi unutalım. Kadın ağlıyordu işte. Kafama takıldı. İlk otobüsle bu kasabadan ayrılıyorum.”</p>

  <p class="block_7">“bekleyin!”</p>

  <p class="block_7">“neyi?”</p>

  <p class="block_7">“adresi veriyorum. Köşemi okumuş. Satır aralarını da. Beni aradı. Sizi görmek istiyor. Nerede kaldığınızı söylemedim. Biz Teksaslılar misafirperverizdir.”</p>

  <p class="block_7">“evet. Geçen gün barlarınızdan birindeydim. Tanıştım Teksas misafirperverliğiyle.”</p>

  <p class="block_7">“içki de mi içersiniz?”</p>

  <p class="block_7">“içmek ne kelime, ayyaşın tekiyim.”</p>

  <p class="block_7">“bu hanımın adresini size vermesem daha iyi olacak.”</p>

  <p class="block_7">“s.ktir edin öyleyse,” dedim ve kapattım.</p>

  <p class="block_11"> </p>

  <p class="block_11"> </p>

  <p class="block_7">Yine telefon çaldı.</p>

  <p class="block_7">“telefonunuz var bay Bukowski, …….Gazetesinin editörü,”</p>

  <p class="block_7">“bağlayın.”</p>

  <p class="block_7">“bakın bay Bukowski, bu hikâyenin devamına ihtiyacımız var. Okurlar büyük ilgi gösterdi.”</p>

  <p class="block_7">“köşe yazarınıza hayal gücünü kullanmasını söyleyin.”</p>

  <p class="block_7">“ne iş yaptığınızı sormamın sakıncası var mı?”</p>

  <p class="block_7">“bir şey yapmıyorum.”</p>

  <p class="block_7">“otobüsle seyahat edip genç kızları mı ağlatırsınız.”</p>

  <p class="block_7">“herkes yapamaz.”</p>

  <p class="block_7">“pekala, riske gireceğim. Size adresi vereceğim. Gidip onu görün.”</p>

  <p class="block_7">“riske giren benim belki de.”</p>

  <p class="block_7">Adresi verdi. “size yolu tarif etmemi ister misiniz?”</p>

  <p class="block_7">“hayır, genelevi bulan orayı da bulur.”</p>

  <p class="block_7">“pek hoşlanmadığım bir yanınız var.” Dedi.</p>

  <p class="block_7">“takmayın kafanızı. Yatakta iyiyse sizi ararım.”</p>

  <p class="block_7">Kapattım.</p>

  <p class="block_7">Küçük kahverengi bir evdi. Yaşlı bir kadın açtı kapıyı.</p>

  <p class="block_7">“Charles Bukowski’yi arıyorum,” dedim ona. “şey, afedersiniz Gloria Westhaven’i arıyorum.”</p>

  <p class="block_7">“ben annesiyim.” Dedi. “siz uçaktaki adam mısınız?”</p>

  <p class="block_7">“ben otobüsteki adamım.”</p>

  <p class="block_7">“Gloria köşe yazısını okudu. Sizden söz edildiğini hemen anladı.”</p>

  <p class="block_7">“iyi. Ne yapıyor şimdi?”</p>

  <p class="block_7">“içeri girin.”</p>

  <p class="block_7">İçeri girdim.</p>

  <p class="block_7">“Gloria,” diye seslendi yaşlı kadın.</p>

  <p class="block_7">Gloria içeri girdi. İyi görünüyordu. Gürbüz Teksas kızlarından biri daha. “böyle gelin,” dedi. “izin verir misin, anne?”</p>

  <p class="block_7">Beni yatak odasına aldı ama kapıyı açık bıraktı. Yatağın üstüne oturduk, birbirimizden uzak. “ne iş yaparsın?” diye sordu.</p>

  <p class="block_7">“yazarım.”</p>

  <p class="block_7">“ne güzel! Nerede yayımlandın?”</p>

  <p class="block_7">“henüz yayımlanmadım.”</p>

  <p class="block_7">“henüz yazar olamamışsın öyleyse?”</p>

  <p class="block_7">“evet. Ve bir genelevde kalıyorum.”</p>

  <p class="block_7">“ne?”</p>

  <p class="block_7">“haklısın, henüz yazar olamamışım.”</p>

  <p class="block_7">“hayır, sonra ne dedin?”</p>

  <p class="block_7">“bir genelevde kalıyorum.”</p>

  <p class="block_7">“genelevlerde mi kalırsın hep?”</p>

  <p class="block_7">“hayır.”</p>

  <p class="block_7">“neden asker değilsin?”</p>

  <p class="block_7">“psikiyatra takıldım.”</p>

  <p class="block_7">“şaka ediyorsun?”</p>

  <p class="block_7">“ne mutlu bana ki etmiyorum.”</p>

  <p class="block_7">“ülken için savaşmak istemiyor musun?”</p>

  <p class="block_7">“hayır.”</p>

  <p class="block_7">“Pearl Harbor’ı bombaladılar.”</p>

  <p class="block_7">“duydum.”</p>

  <p class="block_7">“Adolph Hitler’e karşı savaşmak istemiyor musun?”</p>

  <p class="block_7">“sanmıyorum. Başkalarının savaşmasını yeğlerim.”</p>

  <p class="block_7">“sen bir korkaksın.”</p>

  <p class="block_7">“evet, öyleyim. Birini öldürmek bana zor geldiği için değil, barakada kalmaktan hoşlanmam, bir sürü horlayan insan, sonra bir salağın üflediği boruyla uyandırılmak. İnsanın tenine batan o bok yeşili üniformaları da hiç sevmem; tenim çok hassastır.”</p>

  <p class="block_7">“hassas bir yerin olduğuna sevindim.”</p>

  <p class="block_7">“ben de, ama tenim olmasaydı keşke.”</p>

  <p class="block_7">“teninle yazmayı denemelisin belki de.”</p>

  <p class="block_7">“sen de yarığınla.”</p>

  <p class="block_7">“aşağılık herifin tekisin. Ve korkak. Birilerinin faşist ordulara dur demesi gerek. Nişanlım deniz teğmeni, şu anda burada olsaydı seni evire çevire döverdi.”</p>

  <p class="block_7">“döverdi herhalde ve ben daha aşağılık biri olurdum.”</p>

  <p class="block_7">“kadınların yanında nasıl davranılacağını öğrenirdin en azından.”</p>

  <p class="block_7">“haklısın galiba. Mussolini’yi öldürsem bir beyefendi olmaya hak kazanır mıydım?”</p>

  <p class="block_7">“elbette.”</p>

  <p class="block_7">“hemen orduya katılayım öyleyse.”</p>

  <p class="block_7">“seni istememişler, unuttun mu?”</p>

  <p class="block_7">“unutmadım.”</p>

  <p class="block_7">Uzun bir süre konuşmadan oturduk. Sonra “sana bir şey sorabilir miyim?” dedim.</p>

  <p class="block_7">“sor,” dedi.</p>

  <p class="block_7">“otobüsten indiğinde neden seninle gelmemi istedin?”</p>

  <p class="block_7">“yüzün yüzünden. Biraz çirkinsin biliyor musun?”</p>

  <p class="block_7">“evet, biliyorum.”</p>

  <p class="block_7">“çirkin ama aynı zamanda trajik bir yüzün var. O trajik yanından ayrılmak istemedim. Acıdım sana, bu yüzden ağladım. Yüzün nasıl bu kadar trajikleşti?”</p>

  <p class="block_7">“aman tanrım,” dedim, sonra ayağa kalkıp dışarı çıktım.</p>

  <p class="block_7">Geneleve kadar yürüdüm. Kapıdaki adam beni tanıdı.</p>

  <p class="block_7">“hey, şampiyon, nerede şişirdiler dudağını?”</p>

  <p class="block_7">“Teksas’a özgü bir durum.”</p>

  <p class="block_7">“Teksas mı? Teksas’tan yana mıydın, Teksas’a karşı mı?”</p>

  <p class="block_7">“Teksas’tan yanaydım elbette.”</p>

  <p class="block_7">“öğreniyorsun şampiyon.”</p>

  <p class="block_7">Yukarı çıktım, ahizeyi kaldırıp santral memuresine gazetenin editörünü bağlamasını söyledim.</p>

  <p class="block_7">“dostum, Bukowski ben.”</p>

  <p class="block_7">“buluştunuz mu?”</p>

  <p class="block_7">“buluştuk.”</p>

  <p class="block_7">“nasıl geçti?”</p>

  <p class="block_7">“iyi. Çok iyi. Bir saat kadar düzdüm onu. Köşe yazarına söylersin.”</p>

  <p class="block_7">Telefonu kapattım.</p>

  <p class="block_7">Aşağı inip sokağa çıktım, aynı barı buldum. Değişen bir şey yoktu. Kocaoğlan oradaydı yine, iki yanındaki tabureler de boş. Oturup iki bira söyledim. İlkini bir dikişte içtim. Sonra ikincisini yarıladım.</p>

  <p class="block_7">“seni hatırladım,” dedi kocaoğlan, “neydi senin derdin?”</p>

  <p class="block_7">“tenim. Aşırı hassas.”</p>

  <p class="block_7">“sen beni hatırladın mı?” diye sordu.</p>

  <p class="block_7">“hatırladım,” dedim.</p>

  <p class="block_7">“bir daha buraya geleceğini sanmazdım.”</p>

  <p class="block_7">“geldim. Şu senin küçük oyununu oynayalım.”</p>

  <p class="block_7">“Teksas’ta oyun oynamayız, yabancı.”</p>

  <p class="block_7">“öyle mi?”</p>

  <p class="block_7">“hala Teksaslıların bok herifler olduğunu düşünüyor musun?”</p>

  <p class="block_7">“bazılarının.”</p>

  <p class="block_7">Bir kez daha masanın altındaydım. Masanın altından çıktım, toparlandım ve dışarı çıktım. Geneleve yürüdüm.</p>

  <p class="block_7">Gazete ertesi sabah gönül maceramızın kötü bittiğini yazdı. Uçağa binip New Orleans’a uçmuştum. Eşyalarımı toparlayıp otobüs terminalinin yolunu tuttum. New Orleans’a vardım, yasal bir oda tutup zaman öldürdüm. Köşe yazılarını kesip bir hafta sakladım, sonra da attım. Siz atmaz mıydınız?</p>

  <p class="block_9" id="calibre_pb_2"> </p>
</body>
</html>
