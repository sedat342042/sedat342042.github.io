<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">İÇKİ ORTAĞI</h1>

  <p class="block_7">Jeff’i Flower Sokağı’nda bir yedek parça fabrikasında çalışırken tanımıştım, Figueroa Sokağı’ydı belki de, ikisini hep karıştırırım. Neyse, ben gelen parçalardan sorumluydum, Jeff daha çok ayak işlerine bakıyordu. Eski parçaları kaldırır, yerleri süpürür, helaya tuvalet kağıdı filan koyardı. Bende ülkenin muhtelif eyaletlerinde bu tip işler yaptığım için böyle adamları küçümsemem. Nerdeyse mahvıma neden olmuş bir kadınla ilişkimi yeni bitirmiştim. yeni bir ilişki istemiyor, boşluğu at yarışları, otuzbir ve içki ile dolduruyordum. samimiyetimle söylüyorum, böyle takıldığımda hep daha mutlu olmuş, kadınlara son vermeyi düşünmüşümdür. tövbe, demişimdir. ama biri çıkıverirdi birden -avlardı seni, ne kadar ilgisiz olursan ol. kadınlar ilgisiz olduğunu hissettiklerinde yapışırlardı yakana, seni bunalıma sokmak için. kadınlar yapar bunu; erkek ne kadar güçlü olursa olsun başarırlar. neyse, Jeff’i tanıdığımda rahat ve özgür hissediyordum kendimi -kadınsız- ve ilişkimizin hiçbir homoseksüel yanı yoktu. talihlerine güvenerek yaşayan, seyahat eden, kadınların yaktığı iki adamdık. hatırlıyorum, bir keresinde The Green Light’ta oturmuş bira içiyordum, masadaydım, at yarışı sonuçlarını okuyordum, çocuklar ise havadan sudan konuşuyorlardı. sonra içlerinden biri, “Evet. Küçük Flo fena yaktı Bukowski’yi, Küçük Flo seni fena yaktı, değil mi Bukowski?” dedi.</p>

  <p class="block_7">başımı kaldırdım. gülüyorlardı. ben gülmedim. biramı kaldırıp, “evet,” dedim, sonra bir yudum alıp bardağımı masaya koydum yine.</p>

  <p class="block_7">başımı kaldırdığımda genç bir zenci kız elinde birası ile masama gelmişti.</p>

  <p class="block_7">“Merhaba,” dedim.</p>

  <p class="block_7">“Dinle moruk, bu Küçük Flo’nun canını sıkmasına izin verme, seni parçalamasına izin verme. vazgeçme. toparlanabilirsin.”</p>

  <p class="block_7">“Biliyorum toparlanacağımı. vazgeçmek gibi bir niyetim yok zaten.”</p>

  <p class="block_7">“Güzel. ama çok üzgün görünüyorsun. öyle üzgün görünüyorsun ki.”</p>

  <p class="block_7">“Tabii ki üzgünüm. içime işledi, kanıma. ama geçer. bira?”</p>

  <p class="block_7">“Evet. ama benden.”</p>

  <p class="block_7">o gece bana gidip seviştik ve onunla kadınlara veda ettim -14 ya da 18 ay kadar sürdü. kovalamazsan böyle dönemler yaşayabilirsin.</p>

  <p class="block_7">her gece işten sonra içiyordum, evde, tek başıma. Hafta sonları at yarışlarına gidecek kadar param kalıyordu, hayat sadeydi ve acı çekmiyordum. yaşamak için fazla bir nedenim yoktu belki, ama acı çekmemek yeterli nedendir. Jeff’i görür görmez nasıl biri olduğunu anladım. benden gençti, gençliğimi gördüm onda.</p>

  <p class="block_7">“Felaket akşamdan kalmasın, evlat,” dedim ona.</p>

  <p class="block_7">“başka yolu yok,” dedi, “unutmak gerek.”</p>

  <p class="block_7">“haklısın galiba,” dedim, “akşamdan kalmak akıl hastanesine düşmekten iyidir.”</p>

  <p class="block_7">o gece işten sonra yakın bir bara gittik. benim gibiydi, yemek yemeyi düşünmüyordu, erkekler yemeği düşünmez. aslında fabrikanın en güçlü erkekleriydik ama hiç üstünde durmazdık bunun. yemek yemek sıkıcıydı işte. barlardan da bayağı sıkılmıştım o dönem -onları cennete götürecek kadının içeri girmesini bekleyen geri zekalı ve yalnız erkekler sürüsü. hipodrom ve bar kalabalığı en can sıkıcı kalabalıklardır. hele erkeklerden oluşmuşsa. sürekli kaybeden ve bir türlü durup toparlanamayan kerizler. ve ben tam ortalarındaydım. gerçi Jeff işimi kolaylaştırıyordu. bu yeni bir tarzdı onun için, heyecan duyuyor, gerçekmiş gibi yaşıyordu. aldığımız iki kuruşu içkiye, kumara, ucuz odalara harcamıyor da anlamlı bir şey yapıyorduk sanki; sürekli işten kovuluyor, iş arıyor, kadınlar tarafından yakılıyorduk. cehennemdeydik, ama umursamıyorduk. hiçbir şeyi.</p>

  <p class="block_7">“Dostum Gramercy Edwards’ı tanımanı istiyorum,” dedi Jeff bana.</p>

  <p class="block_7">“Gramercy Edwards mı?”</p>

  <p class="block_7">“Evet, dışarıdan çok içerdedir Gram.”</p>

  <p class="block_7">“Kodeste mi?”</p>

  <p class="block_7">“Kodeste ya da akıl hastanesinde.”</p>

  <p class="block_7">“İlginç. söyle gelsin.”</p>

  <p class="block_7">“telefon edeyim, çok sarhoş değilse gelir.”</p>

  <p class="block_11"> </p>

  <p class="block_11"> </p>

  <p class="block_7">Bir saat sonra geldi Gramercy Edwards. biraz ayılmıştım Allahtan, çünkü Gramercy Edwards ıslahhane ve hapishane kurbanıydı. gözleri beynine doğru kayıp duruyorlardı, beyninin içinde ters giden şeyin ne olduğunu görmek ister gibi. üstü başı perişandı, pantolonunun yırtık cebine bir şişe şarap sokmuştu. dudaklarının arasında elle sarılmış bir sigara duruyordu. Jeff bizi tanıştırdı. Gram cebinden şarap şişesini çıkarıp bana uzattı. aldım. kapanış saatine kadar içtik.</p>

  <p class="block_7">sonra Gramercy’nin kaldığı otele doğru yürümeye başladık. o zamanlar sanayi henüz bölgeyi istila etmediği için yoksullara oda kiralayan pansiyonlar vardı ve bu pansiyonlardan birinin sahibesi kıymetli mülkünü koruması için geceleri buldog köpek salardı. hiç şakası yoktu orospu çocuğunun: birçok sarhoş gecemde ödümü patlatmışlığı vardı, yolun hangi yanının onun olduğunu öğreninceye kadar. onun istemediği yan benimdi.</p>

  <p class="block_7">“Tamam,” dedi Jeff, “bu gece haklayacağız o orospu çocuğunu. Gram, yakalamak benim işim. yakalayabilirsem tabii. gerisini sen halledeceksin.”</p>

  <p class="block_7">“sen yakala,” dedi Gram, “çelik yanımda. daha yeni biledim.”</p>

  <p class="block_7">yürüdük. çok geçmeden bir hırıltı duyduk. buldog bize doğru geliyordu. but dişlemekte pek ustaydı. tam bir bekçi köpeği. büyük bir özgüvenle geliyordu. Jeff köpek yanımıza gelinceye kadar bekledi, sonra yan dönüp köpeğin üstüne atladı. köpek kaydı, Jeff’in altından kayıp arkasına döndü ve Jeff kolunu ön bacaklarının arasından geçirip köpeği havaya kaldırdı. çaresiz bir şekilde hırlayıp kıvranıyordu, karnı açıktaydı.</p>

  <p class="block_7">“Hehehehe,” diye güldü Gramercy, “hehehehe!”</p>

  <p class="block_7">ve bıçağını buldogun karnına sokup bir dörtgen kesti. sonra dörde ayırdı dörtgeni.</p>

  <p class="block_7">“Tanrım,” dedi Jeff.</p>

  <p class="block_7">kan olmuştu her yer. Jeff buldogu yere bıraktı. buldog kıpırdamadı. yürüdük.</p>

  <p class="block_7">“hehehehe,” diye güldü Gramercy, “kimseyi rahatsız edemeyecek artık orospu çocuğu.”</p>

  <p class="block_7">“iğreniyorum sizden,” dedi. odama çıkıp zavallı köpeği düşündüm. bir kaç gün Jeff’e kızgın kaldım, sonra unuttum gitti...</p>

  <p class="block_7">Gramercy’yi bir daha görmedim ama Jeff’le içmeyi sürdürdüm. yapacak başka bir şey yoktu.</p>

  <p class="block_7">her sabah hasta gidiyorduk işe...ikimize özel bir şakaydı sanki. her gece yine sarhoş oluyorduk. yoksul adam içmez de ne yapar? kızlar alelade işçilerle ilgilenmezler; doktorlar, bilim adamları, avukatlar, iş adamlarıdır onların avları. ancak onlar işlerini bitirdikten sonra sıra bize geliyordu -kullanılmış, deforme, hasta ve kaçıklar düşüyordu payımıza. bir süre sonra ıskartalara fit olmaktan da vazgeçiyordun. ya da vazgeçmeye çalışıyordun. içkinin yararı oluyordu. Jeff barları seviyordu, ben de onun hatırına takılıyordum. Jeff’in sorunu içtiği zaman kavga çıkarmaktan hoşlanmasıydı. bana bulaşmıyordu neyse ki. sıkı dövüşürdü, kendini korumayı biliyordu çok güçlüydü, o güne kadar tanıdığım en güçlü adamdı belki de. kabadayı filan değildi, ama içince sapıtıyordu. bir gece üç kişiyi hakladığına şahit oldum. arka sokakta yere serdiği üç kişiye bakıp ellerini ceplerine sokmuş, sonra bana dönüp, “Hadi, gidip bir şeyler içelim,” demişti.</p>

  <p class="block_7">kasılmamıştı.</p>

  <p class="block_7">en iyi akşamlar cumartesi akşamlarıydı tabii ki. pazar günleri akşamdan kalmalığımızı üstümüzden atabiliyorduk. genellikle yine sarhoş olur, akşamdan kalmalığımızı tazelerdik gerçi, ama hiç olmazsa o halde köle maaşı ile çalıştığımız ve bir gün kovulacağımız ya da ayrılacağımız işe gitmek zorunda değildik.</p>

  <p class="block_7">o cumartesi akşamı Green Light’ta içiyorduk, sonunda karnımız acıkmıştı. Çinli’nin yerine yürüdük, klas ve temiz bir yerdi. ikinci kata çıkıp arka masalardan birine oturduk. Jeff çok sarhoştu, abajurlardan birini devirdi. büyük bir gürültü kopararak yerde parçalandı abajur. herkes bize baktı. başka bir masaya servis yapan Çinli garson özellikle nahoş bir bakış attı bize.</p>

  <p class="block_7">“heyecanlanma,” dedi Jeff garsona, “hesaba ekle. öderim.”</p>

  <p class="block_7">hamile bir kadın vardı, gözlerini Jeff’e dikmişti. Jeff’in yaptığından ötürü çok mutsuz olmuş bir hali vardı. o kadar da vahim değildi aslında. garson bize servis yapmak istemiyor ya da bekletiyor, hamile kadında Jeff’e bakıyordu. iğrenç bir suç işlemiş birine bakar gibi.</p>

  <p class="block_7">“Ne var, güzelim? aşk mı çekiyor canın? arka kapıdan girerim istersen. yalnızlık mı çekiyorsun, bebeğim?” dedi Jeff kadına.</p>

  <p class="block_7">“kocamı çağıracağım. aşağıya indi, tuvalete. çağıracağım onu. gidip getireceğim. o sana gösterir!”</p>

  <p class="block_7">“ne gösterecek?” dedi Jeff, “pul koleksiyonunu mu? yoksa kelebek mi?”</p>

  <p class="block_7">“gidip çağıracağım onu! şimdi!”</p>

  <p class="block_7">“Hanımefendi lütfen,” dedim, “yapmayın. kocanıza ihtiyacınız vardır. lütfen çağırmayın.”</p>

  <p class="block_7">“çağıracağım,” dedi, “çağıracağım.”</p>

  <p class="block_7">kalktı, merdivene doğru koştu. Jeff peşinden koşup onu tuttu, çevirdi ve “aşağı inmenize yardımcı olayım,” dedi.</p>

  <p class="block_7">sonra çenesine bir yumruk yerleştirdi, kadın merdivenden aşağı yuvarlandı. midem bulanmıştı. köpeğin gecesi kadar korkunçtu.</p>

  <p class="block_7">“Tanrım, Jeff! hamile bir kadını merdivenden aşağı yuvarladın! bu hem ödlekçe hem de aptalca! iki kişinin katilisin belki! neden bu kadar saldırgansın neyi kanıtlamak istiyorsun!”</p>

  <p class="block_7">“kapa çeneni,” dedi Jeff, “yoksa sıra sana gelir!”</p>

  <p class="block_7">delilik derecesinde sarhoştu, merdivenin başına oturup sallanmaya başladı. aşağıda kadının etrafına toplanmışlardı. kadın yaşıyordu anlaşılan, kırığı filan yoktu, ama bebeğin durumunu bilmek mümkün değildi. bebeğe zarar gelmemiş olması için dua ettim. sonra kadının kocası tuvaletten döndü, yerde yatan karısını gördü. olanları anlatıp Jeff’i gösterdiler ona. Jeff dönüp masaya doğru yürüdü. kadının kocası basamakları roket gibi çıktı. iri adamdı, Jeff kadar iriydi, onun kadar da genç. kızmıştım Jeff’e, onu uyarmadım. adam Jeff’e arkadan saldırıp boyunduruğa aldı. Jeff’in soluğu kesildi, yüzü kıpkırmızı oldu, ama gülümsüyordu aynı zamanda. bayılıyordu dövüşmeye. bir eli ile adamın başını kavradı, sonra diğer elini sırtına yerleştirip adamı havaya kaldırdı. Jeff adamı merdivene doğru götürürken adam Jeff’in gırtlağını sıkmaya devam ediyordu. Jeff merdivenin başında durdu, adamı iyice havaya kaldırıp boşluğa fırlattı. yuvarlanışı sona erdiğinde hiç kıpırdamadı kadının kocası. oradan topuklamayı düşünmeye başlamıştım.</p>

  <p class="block_7">derken Çinliler dolanmaya başladı aşağıda. koşuşturup birbirlerine bir şeyle söylüyorlardı. aşçılar, garsonlar, patronlar. sonra koşarak yukarı geldiler. ceketimin cebinde cep viskisi vardı, masaya oturup eğlencenin tadını çıkarmaya karar verdim. Jeff onları merdivenin başında karşılayıp bir yumrukta geri yolluyordu. sayıları giderek artıyordu. nereden çıkmıştı bu kadar Çinli? Jeff, Çinlilerin sayı üstünlüğü karşısında biraz gerilemek zorunda kalmıştı, şimdi odanın ortasında seriyordu onları yere. Jeff’e yardım ederdim ama köpeği ve hamile kadını düşündükçe viskimi yudumlayıp gösteriyi seyrettim.</p>

  <p class="block_7">sonunda iki Çinli Jeff’e arkadan sarılmayı başardı, bir diğeri koluna yapıştı, biri de boynuna. bir karınca sürüsünün bir örümceği alaşağı etmesinden farksızdı. yere çökerttiler onu, büyük gayret sarf ediyorlardı onu yerde tutmak için. dediğim gibi, o güne dek gördüğüm en güçlü adamlardan biriydi. onu yere yatırmışlardı ama debelenmesini engelleyemiyorlardı. arada sırada Çinlilerden biri görünmez bir gücün etkisi altındaymışçasına havaya uçuyor, toparlanıp yine Jeff’in üstüne atlıyordu. onu yakalamışlardı ama ne yapacaklarını bilemiyorlardı. mücadele sürüyor, Çinliler çok mutsuz görünüyorlardı.</p>

  <p class="block_7">şişemden bir yudum daha aldım, şişeyi cebime sokup yanlarına gittim.</p>

  <p class="block_7">“hareket etmesine engel olursanız işini bitirebilirim,” dedim. “sonra beni anamdan doğduğuma pişman edecek ama başka yolu yok.”</p>

  <p class="block_7">çömelip göğsüne oturdum.</p>

  <p class="block_7">“kımıldamasın! başını tutun! bu şekilde vuramam ona, hareket etmemeli! Allah kahretsin, sıkı tutun şunu! bir düzine adamsınız, yazıklar olsun! sıkı tutun! sıkı!”</p>

  <p class="block_7">yapamıyorlardı. Jeff sağa sola yuvarlanıp sallanıyordu. gücü tükenmek bilmiyordu. masaya dönüp oturdum, viskiyi yudumladım. beş dakika kadar devam etti.</p>

  <p class="block_7">sonra birden hareketsiz kaldı Jeff. kıpırdamıyordu. Çinliler onu tutup seyretmeye başladılar. ağlama sesi duydum. ağlıyordu Jeff! yaşlar akıyordu gözlerinden. yüzü bir göl gibi pırıl pırıldı. sonra haykırdı, ulurcasına, tek kelime;</p>

  <p class="block_7">“A N N E!”</p>

  <p class="block_7">o anda siren sesi duydum. ayağa kalktım, yanlarından geçip aşağı indim. yolda polisler çıktı karşıma.</p>

  <p class="block_7">“Yukarıda memur bey! acele edin!”</p>

  <p class="block_7">ön kapıdan usulca dışarı çıktım. ara sokağa sapıp koşmaya başladım. bir sonraki sokağa çıktığımda, hala siren sesini duyabiliyordum. odama gittim, perdeleri çektim, ışığı söndürdüm şişeyi yatakta bitirdim.</p>

  <p class="block_7">Jeff pazartesi günü işe gelmedi. salı günü de gelmedi. çarşamba günü de. neyse, bir daha görmedim Jeff’i. Hapishaneleri de aramadım.</p>

  <p class="block_7">bir süre sonra devamsızlıktan kovuldum, kentin batı yakasına taşındım. Sears-Roebuck’ta depo sorumlusu olarak iş buldum. Sears-Roebuck’daki çocuklar akşamdan kalmıyorlardı, hayli terbiyeli ve narindiler. hiçbir şey rahatsız etmiyordu onları. yemeğimi yalnız yiyor, onlarla çok az konuşuyordum.</p>

  <p class="block_7">Jeff iyi bir insan değil di sanırım. çok hata yapıyordu, vahim hatalar, ama ilginç biriydi, yeterince ilginç. şimdi ya hapistedir ya da birileri onu öldürmüştür. onun gibi bir içki ortağı bulamayacağım. herkes uykuda, sağduyulu ve mülayim. arada sırada Jeff gibi bir orospu çocuğuna ihtiyaç duyuyor insan. ama şarkının dediği gibi.</p>

  <p class="block_7">-Nerede herkes?</p>

  <p class="block_9" id="calibre_pb_27"> </p>
</body>
</html>
