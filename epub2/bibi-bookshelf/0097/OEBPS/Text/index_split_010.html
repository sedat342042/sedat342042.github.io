<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_15">Bir türlü doğru dürüst düzüşemeyen on iki maymun</h1>

  <p class="block_7">Zil çalıyor, kalkıp kapının yanındaki pencereyi açıyorum. “Kim o?” diye soruyorum.</p>

  <p class="block_7">Biri pencereye yaklaşıyor ama yüzünü seçemiyorum. İki masa lambası yanıyor daktilonun üstünde. Pencereyi kapatıyorum ama dışarıdan konuşma sesleri geliyor. Daktilonun başına oturuyorum, hala konuşma sesleri geliyor dışarıdan. Yerimden fırlayıp kapıyı açıyor ve bağırıyorum:</p>

  <p class="block_7">“SİZE BENİ RAHATSIZ ETMEMENİZİ SÖYLEMEDİM Mİ, A.CIK AĞIZLILAR?”</p>

  <p class="block_7">Dışarı bakıyorum. Biri basamaklarda duruyor, diğeri ise balkonda durmuş sol taraftaki çalılığa işiyor, sidiği ağır bir eğri havada.</p>

  <p class="block_7">“Hey, bu orospu çocuğu çalılığıma işiyor,” diyorum.</p>

  <p class="block_7">Orospu çocuğu gülüyor ve işemeye devam ediyor. Kemerinden kavradığım gibi havaya kaldırıyor, o işemeye devam ederken çalılığın üstünden geceye savuruyorum. Geri gelmiyor. “ne diye yaptın bunu?” diye soruyor öteki.</p>

  <p class="block_7">“içimden geldi,” diyorum</p>

  <p class="block_7">“sarhoşsun sen.”</p>

  <p class="block_7">Köşeyi dönüp kayboluyor, kapıyı kapatıp daktilonun başına oturuyorum yine. Pekala, çılgın bir bilim adamı var elimde, maymunlara uçmayı öğretmiş, on bir kanatlı maymunu var. Maymunlar olağanüstü. Bilim adamı yarışmayı bile öğretmiş onlara. Sütunların etrafında uçup yarışıyorlar, evet. Dur bakalım. İyi olmalı bu öykü. Bir öyküyü başından def etmek istiyorsan s.kiş katmalısın, bol miktarda, mümkünse. On iki maymun olsa daha iyi olacak, altısı erkek, altısı diğer cinsiyetten. Güzel. Hodri meydan. Yarış başladı. İlk sütunun etrafından dönüyorlar. İyi de, nasıl s.kiştireceğim ben bunları? İki aydan beri tek öykü satamadım. Allahın cezası postaneden ayrılmakla hata ettim. Tamam. Uçuyorlar. İlk sütunu döndüler. Uçup giderler belki. Birden. Şu işe bakar mısınız? Washington’a uçup Kongre Binası’nın etrafında takılıyor, Beyaz Saray’a sıçıyorlar. Başkana da bir bok parçası isabet ettirsem mi? Hayır, fazla olur. Dışişleri bakanına öyleyse. Maymunları havada imha emri çıkar. Bu trajik, değil mi? S.kiş meselesi ne olacak? Pekala. Pekala. Bir yolunu bulacağım. Bakalım. Tamam. Maymunların onunu havada vururlar, zavallıcıklar. İki maymun kalır. Biri erkek öteki diğer cinsiyetten. Bulunamıyorlar. Bir gece bir polis parkta devriye gezmektedir ve oradadırlar, son iki maymun, kanatlar kenetlenmiş, şeytanlar gibi s.kişiyorlar. polis yanlarına gider. Erkek maymun polisi fark eder, başını çevirir, vurmaya hiç ara vermeden maymun gibi gülümser ve başını çevirip devam eder. Polis silahını çekip beynini uçurur. Maymunun beynini demek istedim. Dişi maymun erkeği üstünden iğrenerek atıp ayağa kalkar. Bir maymun için bir içim sudur. Polis bir an için düşünür -Ama hayır, çok dardır herhalde, hem ısırabilir de, belki. Polis düşünürken dişi maymun havalanıp uçmaya başlar. Polis silahını doğrultur, ilk mermide hedefi vurur, maymun yere düşer. Polis yanına koşar. Yaralıdır ama ölmemiştir. Polis etrafına bakınır, maymunu kucağına alır, kamışını çıkarır ve girmeye çalışır. Mümkün değil. Başı ancak. Lanet olsun. Maymunu yere fırlatır, silahı maymunun beynine dayar ve sıkar.</p>

  <p class="block_7">Zil çalıyor yine.</p>

  <p class="block_7">Kalkıp kapıyı açıyorum.</p>

  <p class="block_7">Üç kişiler. Hep erkek bu gelenler. Bir kadın balkonumdan aşağı işemiyor mesela, zilimi de çalmıyor. Gel de cinsellik üstüne yaz. Nasıl yapıldığını unuttum neredeyse. Bisiklete binmek gibiymiş ama, hiç unutulmazmış. Bisiklete binmeye beş çeker.</p>

  <p class="block_7">Kaçık Jack ve tanıdığım iki tip daha. İkisi oturuyor. Jack bana bir daha evime gelmeme sözü vermişti; ama şaraba vurmuş kendini, verilmiş sözlerin pek anlamı yok. Annesi ile yaşıyor ve ressam ayaklarında. Anneleri ile yaşayan ya da annelerinin maddi desteği ile varolan dört beş kişi tanıyorum, hepsi dahi olduklarını iddia ediyorlar. Ve hepsinin annesi üç aşağı beş yukarı aynı: “Nelson’un hiçbir eseri basılmadı henüz. Zamanının çok önünde.” Ama Nelson’ın ressam olduğunu ve tablolarından birinin bir galeride asıldığını farzedelim: “Nelson’ın bir tablosu bu hafta Warner-Finch Galerisi’nde segileniyor. Dehası keşfediliyor nihayet! Tablo için 4000 dolar istiyor. Çok mu sence?” Nelson, Jack, Biddy, Norman, Jimmy ve Ketya. S.ktir.</p>

  <p class="block_7">Jack’in üstünde kot pantolon var, yalın ayak, gömleksiz ve atletli, kahverengi bir şal atmış omuzlarına. Tiplerden biri sakallı, sürekli sırıtıp utanıyor. Diğeri sadece şişman. Bir tür sülük.</p>

  <p class="block_7">“Bors’u gördün mü son zamanlarda?”</p>

  <p class="block_7">“hayır.”</p>

  <p class="block_7">“biralarından bir tane içebilir miyim?”</p>

  <p class="block_7">“hayır. Buraya geliyorsunuz, içkimi bitirdikten sonra beni kupkuru bırakıp gidiyorsunuz.”</p>

  <p class="block_7">“peki.”</p>

  <p class="block_7">Yerinden fırlıyor, koşarak dışarı çıkıp balkon iskemlesinin minderinin altına gizlediği şarap şişesini alıyor. Sonra içeri giriyor, şişenin kapağını açıyor ve bir fırt alıyor.</p>

  <p class="block_7">“Geçen gün bir çıtırla Venice’deydim ve yanımızda yüz adet asit vardı. Narkotiklerin bizi takip ettiğini sanıp paranoya yaptım, kız ve yüz asitle kendimi Borst’un evine attım. Kapıyı çalıp ona, ‘çabuk beni içeri al! Üstümde 100 tane asit var ve narkotik peşimde!’ dedim. Borst kapıyı yüzüme kapattı. Bir tekmede açtım ve kızla içeri daldık. Borst i.nesi yerde herifin birinin kamışını sıvazlıyordu. Çıtırı alıp banyoya girdim, kapıyı kilitledim. Borst kapıya geldi ve ‘ne cesaretle buraya geliyorsun!’ dedi. Bir saat kadar kaldık çıtırla o banyoda. Vakit geçirmek için iki posta düzüştük. Sonra çıktık.” “asitleri attın mı?”</p>

  <p class="block_7">“yok canım, paranoya yapmışım. Borst çok kızdı ama.”</p>

  <p class="block_7">“Borst s.ktirsin,” diyorum, “1955 yılından beri adam gibi tek şiir yazmadı. Geçimini annesi sağlıyor. Yanlış anlamayın. Demek istediğim, bütün gün televizyonun karşısında, kereviz ve bol yeşillik yiyor, sonra çıkıp kirli çamaşırlarıyla sahilde koşuyor. Arabistan’da o genç oğlanlarla yaşarken sıkı şiir yazıyordu. Ama benden anlayış göstermemi beklemesin. Bu iş süreklilik ister. Huxley’in dediği gibi, Aldous, yani ‘herkes yirmi yaşında bir dahi.’“</p>

  <p class="block_7">“nasılsın,” diye soruyor Jack.</p>

  <p class="block_7">“ne yollasam geri geliyor,” diyorum.</p>

  <p class="block_7">Utangaç tip flüt çalmaya başlıyor. Sülük oturmakla yetiniyor. Jack şarap şişesini kaldırıyor. Hollywood’da harika bir gece. Yan komşum yatağından düşüyor, sarhoş. Bayağı gürültü kopuyor. Alışığım. Bütün komşularıma alışığım. Perdeleri çekip evlerine kapanırlar. Öğleye doğru kalkarlar. Arabaları ön tarafta toz toplar, lastiklerin havası iner, aküler boşalır. İçki ile uyuşturucuyu karıştırıyorlar, geçimlerini nasıl sağladıkları muamma. Seviyorum onları. Beni rahatsız etmiyorlar.</p>

  <p class="block_7">Komşum yine yatağa giriyor, düşüyor.</p>

  <p class="block_7">“yahu salak mısın nesin, gir şu yatağa,” dediğini duyuyoruz.</p>

  <p class="block_7">“nedir bu gürültü?” diye soruyor Jack.</p>

  <p class="block_7">“yan komşum. Çok yalnız. Arada sırada bir bira içer. Geçen yıl annesi öldü ve ona yirmi bin dolar kaldı. Şimdi bütün gün oturup otuzbir çekiyor, televizyonda beysbol maçlarını ve kovboy filmlerini seyrediyor. Benzin pompacısıymış eskiden.”</p>

  <p class="block_7">“gitmemiz gerek,” diyor Jack, “bizimle gelmek ister misin?”</p>

  <p class="block_7">“hayır,” diyorum.</p>

  <p class="block_7">Bir film projesi hakkında biri ile görüşmeye gideceklerini izah ediyor. Senarist değil, yapımcı değil, oyunculardan biri değil, başka biri.</p>

  <p class="block_7">Bir kez daha, “hayır,” diyorum ve çıkıyorlar. Harikulade bir manzara.</p>

  <p class="block_7">Maymunların başına oturuyorum yine. Havada bir şeyler yapabilirim belki bu maymunlarla. Hepsini birden havada s.kiştirsem! işte bu! Ama nasıl? Londra Kraliyet Balesi’ni düşün. Ama neden? Aklımı kaçırıyorum. Pekala, Londra Kraliyet Balesi’nin bir fikri var. Bale ile birlikte sahnede uçan on iki maymun. Ne var ki gösteride önce biri onlara İspanyol Sineği verir. Maymunlara. Ama İspanyol Sineği bir efsane, değil mi? Pekala. Bir başka deli bilim adamı çıkar sahneye, yanında gerçek İspanyol Sineği vardır. Hayır, hayır, olmuyor!</p>

  <p class="block_7">Telefon çalıyor. Açıyorum. Brost:</p>

  <p class="block_7">“alo, Hank?”</p>

  <p class="block_7">“evet?”</p>

  <p class="block_7">“kısa keseceğim. Meteliksizim.”</p>

  <p class="block_7">“evet, Jerry.”</p>

  <p class="block_7">“İki sponsorumu da kaybettim. Borsa ve nakit sıkıntısı.”</p>

  <p class="block_7">“Hı hım.”</p>

  <p class="block_7">“neyse, bir gün başıma geleceğini biliyordum. Venice’den ayrılıyorum anlayacağın. Burada yaşamam imkânsız. New York’a gidiyorum.”</p>

  <p class="block_7">“ne?”</p>

  <p class="block_7">“New York.”</p>

  <p class="block_7">“doğru duymuşum.”</p>

  <p class="block_7">“beş parasızım ve orada dört ayak üstüne düşeceğimi hissediyorum.”</p>

  <p class="block_7">“tabii, Jerry.”</p>

  <p class="block_7">“sponsorlarımı kaybetmek hayatta başıma gelen en olumlu şey.”</p>

  <p class="block_7">“sahi mi?”</p>

  <p class="block_7">“kendimi tekrar savaşmaya hazır hissediyorum. Kumsalda çürüyen insanlardan bahsedildiğini duymuşsundur. Benim de yaptığım bu: çürüyorum. Çıkmalıyım buradan. Kaygı duymuyorum. Tek sorun sandıklar.”</p>

  <p class="block_7">“hangi sandıklar?”</p>

  <p class="block_7">“sandıklardaki eşyalarımı beraberimde götüremiyorum. Bu yüzden annem Arizona’dan gelip benim yokluğumda burada yaşayacak. İlerde döneceğim nasıl olsa.”</p>

  <p class="block_7">“pekala, Jerry.”</p>

  <p class="block_7">“ama New York’a gitmeden önce İsviçre yapacağım, oradan da Yunanistan’a geçebilirim. Sonra da ver elini New York.”</p>

  <p class="block_7">“pekala, Jerry. Tekrar ara. Sesini duymak her zaman güzel.”</p>

  <p class="block_7">Maymunlara dönüyorum yine. Düzüşerek uçabilen on iki maymun. Nasıl yapılabilir? On iki şişe bira gitti. Buzdolabına zulaladığım yarım şişe viskiyi buluyorum. Üçte bir skoça üçte iki su katıyorum. Allahın cezası postanede kalmalıydım. Ama burada bile, şu halinle bile, küçük bir şansın var. Yeter ki düzüştür şu maymunları. Arabistan’da bir deveci çocuk olarak dünyaya gelmiş olsaydın bu şansın da olmayacaktı. Öyleyse kafanı toparla ve şu maymunları düzüştür. Küçük bir yetenekle kutsanmışsın ve yazmayı bilselerdi iki düzine çocuğun rüyanda bile göremeyeceğin kadar güzel yazabilecekleri Hindistan’da değilsin. İki düzine çok oldu, bir düzine.</p>

  <p class="block_7">Yarım şişe viskiyi bitiriyor, üstüne de yarım şişe şarap içiyor ve her şeyi unutmak için yatağa giriyorum.</p>

  <p class="block_7">Ertesi sabah saat dokuzda kapının zili çalıyor. Genç ve zenci bir kız, yanında da çerçevesiz gözlüklü, aptal görünümlü bir oğlan. Üç gece önce bir partide onlarla tekne gezisine çıkacağıma söz verdiğimi söylüyorlar. Giyinip arabalarına biniyorum. Bir binanın önünde park ediyorlar, siyah saçlı bir oğlan çıkıyor dışarı. “selam, Hank,” diyor. Onu tanımıyorum. Onunla da partide tanıştığımız anlaşılıyor. Portakal renginde küçük can yelekleri dağıtıyor. Sonra limandayız. İskele nerede bitiyor deniz nerede başlıyor bilmiyorum. Havada sallanan ve bizi yüzer iskeleye nakledecek tahtadan bir kafese sokuyorlar beni. Kafesin tabanı ile yüzer iskele arasında iki metre var. İnmeme yardım ediyorlar.</p>

  <p class="block_7">“ne s.kim iş lan bu,” diyorum. “içki var mı?” yanlış insanlarla birlikteyim. Kimsede içki yok. Küçük bir kayığa biniyoruz, kiralık, kıçına yarım beygirlik bir motor takılmış. Kayık su almış, iki ölü balık var suda. Bu insanların kim olduklarını bilmiyorum. Onlar benim kim olduğumu biliyorlar. Güzel, güzel. Denize açılıyoruz. Kusuyorum. Suyun yüzeyine yakın bir dil balığının yanından geçiyoruz. Dil balığı diye geçiriyorum içimden, uçan bir maymuna dolanmış bir dil balığı. Hayır, çok kötü. Kusuyorum yine.</p>

  <p class="block_7">“büyük yazar ne alemde?” diye soruyor aptal suratlı çocuk kayığın burnundan.</p>

  <p class="block_7">“hangi büyük yazar?” diye soruyorum Rimbaud’dan söz ettiğini sanarak, her ne kadar Rimbaud’nun büyük yazar olduğunu düşünmesem de.</p>

  <p class="block_7">“sen,” diyor.</p>

  <p class="block_7">“ben mi?” diyorum, iyiyim. I think I’m going to Greece next year.” <i class="calibre3">(kelime oyunu. Greece: Yunanistan. To Grease: yağlamak, anlamına gelir ve okunuşları aynıdır. “önümüzdeki yıl Yunanistan’a gidiyorum” anlamında söylenen, “I’m going to Greece” cümlesi, “önümüzdeki yıl yağlayacağım” şeklinde de algılanabilir.</i></p>

  <p class="block_7">“yağlayacan mı?” diye soruyor. “nereni, kıçını mı?”</p>

  <p class="block_7">“hayır,” diyorum, “seninkini.”</p>

  <p class="block_7">Conrad’ın ekmeğini çıkardığı denize açılıyoruz. Conrad’ın canı cehenneme. Hollywood’un loş bir odasında burbonla kola içmeyi yeğlerim 1970 yılında. Bir türlü gerçekleşmeyen maymun- s.kiş yılı. Motor pırpırlayıp suyu ısırıyor; İrlanda’ya doğru atılıyoruz. Hayır. Pasifik’e doğru. Japonya’ya. Canı cehenneme.</p>

  <p class="block_14" id="calibre_pb_10"> </p>
</body>
</html>
