<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_12" id="calibre_pb_22">“İki şapka sattım. Karar veremedi.”</p>

  <p class="block_7">“Çileklere üzüldüm. Ve örümceği öldürdüm.”</p>

  <p class="block_7">“Hangi örümceği?”</p>

  <p class="block_7">“Farkında olduğunu sanmamıştım.”</p>

  <p class="block_7">“Neyin farkında? Örümcek dediğin nedir ki? Böcek.”</p>

  <p class="block_7">“Örümcek böcek değildir diyorlar. Bacaklarının sayısı ile ilgili galiba... umurumda da değil açıkçası.”</p>

  <p class="block_7">“Örümcek böcek değil mi? Nedir bu saçmalık?”</p>

  <p class="block_7">“Öyle diyorlar. Neyse, öldürdüm lanet şeyi.”</p>

  <p class="block_7">“Çantamı karıştırmışsın.”</p>

  <p class="block_7">“Tabii. Bırakmışsın orada. Bira içmek zorundaydım.”</p>

  <p class="block_7">“Sürekli bira içmen şart mı?”</p>

  <p class="block_7">“Evet.”</p>

  <p class="block_7">“Sorun olmaya başlıyorsun. Yemek yedin mi?”</p>

  <p class="block_7">“İki yumurta, iki dilim pastırma.”</p>

  <p class="block_7">“Aç mısın?”</p>

  <p class="block_7">“Evet. Sen yorgunsun ama. Dinlen biraz. Bir şey iç.”</p>

  <p class="block_7">“Yemek pişirmek beni dinlendirir. Ama önce sıcak bir banyo yapmalıyım.”</p>

  <p class="block_7">“Tabii.”</p>

  <p class="block_7">Banyoya girmeden önce televizyonu açtı. Televizyonu dinlemek zorunda kaldım. Haber programı. Fevkalade çirkin bir orospu çocuğu. Üç burun deliği. Anlamsız bir kukla gibi giyinmiş, terleyen, bana bakan, anlamakta güçlük çektiğim, umursamadığım sözcükler sarf eden fevkalade nefret edilesi bir orospu çocuğu. Marie’nin saatlerce televizyon seyredeceğini biliyordum, alışmaktan başka çarem yoktu. Marie geldiğinde gözlerimi ekrana diktim, bu onu biraz rahatlattı. Bir elinde dama tahtası, bir elinde de spor eki olan bir adam kadar masum görünüyordum.</p>

  <p class="block_7">Yeni bir kıyafete bürünüp süslenmişti Marie. Hoş göründüğü bile söylenebilirdi, ama öyle şişmandı ki! Neyse, bir park bankında uyumuyordum en azından.</p>

  <p class="block_7">“Benim bir şeyler pişirmemi ister misin, Marie?”</p>

  <p class="block_7">“Hayır, ben pişiririm. Kendimi yorgun hissetmiyorum artık.”</p>

  <p class="block_7">Yemeği hazırlamaya başladı. Bir bira daha almak için ayağa kalktığımda kulağının arkasından öptüm onu.</p>

  <p class="block_7">“Çok iyi bir kadınsın, Marie.”</p>

  <p class="block_7">“Bu gece için yeterli içkin var mı?” diye sordu.</p>

  <p class="block_7">“Tabii, hayatım. Dün geceden de biraz skoç arttı. Her şey yolunda. Burada oturup televizyona bakmak ve seni dinlemek istiyorum. Tamam mı?”</p>

  <p class="block_7">“Tabii, Charley.”</p>

  <p class="block_7">Oturdum. Bir şeyler kaynamaya başladı. Güzel kokuyordu. İyi bir aşçıydı anlaşılan. Duvarlar bile sürünmeye başladı o nefis yemek kokusuna doğru. Bu kadar şişman olmasına şaşmamak gerekirdi: iyi aşçı, büyük iştah. Marie haşlama pişiriyordu. Arada sırada yerinden kalkıp tencereye bir şey ilave ediyordu. Bir soğan, biraz lahana. Birkaç havuç. Biliyordu. Ve ben içtim ve o yağ tulumuna baktım ve o oturup sihirli şapkalarından yaptı; ellerini sepete daldırarak, önce bir renk seçiyor, sonra o renge uyumlu başka bir renk, şu boy bir kurdele, sonra daha kısa bir parça, ve belli bir şekilde büküp diktikten sonra şapkaya yapıştırıyordu ve o iki paralık hasır da bir başka mucizeydi. Sokaklarda yürüyen yosmaların başlarında asla keşfedilmeyecek başyapıtlar yaratıyordu Marie.</p>

  <p class="block_7">Bir yandan şapka yapıp yemekle ilgilenirken bir yandan da konuşuyordu.</p>

  <p class="block_7">“Eskisi gibi değil. Kimsede nakit yok. Her şey çek ve kredi kartları ile dönüyor. Kimse nakit taşımıyor. Her şey kredi ile. Adamın maaşı aldığı gün elinden gidiyor. Ev sahibi olmak için hayatlarını ipotek ettiriyorlar. Ev takıntıları var, milletvekilleri bunu bildikleri için emlak vergisi ile canlarına okuyorlar. Kimsede para yok. Küçük işletmelerin ayakta kalmaları mümkün değil.”</p>

  <p class="block_7">Oturup haşlamayı yedik, mükemmeldi. Yemekten sonra viskiyi çıkardık, bana iki tane puro getirdi ve fazla konuşmadan televizyona baktık. Yıllardan beri orada yaşıyormuşum duygusuna kapıldım. O şapkalarını yapıp konuşurken arada sırada, evet, doğru, öyle mi? Gibi laflar ediyordum. Ve şapkalar uçuyordu ellerinden, başyapıtları.</p>

  <p class="block_7">“Marie,” dedim, “yorgunum. Yatacağım.”</p>

  <p class="block_7">Viskiyi almamı söyledi, ben de aldım. Ama kendi yatağıma gideceğime onun yatağına girdim. Soyunduktan sonra, elbette. Harika bir yataktı. Şu demode, direkli, ahşap çatısı olan karyolalardan. Çatıyı indirene kadar düzüşürsen başarılı sayılıyordun herhalde. Tanrıların yardımı olmaksızın hayatta indiremezdim o çatıyı.</p>

  <p class="block_7">Marie şapkalarını yapıp televizyon izlemeye devam etti. Sonra televizyonu kapattı, mutfağın ışığını söndürdü ve yatak odasının önünden geçti. Beni görmemişti, doğru helaya gitti. Bir süre orada kaldı, sonra soyunuşunu ve kocaman pembe geceliğini giyişini seyrettim. Bir süre yüzü ile uğraştı, vazgeçti, saçına iki bigudi sardı, döndü, yatağa doğru geldi ve beni gördü.</p>

  <p class="block_7">“Tanrım. Charley, yanlış yataktasın.”</p>

  <p class="block_7">“Hı hım.”</p>

  <p class="block_7">“Bak tatlım, ben o kadınlardan değilim.”</p>

  <p class="block_7">“Zırvalamayı bırak ve yatağa gir.”</p>

  <p class="block_7">Girdi. Tanrım, sırf etti. Doğrusunu söylemek gerekirse, biraz korkmuştum. İnsan bu kadar etle ne yapar? Kapana girmiştim bir kere. Yatağın onun tarafındaki kısmı olduğu gibi çökmüştü.</p>

  <p class="block_7">“Bak, Charley.”</p>

  <p class="block_7">Başını kavradım, çevirdim, ağlıyor gibiydi, dudaklarımı dudaklarına yapıştırdım. Öpüştük. Sertleşmeye başladım. Olacak iş değildi!</p>

  <p class="block_7">“Charley, istemiyorsan.”</p>

  <p class="block_7">Elini tutup kamışımın üstüne yerleştirdim.</p>

  <p class="block_7">“Tanrım,” dedi, “tanrım!”</p>

  <p class="block_7">Sonra o beni öptü, dilini ağzıma soktu. Küçüktü dili -o küçüktü hiç olmazsa- ve tutku dolu ve tükürüklü ve ağzıma girip çıkıyordu. Çekildim.</p>

  <p class="block_7">Viski şişesine uzanıp sıkı bir fırt aldım, sonra şişeyi yerine koyup o devasa geceliği yukarı kaldırdım. El yordamı ile aramaya başladım ve bir şey buldum, ne olduğundan emin değildim, ama o gibiydi, biraz küçük olmakla birlikte olması gerektiği yerde. Evet, yarığıydı. Kamışımla zorlamaya başladım. Sonra eliyle bana rehberlik etti. Bir mucize daha. Daracıktı. Kamışımın derisi soyulacaktı neredeyse. Çalışmaya başladık. Uzun tutmaya niyetliydim, ama umurumda da değildi. Yakalamıştı beni. Hayatımın en iyi düzüşlerinden biriydi. İnleyip haykırdım, sonra boşaldım ve üstünden indim. İnanamıyordum. Banyodan döndüğünde bir süre sohbet ettik, sonra uyudu. Ama horluyordu. Kendi yatağıma gitmek zorunda kaldım. Ertesi sabah Marie işe gitmek üzereyken uyandım.</p>

  <p class="block_7">“Acelem var, Charley,” dedi.</p>

  <p class="block_7">“Tamam güzelim.”</p>

  <p class="block_7">O çıkar çıkmaz mutfağa gidip bir bardak su içtim. Çantasını bırakmıştı yine. On dolar. Almadım. Helaya gidip sıçtım... örümceksiz. Sonra banyo yaptım. Dişlerimi fırçaladım, biraz kustum. Giyinip mutfağa döndüm. Bir parça kâğıtla bir kalem buldum.</p>

  <p class="block_11"> </p>

  <p class="block_11"> </p>

  <p class="block_7">Marie:</p>

  <p class="block_7">Seni seviyorum. Bana çok müşfik davrandın. Ama gitmek zorundayım. Ve nedenini tam olarak bilmiyorum. Deliyim, herhalde. Elveda.</p>

  <p class="block_7">Charley</p>

  <p class="block_11"> </p>

  <p class="block_11"> </p>

  <p class="block_7">Notu televizyonun ekranına dayadım. İyi hissetmiyordum kendimi. Ağlamak geliyordu içimden. Ev sessizdi, sevdiğim türden bir sessizlik. Fırınla buzdolabı bile insani göründüler gözüme, iyi anlamda insani -sanki kolları ve sesleri vardı, takıl evlat, burası iyi bir ev, senin için iyi olabilir, diyorlardı. Yatak odasına gidip viski şişesini aldım, şişenin dibinde kalanı diktim. Sonra mutfakta bir kutu bira buldum. Onu da içtim. Kalkıp o dar ve uzun koridoru katettim, yüz metre gibi geldi. Kapıya vardığımda anahtarı hatırladım. Mutfağa dönüp anahtarı notun yanına koydum. Sonra çantadaki onluğa baktım yine. Almadım. Bir kez daha o uzun yürüyüşü yaptım. Kapıya vardığımda kapıyı kapattığım andan itibaren dönüşün söz konusu olmayacağını biliyordum. Kapattım. Kesinleşmişti. Basamakları indim. Bir kez daha yalnızdım ve kimsenin s.kinde değildi. Güney istikametinde yürüdüm ve Fransız Kesimi’nden çıktım. Birkaç blok yürüdükten sonra sola saptım, sonra sağa. Bilmiyordum nereye gittiğimi. Solda bir binanın önünden geçtim, kapının önünde bir adam duruyordu.</p>

  <p class="block_7">“hey, ahbap, iş ister misin?” diye sordu.</p>

  <p class="block_7">Kapıdan içeri baktım, tahta masaların başına oturmuş birkaç sıra adam ellerinde çekiçlerle kabuklu bir şeyleri örseliyorlardı, istiridye kabuklarına benziyordu. Kabukları kırıp içindeki etle bir şeyler yapıyorlardı ve loştu içerisi; adamlar sanki kendilerini örseliyor, kendilerinden arda kalanı fırlatıp atıyorlardı.</p>

  <p class="block_7">“Hayır,” dedim adama, “iş istemiyorum.”</p>

  <p class="block_7">Yüzüm güneşe dönüktü yürürken.</p>

  <p class="block_7">Cebimde 74 sent.</p>

  <p class="block_7">İyiydi güneş.</p>

  <p class="block_9" id="calibre_pb_23"> </p>
</body>
</html>
