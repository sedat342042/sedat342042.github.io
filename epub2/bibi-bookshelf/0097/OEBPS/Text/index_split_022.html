<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_15">sevimli bir aşk hikayesi</h1>

  <p class="block_7">Meteliksiz kalmıştım -yine- ama bu kez New Orleans’ın Fransız kesimi’nde, ve Joe Blanchard, YABANCI dergisinin editörü, beni köşedeki eve götürdü, şu yeşil panjurlu kirli beyaz binalardan biri, basamakları dimdik. günlerden pazardı ve bir yerden bir telif, hayır, almanlar için yazdığım ahlaksız bir kitap karşılığında avans bekliyordum, ama almanlar yayınevinin patronu olan baba ile ilgili bir sürü palavra sıkıyorlardı; baba ayyaşın tekiydi, bankadan bütün parayı çekmişti, içiyor ve karılarla yiyordu, bu yüzden hiç nakitleri kalmamıştı, ama yakında babayı sepetleyeceklerdi ve sepetler sepetlemez...</p>

  <p class="block_7">blanchard zili çaldı.</p>

  <p class="block_7">geçkince ve şişman bir kadın açtı kapıyı, yüz yirmi ile yüz elli arası. üstüne elbise niyetine kocaman bir çarşaf geçirmişti ve gözleri küçücüktü. ona dair tek küçük şey gözleriydi herhalde. adı Marie Glaviano’ydu, Fransız kesimi’nde küçük bir kafe işletiyordu. ona dair fazla büyük olmayan bir şey daha -kafesi. güzel bir kafeydi ama, kırmızı-beyaz masa örtüleri, lüks mönüler ve hayli tenha. girişin yakınında bir yerde modası geçmiş zenci bebeklerden bir tane duruyordu. zenci bebek o güzelim geçmişi simgeliyordu, ama o güzelim geçmişte kalmıştı. turistler yürümeyi seviyorlardı şimdi. yürüyor ve bakıyorlardı. sarhoş bile olmuyorlardı. para kazanmak mümkün değildi artık. o güzelim günlerin sonu gelmişti. kimsenin umurunda değildi ve kimsenin parası yoktu, hem varsa da saklıyorlardı. yeni bir çağdaydık ve hiç de ilginç bir çağ değildi. herkes devrimcilerle polislerin birbirlerini yemelerini seyrediyordu. iyi eğlenceydi ve ücretsizdi ve paraları varsa bile ceplerinde kalıyordu.</p>

  <p class="block_7">“merhaba, Marie,” dedi Blanchard, “bu Charley Serkin. Charley, bu Marie.”</p>

  <p class="block_7">“merhaba,” dedim.</p>

  <p class="block_7">“merhaba,” dedi Marie Glaviano.</p>

  <p class="block_7">“bir dakikalığına içeri girebilir miyiz, Marie?” diye sordu blanchard.</p>

  <p class="block_7">(para ancak iki durumda sorun yaratabilir: çok fazla ya da çok az ise. ve ben yine o “çok az” durumundaydım.)</p>

  <p class="block_7">o yüksek basamakları çıkıp Marie’nin peşinden dar ve uzun inşa edilmiş evin koridoruna girdik -genişlik diye bir şey yoktu, sonra mutfak masasında oturuyorduk. bir vazo dolusu çiçek vardı masanın üstünde. Marie, üç şişe bira açıp oturdu.</p>

  <p class="block_7">“şey,Marie,” dedi blanchard, “Charley bir dahidir. ama köşeye sıkışmış durumda. kendini toparlayacağından eminim, ama şimdilik...şimdilik kalacak bir yere ihtiyacı var.”</p>

  <p class="block_7">Marie gözlerini bana dikti. “dahi misin sen?” diye sordu.</p>

  <p class="block_7">uzun bir yudum aldım biradan. “emin olmak kolay değil aslında. kendimi genellikle geri zekalı gibi hissederim. daha çok beynimin içi hava doluymuş gibi.”</p>

  <p class="block_7">“kalabilir,” dedi Marie.</p>

  <p class="block_7">günlerden pazardı, Marie’nin tek tatil günü. blanchard kalktı ve bizi mutfakta bıraktı. sonra ön kapının kapandığını duyduk, gitmişti.</p>

  <p class="block_7">“ne iş yaparsın?” diye sordu Marie.</p>

  <p class="block_7">“talihimle yaşarım,” dedim.</p>

  <p class="block_7">“Marty’yi hatırlatıyorsun bana.”</p>

  <p class="block_7">“Marty mi?” diye sordum, içimden ey büyük allahım, geliyor, diye geçirerek.</p>

  <p class="block_7">“sen çirkin bir adamsın, biliyorsun. çirkin de değil aslında, yıpranmış. ve senin gerçekten yıpranmış bir halin var, Marty’den bile fazla. ve o zamanında dövüşmüştü. sen de dövüştün mü?”</p>

  <p class="block_7">“sorunlarımdan biri de bu. dövüşmeyi hiç beceremem.</p>

  <p class="block_7">“Neyse, Marty’yi andırıyorsun. Yıpranmış ama müşfik bir görünümün var. Bilirim senin gibileri. İyi bir erkeği görür görmez fark ederim. İyi bir yüzün var.”</p>

  <p class="block_7">Onun yüzüyle ilgili bir şey söyleyemediğim için, “Sigaran var mı, Marie?” dedim.</p>

  <p class="block_7">“Tabii, hayatım,” dedi ve elini çarşaftan bozma elbisenin içine sokup göğüslerinin arasından bir paket sigara çıkardı. Bir haftalık alışverişini de taşıyabilirdi o memelerin arasında. Gülünçtü de. Bana bir bira daha açtı.</p>

  <p class="block_7">Sıkı bir fırt alıp, “bahse girerim ki seni gözünden yaşlar gelinceye kadar düzebilirim,” dedim.</p>

  <p class="block_7">“Bana bak, Charley,” dedi, “benimle bu şekilde konuşmana izin vermem. İyi bir kızım ben. Annem beni iyi yetiştirdi. Bu şekilde konuşmaya devam edersen burada kalamazsın.”</p>

  <p class="block_7">“Afedersin, Marie. Şaka yapmıştım.”</p>

  <p class="block_7">“Bu tür şakalardan haz etmem.”</p>

  <p class="block_7">“Elbette, anlıyorum. Viskin var mı?”</p>

  <p class="block_7">“Skoç.”</p>

  <p class="block_7">“Skoç mükemmel.”</p>

  <p class="block_7">Nerdeyse dolu bir şişe çıkardı. İki su bardağı. Sulu skoç koydu bardaklara. Görmüş geçirmiş bir kadın olduğu aşikardı. Benden on yıl daha görmüş geçirmiş muhtemelen. Neyse, yaşlılık suç değildi. Ama bazı insanlar kötü yaşlanıyorlardı.</p>

  <p class="block_7">“Ne kadar benziyorsun Marty’ye,” dedi yine.</p>

  <p class="block_7">“Ve sen bugüne kadar gördüğüm hiç kimseye benzemiyorsun,” dedim.</p>

  <p class="block_7">“Benden hoşlanıyor musun?” diye sordu.</p>

  <p class="block_7">“Mecburum,” dedim, öyle dediğim için surat filan da asmadı. Bir iki saat kadar daha içtik, daha çok bira, arada sırada da skoç, sonra beni yatağıma götürdü. Giderken bir odanın yanından geçtik. “Bu da benim yatağım,” dediğinde şaşırmadım. Devasa bir yataktı. Benim yatağımın yanında bir yatak daha vardı. Tuhaftı. Bir anlamı yoktu ama. “İstediğin yatakta yatabilirsin,” dedi, “ya da ikisinde birden.”</p>

  <p class="block_7">Bunu söyleyiş biçiminde bende aşağılanmışım duygusu uyandıran bir şey vardı…</p>

  <p class="block_7">Sabah uyandığımda tabii ki başım çatlıyordu ve mutfaktan tabak çanak sesleri geliyordu, ama aklı başında her insanın yapacağı gibi kafamı takmamaya çalıştım. Televizyonu açtı, sabah haberleri. Mutfaktaki kahvaltı masasının üzerinde duruyordu televizyonu. Sonra kahve kokusu geldi burnuma, güzel kokuyordu ama pastırmalı ve patatesli yumurtanın kokusunu sevmedim, sabah haberlerini de, ve işemek istiyordum ve susamıştım, ama Marie’nin uyandığımı bilmesini istemediğim için bekledim, biraz öfkeli (haha, evet), ama evde yalnız kalma, eve sahip olma isteği ile, ve o sürekli bir şeylerle oyalanıp duruyordu ve nihayet yatağımın yanından geçtiğini duydum.</p>

  <p class="block_7">“Gitmem gerek,” dedi, “geç kaldım.”</p>

  <p class="block_7">“Güle güle, Marie,” dedim.</p>

  <p class="block_7">Kapı kapanır kapanmaz yataktan fırlayıp helaya gittim, işedim, sıçtım ve evimden uzak öylece oturdum, neresiyse evim. Sonra köşede durmuş bana bakan bir örümcek gördüm. O örümcek benden çok daha eskiydi o evde, bunu biliyordum. Öldürmeyi düşündüm önce. Ama öyle iri ve mutlu ve çirkindi ki, oranın sahibiydi. Bir süre beklemem gerekecekti, uygun oluncaya kadar. Kalktım, kıçımı sildim ve sifonu çektim. Çıkarken örümcek göz kırptı bana.</p>

  <p class="block_11"> </p>

  <p class="block_11"> </p>

  <p class="block_7">Viski şişesinden arda kalana dokunmak istemedim. Çırılçıplak oturdum mutfakta. Nasıl oluyor da insanlar bana böyle güvenebiliyorlardı? İnsanlar deliydi, insanlar basitti. Bu da bana bir avantaj sağlıyordu. Allah için. On yıldan beri hiçbir iş yapmadan yaşamıştım. İnsanlar bana para ve yemek vermiş, kalacak yer sağlamışlardı. Benim dahi ya da geri zekâlı olduğumu düşünmelerinin önemi yoktu. Ben biliyordum ne olduğumu. İkisi de değildim. İnsanların bana neden yardım ettikleriyle ilgilenmiyordum. Onlardan yaralanmış ama bunu zafer duygusuna kapılmadan ve baskı uygulamadan yapmıştım. Çıkarabildiğim tek sonuç kimseden hiçbir şey isteyemediğimdi. Üstüne üstlük beynimde sürekli aynı şarkıyı çalan bir plak dönüp duruyordu; vazgeç, vazgeç. İyi fikir gibi geliyordu bana.</p>

  <p class="block_7">Neyse, Marie gittikten sonra mutfakta oturup buzdolabında bulduğum üç şişe birayı içtim. Yemek hiçbir zaman ilgimi çekmemiştir. Yemeğe çok düşkün insanlardan söz edildiğini duymuşluğum var. Yemek beni sıkar. Sıvıya eyvallah. Ama yemek hamallıktır benim için. B.k severim, sıçmayı severim, b.k parçalarını severim, ama onları yapmak da ciddi bir uğraş gerektiriyordu.</p>

  <p class="block_7">Üç şişe birayı içtikten sonra yanımdaki iskemlenin üstünde duran çantayı farkettim. Elbette, Marie işe giderken başka bir çanta almıştı yanına. Çantasında para bırakacak kadar aptal ya da cömert olabilir miydi? Açtım çantayı. On dolar duruyordu dibinde.</p>

  <p class="block_7">Marie beni sınıyordu, onu hayal kırıklığına uğratmayacaktım.</p>

  <p class="block_7">Onluğu alıp yatak odasına döndüm, giyindim. İyi hissediyordum kendimi. Hayatta kalmak için ne gerekti ki insana? Hiç. Doğruydu. Üstelik anahtarım da vardı.</p>

  <p class="block_7">Dışarı çıkıp evi hırsızlardan korumak için kapıyı kilitledim, hahaha, ve sokaklardaydım, Fransız Kesimi’nde, ve ne kadar aptal bir yerdi, ama yetinmek zorundaydım. Her şey bana hizmet etmeliydi, bu iş böyle yürüyordu. Ne diyordum. evet, sokakta yürümeye başladım, ve Fransız Kesimi’nin bokluğu dünyanın diğer hoş yerlerinde olduğu gibi her köşede içki satan bir dükkan bulunmayışıydı. Bilhassa belki de. Bar dedikleri o lağım çukurlarından farksız yerlere katkısı olduğunu düşünmek için dahi olmak gerekmiyordu. O “hoş” Fransız Kesimi barlarına girdiğimde aklımdan geçen ilk şey kusmak olurdu. Kusardım da genellikle, sidik kokan iğrenç helaya girip midemdeki yumurtaları ve yarı-çiğ patatesleri pisuara boşaltırdım. Ve kustuktan sonra dönüp içerideki insanlara bakmak: müşterilerden daha yalnız ve zavallı tek kişi barmendi, özellikle mekânın sahibi ise. Pekala, barların bir yutturmaca olduğunun bilincinde yürüyordum, ve üç paket altılığımı nerede buldum, tahmin edin? Yalnızlığın o yarı-seksi gülümsemesi her yere, sıvaları dökülmüş duvarlara bile sızmış, ekmeği bile bayat bir bakkal dükkânında. insaf, insaf, insaf. korkunç, evet, dükkanı aydınlatamıyorlar bile, elektrik çok pahalı ve aniden içeri dalmıştım, 17 günden beri altılık bir paket, üç yıldan beri de üç altılık paket alan ilk müşteri, ve tanrım, kadın kasanın üstünden üzerime atlayacaktı neredeyse. Paramın üstünü ve altılık paketlerimi kaptığım gibi Fransız Kesimi’nin aptal günışığına attım kendimi.</p>

  <p class="block_7">Paranın üstünü kahvaltı masasının üstündeki çantaya koydum ve çantayı Marie’nin görmesi için açık bıraktım. Sonra oturup bir bira açtım.</p>

  <p class="block_7">Güzeldi yalnız olmak. Ama tam anlamıyla yalnız da sayılmazdım. Her işemeye gittiğimde o örümceği görüyor, içimden “Evet, örümcek, yakında yolcusun,” diye geçiriyordum. “O karanlık köşede duruşundan, böcekleri ve sinekleri ağına düşürüp kanlarını emmenden hoşnut değilim. Sen kötüsün Bay Örümcek. Ve ben iyiyim. Böyle düşünmek işime geliyor en azından. Karanlık ve beyinsiz bir ölüm siğilinden başka bir şey değilsin. B.k ye. Sonun geldi.”</p>

  <p class="block_7">Arka balkonda bir süpürge buldum, helaya dönüp ağında ezerek öldürdüm onu. İyi yapmıştım, iyi yapmıştım, şimdi benden önde bir yerlerdeydi, benim bilmediğim şeyler biliyordu ve bu konuda yapabileceğim hiçbir şey yoktu. Marie o koca götünü oturağa yerleştirip o örümceğe bakarak sıçmayı nasıl beceriyordu? Görmemiş olabilir miydi? Belki.</p>

  <p class="block_7">Mutfağa gidip bir bira daha aldım. Sonra televizyonu açtım. Kağıttan insanlar, camdan insanlar. Kendimi delirecekmiş gibi hissedip televizyonu kapattım. yiyebildim. insan yemeyi unutuyordu bazen. Perdelerden güneş sızıyordu içeri. Bütün gün içtim. Sonra kapı açıldı. Marie gelmişti.</p>

  <p class="block_7">“Tanrım!” diye bağırdı, “bugün ne oldu biliyor musun?”</p>

  <p class="block_7">“Hayır, hayır bilmiyorum.”</p>

  <p class="block_7">“Allah kahretsin!”</p>

  <p class="block_7">“Sorun nedir hayatım?”</p>

  <p class="block_7">“Çilekleri yaktım.”</p>

  <p class="block_7">“Öyle mi?”</p>

  <p class="block_7">Daireler çiziyordu mutfağın içinde o devasa kıçını hoplatarak. Deliydi. İpin ucunu kaçırmıştı. Zavallı yaşlı şişman a.cık.</p>

  <p class="block_7">“Mutfakta çilek kaynatıyordum ki turistlerden biri girdi içeri, zengin bir kaltak, günün ilk müşterisi, yaptığım küçük şapkaları beğenmiş biliyor musun. Neyse, çekici sayılabilecek bir hatun, bütün şapkalar ona yakıştığı için bir türlü karar veremiyor, sonra Detroit’ten söz ettik ve Detroit’te ortak bir tanıdığımız olduğu ortaya çıktı, çene çalıyoruz ve birden KOKUYU ALDIM!!! ÇİLEKLER YANIYOR! Mutfağa koştum ama çok geçti. batmıştı ortalık! Çilekler taşmış, her yer batmış, iğrenç bir koku, yanık kokusu, hüzün verici, olduğu gibi çöpe attım, yazık! Neyse, oldu bir kere!”</p>

  <p class="block_7">“Üzüldüm. Peki, şapkayı sattın mı?”</p>

  <p class="block_11"> </p>
</body>
</html>
