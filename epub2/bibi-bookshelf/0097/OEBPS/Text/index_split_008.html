<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_6">ÜÇ TAVUK</p>

  <p class="block_7">İyi hatundu Vicki. Ama sorunlarımız vardı. Şaraba dadanmıştık. Kadın sarhoş olup ağzını açtığında benim hakkımda akla hayale gelmeyecek şeyler uyduruyordu. Ve o ses tonu: bayağı, peltek, gıcık ve kaçık. Kimi olsa delirtirdi beni delirtti.</p>

  <p class="block_7">Bir keresinde duvardan açılan yatağımıza oturmuş bağıra çağıra beni itham etmeye başlamıştı yine. Yalvardım kesmesi için. Kesmedi. Sonunda kalktım, yatağa gittim ve onunla birlikte her şeyi duvara katladım.</p>

  <p class="block_7">Gidip oturdum ve çığlıklarını dinledim.</p>

  <p class="block_7">Susmak bilmiyordu, kalkıp yatağı duvardan açtım ve karşımdaydı yine. Kolunu tutmuş, kırıldığını iddia ediyordu. “kolun kırılmış olamaz,” dedim.</p>

  <p class="block_7">“kırıldı işte, kırıldı, seni otuzbirci orospu çocuğu, kolumu kırdın!”</p>

  <p class="block_7">Birkaç içki daha içtim ama kolunu tutup sızlanmayı sürdürdü. Sonunda sabrım tükendi, ona birazdan döneceğimi söyleyip aşağı indim, sokağa çıktım ve bakkal dükkânının arkasında birkaç eski sandık buldum. Sağlam tahtalardan birkaç tanesini söküp çivilerini temizledikten sonra asansöre binip yukarı çıktım.</p>

  <p class="block_7">Dört tahta kâfi geldi. Eski elbiselerinden birinden yırttığım parçalarla tahtaları koluna bağladım. İki saat kadar sustu. Sonra yine başladı. Dayanamadım. Bir taksi çağırıp hastaneye götürdüm. Taksiden iner inmez tahtaları kolundan çözüp sokağa fırlattım. Sonra GÖĞÜS röntgenini çekip kolunu alçıya aldılar. Düşünebiliyor musunuz? Kafasını kırmış olsaydı kıç röntgenini çekerlerdi herhalde.</p>

  <p class="block_7">Neyse, o günden sonra barlarda otururken yanındakilere, “duvar yatağı ile duvara katlanmış tek kadın benim,” demeye başladı.</p>

  <p class="block_7">Ve ONDAN da emin değildim, ama bıraktım söylesin.</p>

  <p class="block_7">Başka bir keresinde yine canımı sıkmıştı, bir tokat attım, ağzına isabet etti ve takma dişlerini kırdı.</p>

  <p class="block_7">Takma dişlerinin kırılması beni şaşırtmıştı. Gidip süper bir yapıştırıcı aldım ve kırık protezini yapıştırdım. Bir süre için iş gördü, ama bir gece oturmuş şarap içiyorduk ki birden ağzına kırık dişler doldu.</p>

  <p class="block_7">Şarap öyle güçlüydü ki yapışkanı çözmüştü. İğrençti. Yeni bir protez yaptırmak zorunda kaldık. Parayı nereden bulduğumuzu hatırlamıyorum, bulmuştuk bir şekilde, ama yeni protezi ile ata benzediğini hatırlıyorum.</p>

  <p class="block_7">Bu tartışmalara genellikle sarhoşken giriyorduk ve Vicki sarhoşluğumun çok pis olduğunu iddia ediyordu, ama aslında sarhoşluğu pis olan oydu. Neyse, bazen tartışmanın orta yerinde fırlar, kapıyı çarpıp bir bara giderdi. “canlı birini bulmaya,” kızların deyimi ile.</p>

  <p class="block_7">Her seferinde kötü hissediyordum kendimi. İtiraf etmeliyim. Bazen iki üç gün dönmediği olurdu. Ve gece. Hiç de hoş bir davranış biçimi değildi.</p>

  <p class="block_7">Bir keresinde yine kapıyı vurup çıktı. Bir süre oturup şarabımı içtim ve yaptığını düşündüm. Sonra kalkıp asansöre bindim, aşağı inip bende sokağa çıktım. En sevdiği barda buldum onu. Elinde morumtrak bir fularla barda oturuyordu. Daha önce görmemiştim o fuları. Benden saklamak ha. Yanına gidip yüksek sesle, “senden bir kadın yaratmak istedim ama lanet bir fahişeden başka bir şey değilsin!” dedim.</p>

  <p class="block_7">Doluydu bar. Boş tabure yoktu. Elimin tersiyle öyle bir tokat aşkettim ki tabureden devrildi. Yerde bir çığlık attı.</p>

  <p class="block_7">Barın bir ucundaydık. Dönüp bakmadım bile. Barı katedip çıkış kapısına yöneldim. Kapıya geldiğimde dönüp arkama baktım. Çıt çıkmıyordu.</p>

  <p class="block_7">“bakın,” dedim onlara. “içinizde biraz önce yaptığımdan HOŞNUT kalmayan biri varsa bir şey SÖYLESİN.”</p>

  <p class="block_7">Yere iğne düşse duyulurdu.</p>

  <p class="block_7">Dönüp dışarı çıktım. Sokağa çıkar çıkmaz vızıldamaya başladıklarını duydum, vız, vız, vız.</p>

  <p class="block_7">BOK HERİFLER! Tek erkek yoktu içlerinde!</p>

  <p class="block_7">“ama, elbette, döndü. Neyse, hikayeye devam edeyim, geçenlerde bir gece oturmuş şarap içiyorduk ve yine başladı. Bu sefer ben gitmeye karar verdim. “S.KTİR OLUP GİDECEĞİM BU DELİKTEN!” diye bağırdım Vicki’ye. “BIKTIM İTHAMLARINDAN!”</p>

  <p class="block_7">Kapının önüne fırladı.</p>

  <p class="block_7">“ölümü çiğneyerek, ancak öyle çıkabilirsin buradan!”</p>

  <p class="block_7">“pekala, madem başka yolu yok.”</p>

  <p class="block_7">Sıkı bir tokat çaktım, kapının önüne yığıldı. Onu kenara çekmek zorunda kaldım çıkabilmek için.</p>

  <p class="block_7">Asansöre bindim. İyi hissediyordum kendimi. Dört katlık bir iniş. Asansör kafes şeklinde inşa edilmişti ve eski çorap, eski eldiven, eski süpürge kokardı. Ama bir şekilde güven ve güç duygusu veriyordu bana, damarlarımda dolanan şarabı da hesaba katmak gerek.</p>

  <p class="block_7">Ama sokağa çıktığımda fikrimi değiştirdim. Gidip dört şişe şarap daha aldım, asansöre binip yukarı çıktım. Aynı güven ve güç duygusu ile eve girdim. Vicki koltuğa oturmuş ağlıyordu.</p>

  <p class="block_7">“döndüm sana, şanslı sevgilim benim,” dedim ona.</p>

  <p class="block_7">“orospu çocuğu, vurdun bana. BANA VURDUN!”</p>

  <p class="block_7">“hımm,” dedim yeni bir şişe açarken, “kafamı s.kmeye devam edersen gene vururum.”</p>

  <p class="block_7">“ÖYLE Mİ?” diye bağırdı. “BANA VURURSUN TABİİ, BİR ERKEĞE VURACAK CESARETİN VAR MI?”</p>

  <p class="block_7">“YOK TABİİ!” diye bağırdım, “BİR ERKEĞE VURMAM! DELİMİYİM BEN? HEM NE İLGİSİ VAR?”</p>

  <p class="block_7">Bu onu bir süre için susturdu. Oturup su bardaklarıyla şarap içmeye devam ettik, porto.</p>

  <p class="block_7">Sonra yine başladı ithamlara. O uyurken otuzbir çektiğimi iddia ediyordu.</p>

  <p class="block_7">Bu beni ilgilendiren bir meseleydi bence, değilse de GERÇEKTEN aklını kaçırmış demekti. Küvette otuzbir çektiğimi iddia ediyordu. Elbise dolabının içinde, asansörde, her yerde.</p>

  <p class="block_7">Ne zaman küvetten çıksam koşarak banyoya girerdi.</p>

  <p class="block_7">“işte! GÖRÜYORUM! BAK!”</p>

  <p class="block_7">“seni çılgın yarasa, kir halkası o.”</p>

  <p class="block_7">“hayır, BEL bu! BEL!”</p>

  <p class="block_7">Ya da koltuk altımı veya bacaklarımın arasını sabunlarken banyoya dalar ve, “işte, işte, İŞTE! YAPIYORSUN!”</p>

  <p class="block_7">“NE yapıyorum? Kendi hayalarımı sabunlayamayacak mıyım? Hayalar benim, Allahın delisi!”</p>

  <p class="block_7">“o çıkıntı nedir?”</p>

  <p class="block_7">“sol işaret parmağım, şimdi S.KTİR GİT BAŞIMDAN!”</p>

  <p class="block_7">Ya da yatakta, derin uykudayken bir el birden kamışıma ve hayalarıma yapışırdı. Yahu, gecenin ortasında, derin uykuda, o TIRNAKLAR!</p>

  <p class="block_7">“HA HA! YAKALADIM SENİ! YAKALADIM!”</p>

  <p class="block_7">“çılgın yarasa, bunu bir daha yaparsan YEMİN EDİYORUM SENİ ÖLDÜRÜRÜM!”</p>

  <p class="block_7">“YAKALADIM SENİ! YAKALADIM SENİ!”</p>

  <p class="block_7">“Allah aşkına, uyu...”</p>

  <p class="block_7">İşte o gece bağıra çağıra itham etmeye başlamıştı yine. Oturup şarabımı içtim ve hiçbir şeyi inkâr etmedim. Bu daha da öfkelendirdi onu. Köpürdükçe köpürdü.</p>

  <p class="block_7">Dayanamadı sonunda, beni otuzbir çekmekle itham ediyordu ve ben, sözde otuzbirci, orada öylece oturmuş ona gülümsüyordum. Fırladığı gibi kapıya gitti.</p>

  <p class="block_7">Bıraktım gitsin. Oturup şarabımı içtim. Porto.</p>

  <p class="block_7">Her zaman ki gibi.</p>

  <p class="block_7">Olanları düşündüm. Hımmm, hımmm, evet.</p>

  <p class="block_7">Sonra hiç telaş etmeden kalktım, asansöre binip aşağı indim. O aşina güç duygusu yine. Kızgın değildim. Gayet sakindim. Sürüp giden bir savaş.</p>

  <p class="block_7">Yürümeye başladım ama onun en sevdiği bara gitmedim. Aynı oyunu iki kez oynamanın alemi yoktu. Fahişesin: senden bir kadın yaratmaya çalıştım. Hadi oradan. Bir süre sonra salak konumuna düşerdi insan. Ben de başka bir bara gidip giriş kapısına yakın taburelerden birine oturdum. Bir içki söyleyip ilk yudumu aldım, bardağı tezgâha koydum ve onu gördüm. Vicki. Barın öbür ucundaydı, ödü patlamış gibi bir hali vardı nedense.</p>

  <p class="block_7">Yanına gitmedim ama. Gözlerimi dikip tanımadığım birine bakar gibi bakmakla yetindim.</p>

  <p class="block_7">Sonra yanımda modası geçmiş tilki kürkünün içinde biri olduğunu fark ettim.</p>

  <p class="block_7">“tilkinin bir içkiye ihtiyacı var gibi geldi bana, tatlım,” dedim ona.</p>

  <p class="block_7">“o ölü. İçkiye ihtiyaç duyamaz. Ama benim acilen bir içkiye ihtiyacım var yoksa ölebilirim.”</p>

  <p class="block_7">Benim gibi yufka yürekli biri ölüme sebebiyet vermemek için elinden geleni yapmaz mı? Bir içki söyledim. Adı, söylediğine göre, Margy’ydi. Thomas Nightgale, dedim ona, ayakkabı pazarlamacısı. Margy. Değişik adlı bütün o kadınlar: içerek, sıçarak, adet görerek, erkekleri düzerek. Duvarlara katlanarak. Acayip.</p>

  <p class="block_7">İkişer tane daha içtik ve çantasına dalmıştı bile, çocuklarının fotoğrafı, çirkin ve çarpık bir oğlanla kel bir kız. Ohio’da bir yerde yaşıyorlardı, babalarının yanında, baba bir canavardı, para avcısı; mizah duygusu sıfır, anlayış sıfır. Ha, ŞUNLARDAN biri. Ve eve başka kadınlar getiriyor, bütün ışıkları yakıp onun gözünün önünde sevişiyordu.</p>

  <p class="block_7">“ha, anlıyorum, anlıyorum,” dedim, “erkeklerin çoğu canavardır gerçekten, anlama yeteneğinden yoksunlar. Ve sen öyle tatlısın ki, adaletsizlik bu.”</p>

  <p class="block_7">Başka bara gitmeyi önerdim. Vicki’nin kıçı karıncalanmaya başlamıştı ve yarı Kızılderili’ydi.</p>

  <p class="block_7">Vicki’yi orada bırakıp çıktık. Köşeyi döndük. Hemen orada bir bar daha vardı.</p>

  <p class="block_7">Sonra bana gitmeyi önerdim. Bir şeyler yeriz. Biraz alışveriş eder yemek pişiririz, kızartırız, fırına veririz.</p>

  <p class="block_7">Vicki’den söz etmedim ona elbette. Ama Vicki lanet fırında tavuğuyla pek övünürdü. Tavuğu andırdığı için belki. At dişli bir tavuk.</p>

  <p class="block_7">Tavuk alıp fırında pişirmeyi ve viskiye yatırmayı önerdim. Kem küm etmedi.</p>

  <p class="block_7">Öyleyse, içki dükkânı. Bir şişe viski, beş-altı şişe bira.</p>

  <p class="block_7">Sabaha kadar açık bir market bulduk. Kasabı bile vardı.</p>

  <p class="block_7">“tavuğu fırına vermek istiyoruz,” dedim kasaba.</p>

  <p class="block_7">“aman, tanrım!” dedi.</p>

  <p class="block_7">Bira şişelerinden birini bıraktım. Gerçekten patladı.</p>

  <p class="block_7">“tanrım!” dedi kasap.</p>

  <p class="block_7">Sırf ne diyeceğini görmek için bir tane daha bıraktım.</p>

  <p class="block_7">“tanrım!” dedi yine.</p>

  <p class="block_7">“ÜÇ TAVUK istiyorum,” dedim.</p>

  <p class="block_7">“ÜÇ TAVUK MU?”</p>

  <p class="block_7">“tanrım, evet,” dedim.</p>

  <p class="block_7">Kasap uzandı ve insan saçını andıran uzun siyah kılları yolunmamış sarı-beyaz üç tavuk çıkarıp sert ve pembe bir kâğıda sardıktan sonra kocaman paketi bantladı. Parasını ödedik ve çıktık.</p>

  <p class="block_7">çıkarken iki şişe daha bıraktım.</p>

  <p class="block_7">asansöre bindik. gücümün arttığını hissettim. kapımdan içeri girdiğimde çoraplarını ne tutuyor diye bakmak için Margy’nin eteğini kaldırdım. sonra sağ elimin uzun parmağı ile parmakladım onu. bir çığlık atıp pembe paketi elinden bıraktı. paket halıya düştü, tavuklar halıya saçıldı. o üç beyaz-sarı tavuk üstlerindeki 29-30 katledilmiş sarkık insan kılı ve açık ağızları ile sarı ve kahverengi çiçekler, ağaçlar ve Çin ejderi ile bezenmiş o eski halının üstünde, elektrik ışığının altında, dünyanın sonunda, Los Angeles’da, 6. cadde ile Union kavşağı yakınında öyle tuhaf görünüyorlardı ki.</p>

  <p class="block_7">“hay Allah, tavuklar.”</p>

  <p class="block_7">“s.kmişim tavukları.”</p>

  <p class="block_7">jartiyerleri kirliydi. mükemmeldi. bir kez daha parmakladım.</p>

  <p class="block_7">oturup viski şişesini açtım, iki su bardağını ağzına kadar doldurdum, ayakkabılarımı, çoraplarımı pantolonumu, gömleğimi çıkardım, sigaralarımdan bir tane yaktım. şort atlet oturdum karşısına. bunu hep yaparım, vakit kaybetmeden. rahat etmeyi severim. hatunun hoşuna gitmezse keyfi bilir. isterse gider. ama hep kalırlar. kendime has bir havam var. bazı hatunlar aslında kral doğmalıymışım diyorlar. başkaları başka şeyler söylüyorlar. s.ktirsinler.</p>

  <p class="block_7">içkisinin çoğunu içti ve çantasına davrandı. “Ohio’da iki çocuğum var. öyle güzeller ki... “</p>

  <p class="block_7">“unut gitsin. geçtik oradan. söylesene. ağzına alır mısın? “</p>

  <p class="block_7">“ne demek istiyorsun?”</p>

  <p class="block_7">“ÇÜŞ!” bardağımı duvara fırlattım.</p>

  <p class="block_7">sonra kalkıp bir bardak daha aldım. doldurdum ve bir süre daha içtim.</p>

  <p class="block_7">ne kadar viski içtiğimi hatırlamıyorum, ama epey içmiş olmalıyım çünkü kendime geldiğimde yatağımda çıplak yatıyordum. tavandaki ampule bakıyordum, Margy yanımda çıplaktı ve tilki kürkü ile hızlı bir şekilde kamışımı sıvazlıyordu. bir yandan da, “düzücem seni, düzücem seni... “ diyordu.</p>

  <p class="block_7">“bak,” dedim, “beni düzebileceğinden emin değilim. bu sabah asansörde otuzbir çektim. saat sekize geliyordu yanılmıyorsam.” “olsun, ben yine de düzerim seni.”</p>

  <p class="block_7">iyice hızlandırdı o tilki kürkünü. güzeldi. kendime bir tane alırdım belki. ben kamışımı kırılabilecek ya da keskin bir şeye sokmaktan hoşlanmam. kanlı bir çükle doktora gidip su bardağını düzerken başınıza geldiğini söylediğinizi düşünsenize. bir keresinde Teksas’ın kasabalarından birinde aylaklık ederken genç ve kısrak gibi bir kızın, bir tür kas hastalığından dolayı sürekli titreyen iciş bücüş bir cüce ile evli olduğunu öğrendim. kız cüceye bakıyor, onu tekerlekli iskemlesi ile gezmeye çıkarıyordu. cücenin o inanılmaz vücuda yumulduğunu hayal etmeye çalışırdım. sonra hikayeyi öğrendim. kız çok gençken vajinasına bir şişeyi dibine kadar sokmuş, bir türlü çıkaramayınca doktora gitmek zorunda kalmıştı. doktor şişeyi çıkarmış ama hikaye de yayılmıştı. o günden sonra kızın namusu iki paralık olmuştu ve kasabayı terk edecek kadar zeki de değildi. o titrek cüceden başka kimse onu istememişti. cücenin umurunda bile değildi -kasabanın en iyi parçası onundu. nerede kamıştım? ha, evet.</p>

  <p class="block_7">kürkü giderek hızlandırıyordu. iyice havaya girmiştim ki kapının kilidine anahtar giydiğini duydum. eyvah. Vicki! diye geçirdim içimden.</p>

  <p class="block_11"> </p>

  <p class="block_11"> </p>

  <p class="block_7">adam sende, dedim kendi kendime, kıçına tekmeyi basar, kaldığın yerden devam edersin.</p>

  <p class="block_7">kapı açıldı ve başıma Vicki ile iki polis memuru dikildi.</p>

  <p class="block_7">“ÇABUK BU KADINI EVİMDEN ÇIKAR!” diye bağırdı Vicki.</p>

  <p class="block_7">POLİS! inanamıyordum. çarşafı mor ve devasa cinsel organımın üstüne örtüp uyuyormuş ayağına yattım. çarşafın altında bir langa hıyarı gizliydi sanki.</p>

  <p class="block_7">bu kez de Margy bağırmaya başladı: “seni tanıyorum. Vicki. burası senin evin değil! bu ADAM kıçının kıllarını yalayarak geçimini hakediyor! o zımpara gibi dili sayesinde cennete mors alfabesinde mesajlar yolluyorsun ve iğrenç bir FAHİŞE’den başka bir şey değilsin. bok yiyen iki dolarlık fahişelerden, ki onlar Franky D. ile tedavülden kalktılar ve sen o zaman 48’indeydin.”</p>

  <p class="block_7">bu sözleri duyunca hıyarım indi. bu hatunlar seksen yaşında olmalıydılar. tek tek elbette. yaşları toplamı kadar geri gidebilseler Abe Lincoln’ı düzebilirlerdi. General Robert E. Lee’yi, Patrick Henry’yi. Mozart’ı, Dr. Samuel Johnson’ı. Robespierre’i. Napoleon’u. Machiavelli’yi?</p>

  <p class="block_7">bağırma sırası Vicki’deydi: “KİM FAHİŞE? FAHİŞE KİM, HA? SÖYLEYİM SANA FAHİŞENİN KİM OLDUĞUNU. SENSİN FAHİŞE, SEN! 30 YILDIR ALVARADO CADDESİNDE FRENGİLİ YARIĞINI PAZARLIYORSUN! KÖR BİR FARE, YARIĞINA DÜŞSE DÖRT ADIM GERİ GİDER! BİR ERKEĞİ BOŞALTMAYI BECEREBİLSEN HAVALARA UÇARSIN VE ONUN MODASI KONFÜÇYÜS ANNESİNİ DÜZDÜĞÜNDE GEÇTİ!”</p>

  <p class="block_7">“SENİ AŞAĞILIK KALTAK. YEDİKLERİN LOS ANGELES’A KÖPRÜ OLUR SENİ...”</p>

  <p class="block_7">“bayanlar sakin olun,” dedi polislerden biri, “sizden sözlerinize dikkat etmenizi ve seslerinizi alçaltmanızı istemek zorundayım. anlayış ve hoşgörü demokratik düşüncenin temelini oluşturur. Bobby Kenedy’nin saçını o güzelim başının sağ tarafına taramasına bayılıyorum, siz nasıl buluyorsunuz?”</p>

  <p class="block_7">“vay i.ne,” dedi Margy, “o daracık pantolonu bu yüzden giyiyorsun demek, kıçının güzelliği belli olsun diye. tanrım, gerçekten GÜZEL bir kıç! mümkün olsa ben düzerdim seni. siz b.k kafalıları bazen otobanda arabaların pencerelerinden içeri eğilmiş ceza keserken görüyorum ve her seferinde kıçınızı cimciklemek geliyor içimden.”</p>

  <p class="block_7">polisin ölü gözlerinde bir kıvılcım çaktı birden, copunu çıkarıp Margy’nin ensesine indirdi. Margy yere yığıldı.</p>

  <p class="block_7">sonra kelepçeleri taktı. klik sesini duydum, ve HEP aşırı sıkı takarlardı orospu çocukları. ama bir süre sonra SEVERDİN o kelepçeyi. güçlü ve ağır bir duygu verirdi insana. İsa gibi filan hissederdin kendini. dramatik.</p>

  <p class="block_7">gözlerimi kapalı tuttuğum için Margy’nin üstünü örtüp ötmediklerini bilmiyorum.</p>

  <p class="block_7">sonra kelepçeleri takan polis öbür polise, “ben bunu asansöre götürüyorum,” dedi.</p>

  <p class="block_7">çok iyi duyamıyordum, ama onlar aşağı inerken kulak kabarttım ve Margy’nin, “aaaah, aaaah, orospu çocuğu. bırak beni, bırak beni!” diye bağırdığını duydum.</p>

  <p class="block_7">polis de, “kes sesini, kes sesini, kes sesini! bunu hakettin. bu... henüz...işin...başı!” diye karşılık verdi.</p>

  <p class="block_7">ve Margy gerçek bir çığlık attı.</p>

  <p class="block_7">öbür polis yanıma geldi. gözümü hafifçe araladım ve o devasa cilalı ayakkabısını yatağın üstüne koyduğunu gördüm. çarşafın üstüne. bana baktı.</p>

  <p class="block_7">“bu herif i.ne mi? tam bir i.neye benziyor,” dedi.</p>

  <p class="block_7">“i.ne olduğunu SANMIYORUM,” dedi Vicki, “olabilir de. ama kadınlara çok meraklı.”</p>

  <p class="block_7">“onu tutuklamamı ister misin?”</p>

  <p class="block_7">ve Vicki konuştu nihayet. “hayır, çok da kötü sayılmaz. kalsın.” polis ayakkabısını indirdi. kapıya kadar yürüyüp durdu ve Vicki’ye konuştu. “önümüzdeki ay senden beş dolar daha fazla alacağım. sorun çıkarıp duruyorsun.” sonra gitti. yani hole çıktı. asansöre binmesini bekledim, asansörün giriş katında durduğunu duydum. 64’e kadar saydım. FIRLADIM YATAKTAN?</p>

  <p class="block_7">Burnumun kanatları tepesi atmış Gregory Peck gibi açılıp kapanıyorlardı.</p>

  <p class="block_7">“SENİ AŞAĞILIK KANCIK! BUNU BİR DAHA YAPARSAN SENİ ÖLDÜRÜRÜM!”</p>

  <p class="block_7">“HAYIR, HAYIR, HAYIR!”</p>

  <p class="block_7">elimin tersiyle meşhur tokadımı patlatmak üzereydim.</p>

  <p class="block_7">“SENİ TUTUKLATTIRMADIM!” diye bağırdı.</p>

  <p class="block_7">“hımmm. bak bu doğru. bunu hesaba katmalıyım.”</p>

  <p class="block_7">elimi indirdim.</p>

  <p class="block_7">biraz viski artmıştı. biraz da şarap. kalkıp kapının zincirini sürdüm.</p>

  <p class="block_7">ışıkları söndürdük ve oturup kafa çektik. sigara içtik. sohbet ettik. rahat ve samimi. sonra, eski günlerde yaptığımız gibi binanın yan tarafındaki o kırmızı neondan kanatlı atın uçuşunu seyrettik. sabaha kadar durmadan uçardı, ne olursa olsun. nasıl bir şey olduğunu anladınız. kanatları kırmızı neondan kırmızı bir at işte. söyledim zaten. neyse. her zaman yaptığımız gibi saydık: bir, iki, üç, dört, beş, altı, yedi. kanatlarını her seferinde yedi kez çırpıyordu. sonra at ve her şey kıpırdamadan duruyordu. sonra, yine başlıyordu. odanın içine kırmızı ışık doluyordu. sonra at durduğunda beyaza dönüyordu bir an için. nedenini bilmiyorum. kırmızı kanatlı atın tam altındaki beyaz neondan reklam tabelası yüzündendi sanıyorum. neyse.</p>

  <p class="block_7">oturduk, konuştuk ve içtik.</p>

  <p class="block_7">sonra yatağa girdik birlikte. çok yumuşak öpüşüyordu, özür dolu bir hüzün vardı dilinde.</p>

  <p class="block_7">sonra s.kiştik. s.kiştik kırmızı at uçarken.</p>

  <p class="block_7">yedi kez çırptı at kanatlarını. ve üç tavuk halının ortasındaydı hala. seyrediyorlardı. bir kırmızı oluyordu tavuklar, bir beyaz, bir kırmızı... 7 kez kırmızı oldular. sonra beyaz. 14 kez kırmızı oldular. sonra beyaz. 21 kez kırmızı oldular. sonra beyaz. 28 kez kırmızı oldular...</p>

  <p class="block_7">çoğu geceden daha iyi bitmişti gece.</p>

  <p class="block_11"> </p>
</body>
</html>
