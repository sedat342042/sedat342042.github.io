<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">BEYAZ YARIK</h1>

  <p class="block_7">Tren istasyonunun yanındaki bar bir yılda altı kez el değiştirdi. Striptiz barı iken bir Çinli devraldı, sonra bir Meksikalı, sonra bir sakat, ben orada oturup aralık kapıdan tren istasyonundaki saat kulesini seyretmeyi severim. Fena bar değildir kadın yoktur bir kere. Sadece bir grup tapyoka meraklısı ile birkaç badmington oyuncusu, bana bulaşmazlardı. Genellikle televizyondaki sıkıcı maçı seyrederlerdi. İnsanın odasında içmesi çok daha iyidir elbette, ama yılların deneyimiyle dört duvar arasında bir başına oturmanın da bir sınırı olduğunu, bir yerden sonra dört duvarın seni öldürmekle kalmayıp seni öldürmelerine de yardımcı olacağını öğrenmiştim. Düşmanı kolay zaferler sunmanın alemi yoktu. Yalnızlıkla kalabalık arasındaki hassas dengeyi kurmak -işin sırrı buradaydı, akıl hastanesine düşmemenin sırrı.</p>

  <p class="block_7">Neyse, barda oturmuş pinekliyorum ve bir Meksikalı gelip kesintisiz gülümsemesi ile yanıma oturuyor.</p>

  <p class="block_7">“3.000 dolara ihtiyacım var. Bana 3.000 dolar tedarik edebilir misin?” diye soruyor.</p>

  <p class="block_7">“Çocuklar bu aralar sıkışık -bir süre için. Son zamanlarda başları sık belaya girmiş.”</p>

  <p class="block_7">“Ama ihtiyacım var.”</p>

  <p class="block_7">“Hepimizin ihtiyacı var. Bana bir bira ısmarlasana.”</p>

  <p class="block_7">Kesintisiz gülümseyen Meksikalı bana bir bira ısmarladı.</p>

  <p class="block_7">a) benimle kafa buluyor.</p>

  <p class="block_7">b) kafayı yemiş.</p>

  <p class="block_7">c) borumu üflemek istiyor.</p>

  <p class="block_7">d) aynasız.</p>

  <p class="block_7">e) dünyadan haberi yok.</p>

  <p class="block_7">“Bir ihtimal sana 3.000 dolar bulabilirim,” diyorum.</p>

  <p class="block_7">“Umarım. Ortağımı kaybettim. Kasa açmakta üstüne yoktu. Gürültü patırtı çıkarmadan mis gibi açardı kasaları. Ben kilidi balyozla kırıp deliği dinamitlemek zorundayım. Felaket gürültü çıkıyor. İyi bir kasa hırsızı buluncaya kadar 3.000 dolara ihtiyacım var.”</p>

  <p class="block_7">İyice eğilip alçak sesle söylüyor bana bunları, aman kimse duymasın vaziyeti.</p>

  <p class="block_7">“Kaç yıldan beri polislik yapıyorsun,” diye soruyorum.</p>

  <p class="block_7">“Yanlış anladın. Öğrenciyim ben. Gece okuluna gidiyorum. İleri trigonometri kursu.”</p>

  <p class="block_7">“trigonometri kursuna devam edebilmek için kasa hırsızlığı yapman mı gerekiyor?”</p>

  <p class="block_7">“Elbette. Okulu bitirince birkaç kendi kasam, Beverly Hills’de bir evim olacak, ayaklanmalardan uzak.”</p>

  <p class="block_7">“dostlarım bana sözcüğün Ayaklanma değil de İsyan olduğunu söylüyor.”</p>

  <p class="block_7">“ne tür dostların var?”</p>

  <p class="block_7">“her tür dostum var ve hiç dostum yok. İleri kalkülüse geldiğinde ne demek istediğimi daha iyi anlarsın. Uzun bir yol var önünde henüz.”</p>

  <p class="block_7">“3.000 dolara da bu yüzden ihtiyacım var zaten.”</p>

  <p class="block_7">“3.000 dolar 35 gün sonra 4.000 dolar demektir.”</p>

  <p class="block_7">“kaçmayacağımdan nasıl emin olabiliyorsun?”</p>

  <p class="block_7">“bugüne kadar kimse kaçamadı, ne demek istediğimi anladıysan?”</p>

  <p class="block_7">İki bira daha geldi. Televizyona baktık.</p>

  <p class="block_7">“kaç yıldan beri polislik yapıyorsun?” diye soruyorum yine.</p>

  <p class="block_7">“keser misin? Peki, ben SANA bir şey sorabilir miyim?”</p>

  <p class="block_7">“hıhımm,” diyorum.</p>

  <p class="block_7">“iki hafta önce bir gece tek başına yürürken gördüm seni, yüzün kan içindeydi, gömleğine de bulaşmıştı, beyaz bir gömlek. Sana yardım etmek istedim ama nerede olduğunu bilmez bir halin vardı. Korktum; sendelemiyordun ama düşte gibiydin. Sonra bir telefon kulübesine girdiğini gördüm, sonra da bir taksi seni aldı.”</p>

  <p class="block_7">“hıhımm,” diyorum.</p>

  <p class="block_7">“sen miydin?”</p>

  <p class="block_7">“galiba.”</p>

  <p class="block_7">“n’oldu?”</p>

  <p class="block_7">“şanslıydım.”</p>

  <p class="block_7">“ne?”</p>

  <p class="block_7">“tabii. Biraz hırpaladılar sadece. Suikastlar Çağı’nda yaşıyoruz. Kennedy. Oswald. Doktor King. Che G. Lumumba. Hatırlayamadıklarım da var. Şanslıydım. Öldürmeye değecek kadar önemli değilim.”</p>

  <p class="block_7">“kim yaptı bunu sana?”</p>

  <p class="block_7">“herkes.”</p>

  <p class="block_7">“herkes mi?”</p>

  <p class="block_7">“hıhımm,”</p>

  <p class="block_7">“King meselesine ne diyorsun?”</p>

  <p class="block_7">“tam ödlek işi, Jul Sezar’dan bu yana gerçekleştirilen bütün suikastlar gibi.”</p>

  <p class="block_7">“zenciler haklı mı sence?”</p>

  <p class="block_7">“ben bir zencinin elinden ölmeyi hak ettiğimi düşünmüyorum, ama öyle düşünen bazı sapık beyazlar var. Bence Siyah Devrimin en iyi yanı DENEMELERİ; beyazlar artık denemiyor bile. Bütün bunların 3.000 dolarla ne ilgisi var?”</p>

  <p class="block_7">“bana bazı bağlantıların olduğunu söylemişlerdi, paraya ihtiyacım var, ama sen kaçığın tekisin bana kalırsa.”</p>

  <p class="block_7">“FBI mı?”</p>

  <p class="block_7">“efendim?”</p>

  <p class="block_7">“FBI’dan mısın?”</p>

  <p class="block_7">“sen paranoyak mısın?” diye soruyor.</p>

  <p class="block_7">“elbette. Aklı başında herkes kadar.”</p>

  <p class="block_7">“kafayı yemişsin sen!” taburesini geriye itiyor, kalkıyor ve dışarı çıkıyor. Teddy, barın yeni sahibi, bir bira daha getiriyor.</p>

  <p class="block_7">“Kimdi o?” diye soruyor.</p>

  <p class="block_7">“kafa bulmaya çalışan bir dangalak.”</p>

  <p class="block_7">“yok ya?”</p>

  <p class="block_7">“evet. Bende onunla biraz kafa buldum.”</p>

  <p class="block_7">Teddy etkilenmemiş görünerek uzaklaşıyor, ama barmenler öyledir genellikle. Birayı bitirip çıkıyor, ahırı andıran Meksika barına giriyorum. Beni öldürmek istemişlerdi orada. Berbat bir oyuncuydum içtiğim zaman. Beyaz, sorunlu ve rahat olmak iyi histi. Hatun yanıma geldi. Barmaid. Yüzünü hatırladım. Orkestra “Mutlu Günler Geri Geldi” parçasına girdi. Bana parmak gösteriyorlardı. Sustalıdan iyidir.</p>

  <p class="block_7">“Anahtarlarımı geri istiyorum.”</p>

  <p class="block_7">Elini önlüğünün cebine sokuyor (çok hoş görünüyor önlüğü ile; önlük kadınlara yakışır; bir gün sadece önlük giymiş bir kadını düzeceğim) anahtarlarımı çıkarıp barın üstüne fırlatıyor -araba anahtarı, ev anahtarı, beynimin anahtarı.</p>

  <p class="block_7">“Dün gece döneceğini söylemiştin.”</p>

  <p class="block_7">Etrafıma bakıyorum, barın üstüne sızmış 2-3 kişi var sadece. Başlarının üstünde sinekler uçuşuyor, cüzdanları gitmiş. Keriz tuzağı. Gringolar bunu hak ediyor, ben hariç. Meksikalılar serin kanlıydılar -topraklarını çaldık ama onlar nefeslilerini çalmayı sürdürdüler.</p>

  <p class="block_7">“Dönmeyi unuttum,” diyorum.</p>

  <p class="block_7">“İçki benden.”</p>

  <p class="block_7">“eyvallah. Askerlere Noel fıkraları anlatan bir Bob Hope olduğumu farzet. Bir keriz içkisi. Kuvvetli olsun.”</p>

  <p class="block_7">Gülüyor ve zehiri hazırlamak üzere uzaklaşıyor. İşini kolaylaştırmak için başımı çeviriyorum. İçkiyi önüme koyuyor.</p>

  <p class="block_7">“Hoşlandım senden,” diyor. “bir kere daha düzmek isterim seni. Yaşlı biri için iyi numaralar çekiyorsun.”</p>

  <p class="block_7">“teşekkür ederim. Beyaz peruğun beni tahrik ediyor da ondan. Sapığım ben: yaşlı kadınlara öykünen genç kızlar ve genç kızlara öykünen yaşlı kadınlar beni tahrik eder. Jartiyer severim, topuklu ayakkabı severim, şeffaf pembe külot severim, bütün bayağı tuzakları severim.”</p>

  <p class="block_7">“yarığımı beyaza boyadığım bir numaram var.”</p>

  <p class="block_7">“mükemmel.”</p>

  <p class="block_7">“zehirini iç.”</p>

  <p class="block_7">“ha, evet. Teşekkür ederim.”</p>

  <p class="block_7">“bir şey değil.”</p>

  <p class="block_7">Keriz içkisini içiyor ama onları kandırıyorum; dışarı çıkıyor ve dört ayak üstüne düşüyorum, Sunset bulvarı’nda müşteri bekleyen bir taksi. Biniyorum, eve vardığımda zor ödüyorum taksiciye parasını. Kapıyı açıyorum, kapattığımda yarı felçliyim. Beyaz bir yarık. Beni düzmek istemişti, şüphe yok. Kanepeye uzanıyorum ve evet, 3.000 dolar, kim istemez ki, düşüncesi dışında donmuşum. Faizin ve olası ölümün canı cehenneme. 35 gün. Kaç kişi 35 özgür gün yaşamıştır ki hayatında? Sonra ortalık öyle bir karardı ki kendi sorumu yanıtlayamadım.</p>

  <p class="block_7">Hıhımm.</p>

  <p class="block_11"> </p>
</body>
</html>
