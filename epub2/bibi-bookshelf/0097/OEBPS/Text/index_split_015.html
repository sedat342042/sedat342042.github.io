<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_16"><span class="text_1">BÜTÜN BÜYÜK YAZARLAR</span></h1>

  <p class="block_7">Mason telefondaydı. “tamam, olabilir, sarhoştum ve sana NE dediğimi hatırlamıyorum! Belki doğruydu, belki de değildi! Hayır, PİŞMAN değilim, usandım pişman olmaktan… ne? Öyle mi? Pekala, cehenneme kadar yolun var öyleyse!”</p>

  <p class="block_7">Henry Mason telefonu kapattı. Yağmur yağıyordu yine. Yağmurda bile sorun yaşanıyordu kadınlarla, her zaman.</p>

  <p class="block_7">Dahili telefonu çaldı. Ahizeyi kaldırdı.</p>

  <p class="block_7">“Bay Burkett burada, James Burkett.”</p>

  <p class="block_7">“metninin iade edildiğini söyler misin? Dün postaladık. Üzgünüz, falan filan.”</p>

  <p class="block_7">“sizi şahsen görmekte ısrarlı.”</p>

  <p class="block_7">“başından savamıyor musun?”</p>

  <p class="block_7">“Hayır.”</p>

  <p class="block_7">“pekala, içeri yolla.”</p>

  <p class="block_7">Dışa dönük lanet herifler. Kapı kapı dolaşan saç fırçası pazarlamacılarından beterdiler.</p>

  <p class="block_7">James Burkett girdi odaya.</p>

  <p class="block_7">“Otur, Jimmy.”</p>

  <p class="block_7">“sadece dostlarım bana Jimmy’ diyebilir.”</p>

  <p class="block_7">“oturun, Bay Burkett.”</p>

  <p class="block_7">Burkett’in aklını yitirdiği bir bakışta anlaşılmaktadır. Kendine duyduğu sevgi neondan boya gibi etrafını sarmıştır. Silinmesi mümkün olmayan bir boya. Gerçekle silemezdiniz. Gerçek kavramları yoktu.</p>

  <p class="block_7">“dinle,” dedi Burkett bir sigara yakıp sigaranın etrafında eli maşalı bir kancık gibi gülümseyerek. “nasıl oluyor da metnimi beğenmiyorsun? Sekreterin iade ettiğinizi söyledi. Neden iade ediyorsunuz, lan? Neden?”</p>

  <p class="block_7">Sonra Bay Burkett doğru, dosdoğru gözünün bebeğine baktı Mason’ın, RUH tezgâhı. Bunu yapabilmek için SEVMEK gerekiyordu, zor işti, ve sadece Bay Burkett farkındaydı bunun.</p>

  <p class="block_7">“iyi değildi, Burkett. Hepsi bu.”</p>

  <p class="block_7">Burkett sigarasını küllüğe bastırdı. Sigara paramparça olana dek. Sonra bir sigara daha yaktı ve yanık kibriti yüzünün önünde tutarak, “SEN ONU KÜLAHIMA ANLAT!” diye bağırdı.</p>

  <p class="block_7">“çok kötü yazmışsın, Jimmy.”</p>

  <p class="block_7">“sadece DOSTLARIM bana ‘Jimmy’ diyebilir dedim.”</p>

  <p class="block_7">“beş para etmezdi, Bay Burkett. Bu sadece bizim fikrimiz, elbette.”</p>

  <p class="block_7">“bana bak, ben bu oyunu BİLİYORUM! Kabul görmek istiyorsan KIÇ YALAYACAKSIN! Ben KIÇ YALAMAM! Benim eserlerim benzersizdir!”</p>

  <p class="block_7">“ona şüphe yok Bay Burkett.”</p>

  <p class="block_7">“Yahudi ya da i.ne ya da komünist ya da zenci olsaydım sorun kalmayacaktı değil mi? O zaman içerdeydim, değil mi?</p>

  <p class="block_7">“dün burada zenci bir yazar vardı, bana teni beyaz olsa milyoner olacağını söyledi.”</p>

  <p class="block_7">“pekala, i.nelere ne demeli?”</p>

  <p class="block_7">“bazı i.neler çok iyi yazıyor.”</p>

  <p class="block_7">“Genet gibi mi?”</p>

  <p class="block_7">“Genet gibi.”</p>

  <p class="block_7">“çük emmeliyim, öyle mi? Çük emmek üstüne yazmalıyım, öyle mi?” “öyle bir şey söylemedim.”</p>

  <p class="block_7">“bak, tek eksiğim promosyon. Biraz promosyonla satacağımdan eminim. BAYILACAKLAR bana! Yeter ki okuma fırsatı bulsunlar!”</p>

  <p class="block_7">“bakın, Bay Burkett, burası bir ticarethane. Eserlerini iyi bulduğu için onu basmamızı talep eden her yazarı basmaya kalksaydık iflas etmemiz çok sürmezdi. Kararı biz veririz. Fazla hata yaparsak siliniriz. Bu kadar basit bu iş. Çok satan iyi kitaplar da basıyoruz, çok satan kötü kitaplarda. Bizim işimiz satmak. Bir hayır kurumu değiliz, ayrıca samimi olmak adına size şu kadarını söyleyeyim, dünyanın hali ile filan da pek ilgili değiliz.”</p>

  <p class="block_7">“ama ben SATARIM, Henry.”</p>

  <p class="block_7">“bana „Bay Mason,’ deyin lütfen! Sadece dostlarım...”</p>

  <p class="block_7">“benimle dalga mı geçiyorsunuz?”</p>

  <p class="block_7">“bak, Burkett. Sen bir pazarlamacısın. Pazarlamacı olarak fevkaladesin. Neden temizlik malzemesi ya da sigorta pazarlamayı denemiyorsun?” “yazılarımda beğenmediğin nedir?”</p>

  <p class="block_7">“hem yazar hem de pazarlamacı olunamaz. Sadece Hemingway başardı bunu, ve o bile sonunda yazmayı unuttu.”</p>

  <p class="block_7">“yazılarımda neyi beğenmediğini sordum sana? SOMUT bir şeyler söyle! Hemingway palavraları sıkma lan bana!”</p>

  <p class="block_7">“1955.”</p>

  <p class="block_7">“1955 mi? Ne demek istiyorsun?”</p>

  <p class="block_7">“o zaman iyiydin, demek istiyorum. Sonra iğnen takıldı. Hala tekrar tekrar 1955’i çalıyorsun.”</p>

  <p class="block_7">“kardeşim, hayat hayattır ve ben hala HAYAT hakkında yazıyorum! Yok başka bir şey! Ne saçmalıyorsun sen?”</p>

  <p class="block_7">Henry Mason derin bir nefes alıp arkasına yaslandı. Tahammül edilemeyecek kadar sıkıcı insanlardı sanatçılar. Dar görüşlü. Başarılı olmuşlarsa ne kadar kötü olurlarsa olsunlar büyüklüklerine inanıyorlardı. Başarılı olamamışlarsa ne kadar kötü olurlarsa olsunlar yine inanıyorlardı büyüklüklerine. Başarılı olamamışlarsa suç başkasındaydı. Yeteneksiz olabilecekleri hiç gelmiyordu akıllarına; berbat bile olsalar dehalarına güvenleri tamdı. Ve her zaman küçük kıçları Şöhret’le verniklenmeden mezarı boylamış bir Van Gogh ya da Mozart ya da bir düzine başka örnekle çıkarlardı karşına. Ama her Mozart için berbat işler kusan 50.000 çekilmez geri zekalı vardı. Sadece iyiler bırakabiliyordu oyunu -Rimbaud gibi, Rossini gibi.</p>

  <p class="block_7">Burkett bir sigara daha yaktı ve konuşurken kibritin alevini yüzüne tuttu yine:</p>

  <p class="block_7">“bak, Bukowski’yi basıyorsun. Daha kötü yazılamaz itiraf et! Bukowski kafayı yememiş mi? Yememiş mi?”</p>

  <p class="block_7">“yemiş.”</p>

  <p class="block_7">“BOK gibi yazıyor!”</p>

  <p class="block_7">“bok satarsa biz bok satarız. Dinle, Burkett, bizden başka yayıncılar da var. Neden şansını başka bir yayıncıda denemiyorsun? Bizim kanaatimizle yetinme.”</p>

  <p class="block_7">Burkett ayağa kalktı. “yararı ne? Hepiniz aynısınız! İyi yazıya rağbet etmiyorsunuz! Dünya iyi yazıya rağbet etmiyor! İnsanı sinekten ayırt edemezsiniz! Çünkü ölüsünüz! ÖLÜ, duydun mu? SİZ OROSPU ÇOCUKLARI ÖLÜSÜNÜZ! CEHENNEME KADAR YOLUNUZ VAR! AŞAĞILIK HERİFLER! TOPUNUZUN ANASINI S.KİYİM!”</p>

  <p class="block_7">Burkett yanık sigarasını halıya fırlattı, döndü, hışımla kapıya gitti ve kapıyı ÇARPTI. Gitmişti.</p>

  <p class="block_7">Henry Mason yerinden kalktı, sigarayı halıdan aldı, küllüğe koydu, oturdu ve bir sigara yaktı. Böyle bir işte sigarayı bırakmanın alemi yok, diye geçirdi içinden. Arkasına yaslanıp Burkett’in gitmiş olmasından mutlu, sigarasından bir nefes çekti -tehlikeliydi bu tipler- tamamen kaçık ve şiddete meyilli- özellikle AŞK ya da SEKS ya da DAHA İYİ BİR DÜNYA üstüne yazanlar. Tanrım, tanrım. Dumanı saldı. Dahili telefonu çaldı.</p>

  <p class="block_7">Ahizeyi kaldırdı.</p>

  <p class="block_7">“Bay Ainsworth Hockley burada, sizinle görüşmek istiyor?”</p>

  <p class="block_7">“onun derdi ne? KAMPÜSTE ŞEHVET VE BASKIN için çekini yolladık.”</p>

  <p class="block_7">“yeni bir öyküsü varmış.”</p>

  <p class="block_7">“güzel sana bıraksın.”</p>

  <p class="block_7">“henüz yazmadığını söylüyor.”</p>

  <p class="block_7">“pekala. Özetini bıraksın. Bir göz atıp üstünde düşünürüm.”</p>

  <p class="block_7">“özeti de yokmuş.”</p>

  <p class="block_7">“ne istiyor öyleyse?”</p>

  <p class="block_7">“sizi şahsen görmek.”</p>

  <p class="block_7">“başından savamıyor musun?”</p>

  <p class="block_7">“hayır, bacaklarıma bakıp gülümsüyor.”</p>

  <p class="block_7">“sen de eteğini aşağı indir öyleyse!”</p>

  <p class="block_7">“çok kısa.”</p>

  <p class="block_7">“pekala, gönder.”</p>

  <p class="block_7">Ainsworth Hockley girdi odaya.</p>

  <p class="block_7">“otur,”dedi Mason.</p>

  <p class="block_7">Hockley oturdu. Sonra yerinden fırladı, bir puro yaktı. Eşcinsel olduğundan endişe ediyordu. Yani eşcinsel olup olmadığından emin değildi, bu yüzden de puro içiyordu çünkü puro içmeyi erkeksi ve dinamik buluyordu. Ama yine de eşcinsel olup olmadığından emin olamıyordu. Kadınlardan hoşlandığını da düşünüyordu. Karmaşıktı durum.</p>

  <p class="block_7">“dinle,” dedi Hockley, “biraz önce ağzımda yirmi santimlik bir kamış vardı! Devasa bir kamış!”</p>

  <p class="block_7">“bak, Hockley, burası bir ticarethane. Delinin tekinden daha yeni kurtuldum. Ne istiyorsun benden?”</p>

  <p class="block_7">“ÇÜKÜNÜ emmek istiyorum! BU istediğim!”</p>

  <p class="block_7">“ilgilenmiyorum.”</p>

  <p class="block_7">Odanın içi puro dumanına boğulmuştu bile. Gerçekten üflüyordu dumanı Hockley. Yerinden fırladı. Dolandı. Oturdu, yerinden fırladı, dolandı.</p>

  <p class="block_7">“aklımı kaçırıyorum galiba,” dedi Ainsworth Hockley, “sürekli çük düşünüyorum. 14 yaşında bir çocukla aynı evi paylaştım bir ara. Devasa bir ÇÜK! Tanrım. DEVASA! Bir keresinde gözümün önünde otuzbir çekti, hiç unutmayacağım! Üniversitedeyken beden dersinden sonra herkes duştan çıktığında son derece rahat davranılırdı. Hatta içlerinden birinin HAYALARI dizine kadar inerdi! BASKETBOL HARRY diye takılırdık ona. BASKETBOL HARRY boşaldığında, güzelim, Allah korusun! Kesilmiş krema fışkırtan hortumdan farksızdı. Bütün o malzeme kuruduğunda, yahu, sabah çarşafını vermeden önce beysbol sopası ile çırpmak zorunda kalırdı.”</p>

  <p class="block_7">“sen delisin, Ainsworth.”</p>

  <p class="block_7">“biliyorum, biliyorum, ben de sana bunu anlatmaya çalışıyorum! Bir puro al!”</p>

  <p class="block_7">“Hockley dudaklarına bir puro dayadı Mason’ın.</p>

  <p class="block_7">“hayır, hayır, teşekkür ederim.”</p>

  <p class="block_7">“belki SEN benim çükümü emmek istersin?”</p>

  <p class="block_7">“en ufak bir istek duymuyorum. Söyle artık. Benden ne istiyorsun?”</p>

  <p class="block_7">“bir öykü fikri var kafamda.”</p>

  <p class="block_7">“güzel. Yaz.”</p>

  <p class="block_7">“hayır, dinlemeni istiyorum.”</p>

  <p class="block_7">Mason bir şey demedi.</p>

  <p class="block_7">“pekala,” dedi Hockley, “iyi dinle.”</p>

  <p class="block_7">Purosunun dumanını üfleyerek odada gezinmeye başladı. “bir uzay gemisi var, tamam mı? İki erkek, dört kadın ve bir bilgisayar, uzayda gidiyorlar tamam mı? Günler haftalar geçer, kadınlar ciddi açlık çekiyorlar, istiyorlar, anlıyor musun? Çaktın mı?”</p>

  <p class="block_7">“çaktım.”</p>

  <p class="block_7">“ama ne oluyor biliyor musun?”</p>

  <p class="block_7">“hayır.”</p>

  <p class="block_7">“iki erkek eşcinsel olduklarına karar verip birbirleri ile oynaşmaya başlıyorlar. Kadınlarla hiç ilgilenmiyorlar.”</p>

  <p class="block_7">“matrak. Tamam. Yaz.”</p>

  <p class="block_7">“bekle. Henüz bitmedi. İki erkek birbirleriyle oynaşıyorlar. İğrenç. Hayır. İğrenç değil! Neyse, kadınlar bilgisayarın yanına gidip kapılarını açıyorlar ve içeride dört adet devasa kamış ve t.şak var.”</p>

  <p class="block_7">“manyakça. Yaz.”</p>

  <p class="block_7">“bekle. Bekle. T.şaklara ulaşamadan makinede kıç delikleri ve ağızlar beliriyor ve lanet makine KENDİYLE orjiye giriyor. Tahayyül edebiliyor musun?”</p>

  <p class="block_7">“pekala. Yaz. Kullanabiliriz sanıyorum.”</p>

  <p class="block_7">Ainsworth bir puro daha yaktı, bir aşağı bir yukarı gezinemeye başladı. “avansa ne dersin?”</p>

  <p class="block_7">“bir yazarımız bize 5 öykü ve 2 roman borçlanmış durumda. Girdikçe giriyor. Böyle giderse yakında şirketi ele geçirecek.”</p>

  <p class="block_7">“yarım avans öyleyse, anasını satayım. Yarım kamış hiç kamıştan iyidir.”</p>

  <p class="block_7">“öykü ne zaman elimize geçer?”</p>

  <p class="block_7">“bir hafta sonra.”</p>

  <p class="block_7">Mason 75 dolarlık bir çek yazdı.</p>

  <p class="block_7">“Sağol, yavrum,” dedi Hockley, “birbirimizin çükünü emmek istemediğimizden emiz miyiz?”</p>

  <p class="block_7">“ben eminim,” dedi Mason.</p>

  <p class="block_7">Ve Ainsworth odadan çıktı. Mason sekreterinin yanına gitti. Francine’di adı.</p>

  <p class="block_7">Mason kızın bacaklarına baktı.</p>

  <p class="block_7">“bu etek fazlası ile kısa, Francine,” dedi.</p>

  <p class="block_7">Kızın bacaklarına bakmayı sürdürdü.</p>

  <p class="block_7">“moda böyle, Bay Mason.”</p>

  <p class="block_7">“bana ‘Henry’ diyebilirsin. Ömrümde bu kadar kısa etek gördüğümü sanmıyorum.”</p>

  <p class="block_7">“kısaldıkça kısalıyorlar.”</p>

  <p class="block_7">“buraya gelen herkesi fena halde tahrik ediyorsun. Odama gelip saçmalamaya başlıyorlar.”</p>

  <p class="block_7">“aman, Henry.”</p>

  <p class="block_7">“beni bile fena halde tahrik ediyorsun, Francine.”</p>

  <p class="block_7">Kız kıkırdadı.</p>

  <p class="block_7">“hadi, gidip öğle yemeği yiyelim,” dedi Mason.</p>

  <p class="block_7">“ama şimdiye kadar beni hiç öğle yemeğine davet etmedin.”</p>

  <p class="block_7">“başka biri mi var?”</p>

  <p class="block_7">“yo, hayır. Saat henüz on buçuk.”</p>

  <p class="block_7">“kimin umurunda? Birdenbire acıktım. Ölüyorum açlıktan.”</p>

  <p class="block_7">“pekala, bir dakika.”</p>

  <p class="block_7">Francine aynasını çıkarıp bir süre oyalandı. Sonra kalkıp asansöre yürüdüler. Onlardan başka kimse yoktu asansörde. İnerken Francine’i tutup öptü. Ağız kokusu ile karışık çilek tadı geldi ağzına. Kalçalarından birini bile ellemişti. Kız onu hafifçe itip gönüllü bir direnç gösterdi.</p>

  <p class="block_7">“Henry! Sana ne olduğunu anlayamıyorum! Diye haykırdı.”</p>

  <p class="block_7">“ben de erkeğim sonuçta.”</p>

  <p class="block_7">Binanın lobisinde şekerleme, gazete, sigara, puro ve benzeri şeyler satan bir büfe vardı.</p>

  <p class="block_7">“bir dakika bekler misin, Francine?”</p>

  <p class="block_7">Beş tane puro satın aldı Mason, devasa purolardan. Birini yakıp koca bir duman bulutu üfledi havaya. Yemek yiyecek bir yer bulmak için binadan çıktılar. “yemekten önce puro mu içersin genellikle?” diye sordu Francine.</p>

  <p class="block_7">“önce, sonra ve arada.”</p>

  <p class="block_7">Henry Mason hafiften deliriyormuş gibi hissediyordu kendini. Bütün o yazarlar, neydi dertleri?</p>

  <p class="block_7">“işte, şurası fena değildir,” dedi Mason.</p>

  <p class="block_7">Francine’e kapıyı açtı, Francine içeri girdi. O da peşinden.</p>

  <p class="block_7">“Francine elbiseni gerçekten çok sevdim!”</p>

  <p class="block_7">“öyle mi? Çok teşekkür ederim! Bir düzine daha buna benzer elbisem var.”</p>

  <p class="block_7">“öyle mi?”</p>

  <p class="block_7">“hı hımm.”</p>

  <p class="block_7">Francine’in iskemlesini çekti ve kız otururken bacaklarını seyretti. Sonra kendi oturdu. “tanrım, kurt gibi acıktım. İstiridye geliyor aklıma, neden acaba?”</p>

  <p class="block_7">“beni s.kmek istiyorsun sanırım?”</p>

  <p class="block_7">“hı?”</p>

  <p class="block_7">“izin vereceğim. Senin çok hoş bir adam olduğunu düşünüyorum, gerçekten hoş.”</p>

  <p class="block_7">Garson geldi ve elindeki mönü kartları ile dumanı dağıttı. Bir tane Francine’e uzattı, bir tane Mason’a. Ve bekledi. Ve sertleşti. Nasıl oluyordu da o otuzbir çekerken bazı herifler böyle bebekleri götürüyorlardı? Garson siparişi aldı, not etti, mutfak kapısından girip siparişi aşçıya iletti.</p>

  <p class="block_7">“hey,” dedi aşçı, “o önündeki ne?”</p>

  <p class="block_7">“nasıl yani?”</p>

  <p class="block_7">“çadır kurmuşsun lan! Bana yaklaşma onunla!”</p>

  <p class="block_7">“bir şey değil.”</p>

  <p class="block_7">“bir şey değil mi? Yahu birini öldürebilirsin onunla! Git üstüne soğuk su serp biraz! Bu şekilde dolaşamazsın!”</p>

  <p class="block_7">Garson erkekler tuvaletine girdi. Bazı herifler ne biçim karı götürüyorlardı. O bir yazardı. Bir sandık dolusu metin vardı elinde. 4 roman 40 öykü, 50 şiir, ama hiç yayımlanmamıştı. Berbat bir dünyada yaşıyorduk. Yetenek fark edilmiyordu. Yeteneğin önü kesiliyordu. Torpilin yoksa şansın yoktu. A.cık ağızlılar. Sabahtan akşama kadar aptal insanlara hizmet et.</p>

  <p class="block_7">Garson kamışını çıkardı, musluğu açı ve kamışına soğuk su serpmeye başladı.</p>

  <p class="block_9" id="calibre_pb_15"> </p>
</body>
</html>
