<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">CALIFORNIA, VENICE’İN ÇİFTLEŞEN DENİZKIZI</h1>

  <p class="block_7">Bar kapanmıştı, yürüyerek pansiyona dönüyorlardı ve oradaydı. Cenaze arabası Mide Hastanesi’nin önüne park etmişti.</p>

  <p class="block_7">“İşte beklediğimiz gece BU gece,” dedi Tony, “kanımda hissediyorum, gerçekten.”</p>

  <p class="block_7">“neyi beklediğimiz gece,” dedi Bill.</p>

  <p class="block_7">“Bak,” dedi Tony, “nasıl çalıştıklarını iyi biliyoruz artık. Kapalım bir tane! Neden olmasın? G.tün yiyor mu?”</p>

  <p class="block_7">“Ne? O bücür gemiciden sopa yedim diye beni ödlek mi sandın?”</p>

  <p class="block_7">“Ben öyle bir şey söylemedim Bill.”</p>

  <p class="block_7">“Sensin ödlek olan! Marizlerim lan seni, hem de tek kolumla.”</p>

  <p class="block_7">“Evet, biliyorum. Bundan söz etmiyorum. Bir ceset çalalım diyorum, güleriz biraz.”</p>

  <p class="block_7">“S.ktir! ON ceset çalalım.”</p>

  <p class="block_7">“Bekle! Sarhoş oldun sen. Bekleyelim, nasıl çalıştıklarını biliyoruz. Her gece izliyoruz, ezberledik artık.”</p>

  <p class="block_7">“Ve sen sarhoş değilsin, öyle mi? Sarhoş olmasan CESARET edemezdin”</p>

  <p class="block_7">“Sessiz ol! Bak! Geliyorlar. Birini taşıyorlar. Zavallının tekini. Yüzünü örten çarşafa bak. Hüzün verici.”</p>

  <p class="block_7">“Bakıyorum. Hüzün verici gerçekten.”</p>

  <p class="block_7">“Nasıl çalıştıklarını biliyoruz. Ceset tekse cenaze arabasına fırlatıp birer sigara yakarlar ve gazlarlar. Ama iki ceset varsa arabanın kapısını iki kez kilitlemek zahmetine katlanmazlar. Serinkanlı çocuklar bunlar. İşe iyice aşinalar. İki ceset varsa ilk çıkardıklarını tekerlekli sedyede arabanın arkasında bırakıp içeri girerler, ikinci cesedi getirip ikisini birlikte yüklerler. Kaç gece izledik bunu?”</p>

  <p class="block_7">“Bilmiyorum,” dedi Bill. “Altmış, en az.”</p>

  <p class="block_7">“Öyleyse, işte ilk ceset. Bir tane daha getirmek için tekrar binaya girerlerse koşup bunu kapmaya var mısın?”</p>

  <p class="block_7">“Varım! Mangal gibi yürek var bende!”</p>

  <p class="block_7">“Güzel, izle öyleyse. Şimdi anlarız. gidiyorlar işte! İkinci ceseti almaya gidiyorlar! Var mısın?”</p>

  <p class="block_7">“Varım,” dedi Bill.</p>

  <p class="block_7">Karşı kaldırıma koşup cesedi başından ve ayaklarından tuttular. Tony başından tutmuştu, çarşafla tamamen örtülü başından, Bill de ayaklarından.</p>

  <p class="block_7">Sokak boyunca koştular. Cesedi örten beyaz çarşaf uçuşuyor, arada sırada bir diz, bir dirsek ya da baldır açığa çıkıyordu. Pansiyon girişinin basamaklarını koşarak çıkıp kapının önünde durdular. “Hasiktir,” dedi Bill, “anahtar kimde? Ben korkuyorum!”</p>

  <p class="block_7">“Fazla vaktimiz yok! Orospu çocukları her an ikinci cesetle dönebilir! Hamağa koy şunu! Çabuk! Allahın cezası anahtarı bulmalıyız!”</p>

  <p class="block_7">Cesedi hamağa koydular. Ceset ayışığında ileri geri sallanmaya başladı.</p>

  <p class="block_7">“Geri götüremez miyiz?” diye sordu Bill. “Allah aşkına geri götürelim şunu!”</p>

  <p class="block_7">“Çok geç! Görürler bizi!” dedi Tony. “HEY! DUR!” diye bağırdı sonra, “anahtarı buldum.”</p>

  <p class="block_7">“ŞÜKÜR!”</p>

  <p class="block_7">Kapıyı açtılar, cesedi hamaktan alıp merdivenin basamaklarını koşarak çıktılar. Tony’nin odası daha yakındı, ikinci katta. Merdivenden çıkarken cesedi birkaç kez tırabzana ve duvara çarpmışlardı.</p>

  <p class="block_7">Tony’nin kapısına geldiklerinde cesedi yere yatırdılar, Tony kapının anahtarını aradı. Kapıyı açtılar, cesedi yatağa koyduktan sonra buzdolabına gidip Tony’nin dört litrelik adi misket şarabından yarımşar su bardağı diktiler, bardakları tekrar doldurdular, yatak odasına döndüler, oturdular ve cesede baktılar.</p>

  <p class="block_7">“Bizi gören olmuş mudur sence?” diye sordu Bill.</p>

  <p class="block_7">“Gören olsaydı polis şimdi kapıdaydı.”</p>

  <p class="block_7">“Mahalleyi ararlar mı?”</p>

  <p class="block_7">“Nasıl? Gecenin bu saatinde kapı kapı dolaşıp ‘Burada bir ceset var mı?’ diye soracak halleri yok herhalde.”</p>

  <p class="block_7">“Evet, haklısın.”</p>

  <p class="block_7">“Haklıyım tabii,” dedi Tony, “yine de cesedin gittiğini fark ettiklerinde o ikisinin halini merak etmekten alıkoyamıyorum kendimi. Garip bir durum.”</p>

  <p class="block_7">“Evet,” dedi Bill, “Çok garip.”</p>

  <p class="block_7">“Neyse, garip ya da değil, ceset bizde. Burada, yatağın üstünde.”</p>

  <p class="block_7">Bir süre çarşafla örtülü cesede baktılar, sonra birer bardak şarap daha içtiler.</p>

  <p class="block_7">“Öleli ne kadar olmuştur sence?”</p>

  <p class="block_7">“çok olduğunu sanmıyorum.”</p>

  <p class="block_7">“Sertleşmeye başlamaları ne kadar sürer acaba? Ne zaman kokmaya başlarlar?”</p>

  <p class="block_7">“Rigor mortis epey zaman alıyor galiba,” dedi Tony. “Ama yakında kokmaya başlar herhalde. Lavaboda bırakılmış bulaşıktan pek farklı olmasa gerek. Morgdan önce kanı boşalttıklarını sanmıyorum.”</p>

  <p class="block_7">İki sarhoş, şarap içmeyi sürdürdüler: arada sırada cesedi unutup kendilerine özgü sıradan dille bulanık ve önemli şeylerden söz ettikleri bile oluyordu. Sonra cesede dönüyorlardı tekrar.</p>

  <p class="block_7">Ceset hala oradaydı.</p>

  <p class="block_7">“Ne yapacağız bunu?” diye sordu Bill.</p>

  <p class="block_7">“Sertleştikten sonra dikine dolaba sokarız. Yumuşak geldi taşırken. Öleli yarım saat filan ancak olmuştur.”</p>

  <p class="block_7">“İyi de, kokmaya başlayınca ne halt edeceğiz?”</p>

  <p class="block_7">“İşin o yanını hiç düşünmedim,” dedi Tony.</p>

  <p class="block_7">“Düşün, dedi Bill bardağını doldururken.</p>

  <p class="block_7">Tony düşünmeye çalıştı. “Biliyor musun, bunun için hapsi boylayabiliriz. Eğer yakalanırsak.”</p>

  <p class="block_7">“Tabii. N’olmuş?”</p>

  <p class="block_7">“Hata ettik galiba, ama artık çok geç.”</p>

  <p class="block_7">“Çok geç,” diye tekrarladı Bill.</p>

  <p class="block_7">“Başımıza kaldığına göre,” dedi Tony bardağına şarap koyarken, “bir göz atabiliriz.”</p>

  <p class="block_7">“Göz atmak mı?”</p>

  <p class="block_7">“Evet, bakalım.”</p>

  <p class="block_7">“Cesaret edebilir misin?”</p>

  <p class="block_7">“Bilmiyorum. Bu tür durumlar için özel bir eğitimden geçmedim,” dedi Tony.</p>

  <p class="block_7">“Peki. Çarşafı sen açıyorsun,” dedi Bill. “Ama önce bardağımı doldur. Bardağımı doldur, sonra da çarşafı aç.”</p>

  <p class="block_7">“Kabul,” dedi Tony.</p>

  <p class="block_7">Bill’in bardağına şarap koydu ve cesedin yanına gitti.</p>

  <p class="block_7">“Peki,” dedi Tony, “AÇIYORUM!”</p>

  <p class="block_7">Tek bir hareketle açtı çarşafı. Gözleri kapalıydı.</p>

  <p class="block_7">“AMAN ALLAHIM!” dedi Bill. “Kadın. Genç bir kadın!”</p>

  <p class="block_7">Tony gözlerini açtı. “Evet. GENÇMİŞ. Tanrım, saçlarının uzunluğuna bak, kıçına kadar iniyor. Ama ÖLÜ! Korkunç ve kesin bir biçimde, sonsuza dek. Yazık! Anlaşılır gibi değil.”</p>

  <p class="block_7">“Kaç yaşındaymış sence?”</p>

  <p class="block_7">“Ölü gibi görünmüyor bana,” dedi Bill.</p>

  <p class="block_7">“ölü.”</p>

  <p class="block_7">“Ama şu göğüslere bak! Kalçalara! Yarığa! Hala canlı sanki!”</p>

  <p class="block_7">“Yarık ilk gelir, son gidermiş. Öyle derler.”</p>

  <p class="block_7">Tony gidip yarığı elledi. Sonra o ölü göğüslerden birini kaldırıp öptü. “Çok hüzün verici, her şey o kadar hüzün verici ki -geri zekâlılar gibi yaşayıp sonunda ölmemiz.”</p>

  <p class="block_7">“Cesede dokunmamalısın.”</p>

  <p class="block_7">“Çok güzel,” dedi Tony. “Ölüsü bile harikulade.”</p>

  <p class="block_7">“Evet, ama yaşıyor olsaydı senin gibi bir serseriye iki kez bakmazdı. Bunu biliyorsun değil mi?”</p>

  <p class="block_7">“Tabii ki. Mesele de orada zaten! Şimdi ‘HAYIR’ diyemez.”</p>

  <p class="block_7">“Ne zırvalıyorsun sen?”</p>

  <p class="block_7">“Demek istediğim şu ki, sertleştim,” dedi Tony. TAŞ GİBİ OLDUM!”</p>

  <p class="block_7">Tony gidip kendine şarap koydu. Dikti.</p>

  <p class="block_7">Sonra yatağa gidip göğüsleri öpmeye başladı, bir yandan da o uzun saçları okşuyordu. Ve sonunda o ölü ağzı öptü, canlıdan ölüye bir buse. Sonra da girdi.</p>

  <p class="block_7">GÜZELDİ. Gidip gelmeye başladı. Böylesini yaşamamıştı! Boşaldı. Sonra doğrulup çarşafa silindi.</p>

  <p class="block_7">Bill lambanın loş ışığında şarap testisine yumularak baştan sona izlemişti.</p>

  <p class="block_7">“Tanrım, Bill! Müthişti, müthiş!”</p>

  <p class="block_7">“Çıldırmışsın sen! Ölü bir kadını düzdün az önce!”</p>

  <p class="block_7">“Ve sen ömrün boyunca ölü kadınlar düzdün -ruhları ve yarıkları ölmüş ölü kadınlar- ama bunun farkında değildin! Kusura bakma, Bill, olağanüstüydü. Utanmıyorum.”</p>

  <p class="block_7">“O kadar mı iyiydi?”</p>

  <p class="block_7">“İnanamazsın.”</p>

  <p class="block_7">Tony işemek için helaya gitti.</p>

  <p class="block_7">Döndüğünde Bill cesedin üstündeydi. Kaptırmıştı. Arada sırada inliyordu. Sonra uzanıp o ölü ağzı öptü ve boşaldı.</p>

  <p class="block_7">Bill doğruldu, çarşafın ucunu bulup silindi.</p>

  <p class="block_7">“Haklıymışsın, hayatımın s.kişiydi!”</p>

  <p class="block_7">Koltuklarına oturup cesedi seyrettiler.</p>

  <p class="block_7">“Adı neydi acaba?” diye sordu Tony. “Aşık oldum.”</p>

  <p class="block_7">Bill güldü. “Sarhoş olduğuna eminim artık! Canlı bir kadına aşık olmak sadece ahmaklara mahsustur ve sen ölü bir kadına aşık oldun.”</p>

  <p class="block_7">“İtiraf ediyorum, tutuldum,” dedi Tony.</p>

  <p class="block_7">“İyi, tutuldun,” dedi Bill. “şimdi ne olacak?”</p>

  <p class="block_7">“Çıkaracağız onu buradan!” diye yanıtladı Tony.</p>

  <p class="block_7">“Nasıl?”</p>

  <p class="block_7">“Nasıl getirdiysek öyle -merdivenden.”</p>

  <p class="block_7">“Sonra?”</p>

  <p class="block_7">“Sonra senin arabaya koyup Venice kumsalına götüreceğiz ve okyanusa bırakacağız.”</p>

  <p class="block_7">“Su soğuktur.”</p>

  <p class="block_7">“Çükünü hissettiğinden daha fazla hissetmeyecek suyun soğukluğunu.”</p>

  <p class="block_7">“Ya senin çükünü?” diye sordu Bill.</p>

  <p class="block_7">“Onu da hissetmedi,” diye yanıtladı Tony.</p>

  <p class="block_7">Yatıyordu orada, iki kez düzülmüş, çarşafların üstünde, ölü.</p>

  <p class="block_7">“Hadi öyleyse, halledelim şu işi!” diye bağırdı Tony.</p>

  <p class="block_7">Tony cesedin ayaklarından tutup bekledi. Bill başından tuttu. Odadan koşar adım çıktılar, Tony sol ayağı ile kapıyı tekmeleyip kapattı ve merdivene doğru gittiler. Çarşaf cesedi sarmıyordu artık, üstüne fırlatılmış gibiydi. Mutfak musluğunun üstüne fırlatılmış bulaşık bezi gibi. Cesedin başını, kalçalarını ve iri kıçını bir çok kez duvara ve tırabzana çarptılar yine.</p>

  <p class="block_7">Bill’in arabasının arka koltuğuna fırlattılar cesedi.</p>

  <p class="block_7">“Dur!” diye bağırdı Tony.</p>

  <p class="block_7">“Niçin?”</p>

  <p class="block_7">“Şarap testisi, salak!”</p>

  <p class="block_7">“Hay Allah,”</p>

  <p class="block_7">Bill arka koltuğunda ölü bir kancıkla oturup bekledi. Sözünün eriydi Tony. Şarap testisi ile döndü.</p>

  <p class="block_7">Karayoluna çıktılar. Testiyi elden ele geçirip yumuluyorlardı. Ilık, harikulade bir geceydi ve dolunaydı tabii ki. Ama gece sayılmazdı, sabahın dördü olmuştu. İyi bir saatti yine de.</p>

  <p class="block_7">Arabayı park ettiler. Testiye bir kez daha yumuldular, cesedi denize götürmek için o çok kumlu ve uzun yürüyüşe koyuldular. Sonra denizin arada sırada ulaştığı ıslak kısma vardılar, küçük kum yengeçlerinin hava deliklerinin bulunduğu kısma. Cesedi yere bırakıp testiden içtiler. Arada sırada bir dalga gelip onları ıslatıyordu. Bill’i, Tony’yi ve Ölü Kancığı.</p>

  <p class="block_7">Bill’in çişi gelmişti, on dokuzuncu yüzyıl ahlakı ile yetiştiği için kıyı boyunca yürüyerek uzaklaştı. Arkadaşı uzaklaşırken Tony çarşafı çekti, kıvrılıp dönen yosunların arasındaki yüze baktı tuzlu sabah havasında. Bill kıyıda işerken cesedin yüzünü seyretti Tony. Güzel bir yüzdü. Burnu biraz sivri, ama ağzı harikulade. Sertleşmeye yüz tutan cesedin üstüne eğilip ağzına bir öpücük kondurdu ve “seviyorum seni, ölü kancık,” dedi.</p>

  <p class="block_7">Sonra çarşafı örttü.</p>

  <p class="block_7">Bill çişini etti ve döndü. “Bir içkiye daha ihtiyacım var.”</p>

  <p class="block_7">“İç. Ben de içeceğim.”</p>

  <p class="block_7">“Yüzerek açığa götüreceğim onu,” dedi Tony.</p>

  <p class="block_7">“İyi yüzebilir misin?”</p>

  <p class="block_7">“Orta.”</p>

  <p class="block_7">“Ben iyi yüzerim. Ben götüreyim.”</p>

  <p class="block_7">“HAYIR! HAYIR!” diye bağırdı Tony.</p>

  <p class="block_7">“Allah belanı versin, bağırma!”</p>

  <p class="block_7">“Ben götüreceğim onu.”</p>

  <p class="block_7">“peki! peki!”</p>

  <p class="block_7">Tony şaraptan bir yudum daha aldı, çarşafı çekip fırlattı, sonra cesedi kucaklayıp dalgaların kırıldığı yere doğru yürümeye başladı. Sandığından daha sarhoştu. İri dalgalar birkaç kez ikisini de devirip onu kollarından aldı, ama Tony her seferinde de buldu o uzun saçları. Bir denizkızından farkı yoktu. Bir denizkızıydı belki de. Dalgaların gerisine götürdü onu sonunda. Deniz sakin ve sessizdi orada. Ay batımı ile gün doğumu arası. Bir süre yüzdü onunla. Mutlak bir sessizlik. Zamanın içinde ve ötesinde bir zaman.</p>

  <p class="block_7">Yavaşça itti cesedi sonunda. Ceset suyun biraz altında yüzerek uzaklaştı Tony’den, saçları bedenini saran bir girdap. Hala harikuladeydi, ölü ya da her ne idiyse. Akıntıya kapılıp uzaklaştı, denizindi artık.</p>

  <p class="block_7">Tony birden dönüp kıyıya doğru yüzmeye başladı. Çok uzak görünüyordu kıyı. Gücünün son damlası ile vardı kıyıya, son dalganın gücüyle kendini kumlara bıraktı. Kalktı, düştü, yine kalktı, yürüyüp Bill’in yanına oturdu.</p>

  <p class="block_7">“Gitti, ha?”</p>

  <p class="block_7">“Evet. Köpekbalıklarına yem.”</p>

  <p class="block_7">“Günün birinde yakalanır mıyız sence?”</p>

  <p class="block_7">“Hayır. Testiyi ver.”</p>

  <p class="block_7">“Ağır ol. Dibini bulduk.”</p>

  <p class="block_7">“Olur.”</p>

  <p class="block_7">Arabaya döndüler. Bill direksiyona geçti. Yolda son yudum için tartıştılar. Sonra denizkızını düşündü Tony. Başını öne eğip ağlamaya başladı. “Sulu gözün tekisin,” dedi Bill. “hep öyle oldun.” Pansiyona vardılar.</p>

  <p class="block_7">Bill kendi odasına gitti, Tony kendi odasına. Ortalık aydınlanmaya başlamıştı. Dünya uyanıyordu. Kimi akşamdan kalma, kimi kiliseye gitme düşüncesi ile. Çoğunluk uykudaydı hala. Pazar sabahı. Ve denizkızı; o tatlı kuyruğu ile açık denizdeydi denizkızı. Bir yerlerde bir pelikan suya dalıp ağzında gitarı andıran bir balıkla sudan çıktı.</p>

  <p class="block_9" id="calibre_pb_16"> </p>
</body>
</html>
