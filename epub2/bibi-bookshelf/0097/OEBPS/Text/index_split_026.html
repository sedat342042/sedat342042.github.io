<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">ÇAYLAK</h1>

  <p class="block_7">Ölüm döşeğimden kalkıp hastaneden çıkmış, sevkiyat memuru olarak çalışmaya başlamıştım. Cumartesi ve Pazar günleri çalışmıyordum. Cumartesi günü Madge’le meseleyi konuştum.</p>

  <p class="block_7">“Bak, güzelim, o Düşkünler Koğuşu’na dönmek için hiç acelem yok. İçkiyi frenlememi sağlayacak bir meşguliyet bulmalıyım kendime. Bugün mesela. Kafa çekmekten başka yapacak bir şey yok. Sinemaya gitmekten hoşlanmıyorum. Hayvanat bahçeleri aptalca. Bütün gün düzüşemeyiz. Ne halt edeceğiz?”</p>

  <p class="block_7">“Hiç hipodroma gittin mi?”</p>

  <p class="block_7">“nedir o?”</p>

  <p class="block_7">“At yarışları. Bahis.”</p>

  <p class="block_7">“Bugün açık bir hipodrom var mı?”</p>

  <p class="block_7">“Hollywood Park.”</p>

  <p class="block_7">“Yürü.”</p>

  <p class="block_7">Madge yolu tarif etti. İlk koşuya henüz bir saat vardı, otopark dolmuştu bile. Giriş kapısından bir kilometre uzağa park etmek zorunda kaldık.</p>

  <p class="block_7">“Epey rağbet var buraya anlaşılan,” dedim.</p>

  <p class="block_7">“Evet, var.”</p>

  <p class="block_7">“Ne yapacağız içeri girince?”</p>

  <p class="block_7">“Bir ata oynayacaksın.”</p>

  <p class="block_7">“Hangisine?”</p>

  <p class="block_7">“Hangisine istersen.”</p>

  <p class="block_7">“Para kazanılabilir mi?”</p>

  <p class="block_7">“Bazen.”</p>

  <p class="block_7">Giriş ücretlerimizi ödedik, yüzümüze Yarış Bültenleri’ni sallayan çocuklar çıktı karşımıza. “Ganyanlarınız burada. Parayı sever misiniz? Sürprizler burada.”</p>

  <p class="block_7">İçinde dört kişinin oturduğu bir büfe vardı. Üçü kendi tercihlerini elli sente satıyordu, dördüncü bir dolara. Madge iki programla iki bülten satın almamı istedi. Bültenin atların derecelerini verdiğini söyledi, atın form durumunu saptıyordun. Sonra, ganyan, plase ve ikili oyunu izah etti bana.</p>

  <p class="block_7">“Bira satıyorlar mı burada?” diye sordum.</p>

  <p class="block_7">“Tabii. Bar bile var.”</p>

  <p class="block_7">Bara girdiğimizde bütün yerlerin dolu olduğunu gördük. Arka tarafta parkımsı bir yerde boş bir bank bulduk. İki bira alıp bültenlerimizi açtık. Bir sürü rakam.</p>

  <p class="block_7">“Ben atların adlarına göre oynarım,” dedi Madge.</p>

  <p class="block_7">“Eteğini aşağı çek. Herkes kıçına bakıyor.”</p>

  <p class="block_7">“Hay Allah! Afedersin, sevgilim.”</p>

  <p class="block_7">“al sana altı dolar. bugünlük bahis paran.”</p>

  <p class="block_7">“çok cömertsin, Harry,” dedi.</p>

  <p class="block_7">bülteni inceledik de inceledik, yani ben inceledim, sonra birer bira daha içtik ve açık tribünün önünde bir yer bulduk. atlar ilk koşu için toplanıyorlardı. ipekten gömlekler giymiş küçük adamlar vardı üstlerinde. seyircilerden bazıları cokeylere bağırdılar, ama cokeyler oldukça rahat görünüyorlardı. hiç oralı olmadılar, biraz sıkılmış gibiydiler hatta.</p>

  <p class="block_7">“bu Willie Shoemaker,” dedi Madge parmağı ile göstererek. her an esneyebilirmiş gibi bir hali vardı Willie Shoemaker’ın. ben de sıkılmıştım. çok kalabalıktı, insanı bunalıma iten bir şey vardı o kalabalıkta.</p>

  <p class="block_7">“Şimdi sen oyna,” dedi Madge.</p>

  <p class="block_7">Madge’e nerede buluşacağımızı söyledim ve iki dolarlık ganyan gişelerinden birinde sıraya girdim. sıraların hepsi uzundu, insanların oynamak istemedikleri hissine kapıldım. huzursuz görünüyorlardı. kuponumu almamla hoparlörlerden “Birinci koşu başlamak üzere!” anonsunun yapılması bir oldu.</p>

  <p class="block_7">Madge’i buldum. 1600 metrelik bir koşuydu, finiş çizgisinin önündeydik.</p>

  <p class="block_7">“KIZIL TAN’a oynadım,” dedim Madge’e.</p>

  <p class="block_7">“Ben de,” dedi.</p>

  <p class="block_7">Kazanacağımızı hissediyordum. böyle bir ad ve son yarıştaki koşusu ile kaybetmemiz mümkün değildi sanki. üstelik 1/7 ile.</p>

  <p class="block_7">Atlar fırladı, sunucu koşuyu anlatmaya başladı. KIZIL TAN’ın adını söylediğinde Madge bir çığlık attı.</p>

  <p class="block_7">“KIZIL TAN!” diye bağırdı.</p>

  <p class="block_7">hiçbir şey göremiyordum. herkes hoplayıp zıplıyordu. Madge de “KIZIL TAN! KIZIL TAN!” diye bağırarak yerinden sıçrıyordu.</p>

  <p class="block_7">ben tek kelime etmedim. sonra atlar önümüzden geçtiler.</p>

  <p class="block_7">“Kim kazandı?” diye sordum.</p>

  <p class="block_7">“Bilmiyorum.” dedi Madge, “ama çok heyecanlı değil mi?”</p>

  <p class="block_7">“Evet.”</p>

  <p class="block_7">tabelada sonuçlar belirdi. yarışı 5/7 veren favori at kazanmıştı. 2/9 veren sürpriz at ikinci, 1/3 veren bir başka at da üçüncü gelmişti.</p>

  <p class="block_7">kuponlarımızı yırtıp bankımıza döndük.</p>

  <p class="block_7">bir sonraki koşu için bültenlerimize baktık.</p>

  <p class="block_7">“bu sefer finiş çizgisinden uzak bir yere oturup yarışı izleyelim,” dedim.</p>

  <p class="block_7">“Olur,” dedi Madge.</p>

  <p class="block_7">birer bira aldık.</p>

  <p class="block_7">“Bu oyun aptallar için,” dedim. “Herkes oynadığı atın adını bağırarak hoplayıp zıplıyor. hem KIZIL TAN’a ne oldu?”</p>

  <p class="block_7">“Bilmiyorum. oysa adı ne kadar güzeldi.”</p>

  <p class="block_7">“İyi de, atlar adlarını bilirler mi? koşularını etkiler mi?”</p>

  <p class="block_7">“Koşuyu kaybettiğin için canın sıkkın. daha bir sürü koşu var.”</p>

  <p class="block_7">haklıydı. vardı.</p>

  <p class="block_7">kaybetmeye devam ettik. öylesine oynuyordum, orada olduğum için. Madge’in altı doları üç koşu sonunda tükenmişti, ona başka para vermedim. kazanmanın çok zor olduğunun farkındaydım. hangi atı seçersen seç bir başka at kazanıyordu. olasılıkları kaale almıyordum artık.</p>

  <p class="block_7">bir sonraki koşuda CLAREAMONT’ a oynamaya karar verdim. son koşusunu rahat kazanmıştı. Madge’le bu kez son dönemecin önünde buluştuk, kazanma ümidim yoktu. tabelaya baktım, CLAREAMONT 1/25 veriyordu. biramı dipleyip kutuyu fırlattım. sonra son dönemece girdiler ve sunucu, “CLAREAMONT’un atakları var!” diye bağırdı.</p>

  <p class="block_7">“Aman allahım!” dedim.</p>

  <p class="block_7">“ona mı oynadın?” diye sordu Madge.</p>

  <p class="block_7">“evet,” dedim.</p>

  <p class="block_7">CLAREAMONT önündeki üç atı geçip yarışı altı boy farkla birinci bitirdi.</p>

  <p class="block_7">“Aman allahım,” dedim, “ona oynadım.”</p>

  <p class="block_7">“Harry! Harry!”</p>

  <p class="block_7">“gidip bir şeyler içelim,” dedim. bara gidip içki söyledik. bu kez bira değil. viski.</p>

  <p class="block_7">“CLAREAMONT’u buldu,” dedi Madge barmene.</p>

  <p class="block_7">“Öyle mi?” dedi barmen.</p>

  <p class="block_7">“Evet,” dedim, kendime deneyimli bahisçi süsü vererek. her nasıl görünürse.</p>

  <p class="block_7">tabelaya bakmak için döndüm. 52 dolar 40 sent vermişti CLAREAMONT.</p>

  <p class="block_7">“bu oyunun üstesinden gelinir bence,” dedim Madge’e. “Bak şimdi, ganyan oynarsan her yarışta kazanman gerekmiyor. tek bir at bularak eve kazançlı dönebilirsin.”</p>

  <p class="block_7">“Doğru, doğru,” dedi Madge.</p>

  <p class="block_7">Ona iki dolar verdim ve bültenlerimizi açtık. kendimden emindim. atlara bir göz attıktan sonra tabelaya baktım.</p>

  <p class="block_7">“İşte,” dedim, “ŞANSLI MAX. şu anda 1/9 veriyor. ŞANSLI MAX’a oynamamak için deli olmak lazım. en iyi at olduğu kesin ve 1/9 veriyor. aptal bu insanlar.”</p>

  <p class="block_7">gişeye gidip 52 dolar 40 sentimi aldım.</p>

  <p class="block_7">sonra ŞANSLI MAX’a oynadım. eğlence olsun diye de iki dolarlık ganyan biletlerinden iki tane aldım.</p>

  <p class="block_7">1800 metrelik bir koşuydu. ve tam bir süvari finali ile bitti. en az beş at birden girmişti finişe. foto finişi bekledik. ŞANSLI MAX’ın numarası 6’ydı. kazanan atın numarası yanıp söndü:</p>

  <p class="block_7">6.</p>

  <p class="block_7">büyük allahım. ŞANSLI MAX.</p>

  <p class="block_7">Madge delirdi, beni öpüyor, havalara sıçrıyordu.</p>

  <p class="block_7">o da aynı ata oynamıştı. ŞANSLI MAX 22 dolar 80 sent verdi. Madge’e ilave ganyan biletlerini gösterdim. bir çığlık attı. bar kapanmak üzereyken iki içki almaya yetiştik.</p>

  <p class="block_7">“Sıraların biraz kısalmasını bekleyelim,” dedim, “sonra paramızı alırız.”</p>

  <p class="block_7">“Atları sevdin mi, Harry?” diye sordu.</p>

  <p class="block_7">“Bu oyunun üstesinden gelmek kesinlikle mümkün,” dedim.</p>

  <p class="block_7">elimizdeki serinletici içkilerle öylece durup kalabalığın otoparka giden tünele doluşunu seyrettik.</p>

  <p class="block_7">“Allah aşkına, Madge,” dedim, “çoraplarını yukarı çek. çamaşırcı kadınlara benziyorsun.”</p>

  <p class="block_7">“Hay Allah! Afedersin, sevgilim.”</p>

  <p class="block_7">çoraplarını çekmek için eğildiğinde ona bakıp içimden, yakında kendime daha iyi birini bulacak kadar param olacak, diye geçirdim.</p>

  <p class="block_9" id="calibre_pb_26"> </p>
</body>
</html>
