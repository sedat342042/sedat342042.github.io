<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">KASABANIN EN GÜZEL KIZI</h1>

  <p class="block_7">Cass, beş kızkardeşin en küçüğü ve en güzeliydi. Kasabanın en güzel kızıydı Cass. Yarı Kızılderili. Esnek ve tuhaf bir vücudu vardı, yılanvari ve şehvetli; gözleri ise vücudu ile son derece uyumlu. Sıvı halinde akan bir ateşti. Girdiği şekle sığmayan bir ruh. Uzun, parlak, ipek gibi saçları her hareket ettiğinde sağa sola dalgalanırdı. Ya çok neşeliydi ya da hüzünlü. Arası yoktu Cass’ta. Onun için deli diyenler vardı. İçi ölmüş olanlar. Onlar anlayamazlardı. Erkeklerin umurunda değildi deli olup olmadığı. Bir seks makinesiydi Cass onların gözünde. Cass onlarla dans eder, flört eder, ama bir iki istisna dışında iş yatmaya gelince bir yolunu bulup başından savardı.</p>

  <p class="block_7">Kızkardeşleri onu güzelliğinden yararlanmamakla, aklını yeterince kullanmamakla suçlarlardı. Oysa hem akıl vardı Cass’ta hem de ruh. Resim yapar, dans eder, şarkı söyler, alçıdan heykelcikler yapar, birileri ruhen ya da bedenen incindiğinde içinde duyardı acılarını. Pratik bir zekâsı yoktu işte, farklı çalışırdı beyni. Kızkardeşleri önce onu kendi sevgilerini cezp ettiği için kıskanırlar, sonra da sevgililerinden yararlanmadığı için kızarlardı. Çirkin erkeklere müşfik davranır, yakışıklı erkeklerden iğrenirdi. “Hayat yok onlarda” derdi. “Mükemmel kulaklarından ve burunlarından başka bir bok düşünemezler. Yüzeyseldirler. İçleri yoktur...” Deliliğe yakın bir mizacı vardı; mizacına delilik diyenler de.</p>

  <p class="block_7">Babası alkolden ölmüş, annesi başkası ile kaçıp kızları kaderlerine terk etmişti. Kızlar önce bir akrabalarının yanına sığınmış, akraba da onları bir manastıra yerleştirmişti. Manastır berbat bir yerdi. Özellikle Cass için. Diğer kızlar onu kıskanmış, kızların hemen hepsiyle dövüşmüştü. Sol kolu baştan aşağı jilet izleri ile kaplıydı. Sol yanağında da bir iz vardı, ama bu onu daha da güzelleştiriyordu.</p>

  <p class="block_7">Manastırdan ayrıldığının ertesi günü Batı Yakası Barı’nda tanıdım onu. En küçükleri olduğu için kızkardeşlerinden sonra ayrılmıştı manastırdan. Tek kelime etmeden gelip yanıma oturdu. Kasabanın en çirkin adamıydım; bu yüzden seçmişti beni beklide.</p>

  <p class="block_7">“İçki?” diye sordum.</p>

  <p class="block_7">“Tabii, neden olmasın?”</p>

  <p class="block_7">Kayda değer fazla bir şey yoktu konuşmalarımızda. Öyle bir havası vardı Cass’ın. Beni seçmişti, o kadar basitti onun için. Rahattı. İçkiyi seviyor, fazlaca içiyordu. Yaşı tutmadığı halde bara girmeyi başarmıştı. Sahte bir kimliği vardı belki de, bilmiyorum. Her neyse, her tuvaletten dönüp yanıma oturduğunda erkeklik gururum kabarıyordu. Sadece kasabanın değil, ömrümde gördüğüm en güzel kadınlardan biriydi. Kolumu beline dolayıp öptüm onu.</p>

  <p class="block_7">“Güzel buluyor musun beni?” diye sordu.</p>

  <p class="block_7">“Evet, ama başka bir şey var sende... görünümünle ilgili değil.”</p>

  <p class="block_7">“İnsanlar beni güzel olmakla suçluyor, gerçekten güzel miyim sence?”</p>

  <p class="block_7">“Güzel sözcüğü yeterli değil.”</p>

  <p class="block_7">Cass elini çantasına soktu. Mendilini alacağını sandım. Uzun bir saç iğnesi çıkardı. Davranmama fırsat tanımadan iğneyi yandan burnuna geçirdi, burun deliğinin hemen üstünden. Korku ile karışık bir bulantı hissettim. Bana bakıp güldü. “Hala güzel buluyor musun beni?” İğneyi çekip mendilimi kanayan burnuna tuttum. Barmen ve çevredekiler yediği haltı görmüşlerdi. Barmen yanımıza geldi.</p>

  <p class="block_7">“Bana bak,” dedi Cass’a, “bir daha sapıtırsan kendini dışarıda bulursun. Senin oyunlarına ihtiyacımız yok!”</p>

  <p class="block_7">“S.ktir git, lan” dedi Cass.</p>

  <p class="block_7">“Ona hakim ol,” dedi barmen bana.</p>

  <p class="block_7">“Sorun yok,” dedim.</p>

  <p class="block_7">“Burun benim, ne istersem yaparım burnumla,” dedi Cass.</p>

  <p class="block_7">“Yapma,” dedim. “Canım yandı.”</p>

  <p class="block_7">“Ben burnuma iğne sokunca senin canın mı yanıyor?”</p>

  <p class="block_7">“Evet. Gerçekten.”</p>

  <p class="block_7">“Peki, bir daha yapmam. Neşelen biraz.”</p>

  <p class="block_7">Öptü beni gülerek. Bir eliyle de mendili burnuna bastırıyordu. Bar kapanınca kaldığım eve gittik. Bira içip sohbet ettik. Sıcak ve sevecen olduğunu işte o zaman sezmeye başladım. Farkında olmaksızın sunuyordu kendini. Yine de bazen vahşi, tutarsız bir tavır takınıyordu. Schitzi. Harikulade, ruhani, kutsal bir Schitzi’ydi. Deyyusun biri günün birinde sonsuza dek mahvedecekti onu. Ben olmam inşallah, diye geçirdim içimden.</p>

  <p class="block_7">Yatağa girdik. Işığı söndürdükten sonra, “Şimdi mi istersin, yoksa sabaha mı?” diye sordu.</p>

  <p class="block_7">“Sabah,” dedim ve sırtımı döndüm.</p>

  <p class="block_7">Sabah kalkıp kahve yaptım, yatağa getirdim.</p>

  <p class="block_7">Güldü. “Geceyi pas geçen ilk erkeksin,” dedi.</p>

  <p class="block_7">“Boş ver,” dedim. “Hiç olmasa da olur.”</p>

  <p class="block_7">“Hayır,” dedi. “İstiyorum. Bekle, biraz tazeleneyim.”</p>

  <p class="block_7">Banyoya girdi Cass. Kısa bir süre sonra döndüğünde soluğumu kesti; uzun siyah saçları, ağzı, gözleri, her yeri pırıl pırıldı. Rahat bir tavırla sergiledi vücudunu, iyi bir şey sergiler gibi. Yatağa girdi.</p>

  <p class="block_7">“Hadi gel, sevgilim.”</p>

  <p class="block_7">Yanına uzandım.</p>

  <p class="block_7">Kendini vererek ama telaşsız öpüşüyordu. Ellerimi teninde, saçlarında gezdirdim. Birleştik. Sıcak ve dardı. Sevişmeyi uzatmak için ağır bir tempo tutturdum. Gözlerimin içine bakıyordu.</p>

  <p class="block_7">“Adın ne?” diye sordum.</p>

  <p class="block_7">“Ne fark eder?” dedi.</p>

  <p class="block_7">Güldüm ve devam ettim. Giyindikten sonra onu arabamla barın kapısına bıraktım, ama zordu onu unutmak. İşsizdim o sıralar, öğlen ikide uyandım, sonra kalkıp gazeteyi okudum. Elinde kocaman bir incir yaprağıyla geldiğinde küvete gömülmüştüm.</p>

  <p class="block_7">“Biliyordum küvette olacağını,” dedi, “bu yüzden şeyini örtmen için incir yaprağı getirdim sana.”</p>

  <p class="block_7">Yaprağı suyun üstüne bıraktı.</p>

  <p class="block_7">“Nereden bildin küvette olacağımı?”</p>

  <p class="block_7">“Ben bilirim.”</p>

  <p class="block_7">Her gün ben küvetteyken geliyordu. Değişik saatlerde banyo yapmama rağmen. Yaprağı da unutmuyordu. Sonra sevişiyorduk.</p>

  <p class="block_7">Birkaç kez telefon etti. Bir gece sarhoşluktan ve çevreye rahatsızlık vermekten tutuklandı, kefaletini ödeyip onu çıkarmak zorunda kaldım.</p>

  <p class="block_7">“Orospu çocukları,” dedi, “birkaç içki ısmarladıkları için donuma girebileceklerini sanıyorlar.”</p>

  <p class="block_7">“Sana içki ısmarlamalarına izin verdiğin an başına belayı sarıyorsun.”</p>

  <p class="block_7">“Sadece vücudumla değil, benimle de ilgilendiklerini sanıyorum.”</p>

  <p class="block_7">“Ben seninle ve vücudunla ilgileniyorum. Vücudunu aşıp seni keşfedecek erkeklerin sayısının çok olduğunu sanmıyorum ama.”</p>

  <p class="block_7">Altı ay uzak kaldım kentten, eyalet eyalet dolaşıp aylaklık ettikten sonra döndüm. Gitmeden önce Cass’la tartışmıştık gerçi, ama ayaklarım karıncalanmaya başlamıştı zaten, hem döndüğümde onu bulamayacağımdan emindim. Batı Yakası’na girip bir içki söyledim, yarım saat sonra içeri girip yanıma oturdu.</p>

  <p class="block_7">“Döndün demek, it?”</p>

  <p class="block_7">Bir içki ısmarladım ona. Boynuna kadar kapalı bir elbise vardı üstünde. Böyle giyindiğine Tanık olmamıştım daha önce. Gözlerinin altına başları camdan iki toplu iğne saplanmıştı. Sadece başları görünüyordu toplu iğnelerin.</p>

  <p class="block_7">“Allah kahretsin dedim!” dedim, “Hala güzelliğine zarar vermeye çalışıyorsun.”</p>

  <p class="block_7">“Yok canım, moda bu,” dedi.</p>

  <p class="block_7">“Delisin.”</p>

  <p class="block_7">“Özledim seni,” dedi. “Başkası var mı?”</p>

  <p class="block_7">“Hayır, sadece sen. Çalışıyorum ama. Ücretim on dolar. Sana bedava.”</p>

  <p class="block_7">“Çıkar şu toplu iğneleri.”</p>

  <p class="block_7">“Hayır, çok moda.”</p>

  <p class="block_7">“Üzüyorsun beni.”</p>

  <p class="block_7">“Emin misin?”</p>

  <p class="block_7">“Lanet olsun eminim.”</p>

  <p class="block_8">Toplu iğneleri gözlerinin altından yavaşça çekip çantasına soktu. “Güzelliğinle neden uğraşıyorsun? Kabullensene?”</p>

  <p class="block_7">“Başka bir şey gördükleri yok da ondan. Bir bok değil güzellik. Uçar gider. Çirkin olduğun için talihlisin. Biri seninle ilgilendiğinde başka bir şey için olmadığını biliyorsun.”</p>

  <p class="block_7">“Pekala,” dedim. “Talihliyim.”</p>

  <p class="block_7">“Çirkin olduğunu ima etmek istemedim. Başkaları için çirkin olabilirsin. Harikulade bir yüzün var aslında.”</p>

  <p class="block_7">“Teşekkür ederim.”</p>

  <p class="block_7">Birer içki daha içtik.</p>

  <p class="block_7">“Neler yapıyorsun?” diye sordu.</p>

  <p class="block_7">“Hiç. Bir bok yapmak gelmiyor içimden. İstek duymuyorum.”</p>

  <p class="block_7">“Ben de. Kadın olsaydın kendini satardın.”</p>

  <p class="block_7">“Bir sürü yabancı ile o denli yakın ilişki içinde olmak istemezdim. Yılardım”</p>

  <p class="block_7">“Haklısın. Yıldırıcı, her şey çok yıldırıcı.”</p>

  <p class="block_7">Birlikte çıktık bardan. Sokakta yanımızdan geçenler Cass’a bakıyorlardı. Hala çok güzeldi, her zamankinden daha güzeldi belki de.</p>

  <p class="block_7">Evime gittik. Bir şişe şarap açıp sohbet ettik. O anlattı ben dinledim, sonra ben anlattım. Akıcı ve rahat bir sohbet. Kendi sırlarımızı yaratıyorduk. İyi bir sır yakaladığımızda o eşsiz gülümseme beliriyordu yüzünde. Sadece o gülebilirdi öyle. Alev coşkusu. Konuşurken zaman zaman birbirimize sokulup gülüşüyorduk. O gece arzulanıp yatağa girdik. Elbisesini çıkardığında boynundaki o korkunç yarayı gördüm. Geniş ve uzundu.</p>

  <p class="block_7">“Allah senin belanı versin kadın!” diye bağırdım yataktan. “Allah canını alsın, ne yaptın?”</p>

  <p class="block_7">“Bir gece kırık şişe ile denedim. Beni beğenmiyor musun artık? Beni güzel bulmuyor musun?”</p>

  <p class="block_7">Yatağa çekip öptüm onu. Beni ittikten sonra güldü. “Bazı müşteriler on doları verdikten sonra yarayı görüp vazgeçiyorlar. Onluk bende kalıyor. Matrak değil mi?”</p>

  <p class="block_7">“Evet, çok matrak,” dedim, “gülmekten kırılacağım. Cass, deli kancık, seviyorum seni, kendine zarar vermekten vazgeç; hayatımda senin kadar hayat dolu bir kadın tanımadım.”</p>

  <p class="block_7">Yine öpüştük. Sessizce ağlıyordu. Gözyaşlarını duydum. Siyah saçları ölüm bayrağı gibi yayılmıştı yatağa. Ağır, duygulu, güzel bir sevişme tutturduk.</p>

  <p class="block_7">Sabah Cass kalkıp kahvaltı hazırladı. Huzurlu, mutlu görünüyordu. Bir şarkı mırıldandı. Yatakta kalıp onu seyrettim. Sonra gelip beni sarstı. “Kalk artık, domuz! Yüzüne ve çüküne soğuk su serp, sonra da kahvaltıya gel.”</p>

  <p class="block_7">Sahile götürdüm onu o gün. Yaz henüz başlamamıştı, hafta sonuydu, tenhaydı sahil. Harikuladeydi. Berduşlar paçavraları ile kuma uzanmışlardı. Bazıları taş banklara oturmuş şişeyi paylaşıyorlardı. Her şeye rağmen huzur vardı havada. Denize doğru yürüdük. Çok az konuşarak. Mutluyduk birlikte. İki sandviç, biraz cips ve içecek bir şeyler aldım. Kuma uzanıp atıştırdık. Birbirimize sarılıp uyuduk bir süre. Sevişmekten bile daha güzeldi sanki. Gerilimsiz bir birlikte akış. Uyandıktan bir süre sonra eve döndük. Yemek pişirdim. Yemekten sonra birlikte oturmayı teklif ettim. Bir şey söylemeden uzun uzun baktı bana. Sonra yumuşak bir sesle, “Olmaz,” dedi. Onu bara bıraktım, çıkmadan önce eline bir içki tutuşturdum. Bir ambalaj fabrikasında iş buldum. Hafta öyle geçti. Dışarı çıkamayacak kadar yorgun oluyordum, ama Cuma gecesi Batı Yakası’na gittim. Oturup Cass’ı bekledim. Saatler geçti. Barmen yanıma geldiğinde sarhoş olmak üzereydim. “Kız arkadaşın için üzüldüm,” dedi.</p>

  <p class="block_7">“Neden?”</p>

  <p class="block_7">“Özür dilerim. Haberin yok mu?”</p>

  <p class="block_7">“Hayır.”</p>

  <p class="block_7">“İntihar. Dün gömdüler.”</p>

  <p class="block_7">“Gömdüler mi?” Her an kapıdan girecekmiş gibi bir his vardı içimde. İnanamıyordum.</p>

  <p class="block_7">“Kızkardeşleri kaldırdı cenazesini.”</p>

  <p class="block_7">“Nasıl?”</p>

  <p class="block_7">“Gırtlağını kesmiş.”</p>

  <p class="block_7">“Anlıyorum. İçkimi tazele.”</p>

  <p class="block_7">Kapanış saatine kadar içtim. Cass. Beş kızkardeşin en güzeli. Kasabanın en güzeli. Arabayı eve sürerken düşünüyordum. “Hayır,” dediğinde üstelemeliydim. İstemişti beni, şüphe yoktu. Tembel, ilgisiz, bencilce davranmıştım. İkimizin de ölümünü hak etmiştim. Köpeğin tekiydim. Hayır, köpeklerin ne günahı vardı? Evde bir şişe şarap buldum, içtim. Cass, kasabanın en güzel kızı, yirmisinde ölü.</p>

  <p class="block_7">Dışarıda götün teki klaksonuna basıp duruyordu. Israrla. Şişeyi fırlatıp avazım çıktığı kadar bağırdım. “ALLAHIN CEZASI OROSPU ÇOCUĞU! KES ARTIK!”</p>

  <p class="block_7">Gece üstüme üstüme geliyordu ve yapabileceğim hiç bir şey yoktu.</p>

  <p class="block_9" id="calibre_pb_1"> </p>
</body>
</html>
