<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">15 SANTİM</h1>

  <p class="block_7">Sarah ile evliliğimizin ilk üç ayı fena sayılmazdı, ama sonra sorunlar başladı. İyi aşçıydı Sarah, on yıldan sonra ilk kez iyi besleniyordum. Şişmanlıyordum. Sarah söylenmeye başlamıştı.</p>

  <p class="block_7">“Henry, kurbanlık koçlara dönüyorsun.”</p>

  <p class="block_7">“tabii, güzelim,” dedim, kendimden memnun.</p>

  <p class="block_7">Bir yedek parça fabrikasında çalışıyordum, ancak geçiniyorduk elime geçen üç kuruşla. Hayatımdaki zevkler yemek yemekten, bira içmekten ve Sarah ile yatağa girmekten ibaretti. Tam bir hayat sayılmazdı ama insan yetinmesini bilmeli. Sarah yeterdi zaten. Şehvet fışkırıyordu her yerinden. Patronun işçiler için fabrikada düzenlediği yeni yıl partisinde tanımıştım onu. Sekreterlerden biriydi. İşçilerden hiçbirinin Sarah’nın yanına gitmediğini görünce şaşırmıştım. Ömrümde gördüğüm en şuh kadındı, aptal göründüğü de söylenemezdi. Yanına gittim, içkilerimizi yudumlayıp sohbet ettik. Güzel kadındı ama gözlerinde bir tuhaflık vardı. Gözlerini insanın gözlerine dikiyor, hiç kırpmıyordu. Sarah tuvalete gittiğinde kamyon şoförü Harry’nin yanına gittim.</p>

  <p class="block_7">“Baksana Harry, neden kimse Sarah’ya asılmıyor?” diye sordum.</p>

  <p class="block_7">“O bir cadıdır,” dedi “aklın varsa ondan uzak durursun.”</p>

  <p class="block_7">“Cadı diye bir şey yok, Harry. O iddia çürütüldü. Bir sürü kadını hunharca yok yere yaktılar. Cadı diye bir şey yok.”</p>

  <p class="block_7">“Bir sürü kadını yok yere yakmış olabilirler, ama bu kaltak gerçek bir cadı. İnan bana.”</p>

  <p class="block_7">“Sadece biraz şefkate ihtiyacı var, Harry.”</p>

  <p class="block_7">“Sadece bir kurbana ihtiyacı var.”</p>

  <p class="block_7">“Nereden biliyorsun?”</p>

  <p class="block_7">“Gerçeklerden,” dedi Harry. “İki kişi tezgâhtar Manny ile muhasebeci Lincoln.”</p>

  <p class="block_7">“Ne oldu onlara?”</p>

  <p class="block_7">“Gözümüzün önünde yok oldular -yavaş yavaş, eriyerek...”</p>

  <p class="block_7">“Nasıl?”</p>

  <p class="block_7">“Bu konuya girmek istemiyorum, deli olduğumu düşüneceksin.”</p>

  <p class="block_7">Harry uzaklaştı. Sonra Sarah tuvaletten döndü. Harikulade görünüyordu.</p>

  <p class="block_7">“Harry sana benim hakkımda ne anlattı?” diye sordu.</p>

  <p class="block_7">“Harry ile konuştuğumu nereden biliyorsun?”</p>

  <p class="block_7">“Biliyorum,” dedi.</p>

  <p class="block_7">“Pek bir şey anlatmadı.”</p>

  <p class="block_7">“Anlattıklarına inanma, palavracının tekidir. Benden istediğini alamadığı için kıskanıyor. İnsanlara çamur atmaya bayılır.”</p>

  <p class="block_7">“Harry’nin düşünceleri beni bağlamaz.”</p>

  <p class="block_7">“Birlikte çok güzel günler geçireceğiz, Henry,” dedi.</p>

  <p class="block_7">Partiden sonra benim evime geldi. Ömrümde böyle sevişmedim, inanın bana. Kadınların en kadınıydı. Bir ay sonra evlendik. Hemen işinden ayrıldı, onunla olmaktan öyle mutluydum ki bir şey demedim. Elbiselerini kendi dikiyor, saçlarını kendi yapıyordu. Olağanüstü bir kadındı.</p>

  <p class="block_11"> </p>

  <p class="block_11"> </p>

  <p class="block_7">Ama söylediğim gibi, evliliğimizin üçüncü ayında şişmanlığımdan şikâyet etmeye başladı. Önce sakin bir iki uyarı, sonra başımın etini yercesine. Bir gün işten eve geldim, “çıkar şu iğrenç elbiselerini,” dedi.</p>

  <p class="block_7">“Anlamadım sevgilim?”</p>

  <p class="block_7">“Ne dediğimi duydun köpek, soyun!”</p>

  <p class="block_7">Hiç böyle görmemiştim onu. Elbiselerimi ve çamaşırlarımı çıkarıp kanepenin üstüne fırlattım. Gözlerini bana dikti.</p>

  <p class="block_7">“İğrençsin,” dedi. “Bok çuvalından farkın yok!”</p>

  <p class="block_7">“Anlamıyorum ruhum?”</p>

  <p class="block_7">“Bok çuvalına dönmüşsün dedim, ne var bunda anlamayacak”</p>

  <p class="block_7">“Yavrucuğum neyin var? Aybaşın mı geldi?”</p>

  <p class="block_7">“Kes! Yanlarından sarkan şu yağlara bak!”</p>

  <p class="block_7">Haklıydı. Belim hayli yağlanmıştı. Sonra yumruklarını sıkıp iki yanımı yumruklamaya başladı. Sert vuruyordu.</p>

  <p class="block_7">“Yumruklamamız lazım bu bok tabakasını. Bu yağları eriteceğiz, bu hücreleri.”</p>

  <p class="block_7">Bir yandan da yumrukluyordu.</p>

  <p class="block_7">“Ah! Aşkım canımı yakıyorsun!”</p>

  <p class="block_7">“Güzel. Şimdi sen kendini yumrukla.”</p>

  <p class="block_7">“Kendimi mi yumruklayayım?”</p>

  <p class="block_7">“Hadi, başla, Allahın cezası!”</p>

  <p class="block_7">Birkaç tane yapıştırdım kendime. Durduğumda yağ tabakası yerli yerindeydi. İki yanımda kızarmıştı sadece.</p>

  <p class="block_7">“Birlikte eriteceğiz bu bok tabakasını,” dedi.</p>

  <p class="block_7">İçimden aşk böyle bir şeydir, diye geçirip işbirliği yapmaya karar verdim.</p>

  <p class="block_11"> </p>

  <p class="block_11"> </p>

  <p class="block_7">Kalorilerimi hesaplamaya başladı. Kızartma, ekmek, patates ve salata soslarını yasakladı, ama biramdan vazgeçemedim. Ailede kimin pantolon giydiğini bilmeliydi.</p>

  <p class="block_7">“Hayır, lanet olsun,” dedim, “biramdan vazgeçmem. Seni çok seviyorum ama bira kalacak!”</p>

  <p class="block_7">“Peki,” dedi, “yine de geliriz bu işin üstesinden.”</p>

  <p class="block_7">“Hangi işin?”</p>

  <p class="block_7">“Yağlarını eritip seni arzu edilen boyutlara indirme işinin”</p>

  <p class="block_7">“Neymiş o boyutlar?”</p>

  <p class="block_7">“Görürsün.”</p>

  <p class="block_11"> </p>

  <p class="block_11"> </p>

  <p class="block_7">Her gece işten eve döndüğümde aynı soruyu soruyordu.</p>

  <p class="block_7">“iki yanını da yumrukladın mı bugün?”</p>

  <p class="block_7">“Hem de nasıl!”</p>

  <p class="block_7">“Kaç kere?”</p>

  <p class="block_7">“Dört yüzer kere, sert.”</p>

  <p class="block_7">Sokakta yürürken kendimi yumrukluyordum. Yanımdan geçenler tuhaf tuhaf bakıyorlardı ama umursamıyordum, çünkü bir amacım vardı, onlar ise sadece yürüyorlardı.</p>

  <p class="block_7">Her şey yolunda gidiyordu. Önce 114 kilodan 100 kiloya düştüm, sonra 100 den 92’ye. On yaş gençleşmiş hissediyordum kendimi. Herkes çok iyi göründüğümü söylüyordu. Kamyon şoförü Harry hariç. Sarah’nın donuna giremediği için kıskanıyordu tabii ki.</p>

  <p class="block_7">Bir gece teraziye çıktım, ibre 85’de durdu.</p>

  <p class="block_7">“Yeterince inmedim mi sence, şu halime bak!” dedim.</p>

  <p class="block_7">Yağlarım erimiş, karnım içeri göçmüş, avurtlarım çökmüştü.</p>

  <p class="block_7">“Hesaplara göre,” dedi Sarah, “ henüz arzu edilen boyutlarda değilsin.”</p>

  <p class="block_7">“Bak,” dedim, 1.84 boyum var. Kaç kiloya inmemi istiyorsun?”</p>

  <p class="block_7">Tuhaf bir cevap verdi.</p>

  <p class="block_7">“Arzu edilen kilo’ demedim, ‘arzu edilen boyut,’ dedim. Yeni bir çağdayız, atom çağında, uzay çağında. En büyük sorun nüfus patlaması. Bu sorunun çözümü benim elimde. Çevre kirliliğini başkaları halletsin. Nüfus sorununu ben çözeceğim, her şeyin kökü bu. Bu sorun hallolursa gerisi kolay.”</p>

  <p class="block_7">“Neler zırvalıyorsun sen?” diye sordum bira şişesinin kapağını açarken.</p>

  <p class="block_7">“Tasalanma,” dedi. “görürsün.”</p>

  <p class="block_11"> </p>

  <p class="block_11"> </p>

  <p class="block_7">Sonra tartılırken kilo kaybetmeye devam etmeme rağmen incelmediğimi farkettim. Tuhaftı. Pantolonumun paçaları hafifçe ayakkabılarımın içine dökülüyor, gömleğimin kolları bileklerimi geçiyordu. Araba sürerken direksiyon her zamankinden daha uzaktı sanki. Koltuğu biraz öne çektim.</p>

  <p class="block_7">Bir akşam yine teraziye çıktım.</p>

  <p class="block_7">75 kiloya inmiştim.</p>

  <p class="block_7">“Sarah, gelir misin?”</p>

  <p class="block_7">“Ne var, canım?”</p>

  <p class="block_7">“Anlayamadığım bir şey var.”</p>

  <p class="block_7">“Ne?”</p>

  <p class="block_7">“Çekiyorum.”</p>

  <p class="block_7">“Çekiyor musun?”</p>

  <p class="block_7">“Evet, çekiyorum. Ufalıyorum.”</p>

  <p class="block_7">“Hadi oradan, aptal. Olacak şey mi? İnsan çeker mi? Yaptığın rejimin kemiklerini etkileyeceğini düşünmüyorsun herhalde? Kemik erimez, yavrucuğum. Kalori eksikliği sadece yağları eritir. Salaklığın alemi yok. Çekiyormuş! İmkânsız!”</p>

  <p class="block_7">Sonra güldü.</p>

  <p class="block_7">“Peki,” dedim, “buraya gel, şu kalemi al, duvara yaslanacağım. Küçükken annem yapardı. Başımın üstüne bir çizgi çek.”</p>

  <p class="block_7">“Pekala, aptal çocuk,” dedi, çizgiyi çekti.</p>

  <p class="block_11"> </p>

  <p class="block_11"> </p>

  <p class="block_7">Bir hafta sonra 66 kiloya inmiştim. Giderek hızlanıyordu bu iş.</p>

  <p class="block_7">“Sarah, çabuk buraya gel.”</p>

  <p class="block_7">“Söyle, deli çocuk.”</p>

  <p class="block_7">“Çek çizgiyi.”</p>

  <p class="block_7">Çizgiyi çekti, dönüp duvara baktım.</p>

  <p class="block_7">“İşte. Bir haftada 10 kilo ve 16 santim vermişim. Eriyorum yahu, kayboluyorum! Boyum 1.68’e indi. Delilik bu, delilik. Yetti artık. Geçen gün seni pantolonumun paçalarını kısaltırken yakaladım. Bu iş böyle süremez. Yemeğe başlıyorum. Senin bir cadı olduğuna inanmaya başladım.”</p>

  <p class="block_7">“Deli çocuk.”</p>

  <p class="block_11"> </p>

  <p class="block_11"> </p>

  <p class="block_7">Bir süre sonra patronum beni görmek istedi.</p>

  <p class="block_7">Karşısındaki iskemleye tırmandım.</p>

  <p class="block_7">“Henry Markson Jones.”</p>

  <p class="block_7">“Evet, efendim.”</p>

  <p class="block_7">“Sensin, değil mi?”</p>

  <p class="block_7">“Tabii, efendim.”</p>

  <p class="block_7">“Bak, Jones. Seni bir süreden beri dikkatle izliyoruz. Korkarım ki artık bu iş için uygun değilsin. Bu şekilde eriyip gittiğini görmek bizi çok üzüyor, ancak.” “Her zaman canla başla çalıştım efendim.”</p>

  <p class="block_7">“Biliyorum, Jones, ama bir kişinin yapması gereken işi yapamıyorsun artık.”</p>

  <p class="block_7">Kovdu beni. Sigortadan tazminatımı alacaktım tabii ki, ama beni bu şekilde kapıya koymasını ona yakıştıramadım yine de.</p>

  <p class="block_7">Sarah ile evde kalmaya başladım. Çok kötüydü durumum -Sarah besliyordu beni. Buzdolabına yetişemiyordum. Sonra küçük gümüş bir zincir geçirdi boynuma. Bir süre sonra altmış santime indim. Oturağa sıçıyordum. Ama sözünü tutup bira içmeme izin veriyordu.</p>

  <p class="block_7">“Ah, miniğim benim.” Diyordu bana, “Ne kadar küçük ve şekersin!”</p>

  <p class="block_7">Aşk hayatımız bile sona ermişti. Her şey orantılı olarak eriyordu. Üstüne çıktığımda beni havaya kaldırıp kahkahayı basıyordu.</p>

  <p class="block_7">“Yoruldun mu, minik ördeğim?”</p>

  <p class="block_7">“Ördek değilim ben. Erkeğim!”</p>

  <p class="block_7">“Ah, minik erkeğim benim!”</p>

  <p class="block_7">Sonra beni havaya kaldırıp kırmızı dudaklarıyla öpüyordu.</p>

  <p class="block_11"> </p>

  <p class="block_11"> </p>

  <p class="block_7">15 santime indirdi Sarah beni. Alışverişe çıktığında beni çantasına koyuyordu. Çantasına açtığı küçük hava deliklerinden yanımızdan geçen insanlara bakıyordum. Biramı içiyordum ama. Yüksük yüksük. Bir büyük şişe bir ay dayanıyordu. Eski günlerde kırk beş dakika sürerdi dibini bulmam. Teslim olmuştum. İsterse beni tamamen yok edebileceğini biliyordum. 15 santim hiç yoktan iyiydi. Hayatın tehlikedeyse küçük bir hayat bile çok değerlidir. Sarah’yı hoşnut etmeye çalışıyordum tabii ki. Başka çarem yoktu. Minik elbiseler dikti bana, ayakkabılar yaptı. Radyoyu açıp beni üstüne koyar, “oyna küçüğüm, dans et benim minik şarlatanım,” derdi.</p>

  <p class="block_7">İşsizlik sigortamı almaya gidemiyordum, o kahkahalar atıp el çırparken radyonun üstünde dans ediyordum ben de.</p>

  <p class="block_7">Örümceklerden ödüm patlıyordu, sinekler kartal büyüklüğündeydi. Bir kediye yakalansam hapı yutmuştum. Yine de dört elle sarıldım hayata. Şarkı söyledim, dans ettim, dayandım. Hayatının sonuna yaklaşmışsan hayatın birazı bile çok değerlidir.</p>

  <p class="block_7">Halıya sıçtığım zaman dayak yiyordum. Sarah köşelere gazete kâğıdı sermişti, gazete kâğıtlarının üzerine sıçıyordum. Kıçımı silmek için gazete kâğıdından parçalar koparıyordum. Zımpara kâğıdından farksızdı. Basur oldum. Geceleri uyuyamıyordum. Ölüm korkusu, aşağılık kompleksi ve evham sarmıştı beni. Her neyse, şarkılarımı söyleyip dansımı ettikten sonra Sarah bana biramı verdiğinde iyi hissediyordum kendimi. Sarah beni 15 santimde tutuyordu nedense. Sebebini bilemiyordum. Hiçbir şeyin sebebini bilemediğim gibi.</p>

  <p class="block_7">Sarah için şarkılar besteledim, bu adı takmıştım onlara: Sarah için şarkılar</p>

  <p class="block_7">Bir gece iğrenç bir şey oldu. Ben dans edip şarkılarımı söylerken Sarah çırılçıplak yatağa uzanmış şarabını yudumluyor, alkış tutuyor zaman zaman gülüyordu. Hayli formdaydım o gece. En iyi gecelerimden biriydi, ama her zaman olduğu gibi radyo ısınıp ayaklarımı yakmaya başladı. Dayanılır gibi değildi.</p>

  <p class="block_7">“Sevgilim,” dedim, “ben bittim. Biraz bira ver bana. Şarap istemem, sen iç o boktan şarabı. O canım biradan bir yüksük ver yeter.”</p>

  <p class="block_7">“Tabii, balım,” dedi. “Bu gece nefis bir gösteri sundun. Manny ve Lincoln senin kadar yetenekli olsalardı şimdi hayatta olurlardı. Üstelik son deneye karşı geldiler.”</p>

  <p class="block_7">“Neymiş o son deney?” diye sordum.</p>

  <p class="block_7">“Kafanı yorma, aşkım, biranı iç ve rahatına bak. Son deneyin keyfine varmanı istiyorum. Manny’den de Lincoln’dan da yeteneklisin. Seninle zıt uçların birleşmesini gerçekleştirebileceğimizi sanıyorum.”</p>

  <p class="block_7">“ Tabii canım,” dedim, “sen bana bir yüksük bira daha versene. Neymiş bu zıt uçların birleşmesi?”</p>

  <p class="block_7">“Sen biranı iç minik sevgilim, yakında görürsün.”</p>

  <p class="block_7">Biramı bitirdikten sonra iğrenç bir şey oldu. İğrenç! Sarah beni tuttuğu gibi bacaklarının arasına yerleştirdi. Bir kıl ormanında buldum kendimi. Başıma geleceklerin beklentisi ile omuz ve boyun kaslarım kasıldı. Karanlıkta buldum kendimi birden. Havasızlık korkunçtu. Sarah inledi ve beni ileri geri sürtmeye başladı. Nefes almakta güçlük çekiyordum, ama yine de hava vardı orada. Sağda solda küçük oksijen birikintileri. Başım arada sırada “Kayıktaki Adam”a çarpıyor, Sarah parlak bir inilti koyveriyordu.</p>

  <p class="block_7">Giderek daha hızlı sürtmeye başladı beni. Cildim yanmaya başlamıştı, nefes alamıyordum. Koku daha da şiddetlendi. İşi ne kadar çabuk bitirirsem o kadar az acı çekecektim. Her öne itildiğimde sırtımı ve boynumu eğip “Kayıktaki Adam”a kafa atıyordum.</p>

  <p class="block_7">Aniden o korkunç tünelin dışında buldum kendimi. Sarah beni havaya kaldırıp yüzüne tuttu. “Gel artık canavar! Boşal!” diye bağırdı.</p>

  <p class="block_7">Şehvet ve şarap sarhoşuydu. Yine tünelde buldum kendimi. Bir ileri bir geri itiliyordum. Cüssemi büyütmek için ciğerlerime hava doldurdum, ağzıma bol tükürük toplayıp tükürdüm. Birkaç kez tekrarladım bunu, sonra bıraktım. Koku dayanılmaz bir hal almıştı, sonunda havaya kaldırıldım.</p>

  <p class="block_7">Sarah beni ışığa doğru tutup omuzlarımı ve boynumu öpmeye başladı.</p>

  <p class="block_7">“Sevgilim, bitanem! Biricik minik y.rağım benim! Seviyorum seni!”</p>

  <p class="block_7">Sonra o boyalı, korkunç dudaklarıyla öptü beni. Kustum. Şehvetten ve şaraptan harcanmış bir şekilde uzanıp memelerinin arasına yerleştirdi beni. Memelerinin arasına yatıp kalbinin atışını dinledim. Zincirimi çözmüştü ama fark etmiyordu, özgür değildim. O iri sol memesi yana kaymıştı, kalbinin tam üstündeydim. Cadının kalbi. Nüfus patlamasının çözümüysem neden beni cinsel bir oyuncak gibi kullanmakla yetiniyordu? Orada öylece uzanıp kalbini dinledim. Cadı olduğuna karar verdim. Sonra başımı kaldırdım ve gözlerime inanamadım. Başının üstündeki rafta bir saç iğnesi duruyordu. Evet, başı yuvarlak mor camdan uzun bir saç iğnesi. Göğüslerinin arasından yukarı doğru yürüyüp boğazını tırmandım, binbir zorlukla çenesine tırmandıktan sonra yavaşça dudaklarının üstünden geçtim. Birden kımıldadı, düşmeme ramak kalmıştı, burun deliğine tutunup doğruldum. Yavaş yavaş sağ gözünün üstüne çıktım -başı hafif sağa kayıktı- ve alnındaydım, şakağının üstünde, oradan da saçına tırmandım -ilerlemek çok güçtü- Sonra ayağa kalkıp uzandım ve rafın üzerindeki iğneyi aldım. İniş daha hızlı ama daha tehlikeliydi. İğneyi taşırken birkaç kez dengemi kaybettim. Bir düşüş işimi bitirirdi. Bir yandan da gülüyordum kendi kendime. Bir yılbaşı partisinin getirdikleri.</p>

  <p class="block_7">Ve yine o devasa memenin üstündeydim. İğneyi yere yatırıp kalbini dinledim. Kahverengi bir et beninin hemen altında olduğuna karar verdim. Ayağa kalktım. Sonra iğneyi yerden aldım, mor başı harikulade görünüyordu ışığın altında. Kıvırabilir miydim bu işi? Ben 15 santimdim, iğne bir buçuk boyum kadardı, 22 santim belki. Kalp 22 santimden daha yakın gibiydi.</p>

  <p class="block_7">İğneyi doğrulttum ve sapladım.</p>

  <p class="block_7">Sarah yuvarlandı ve kasıldı. Yapışmıştım o iğneye. Az kaslın yuvarlanıyordum -mukayeseli olarak üç yüz metre yükseklik demekti benim için, kesin ölüm. Var gücümle bastırdım iğneyi. Ağzından tuhaf bir inilti çıktı.</p>

  <p class="block_7">Sonra tepeden tırnağa titremeye başladı.</p>

  <p class="block_7">Dibine kadar soktum iğneyi, o güzelim mor başı derisine dayanmıştı.</p>

  <p class="block_11"> </p>

  <p class="block_11"> </p>

  <p class="block_7">Sonra kımıldamadı. Kalbini dinledim.</p>

  <p class="block_7">1,2,1,2,1,2,1,2...</p>

  <p class="block_7">Ve durdu.</p>

  <p class="block_7">Küçücük katil ellerimle çarşafa tutunup şilteye indim. 15 santim boyunda, gerçek, aç ve korkudan ödü bokuna karışmış bir yaratık. Yatak odasının doğuya bakan penceresine tırmandım, bir bitkinin yapraklarına tutunup aşağı indim. Bir ben biliyordum Sarah’nın öldüğünü, ama bunun bana bir yarar sağladığı söylenemezdi. Hayatta kalmak için yemek zorundaydım. Cinayet suçundan yargılansam hakim benim için nasıl bir karar verirdi acaba, diye geçirdim içimden. Suçlu muydum? Bitkinin yapraklarından birini koparıp çiğnemeye çalıştım. Berbattı. Sonra avlunun güney tarafında oturan kadının kapının önüne kedisi için kedi maması koyduğunu gördüm. Çalıların altından kedi mamasına doğru sürünmeye başladım, etraf da hayvan ya da hareket olup olmadığına da dikkat ediyordum. O kedi maması hayatta tattığım en berbat şeydi, ama mecburdum. Yiyebildiğim kadar yedim. Ölümün tadı daha kötüydü. Sonra dönüp saksının içine yattım.</p>

  <p class="block_7">Oradaydım işte; 15 santim, nüfus patlamasının çözümü, midemde kedi maması bir saksının içinde.</p>

  <p class="block_7">Bir sürü ayrıntı daha var, sizi sıkmak istemem. Kedilerden, köpeklerden, farelerden kaçışlar… <span class="calibre2">yavaş yavaş büyüdüğümü hissetmek. Sarah</span>’ın cesedini taşıyışlarını seyredişim. Daireye dönüp henüz buzdolabının kapısına erişemediğimi keşfedişim.</p>

  <p class="block_7">Yemeğini yerken kediye yakalanıyordum az kalsın. Deli gibi koşmuştum.</p>

  <p class="block_11"> </p>
</body>
</html>
