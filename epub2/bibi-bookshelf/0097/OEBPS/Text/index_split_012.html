<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6">BİR YER ALTI GAZETESİNİN DOĞUMU, HAYATI VE ÖLÜMÜ</h1>

  <p class="block_7">Önceleri, Joe Hyans’ın evinde toplanıyorlardı, ben genellikle sarhoş gidiyordum, bu yüzden yer altı gazetesi <i class="calibre3">Açık Yarık’ın</i> doğumu ile ilgili fazla bir şey hatırlamıyorum, olanları sonradan öğrendim. Daha doğrusu yediğim haltları.</p>

  <p class="block_7">Hyans: “herkesi dışarı atacağını ve işe tekerlekli iskemledeki adamdan başlayacağını söyledin. Sonra adam ağlamaya başladı, herkes gitti. Sonra birinin kafasına şişe geçirdin.”</p>

  <p class="block_7">Cherry (Hyans’ın karısı): “Gitmeyi reddettin, bir şişe viski içtin ve beni kitaplığa yaslayıp düzeceğini söyledin.”</p>

  <p class="block_7">“Düzdüm mü?”</p>

  <p class="block_7">“hayır.”</p>

  <p class="block_7">“bir dahaki sefere öyleyse.”</p>

  <p class="block_7">Hyans: “Dinle, Bukowski, biz burada organize olmaya çalışıyoruz, senin tek yaptığın buraya gelip her şeyi altüst etmek. Sarhoşluğu seninki kadar pis birini daha tanımıyorum!”</p>

  <p class="block_7">“pekala, ayrılıyorum. Gazeteler kimin umurunda?”</p>

  <p class="block_7">“hayır. Bizim için bir sütun yazmanı istiyoruz. Los Angeles’ın en iyi yazarı olduğunu düşünüyoruz.”</p>

  <p class="block_7">İçkimi kaldırdım. “düpedüz hakaret bu! Hakarete uğramak için gelmedim buraya!”</p>

  <p class="block_7">“pekala, California’nın en iyi yazarı belki.”</p>

  <p class="block_7">“görüyor musun? Yine hakaret ettin bana!”</p>

  <p class="block_7">“her neyse, bizim için bir sütun yazmanı istiyoruz.”</p>

  <p class="block_7">“şairim ben.”</p>

  <p class="block_7">“şiirle düzyazı arasında ne fark var?”</p>

  <p class="block_7">“şiir kısa sürede çok şey söyler, düzyazı uzun sürede az.”</p>

  <p class="block_7"><i class="calibre3">“Açık Yarık</i> için bir sütun istiyoruz.”</p>

  <p class="block_7">“bana bir içki verirsen kabul ederim.”</p>

  <p class="block_7">Verdi. Kabul ettim. Sefil avluma dönerken yaptığım hatayı düşünüyordum. Elliye merdiven dayamıştım, ne işim vardı uzun saçlı, sakallı bebelerle? Savaş boktur! Savaşmayın, düzüşün! Savaş cehennemdir! Elli yıl önce de biliyordum bunları. Yeni değildi benim için. Fazla heyecan duyamıyordum. Ha, esrarı da unutmayalım. Zulayı. Bu ilacın kafası çok iyiymiş, moruk!</p>

  <p class="block_7">Bir cep viskisi buldum evde, içtim, dört de bira götürdüm, oturup ilk sütunu yazdım. Bir keresinde Philadelphia’da düzdüğüm yüz elli kiloluk fahişeyi anlattım. İyi bir yazıydı. Daktilo hatalarını düzelttim, otuzbir çektim ve uyudum...</p>

  <p class="block_7">Hyans’ın iki katlı kiralık evinin alt katında başladı her şey. Birkaç aciz gönüllü vardı, yeni bir fikirdi ve benden başka herkes çok heyecanlıydı. Hatunlardan birini düzmeye bakıyordum ama hepsi birbirine benziyor, aynı şekilde davranıyorlardı -hepsi on dokuz yaşında, kirli sarışın, küçük kıçlı, küçük göğüslü, meşgul, uçuk ve bir şekilde nedenini bilmeksizin kibirliydi. Sarhoş ellerimi üstlerine koyduğumda hayli soğukkanlıydılar. Hayli.</p>

  <p class="block_7">“bak, dede, senden kaldırmanı istediğimiz tek şey Kuzey Vietnam bayrağı!”</p>

  <p class="block_7">“bahse girerim ki yarığın iğrenç kokuyordur!”</p>

  <p class="block_7">“gerçekten pis bir moruksun sen! Gerçekten... iğrençsin!”</p>

  <p class="block_7">Ve o leziz elma yanakları sallayarak uzaklaşırlardı; ellerinde -benim güzelim mor menekşem yerine- polislerin Sunset Trip’te çocukların şekerlemelerine el koyduklarını haber yapan bir çocuk gazetesi. Auden’dan bu yana yaşayan en büyük şairdim, bir köpeği kıçından düzmeyi bile beceremiyordum.</p>

  <p class="block_7">Gazete fazla büyüdü. Ya da Cherry kurulduğum koltuğundan beş yaşındaki kızına sarhoş bakışlarımdan rahatsız oldu. Kız kucağıma çıkıp gözlerini kısarak, “senden hoşlanıyorum, Bukowski. Konuş benimle,” dediğinde iş iyice çığrından çıktı.</p>

  <p class="block_7">“sana bir bira getireyim, Bukowski.”</p>

  <p class="block_7">“çabuk dön, tatlım.”</p>

  <p class="block_7">Cherry: “bana bak, Bukowski, pis moruk.”</p>

  <p class="block_7">“Cherry, çocuklar bana bayılır. N’apıyım?”</p>

  <p class="block_7">Küçük kız, Zaza, elinde bira şişesi koşarak geldi ve kucağıma sıçradı. Birayı açtım.</p>

  <p class="block_7">“senden hoşlanıyorum, Bukowski. Bana bir masal anlat.”</p>

  <p class="block_7">“tabii, tatlım. Evel zaman içinde, kalbur saman içinde, yaşlı bir adamla çok şeker bir küçük kız varmış. Bir gün ormanda kaybolmuşlar.”</p>

  <p class="block_7">Cherry: “bana bak, pis moruk.”</p>

  <p class="block_7">“tu tu tu, Cherry, bana kalırsa pis olan senin beynin!”</p>

  <p class="block_7">Cherry yukarı koşup sıçmakta olan Hyans’ı buldu. “Joe, Joe, gazeteyi evden taşımak zorundayız! Çok ciddiyim!”</p>

  <p class="block_7">Ön tarafta boş bir ev buldular. Ev iki katlıydı, bir gece porto şarabını yudumlarken evin yan tarafındaki kutuyu kırıp beleş paralel hat çekmek için telefon kablolarına bir şeyler yapan Joe için el fenerini tuttum. O sıralar Los Angeles’ın diğer yer altı gazetesi Joe’yu abone listelerinin bir kopyasını çalmakla suçluyordu. Joe’nun ahlak, prensip ve ideal sahibi biri olduğunu herkes biliyordu -kentin önde gelen günlük gazetelerinden birinden ve diğer yer altı gazetesinden bu yüzden ayrılmıştı. Bir tür İsa’ydı Joe. Tabii.</p>

  <p class="block_7">“sallama şu fenerini,” demişti.</p>

  <p class="block_7">Ertesi sabah kendi evimdeydim, telefon çaldı. Dostum, Sonsuz Uçuşun Devi Mongo’ydu arayan.</p>

  <p class="block_7">“Hank?”</p>

  <p class="block_7">“evet?”</p>

  <p class="block_7">“Cherry dün akşam bendeydi.”</p>

  <p class="block_7">“öyle mi?”</p>

  <p class="block_7">“elinde bir adres listesi vardı. Çok gergindi. Benden listeyi saklamamı istedi. Jensen peşindeymiş. Tavanarasına sakladım, Cüce Jimmy’nin ölmeden önce Hint mürekkebi ile yaptığı skeçlerin altına.”</p>

  <p class="block_7">“onu düzdün mü?”</p>

  <p class="block_7">“nesini düzeceğim? Kemik torbası. Kaburga kemikleri düzüşürken insanı kesebilir.”</p>

  <p class="block_7">“Cüce Jimmy’yi düzdün ama, topu topu kırk bir kiloydu.” “onun ruhu vardı ama.”</p>

  <p class="block_7">“öyle mi?”</p>

  <p class="block_7">“öyle.”</p>

  <p class="block_7">Kapattım.</p>

  <p class="block_7"><i class="calibre3">Açık Yarık’ın</i> sonraki dört- beş sayısı “L.A FREE PRESS’İ SEVİYORUZ.” “L.A. FREE PRESS’İ ÇOK SEVİYORUZ,” “L.A. FREE PRESS’İ ÇOK ÇOK SEVİYORUZ,” manşetlerinden geçilmiyordu.</p>

  <p class="block_7">Severlerdi elbette. Abone listelerini çalmışlardı.</p>

  <p class="block_7">Bir gece Jensen ile Joe yemeğe çıktılar. Ertesi gün Joe bana her şeyin yoluna girdiğini söyledi. Kimin kimi düzdüğünü ya da masanın altında ne dolaplar döndüğünü bilmiyorum. Merak da etmiyorum.</p>

  <p class="block_7">Ve çok geçmeden boncuklulardan ve sakallılardan başka okurlarım da olduğunu keşfettim.</p>

  <p class="block_7">Los Angeles’ın yeni Federal Binası camdan bir gökdelen; çılgın ve modern; her birinde ayrı bir otuzbirin çekildiği Kafkavari odalar zinciri; her şeyin her şeyle beslendiği, bir tür elmada-kurt sıcaklığı ve basiretsizlikle varolduğu bir ortam. Alt katları ancak duyarlılığının onda dokuzunu yitirmiş bir Diego Rivera’nın elinden çıkabilecek duvar resimleri ile bezeli binaya girdim. Ucuz sarılara, çürük yeşillere ve sidikli mavilere bürünmüş denizciler, Kızılderililer, askerler uzaklara gülümseyerek asil görünmeye çalışıyorlardı o duvar resimlerinde.</p>

  <p class="block_7">Personel bölümüne çağrılmıştım. Terfi için çağırmadıklarını biliyordum. Mektubu elimden alıp tahta bir bankın üstünde kırk beş dakika serinlettiler beni. Şu malum, senin bağırsakların bok dolu, bizimki değil, rutini. Deneyimli olduğum için önümden geçen kadınların nasıl sevişeceklerini tahmin ederek kendimi rahatlattım. Çok geçmeden kocaman bir şey vardı bacaklarımın arasında -bana göre kocaman-yere bakmak zorunda kaldım.</p>

  <p class="block_7">Sonunda çok kara, sinsi, iyi giyimli ve hoş bir kadın beni çağırdı. Çok klas bir görünümü vardı kadının, hatta bir parça ruhu bile, gülümsemesi ise bana birazdan düzüleceğimi söylüyordu.</p>

  <p class="block_7">İçeri girdim.</p>

  <p class="block_7">“oturun.”</p>

  <p class="block_7">Masa arkasında adam. Aynı hikâye. Oturdum.</p>

  <p class="block_7">“Bay Bukowski?”</p>

  <p class="block_7">“evet.”</p>

  <p class="block_7">Bana adını söyledi. İlgilenmiyordum. Arkasına yaslanıp fırıldağından bana baktı.</p>

  <p class="block_7">Daha genç, daha yakışıklı, daha havalı, daha zeki ve hınzır görünümlü birini beklediğinden eminim. yaşlı, yorgun, kayıtsız ve akşamdan kalmaydım. Onun saçları hafif kırlaşmıştı, saygın bir görünümü vardı, ne tür bir saygınlıktan söz ettiğimi anlamışsınızdır. Bir grup Meksikalı ile hiç pancar toplamamış ya da ayyaşlar koğuşuna on-on beş kez düşmemişti. Ya da sabahın altısında, saat on ikide sıcaklığın kırk beş derece olacağını bildiği için gömleksiz limon toplamamıştı. Sadece yoksullar biliyordu hayatın anlamını; varsıl ve güvencede olanlar tahmin edebilirlerdi ancak. Tuhaftır, Çinlileri düşünmeye başladım o anda. Rusya yumuşamıştı; belki de aşağıdan yukarıya doğru kazarak gelen, boktan usanmış Çinliler biliyordu sadece. Ama siyasetim yoktu benim, düzenbazlıktan başka bir şey değildi siyaset: tarih hepimizi düzüyordu sonunda. Ben erken pişmiştim -haşlanmış, düzülmüş, bitmiş.</p>

  <p class="block_7">“Bay Bukowski?”</p>

  <p class="block_7">“evet?”</p>

  <p class="block_7">“eee, şey. hakkınızda bazı şeyler öğrendik.”</p>

  <p class="block_7">“evet. Devam edin.”</p>

  <p class="block_7">“…çocuğunuzun annesi ile evli değilmişsiniz.”</p>

  <p class="block_7">Elinde içkisi Noel ağacını süslerken hayal ettim onu.</p>

  <p class="block_7">“Doğru. Dört yaşındaki kızımın annesi ile evli değilim.”</p>

  <p class="block_7">“nafaka ödüyor musunuz?”</p>

  <p class="block_7">“evet.”</p>

  <p class="block_7">“ne kadar?”</p>

  <p class="block_7">“bunu size söylemeyeceğim.”</p>

  <p class="block_7">Arkasına yaslandı. “Kamu görevlilerinin bazı standartları tutturmak zorunda olduklarını anlamanız gerekiyor.”</p>

  <p class="block_7">Üstüme almam için hiçbir neden yoktu. Bir şey söylemedim.</p>

  <p class="block_7">Bekledim.</p>

  <p class="block_7">Ah, neredesiniz çocuklar? Kafka neredesin? Yolun ortasında vurulmuş yatan Lorca, neredesin? CIA tarafından izlendiğini iddia eden Hemingway, neredesin? Benden başka kimse inanmadı sana.</p>

  <p class="block_7">Sonra, saygın görünümlü, dingin, pancar toplamamış arkasına döndü, küçük ve iyi cilalanmış bir dolaptan <i class="calibre3">Açık Yarık</i>’ın dört- beş sayısını çıkardı.</p>

  <p class="block_7">İğrenç bok parçaları tutuyormuşçasına masanın üzerine fırlattı gazeteleri. Limon toplamamış parmaklarıyla üstlerinde trampet çaldı.</p>

  <p class="block_7">“Bu gazetedeki sütunlardan birini sizin yazdığınızı sanıyoruz -Pis Moruğun Notları.”</p>

  <p class="block_7">“evet.”</p>

  <p class="block_7">“bu sütunlarla ilgili olarak ne söyleyeceksiniz?”</p>

  <p class="block_7">“hiç.”</p>

  <p class="block_7">“siz buna yazmak mı diyorsunuz?”</p>

  <p class="block_7">“elimden bu kadarı geliyor.”</p>

  <p class="block_7">“Ülkenin en iyi üniversitelerinden birinde gazetecilik okuyan bir oğlum var ve UMARIM.”</p>

  <p class="block_7">Yüzüklü, fabrika ve kodes görmemiş elinin içiyle gazetelerin, o bok parçalarının üstüne vurdu ve;</p>

  <p class="block_7">“…umarım oğullarım bir gün SİZİN gibi yazmaz!” dedi.</p>

  <p class="block_7">“yazmayacaklar,” diye temin ettim onu.</p>

  <p class="block_7">“Bay Bukowski, bu görüşmenin sona erdiğini sanıyorum.”</p>

  <p class="block_11"> </p>

  <p class="block_11"> </p>

  <p class="block_7">İkinci görüşme beklediğimden erken geldi. Kendimi işime kaptırmış deli gibi mektup tasnif ediyordum, hoparlörden, “Henry Charles Bukowski, Bölüm Şefi’nin bürosuna gidin!” anonsu yapıldı.</p>

  <p class="block_7">Önemli işimi bıraktım ve büroya gittim. Bölüm Şefi’nin erkek sekreteri, kır saçlı yaşlı bir moruk beni süzdü.</p>

  <p class="block_7">“Charles Bukowski sen misin?” diye sordu hayal kırıklığı ile.</p>

  <p class="block_7">“evet.”</p>

  <p class="block_7">“beni izle, lütfen.”</p>

  <p class="block_7">İzledim onu. Büyük bir binaydı. Bir takım merdivenlerden aşağı indik, uzun bir hol katettikten sonra loş bir odanın içinden bir başka loş odaya girdik. On beş metre uzunluğunda bir masanın ucunda iki adam oturuyordu. Tek bir lambanın altında. Masanın öbür ucunda bir iskemle vardı -benim için.</p>

  <p class="block_7">“girebilirsin,” dedi sekreter. Sonra gitti.</p>

  <p class="block_7">İçeri girdim. Adamlar ayağa kalktılar. Lambanın altında durduk öylece. Bütün suikastlar geldi aklıma nedense. Sonra, burası Amerika koçum, diye geçirdim içimden, Hitler öldü. Yoksa?</p>

  <p class="block_7">“Bukowski?”</p>

  <p class="block_7">“evet.”</p>

  <p class="block_7">İkisi de elimi sıktı.</p>

  <p class="block_7">“oturun.”</p>

  <p class="block_7">Eyvallah.</p>

  <p class="block_7">“Bu bey Washington’dan, - - - - “ dedi bölüm amiri olan bok.</p>

  <p class="block_7">Ben bir şey demedim. Güzel bir lambaydı. İnsan derisinden.</p>

  <p class="block_7">Bay Washington yürütüyordu görüşmeyi. İçi hayli dolu bir dosya vardı önünde.</p>

  <p class="block_7">“Şimdi, Bay Bukowski.”</p>

  <p class="block_7">“evet?”</p>

  <p class="block_7">“Kırk sekiz yaşındasınız ve on bir yıldan beri Birleşik Devletler’in bir memurusunuz.”</p>

  <p class="block_7">“evet?”</p>

  <p class="block_7">“ilk eşinizle iki buçuk yıl evli kaldınız, boşandınız, ve şimdiki eşinizle ne zaman evlendiniz? Tarihini bilmek istiyoruz.”</p>

  <p class="block_7">“Tarih yok. Evli değiliz.”</p>

  <p class="block_7">“çocuğunuz var mı?”</p>

  <p class="block_7">“evet.”</p>

  <p class="block_7">“kaç yaşında?”</p>

  <p class="block_7">“dört.”</p>

  <p class="block_7">“evli değilsiniz, öyle mi?”</p>

  <p class="block_7">“değiliz.”</p>

  <p class="block_7">“Nafaka ödüyor musunuz?”</p>

  <p class="block_7">“evet.”</p>

  <p class="block_7">“ne kadar?”</p>

  <p class="block_7">“normal.”</p>

  <p class="block_7">Sonra arkasına yaslandı ve öylece oturduk. Dört-beş dakika kadar üçümüz de tek kelime etmedik.</p>

  <p class="block_7">Sonra <i class="calibre3">Açık Yarık</i>’lar çıktı ortaya.</p>

  <p class="block_7">“bu sütunu siz mi yazıyorsunuz? Pis Moruğun Notları?” diye sordu Bay Washington.</p>

  <p class="block_7">“evet.”</p>

  <p class="block_7">Gazetelerden birini Bay Los Angeles’a uzattı.</p>

  <p class="block_7">“bunu gördün mü?”</p>

  <p class="block_7">“hayır, görmedim.”</p>

  <p class="block_7">Sütunun başlığının üst kısmına iki bacak üstünde yürüyen bir kamış çizilmişti. Öyküde bir erkek arkadaşımı sarhoşken kız arkadaşım sanıp yanlışlıkla kıçından nasıl düzdüğümü anlatmıştım. Arkadaşımı gitmeye ikna etmek iki haftamı almıştı. Gerçek bir hikâyeydi.</p>

  <p class="block_7">“siz buna yazmak mı diyorsunuz?” diye sordu Bay Washington.</p>

  <p class="block_7">“Yazının niteliği hakkında bir şey söylemeyeceğim. Ama hikâyenin çok gülünç olduğunu düşünüyorum. Mizah yok mu sizce?”</p>

  <p class="block_7">“ama bu sütunun üst kısmındaki karikatür?”</p>

  <p class="block_7">“yürüyen kamış mı?”</p>

  <p class="block_7">“evet.”</p>

  <p class="block_7">“ben çizmedim.”</p>

  <p class="block_7">“Karikatürleri siz seçmiyor musunuz?”</p>

  <p class="block_7">“gazetenin mizanpajı Perşembe geceleri yapılıyor.”</p>

  <p class="block_7">“ve siz Perşembe geceleri nerede oluyorsunuz?”</p>

  <p class="block_7">“Perşembe geceleri burada olmam gerekiyor.”</p>

  <p class="block_7">Bir süre gazetelerin sayfalarını çevirip sütunlarına baktılar.</p>

  <p class="block_7">“Biliyor musunuz?” dedi Bay Washington parmağı ile gazeteye vurarak, “şiir yazmayı sürdürseydiniz sorun olmayacaktı ama bu sütunlar.”</p>

  <p class="block_7">İki dakika otuz saniye bekledim. Sonra, “Postane müdürlerini bundan böyle edebiyat eleştirmenleri olarak mı kabul edeceğiz?” diye sordum.</p>

  <p class="block_7">“Oo, hayır, hayır,” dedi Bay Washington, “öyle bir şey yok elbette.”</p>

  <p class="block_11"> </p>

  <p class="block_11"> </p>

  <p class="block_7">Oturup bekledim.</p>

  <p class="block_7">“Postane memurları davranışlarına dikkat etmek zorundadırlar. Kamunun gözü önündesiniz. Davranışlarınızla topluma örnek olmalısınız,” dedi.</p>

  <p class="block_7">“Bana öyle geliyor ki siz işten çıkarma tehdidi ile benim ifade özgürlüğümü engellemeye çalışıyorsunuz. İnsan Hakları Derneği bununla ilgilenebilir.”</p>

  <p class="block_7">“Biz yine de bu sütunu yazmamanızı yeğleriz.”</p>

  <p class="block_7">“Beyler, her insanın hayatında kaçmakla direnmek arasında bir seçim yapmaya zorlandığı anlar vardır. Ben direniyorum.”</p>

  <p class="block_7">Onların sessizliği.</p>

  <p class="block_7">Bekle. Bekle.</p>

  <p class="block_7"><i class="calibre3">Açık Yarık</i>’lar karıştırıldı.</p>

  <p class="block_7">Sonra Bay Washington konuştu: “Bay Bukowski?”</p>

  <p class="block_7">“evet?”</p>

  <p class="block_7">“Postane hakkında yazmaya devam edecek misiniz?”</p>

  <p class="block_7">Onlar hakkında alçaltıcı olmaktan ziyade mizahi bir sütun yazmıştım -ama benim beynim tuhaf çalışıyordu belki.</p>

  <p class="block_7">Bu sefer ben onları beklettim. Sonra cevabımı verdim: “siz beni yazmaya zorlamadıkça, hayır.”</p>

  <p class="block_7">Bekletme sırası onlardaydı. Karşındakinin yanlış bir hamle yapmasını beklediğin bir tür satranç oynuyorduk; piyonlarını ye, fillerini ye, atlarını ye, cesaretini ye. (ve bu arada siz bunu okurken ben işimden olmuş olacağım. Bira ve çelenk parası için yardımlarınızı Charles Bukowski Rehabilitasyon Vakfı’na yollayın.)</p>

  <p class="block_7">Bay Washington ayağa kalktı.</p>

  <p class="block_7">Bay Los Angeles ayağa kalktı.</p>

  <p class="block_7">Bay Charles Bukowski ayağa kalktı.</p>

  <p class="block_7">“bu görüşme sona ermiştir,” dedi Bay Washington.</p>

  <p class="block_7">Güneş çarpmış yılanlar gibi el sıkıştık.</p>

  <p class="block_7">“bu arada, köprüden filan atlamayın,” dedi Bay Washington.</p>

  <p class="block_7">(tuhaf aklımın köşesinden bile geçmemişti.)</p>

  <p class="block_7">“... on yıldan beri böyle bir vaka ile karşılaşmamıştık.”</p>

  <p class="block_7">(On yıldan beri mi? Öbür dangalak kimdi acaba?)</p>

  <p class="block_7">“öyleyse?” diye sordum.</p>

  <p class="block_7">“Bay Bukowski,” dedi bay Los Angeles, “işinizin başına dönün.”</p>

  <p class="block_7">O Kafkavari dehlizlerden çıkıp çalıştığım katı bulmak hiç de kolay olmadı. İçeri girdiğimde mesai arkadaşlarım hep birlikte (hepsinin canı cehenneme) ötmeye başladılar.</p>

  <p class="block_7">“Güzelim, neredeydin?”</p>

  <p class="block_7">“Ne istiyorlarmış, moruk?”</p>

  <p class="block_7">“Zenci piliçlerden birini daha mı hamile bıraktın yoksa?”</p>

  <p class="block_7">Sustum. Sam Amca’dan bir şeyler kapıyordu insan.</p>

  <p class="block_7">Zihinlerinin g.t deliklerini kurcalayıp ötmeye devam ettiler. Gerçekten korkuyorlardı. Buzdağı gibi adamdım, buzdağını eriten her şeyi eritirdi.</p>

  <p class="block_7">“Beni Posta İdaresi’nin başına getirmek istiyorlar.”</p>

  <p class="block_7">“Peki sen ne dedin, moruk?”</p>

  <p class="block_7">“Kurumuş yarıklarına sertleşmiş bir bok parçası sokmalarını.”</p>

  <p class="block_7">Bölüm Amiri bize doğru geldi, hepsi ona beklediği saygıyı gösterdiler, ama ben, Bukowski, rahat bir tavırla bir puro yaktım, kibriti zarif bir bilek hareketiyle yere fırlattım, derin ve harikulade düşüncelere dalmışçasına gözlerimi tavana diktim. Numara yapıyordum: zihnim boştu; bir şişe Grandad ile altı-yedi soğuk biraydı tek istediğim.</p>

  <p class="block_11"> </p>

  <p class="block_11"> </p>

  <p class="block_7">A.mına koduğumun gazetesi büyüdü, ya da öyle bir hava verildi ve Melrose’da bir binaya taşındı. Yazımı alıp oraya gitmekten nefret ediyordum, çünkü herkes öyle bok, öyle sünepe ve tuhaftı ki. Hiçbir şey değişmiyordu. İnsan denen canavarın tarihi çok yavaş ilerliyordu. 1939 ya da 1940 yılında Los Angeles Koleji’nin gazete odasına girdiğimde karşılaştığım o küçük boklardan hiç farkları yoktu -başlarında gazete kâğıdından yapılma şapkalarla kendilerini çok önemseyerek gazeteyi hazırlayan kuklaları anımsıyorum. Çok önemliydi yaptıkları iş- senin varlığını yok sayacak kadar insanlıktan uzaktılar. İğrenç insanlardır gazeteciler -tuvaletlerden kadınların aybaşı bezlerini toplayan kapıcılarda daha çok ruh vardır- doğal olarak.</p>

  <p class="block_7">O kolej sapıklarına şöyle bir baktım, odadan çıktım ve bir daha da girmedim.</p>

  <p class="block_7">Şimdi. <i class="calibre3">Açık Yarık.</i> Yirmi sekiz yıl sonra.</p>

  <p class="block_7">Yazının kopyası elimde içeri girerdim. Cherry olurdu masanın arkasında. Telefonda. Çok önemli. Müsait değil. Ya da telefonda değil. Bir kâğıt parçasına çok önemli notlar alıyor. Müsait değil. Yıllardan beri süregelen yutturmacalar. Otuz yılda hiçbir şey değişmemişti. Ve Joe Hyans sürekli büyük işlerin peşinde koşturuyor, merdivenlerden bir iniyor bir çıkıyordu. Yukarıda kendine ait bir bürosu vardı artık. Ve bürosunun hemen arkasındaki odada IBM’de gazeteyi dizmeye çalışan, Joe’nun arada sırada gidip başına dikildiği bir zavallı. Haftada 64 saat çalışıp karşılığında 35 dolar alıyordu dangalak ve mutluydu, sakal bırakmıştı, gözleri sevgi doluydu, üçüncü sınıf gazeteyi baskıya yetiştirmek için deli gibi çalışıyordu. Beatles bangır bangır ve telefon susmak bilmiyor ve Joe Hyans ÇOK ÖNEMLİ BİR İŞ İÇİN BİR YERLERE GİDİYOR HEP. Ama bir sonraki hafta gazeteyi okuduğunda nereye gittiğini merak ediyordu insan. Haber yoktu.</p>

  <p class="block_7"><i class="calibre3">Açık Yarık</i> bir süre daha devam etti yayın hayatına. Sütunlarım iyi ama gazetenin kıçı kırıktı. Ölü yarığın kokusunu alabiliyordum.</p>

  <p class="block_7">Gazete çalışanları her Cuma toplanıyorlardı. Birkaç kez bastım o toplantıları. Orada konuşulanları duyduktan sonra da bir daha gitmedim. Gazete yaşamak istiyorsa yaşasın. Ben uzak duruyor, yazımı kapının altından atıyordum.</p>

  <p class="block_7">Sonra Hyans aradı beni: “Bir fikrim var. Bildiğin ne kadar iyi şair ve yazar varsa bir araya getir, kitap eki çıkaracağım.”</p>

  <p class="block_7">Ayarladım. Çıkardı. Ve polisler eki müstehcen bulup gazeteyi bastı.</p>

  <p class="block_11"> </p>

  <p class="block_11"> </p>

  <p class="block_7">Ama yufka yürekliydim. Aradım onu: “Hyans?”</p>

  <p class="block_7">“evet?”</p>

  <p class="block_7">“başına gelenlerden sonra sütunum için senden para almayacağım. Bana ödediğin on dolar gazetenin savunmasına katkım olsun.”</p>

  <p class="block_7">“çok teşekkür ederim,” dedi.</p>

  <p class="block_7">Amerikanın en iyi yazılarını bedava alıyordu.</p>

  <p class="block_7">Sonra Cherry aradı bir gece.</p>

  <p class="block_7">“Toplantılara neden gelmiyorsun artık? Çok özlüyoruz seni.”</p>

  <p class="block_7">“Ne? Ne diyorsun sen Cherry? Kafan mı iyi?”</p>

  <p class="block_7">“Hayır, Hank. Seni seviyoruz. Bir sonraki toplantıya gel lütfen.”</p>

  <p class="block_7">“Düşüneceğim.”</p>

  <p class="block_7">“sen olmayınca çok ölü geçiyor.”</p>

  <p class="block_7">“Ben olunca da ölü.”</p>

  <p class="block_7">“Seni istiyoruz, moruk.”</p>

  <p class="block_7">“Düşüneceğim, Cherry.”</p>

  <p class="block_11"> </p>

  <p class="block_11"> </p>

  <p class="block_7">Gittim. <i class="calibre3">Açık Yarık</i>’ın birinci yıldönümü olduğu için Joe bizzat bana şarabın, a.cığın, hayatın ve aşkın su gibi akacağını söylemişti.</p>

  <p class="block_7">Kafam iyiydi, yerlerde düzüşen insanlar bulmak ümidi ile girdim içeri, ama o ufak tefek aşk-yaratıklarını arı gibi çalışırken buldum. Bir zamanlar New York’da kumaş sevkiyatı yaptığım dikiş atölyesinde birilerini zengin etmek için deli gibi çalışan kambur ve yaşlı kadınlardan farkları yoktu.New York, Philadelphia, St. Louis, her yerde vardı o kadınlardan.</p>

  <p class="block_7">Ve bunlar <i class="calibre3">Açık Yarık</i> için para almadan çalışıyor, Joe Hyans ise acımasız, ellerini arkasında kavuşturup gezinerek, herkesin işini eksiksiz yaptığından emin oluyordu.</p>

  <p class="block_7">“Hyans! Hyans, a.cık ağızlı!” diye bağırdım ona içeri girip durumu görünce. “Bir esir pazarı işletiyorsun! Polise adalet diye bağırıyorsun ama onlardan bin kat betersin orospu çocuğu! Köle gibi çalıştırıyorsun zavallıları! Kimi kandırdığını sanıyorsun? Ne sanıyorsun kendini?”</p>

  <p class="block_7">Ne var ki herkes benim bu halimi bildiği için söylediklerimi ciddiye almıyor, Hyans’ın Doğruluğun Timsali olduğuna dair inançları zerre kadar sarsılmıyordu.</p>

  <p class="block_7">Hyans bizzat yanıma gelip elime bir zımba tutuşturdu.</p>

  <p class="block_7">“Otur,” dedi, “tirajımızı yükseltmeye çalışıyoruz. Her sayıya şu yeşil ilanlardan bir tane zımbala. Elimizde kalmış eski sayıları potansiyel abonelere yolluyoruz.”</p>

  <p class="block_7">Özgürlük Aşığı sevgili Hyans bokunu satmak için kendi işletme taktiklerini uyguluyordu. Beyni dönüşümü olanaksız bir şekilde yıkanmıştı.</p>

  <p class="block_7">Sonunda gelip zımbayı elimden aldı.</p>

  <p class="block_7">“Yeterince hızlı zımbalayamıyorsun.”</p>

  <p class="block_7">“S.ktir git. Şampanya su gibi akacaktı hani? Zımbaymış...”</p>

  <p class="block_7">“Hey, Eddie!”</p>

  <p class="block_7">Kölelerden birine seslendi; avurtları çökük, kolları ince, hasis bir tip. Açlıktan ölmek üzereydi zavallı Eddie. Hepsi açlıktan ölüyordu. Amaç için. Hyans ve karısı ölmüyorlardı ama, iki katlı bir evde yaşıyor, çocuklarından birini özel okulda okutuyorlardı. Baba vardı bir de Cleveland’da. Plain Dealer’ın üst yöneticilerinden, para bok gibi.</p>

  <p class="block_7">Hyans beni ve tepesi pervaneli bir kep giymiş birini daha kapıya koydu -Lovable Doc Stanley’di adı yanılmıyorsam- bir de Lovable Doc’un sevgilisi, ve üçümüz bir şişe ucuz şarabı aramızda paylaşarak arka kapıdan çıkarken Joe Hyans’ın sesini duyduk: “S.ktirin gidin ve hiçbiriniz bir daha buraya gelmeyin, seni kastetmiyorum Bukowski!”</p>

  <p class="block_7">Zavallı, biliyordu gazeteyi kimin ayakta tuttuğunu.</p>

  <p class="block_7">Polis bir kez daha bastı gazeteyi. Bu sefer bir kadının cinsel organının fotoğrafını bastıkları için. Hyans’ın kafası karışıktı. Ya ne pahasına olursa olsun gazetenin tirajını arttıracak ya da kapatacaktı. Ama artıramadı, bir süre sonra gönüllülerden ve haftada otuz beş dolara çalışanlardan başka kimsenin s.kinde değildi gazete. Ama Hyans genç gönüllü kızlardan birkaçını becermeyi başardı, vaktini tamamen boşa harcamamıştı.</p>

  <p class="block_7">“Neden şu berbat işinden ayrılıp bizim için çalışmıyorsun?” diye sordu Hyans bana.</p>

  <p class="block_7">“Ne veriyorsun?”</p>

  <p class="block_7">“Haftada kırk beş dolar. Sütun içinde. Çarşamba akşamları da arabanla gazete dağıtımı yapacaksın, benzin bana ait. Sabah on bir işbaşı akşam yedi buçuk paydos. Cuma ve cumartesi tatil.”</p>

  <p class="block_7">“Düşüneceğim.”</p>

  <p class="block_11"> </p>

  <p class="block_11"> </p>

  <p class="block_7">Hyans’ın babası geldi Cleveland’dan. Hyans’ın evinde kafa çektik birlikte. Hyans ve Cherry pek endişeliydiler. Viskiyi sıkı içiyordu ihtiyar. Ben de fena içmem hani. Bütün gece içtik.</p>

  <p class="block_7">“Şu Free Press’den kurtulmanın yolu satış stantlarını tahrip etmek, satıcılarını sokaklardan kovmak, birkaç kafa patlatmak. Böyle yapardık biz eskiden. Param var. Birkaç gangster tutabilirim, birkaç merhametsiz orospu çocuğu bu işi halleder. Bukowski’yi tutabiliriz.”</p>

  <p class="block_7">“Ey büyük Allahım!” diye isyan etti genç Hyans. “Senin saçmalıklarını dinlemek istemiyorum, anlıyor musun?”</p>

  <p class="block_7">“sen fikrimi nasıl buldun, Bukowski?” diye sordu babişko bana.</p>

  <p class="block_7">“iyi buldum. Şu şişeyi geçirsene.”</p>

  <p class="block_7">“Bukowski delinin teki” diye bağırdı Joe Hyans.</p>

  <p class="block_7">“Sütununu basıyorsun ama?” dedi babişko.</p>

  <p class="block_7">“California’nın en iyi yazarı,” dedi genç Hyans.</p>

  <p class="block_7">“California’nın en iyi deli yazarı,” diye düzelttim.</p>

  <p class="block_7">“Evlat,” dedi babişko, “param var gazeteni kurtarmaya çalışıyorum. Birkaç kafa patlatmak.”</p>

  <p class="block_7">“hayır, hayır, hayır!” diye bağırdı Joe Hyans. “Duymak bile istemiyorum!” sonra da evden kaçtı. Ne harikulade adamdı Joe Hyans. Evden kaçtı. Kendime bir içki daha koyup Cherry’ye onu kitaplığa yaslayıp düzeceğimi söyledim. Babişko ikinci olacağını söyledi. Joe Hyans caddede ruhu ile koşarken Cherry bize küfürü bastı.</p>

  <p class="block_7">Gazete bir şekilde hafta da bir kez çıkarak hayatını sürdürdü. Sonra kadın organı fotoğrafı ile ilgili mahkeme günü geldi çattı.</p>

  <p class="block_7">Savcının Joe Hyans’a sorusu: “Adliye Binasının basamaklarında oral seks yapılmasına itirazınız olur muydu?”</p>

  <p class="block_7">“Hayır,” dedi Joe. “ama trafiğin kitlenmesine neden olacaktır muhtemelen.”</p>

  <p class="block_7">Ah, Joe, diye geçirdim içimden, çuvalladın! “Oral seksin genellikle yapıldığı gibi Adliye Binasının içinde yapılmasını yeğlerdim,” demeliydin.</p>

  <p class="block_7">Yargıç, Hyans’ın avukatına kadın organının fotoğrafını basmanın ne anlama geldiğini sorduğunda avukat, “Neyse o, sayın yargıç, neyse o,” diye cevap verdi.</p>

  <p class="block_7">Davayı kaybettiler tabii ki, temyize gittiler.</p>

  <p class="block_7">“Baskı,” dedi Joe Hyans etraftaki birkaç gazeteciye, “Polis baskısından başka bir şey değil.”</p>

  <p class="block_7">Ne zeki adamdı Joe Hyans.</p>

  <p class="block_7">Joe Hyans ile bir sonraki görüşmemiz telefonda gerçekleşti: “Bukowski, biraz önce bir silah satın aldım. Yüz on iki dolar. Harikulade bir silah. Birini öldüreceğim!”</p>

  <p class="block_7">“Neredesin?”</p>

  <p class="block_7">“Bir barda. Gazetenin hemen yanındaki barda.”</p>

  <p class="block_7">“Geliyorum.”</p>

  <p class="block_7">Vardığımda barın önünde volta atıyordu.</p>

  <p class="block_7">“Gel,” dedi, “sana bir bira ısmarlayayım.”</p>

  <p class="block_7">Oturduk. Kalabalıktı içerisi. Çok yüksek sesle konuşuyordu Hyans. Santa Monica’da bile duyulabilirdi sözleri.</p>

  <p class="block_7">“Beynini dağıtacağım -öldüreceğim orospu çocuğunu!”</p>

  <p class="block_7">“Kimden bahsediyorsun, evlat? Neden öldürmek istiyorsun bir adamı?”</p>

  <p class="block_7">Cevap vermedi, gözlerini karşıya dikti.</p>

  <p class="block_7">“Hey, evlat. Bu orospu çocuğunu neden öldürmek istiyorsun?”</p>

  <p class="block_7">“Çünkü karımı düzüyor!”</p>

  <p class="block_7">“Oo.”</p>

  <p class="block_7">Bir süre daha karşıya dikti gözlerini. Bir film gibiydi. Bir film kadar bile iyi değildi.</p>

  <p class="block_7">“Harikulade bir silah,” dedi Joe. “Küçük bir şarjörü var. On el sıkıyor. Seri. Kalbura çevireceğim orospu çocuğunu.”</p>

  <p class="block_7">Joe Hyans.</p>

  <p class="block_7">Kızıl sakallı harikulade adam.</p>

  <p class="block_7">Barış, yavrum.</p>

  <p class="block_7">Sormadan edemedim. “Ya gazetende bastığın bütün o savaş-karşıtı makaleler? Sevgi mesajları filan? Onlara ne oldu?”</p>

  <p class="block_7">“Allah aşkına, Bukowski, o pasifizm ayaklarını yemedin herhalde?”</p>

  <p class="block_7">“Ne bileyim, yedim de denemez, yemedim de.”</p>

  <p class="block_7">“Orospu çocuğuna karımdan uzak durmazsa onu öldüreceğimi söylediğim halde eve giriyorum ve kanepemde oturuyor, kendi evimde. Sen olsan ne yaparsın?”</p>

  <p class="block_7">“Bu işi mülkiyet davasına çevirdiğinin farkında mısın? S.ktir et. Unut gitsin. Çek git. Bırak onları orada.”</p>

  <p class="block_7">“Sen öyle mi yapardın?”</p>

  <p class="block_7">“Otuz yaşından sonra -her zaman. Kırk yaşından sonra daha da kolaylaşıyor. Ama yirmili yaşlarımda delirirdim. İlk yanıklar fena acır.”</p>

  <p class="block_7">“Neyse, ben öldüreceğim o orospu çocuğunu! Beynini dağıtacağım!”</p>

  <p class="block_7">Bütün bar bizi dinliyordu. Sevgi, yavrum, sevgi.</p>

  <p class="block_7">“Çıkalım buradan,” dedim ona.</p>

  <p class="block_11"> </p>

  <p class="block_11"> </p>

  <p class="block_7">Barın kapısından çıkar çıkmaz Joe Hyans dizlerinin üstüne çöküp dört dakika kadar süren ve süt-kesen cinsten bir çığlık attı. Ta Detroit’ten duyabilirdiniz o çığlığı. Sonra onu ayağa kaldırıp arabama götürdüm. Kendi tarafındaki kapıya geldiğinde kapının kulpuna yapıştı, dizlerinin üstüne çöktü ve Detroit’e bir çığlık daha yolladı. Zavallı, bağımlıydı Cherry’ye. Onu kaldırıp koltuğa oturttum, direksiyona geçtim ve kuzeye, Sunset’e sürdüm. Sonra da Sunset’te batı istikametine. Sunset-Vermont kavşağında kırmızı ışığa yakalanınca bir çığlık daha attı. Bir puro yaktım. Diğer şoförler çığlık atan kızıl sakallıya baktılar.</p>

  <p class="block_7">Bu böyle süremez, diye geçirdim içimden. Yumruğu çakıp bayıltmaktan başka çarem yok.</p>

  <p class="block_7">Ama ışık yeşile döndüğünde çığlığı kesti ve gazladım. Ağlamaya başladı. Ne diyeceğimi bilemedim. Yoktu diyecek bir şey.</p>

  <p class="block_7">Sonsuz Uçuşun Devi Mongo’ya götürmeyi düşündüm onu. Mongo’da palavra boldu. Hyans’a bir şeyler sıkıp onu rahatlatabilirdi belki. Ben dört yıldan beri yalnız yaşıyordum. Fazlası ile uzaklaşmıştım bu işlerden, ona yardımcı olamazdım.</p>

  <p class="block_7">Bir daha çığlık atarsa yumruğu çakacağım, diye geçirdim içimden. Bir çığlığa daha katlanamam.</p>

  <p class="block_7">“Hey, nereye gidiyorsun?”</p>

  <p class="block_7">“Mongo’ya.”</p>

  <p class="block_7">“Hayır, hayır! Nefret ederim Mongo’dan! Beni alaya alacak! Acımasız orospu çocuğunun tekidir!”</p>

  <p class="block_7">Doğruydu. Sıkı fakat acımasız bir beyni vardı Mongo’nun. Ona gitmenin yararı olmayacaktı. Hem ben de katlanamayacaktım Mongo’ya. Sürdüm.</p>

  <p class="block_7">“Dinle,” dedi Hyans, “buraya yakın oturan bir kız arkadaşım var. İki blok kuzeyde. Beni ona bırak. O beni anlar.”</p>

  <p class="block_7">Kuzeye saptım.</p>

  <p class="block_7">“Orospu çocuğunu vurma,” dedim.</p>

  <p class="block_7">“Neden?”</p>

  <p class="block_7">“Çünkü sütunumu basabilecek tek yayıncısın.”</p>

  <p class="block_7">Bıraktım onu, evin kapısı açılıncaya kadar da bekledim. Sonra gazladım. İyi bir düzüşme onu rahatlatacaktı. Benim de ihtiyacım vardı.</p>

  <p class="block_11"> </p>

  <p class="block_11"> </p>

  <p class="block_7">Hyans’la bir sonraki konuşmamda evden ayrılmıştı.</p>

  <p class="block_7">“Daha fazla tahammül edemedim. Geçen gece bir duş yaptım, onunla sevişmeye, kemiklerine biraz hayat aşılamaya hazırlanıyordum, ama ne oldu tahmin et?”</p>

  <p class="block_7">“Ne?”</p>

  <p class="block_7">“Üstüne gittiğimde evden kaçtı kaltak!”</p>

  <p class="block_7">“Bak, Hyans, bu oyunu bilmiyorum. Cherry hakkında konuşamam çünkü çok geçmeden barışacaksınız ve onun hakkında ettiğim bütün boktan lafları hatırlayacaksın, ben kötü olacağım.”</p>

  <p class="block_7">“Asla barışmam.”</p>

  <p class="block_7">“Hı hım.”</p>

  <p class="block_7">“Orospu çocuğunu vurmamaya karar verdim.”</p>

  <p class="block_7">“İyi.”</p>

  <p class="block_7">“Boks maçına davet edeceğim. Resmi. Ring, hakem, eldivenler, her şey.”</p>

  <p class="block_7">“Pekala,” dedim.</p>

  <p class="block_7">Bir inek için dövüşen iki boğa. Sıska bir inek üstelik. Ama Amerika’da genellikle kaybeden kapıyordu ineği. Analık içgüdüsü? Daha yüklü cüzdan? Daha uzun kamış? Allah bilirdi.</p>

  <p class="block_7">Hyans aklını kaçırmakla meşgulken gazeteyi çıkartması için pipolu ve kravatlı birini tuttu. Ama <i class="calibre3">Açık Yarık’ın</i> son s.kişini yaşadığı barizdi. 35 dolar haftalıkla çalışanlar ve gönüllüler dışında kimsenin umurunda değildi artık. Onlar mutluydular gazete için çalışmaktan. Gazete iyi değildi ama çok da kötü sayılmazdı. Benim sütunum vardı bir kere: Pis Moruğun Notları.</p>

  <p class="block_7">Ve pipo-kravat gazeteyi çıkardı. Aynıydı. Bu arada sürekli aynı şeyler duyuyordum: “Joe ile Cherry yine birlikteler, Joe ile Cherry yine ayrıldılar, Joe ile Cherry yine birlikteler, Joe ile Cherry.”</p>

  <p class="block_11"> </p>

  <p class="block_11"> </p>

  <p class="block_7">Sonra serin ve mavi bir Çarşamba gecesi <i class="calibre3">Açık Yarık</i>’ın son sayısını almak için gazete bayiine gittim. En iyi sütunlarımdan birini yazmıştım, basmaya cüret edip etmediklerini merak ediyordum. Sadece geçen haftanın sayısı vardı bayide. Kokuyu aldım o ölü mavi havada: oyun bitmişti. İki altılık paket büyük Shlitz alıp evime gittim ve requiem niyetine içtim. Sonlara her zaman hazırlıklı biri olarak hazırlıksız yakalanmıştım. Kalkıp duvardaki afişi yırttım, çöpe attım: “AÇIK YARIK. LOS ANGELES RÖNESANSININ HAFTALIK ELEŞTİRİSİ.”</p>

  <p class="block_7">Hükümet kaygılanmayacaktı bundan böyle. İyi bir yurttaştım yine.</p>

  <p class="block_7">Yirmi bin tiraj. Altmış bine çıkabilseydik -ailevi sorunlar ve polis baskısı olmaksızın- hayatta kalabilirdik. Kalamadık.</p>

  <p class="block_11"> </p>

  <p class="block_11"> </p>

  <p class="block_7">Ertesi gün büroyu aradım. Telefonu açan kız ağlıyordu. “Dün gece seni bulmaya çalıştık, Bukowski, ama kimse adresini bilmiyordu. Durum felaket. Bitti. Sonumuz geldi. Telefon susmak bilmiyor. Gazeteyi devam ettirebilmek için Perşembe gecesi bir toplantı yapacağız. Ama Hyans her şeyi aldı -adres listesini, ona ait olmayan IBM’i bile. Hiçbir şey kalmadı. İflas ettik.”</p>

  <p class="block_7">Ah, ne tatlı sesin var, yavrum, ne tatlı ne hüzünlü bir sesin var, nasıl isterdim seni düzmeyi, diye geçirdim içimden.</p>

  <p class="block_7">“Bir hipi gazetesi çıkarmayı düşünüyoruz. Yer altı öldü. Lütfen Perşembe gecesi Lonny’nin evine gel.”</p>

  <p class="block_7">“Gelmeye çalışacağım,” dedim gitmeyeceğimi bilerek. İşte -iki yıl neredeyse. Bitmişti. Polisler kazanmıştı, belediye kazanmıştı, hükümet kazanmıştı. Sokaklar ahlaklıydı yine. Polisler arabamı her gördüklerinde bana ceza kesmekten vazgeçerlerdi belki. Ve Cleaver saklandığı yerden bize küçük notlar yollamayacaktı. Ve L.A. Times’ı her yerde satın alabilirdiniz. Ey büyük allahım, hayat ne kadar kasvetliydi.</p>

  <p class="block_7">Ama kıza belki yatağa atarım düşüncesiyle telefon numaramı ve adresimi verdim. (Gelmedin, Harriet.)</p>

  <p class="block_7">Fakat siyaset yazarı, Barney Palmer geldi. Onu içeri aldım, biraları açtık.</p>

  <p class="block_7">“Hyans silahını ağzına dayadı ve tetiği çekti,” dedi.</p>

  <p class="block_7">“Sonra?”</p>

  <p class="block_7">“Silah tutukluk yaptı. Silahı sattı.”</p>

  <p class="block_7">“Bir kez daha çekebilirdi.”</p>

  <p class="block_7">“Bir kez çekmek bile büyük cesaret ister.”</p>

  <p class="block_7">“Haklısın. Bağışla. Korkunç akşamdan kalmayım.”</p>

  <p class="block_7">“Ne olduğunu duymak istiyor musun?”</p>

  <p class="block_7">“Elbette. Benim de ölümüm bu.”</p>

  <p class="block_7">“Perşembe akşamı gazeteyi hazırlamak için toplandık. Allahtan senin sütunun vardı ve oldukça uzundu, çünkü elimizde yeterince malzeme yoktu. Sonra Hyans geldi, gözleri şeffaflaşmış, şarap sarhoşu, Cherry ile yine ayrılmışlar.”</p>

  <p class="block_7">“Ihh.”</p>

  <p class="block_7">“Evet. Neyse, elimizdeki malzeme sayfaları tamamlamaya yetmiyordu ve Hyans herkesi rahatsız edip duruyordu. Sonunda yukarı çıkıp kanepede sızdı. Biz de çalışma imkanı bulduk. Gazeteyi hazırladık, matbaaya yetiştirmek için kırk beş dakikamız vardı. Ben kopyayı matbaaya götüreceğimi söyledim. Sonra ne oldu biliyor musun?”</p>

  <p class="block_7">“Hyans uyandı?”</p>

  <p class="block_7">“Nasıl bildin?”</p>

  <p class="block_7">“Ben bilirim.”</p>

  <p class="block_7">“Kopyayı matbaaya kendisinin götüreceğini söyledi, ısrar etti. Arabasına atladı, gazladı ama matbaaya gitmedi. Ertesi gün geldiğimizde bıraktığı notu bulduk, ne var ne yok götürmüştü ayrıca -IBM, adres listesi, ne varsa.”</p>

  <p class="block_7">“Duydum. Olanlara bir de şu açıdan bakmak lazım. Gazeteyi o başlattı, bitirmek de onun hakkı.”</p>

  <p class="block_7">“IBM’i almasına ne demeli? Ona ait değil, bu yüzden başı belaya girebilir.”</p>

  <p class="block_7">“Belaya alışıktır Hyans. Bela ile beslenir. Bir de çığlık atarken görmelisin onu.”</p>

  <p class="block_7">“Olan küçük insanlara oldu, Buk, haftada 25 dolara çalışan, gazete için her şeylerini veren insanlara. Ayakkabılarına mukavva yerleştiren, döşemede uyuyan insanlara.”</p>

  <p class="block_7">“Küçük adam düzülmeye mahkumdur, Palmer. Tarih bu.”</p>

  <p class="block_7">“Mongo gibi konuştun.”</p>

  <p class="block_7">“Mongo orospu çocuğunun teki olmakla birlikte genellikle haklıdır.”</p>

  <p class="block_7">Biraz daha konuştuk, sonra gitti.</p>

  <p class="block_11"> </p>

  <p class="block_11"> </p>

  <p class="block_7">O gece devasa zencilerden biri yanıma geldi. “Hey, bilader, gazetenin kapandığını duydum.” “Doğru, bilader, nereden duydun?”</p>

  <p class="block_7">“L.A. Times, ikinci bölümün birinci sayfası. Bayram ediyorlardır herhalde.”</p>

  <p class="block_7">“Herhalde.”</p>

  <p class="block_7">“Biz gazeteni seviyorduk. Senin sütununu da. Çok sıkıydı.”</p>

  <p class="block_7">“Sağol, bilader.”</p>

  <p class="block_7">Öğle paydosunda (22:24) dışarı çıkıp bir L.A. Times aldım. Karşıdaki bara girdim, bir bira aldım, puro yaktım, ışığın altındaki masalardan birine oturup gazeteyi açtım:</p>

  <p class="block_7">AÇIK YARIK KANIYOR</p>

  <p class="block_7">Açık Yarık, Los Angeles’ın ikinci büyük yer altı gazetesi, Perşembe günü editörünün yaptığı açıklama ile yayın hayatına son verdi. Gazete on hafta sonra ikinci yıldönümünü kutlayacaktı.</p>

  <p class="block_7">Yönetici editör, “Ağır borçlar, dağıtım sorunları ve Ekim ayında kesinleşen 1000 dolarlık müstehcen yayın cezası gazetenin ölümünü getiren başlıca nedenlerdir,” dedi. Editör, gazetenin son tirajının 20.000 civarında olduğunu söyledi.</p>

  <p class="block_7">Ama Engel ve diğer gazete çalışanları Açık Yarık’ın yayın hayatını sorunlara rağmen sürdürebileceğini, kararın gazetenin sahibi ve baş editörü Joe Hyans’a ait olduğunu ilave ettiler.</p>

  <p class="block_7">Gazete çalışanları Çarşamba sabahı büroya geldiklerinde Hyans’ın aşağıda kısmen aktardığımız notunu buldular.</p>

  <p class="block_7">“Gazete sanatsal amacına ulaşmıştır. Siyaseten zaten fazla etkili değildi. Geçen yıl ile kıyasladığımızda gazetenin içeriğinin zenginleşmediğini görüyoruz.</p>

  <p class="block_7">“bir sanatçı olarak kendimi büyümesini tamamlamış bir işten uzaklaşmak zorunda hissediyorum, yaratıcısı ben olmama ve para kazandırmasına rağmen.”</p>

  <p class="block_11"> </p>

  <p class="block_11"> </p>

  <p class="block_7">Biramı bitirip memuriyetimin başına döndüm…</p>

  <p class="block_7">Birkaç gün sonra posta kutumda bir not buldum:</p>

  <p class="block_11"> </p>

  <p class="block_11"> </p>

  <p class="block_7">10:45 Pazartesi</p>

  <p class="block_7">Hank-</p>

  <p class="block_7">Bu sabah posta kutumda Cherry Hyans’dan bir not buldum. (Pazar günü ve gecesi evde değildim.) Douglas Sokağında çocuklarla birlikteymiş ve hastaymış. Douglas Sokağını haritada bulamadım, ama nottan haberin olsun istedim.</p>

  <p class="block_7">Barney</p>

  <p class="block_11"> </p>

  <p class="block_11"> </p>

  <p class="block_7">İki gün sonra telefonum çaldı. Yarığı benim için yanıp tutuşan bir kadın değildi arayan. Barney’di. “hey, Joe Hyans kentteymiş.”</p>

  <p class="block_7">“Öyle mi?”</p>

  <p class="block_7">“San Fransisco’ya taşınacaklarmış.”</p>

  <p class="block_7">“İyi ederler.”</p>

  <p class="block_7">“Hipi gazetesi gerçekleşecek galiba.”</p>

  <p class="block_7">“Güzel. Gelemediğim için özür dilerim. Sarhoştum.”</p>

  <p class="block_7">“Önemli değil. Şu anda elimde bir iş var. Ama bitirir bitirmez seni arayacağım.”</p>

  <p class="block_7">“Neden?”</p>

  <p class="block_7">“Elli bin dolar yatırmaya hazır bir sponsor buldum.”</p>

  <p class="block_7">“Elli bin dolar mı?”</p>

  <p class="block_7">“Evet. Nakit. Adam istekli. Yeni bir gazete kurmak istiyor.”</p>

  <p class="block_7">“Ara beni, Barney. Senden hep hoşlandım. Seninle akşam üstü içmeye başlayıp ertesi sabahın on birine kadar konuştuğumuz günü hatırlıyor musun?”</p>

  <p class="block_7">“Tabii, müthiş bir geceydi. Yaşlı biri için sıkı içiyorsun.”</p>

  <p class="block_7">“Evet.”</p>

  <p class="block_7">“Dediğim gibi, şu yazıyı bitirir bitirmez seni arayacağım.”</p>

  <p class="block_7">“Tamam, Barney.”</p>

  <p class="block_7">“Kendine dikkat et.”</p>

  <p class="block_7">“Eyvallah.”</p>

  <p class="block_7">Tuvalete gidip harikulade bir bira sıçmığı bıraktım. Sonra yatağa girdim, elime patlattım ve uyudum.</p>

  <p class="block_9" id="calibre_pb_12"> </p>
</body>
</html>
