<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_22">2. Sahne</h2>
			<p class="indentmetin">(Batista, Vincentio, Gremio, Öğretmen, </p>
			<p class="indentmetin">Lucentio ile Bianca, Hortensio ile Dul, Tranio, </p>
			<p class="indentmetin">Biondello, Grumio ve onları takiben </p>
			<p class="indentmetin">Petruchio ile Katherina girerler. </p>
			<p class="indentmetin">Hizmetliler ziyafet sofrasını hazırlarlar.)</p>
<p class="normal">LUCENTIO</p>
			<p class="normal">Uzun sürse de, birbirine aykırı seslerimizin akordu</p>
			<p class="normal">Sonunda tuttu. Artık öfkeli çatışmalar bitti,</p>
			<p class="normal">Artık savuşturduğumuz tehlikelere</p>
			<p class="normal">Bakıp gülme zamanı geldi.</p>
			<p class="normal">Benim tatlı Bianca’m, sen benim babamı karşılarken,</p>
			<p class="normal">Ben de aynı nezaket ve yakınlıkla senin babanı karşılarım.</p>
			<p class="normal">Bacanağım Petruchio, baldızım Katherina</p>
			<p class="normal">Ve sen Hortensio, sevgili dulunla</p>
			<p class="normal">Hepiniz buyurun, yiyin, için; hoş geldiniz evime.</p>
			<p class="normal">Bu yemek bir ziyafet değil, şenlikli bir düğün yerine,</p>
			<p class="normal">Midelerimizi bastırmak için bir yemek sadece.</p>
			<p class="normal">Lütfen hepiniz oturun, hem konuşur hem yeriz.</p>
			<p class="normal">PETRUCHIO</p>
			<p class="normal">Otur babam otur, ye babam ye, başka bir şey yok mu?</p>
			<p class="normal">BAPTISTA</p>
			<p class="normal">Padua bütün sevgisiyle,</p>
			<p class="normal">Ancak bu kadarını sağlayabilir damadım Petruchio.</p>
			<p class="normal">PETRUCHIO</p>
			<p class="normal">Padua’nın sevgiden başka sağladığı başka bir şey yok.</p>
			<p class="normal">HORTENSIO</p>
			<p class="normal">Keşke bu söz doğru olsaydı, ikimiz için de olurdu.</p>
			<p class="normal">PETRUCHIO</p>
			<p class="normal">Hayatım üzerine yemin ederim,</p>
			<p class="normal">Hortensio duluna korkuluk olmuş.</p>
			<p class="normal">DUL</p>
			<p class="normal">Eğer ondan korkuyorsam bir daha bana güvenmeyin.</p>
			<p class="normal">PETRUCHIO</p>
			<p class="normal">Doğru, ama benim nüktemi kavrayamadınız:</p>
			<p class="normal">Ben Hortensio’nun sizden korktuğunu söyledim.</p>
			<p class="normal">DUL</p>
			<p class="normal">Gelgeç erkekler kendilerini dünyanın merkezi sanırlar.</p>
			<p class="normal">PETRUCHIO</p>
			<p class="normal">İşte size üstü kapalı, yuvarlak bir cevap.</p>
			<p class="normal">KATHERINA</p>
			<p class="normal">Hanımefendi, ne demek istediniz?</p>
			<p class="normal">DUL</p>
			<p class="normal">O açtı, ben de yerleştirdim.</p>
			<p class="normal">PETRUCHIO</p>
			<p class="normal">Ben açmışım, seninki de yerleştirmiş!</p>
			<p class="normal">Ee, buna ne dersin Hortensio?</p>
			<p class="normal">HORTENSIO</p>
			<p class="normal">Ne diyeceğim!.. Dulum bunu senin sözünden çıkarmış,</p>
			<p class="normal">Cevabını da hemen yapıştırmış.</p>
			<p class="normal">PETRUCHIO</p>
			<p class="normal">Doğrusu lafı iyi çevirdi. Bunun için onu öpmelisin hanımefendi.</p>
			<p class="normal">KATHERINA</p>
			<p class="normal">“Gelgeç erkekler kendilerini dünyanın merkezi sanırlar.”</p>
			<p class="normal">Bununla ne demek istediğinizi lütfen söyleyin bana.</p>
			<p class="normal">DUL</p>
			<p class="normal">Kocanız asi bir kızla başı dertte diye,</p>
			<p class="normal">Benim kocamın derdini de kendi kaygısıyla bir tutuyor.</p>
			<p class="normal">Şimdi ne dediğimi anlamışsınızdır.</p>
			<p class="normal">KATHERINA</p>
			<p class="normal">Çok ucuz ve bayağı bir cevap.</p>
			<p class="normal">DUL</p>
			<p class="normal">Doğru, sizi kastettim de ondan.</p>
			<p class="normal">KATHERINA</p>
			<p class="normal">Doğru, sizin seviyenize inmekle bayağılaştım.</p>
			<p class="normal">PETRUCHIO</p>
			<p class="normal">Yeter Kate!</p>
			<p class="normal">HORTENSIO</p>
			<p class="normal">Yeter kadın!</p>
			<p class="normal">PETRUCHIO</p>
			<p class="normal">Yüz marka bahse girerim ki, Kate onun sırtını yere getirir.</p>
			<p class="normal">HORTENSIO</p>
			<p class="normal">Yo, bak o benim işim.</p>
			<p class="normal">PETRUCHIO</p>
			<p class="normal">Hah, tam işinin ehli gibi konuştun... sağlığına delikanlı.</p>
			<p class="indentmetin">(Hortensio’ya içer.)</p>
			<p class="normal">BAPTISTA</p>
			<p class="normal">Bu hazırcevaplara ne dersin Gremio?</p>
			<p class="normal">GREMIO</p>
			<p class="normal">İnan olsun, birbirleriyle çok güzel toslaşıyorlar.</p>
			<p class="normal">BIANCA</p>
			<p class="normal">Siz toslaşmadan konuşabilir misiniz?</p>
			<p class="normal">Biri taşı gediğine koyarsa,</p>
			<p class="normal">Tos vuran başınıza boynuzlu deyiverir sonra.</p>
			<p class="normal">VINCENTIO</p>
			<p class="normal">Vay, gelin hanım, bu sizi de mi uyandırdı yoksa?</p>
			<p class="normal">BIANCA</p>
			<p class="normal">Evet, ama korkutmadığı için tekrar dalabilirim.</p>
			<p class="normal">PETRUCHIO</p>
			<p class="normal">Yo hayır, başladığınıza göre, böyle bir şey yapamazsınız.</p>
			<p class="normal">Madem başladınız, bir iki şaka da siz yapmalısınız.</p>
			<p class="normal">BIANCA</p>
			<p class="normal">Siz kuşu konduğu yerde avlar mısınız?</p>
			<p class="normal">İşte şimdi uçuyorum; gerin yayınızı, düşün peşime.</p>
			<p class="normal">Hepiniz hoş geldiniz evime.</p>
			<p class="indentmetin">(Bianca, Katherina ve dul çıkarlar.)</p>
			<p class="normal">PETRUCHIO</p>
			<p class="normal">Benden önce davrandı. E, Sinyor Tranio,</p>
			<p class="normal">Bu kuşa siz nişan aldınız, ama vuramadınız;</p>
			<p class="normal">Nişan alıp da vuramayan herkesin sağlığına!</p>
			<p class="normal">TRANIO</p>
			<p class="normal">Hayır efendim, beni onun peşine Lucentio saldı,</p>
			<p class="normal">Tıpkı bir tazı gibi, tazılar koşar, ama efendileri için avlar.</p>
			<p class="normal">PETRUCHIO</p>
			<p class="normal">Yerinde bir teşbih, ama biraz köpekçe.</p>
			<p class="normal">TRANIO</p>
			<p class="normal">Siz tazısız, kendi başınıza ava çıktığınıza iyi etmişsiniz,</p>
			<p class="normal">Ama sevgili geyiğiniz sizi hep havlatıp duruyor.</p>
			<p class="normal">BAPTISTA</p>
			<p class="normal">Vay vay Petruchio! Tranio da size yapıştırmaya başladı.</p>
			<p class="normal">LUCENTIO</p>
			<p class="normal">Bu nükteli kroşen için size teşekkürler Tranio.</p>
			<p class="normal">HORTENSIO</p>
			<p class="normal">İtiraf edin, itiraf edin, tam olarak yapıştırmadı mı size?</p>
			<p class="normal">PETRUCHIO</p>
			<p class="normal">Eh biraz dokundurdu, itiraf ederim;</p>
			<p class="normal">Ama şakanın ucu benden kurtulunca</p>
			<p class="normal">Bire on siz ikinizin hakkından geldi.</p>
			<p class="normal">BAPTISTA</p>
			<p class="normal">Şimdi ciddi konuşmak gerekirse oğlum Petruchio,</p>
			<p class="normal">Sanırım hepsinin dikbaşlısı herhalde sizin başınızda.</p>
			<p class="normal">PETRUCHIO</p>
			<p class="normal">Ben buna hayır diyorum. Bunu kanıtlamak için</p>
			<p class="normal">Herkes kendi karısını çağırsın buraya,</p>
			<p class="normal">İlk kimin karısı gelirse bahsi o kazansın,</p>
			<p class="normal">Şimdi saptayacağımız parayı o alsın.</p>
			<p class="normal">HORTENSIO</p>
			<p class="normal">Kabul, bahis ne kadar?</p>
			<p class="normal">LUCENTIO</p>
			<p class="normal">Yirmi kron.</p>
			<p class="normal">PETRUCHIO</p>
			<p class="normal">Yirmi kron mu?</p>
			<p class="normal">Ben bu parayı ancak atmacam ya da köpeğim için korum,</p>
			<p class="normal">Karım için bunun yirmi misli olursa oynarım.</p>
			<p class="normal">LUCENTIO</p>
			<p class="normal">Öyleyse yüz kron olsun.</p>
			<p class="normal">HORTENSIO</p>
			<p class="normal">Kabul.</p>
			<p class="normal">PETRUCHIO</p>
			<p class="normal">Tamam, oldu.</p>
			<p class="normal">HORTENSIO</p>
			<p class="normal">Önce kim çağıracak?</p>
			<p class="normal">LUCENTIO</p>
			<p class="normal">Ben. Biodello, git söyle hanıma, gelsin yanıma.</p>
			<p class="normal">BIONDELLO</p>
			<p class="normal">Gidiyorum.</p>
			<p class="indentmetin">(Çıkar.)</p>
			<p class="normal">BAPTISTA</p>
			<p class="indentmetin">(Lucentio’ya.)</p>
			<p class="normal">Oğlum, ben yarısına ortağım. Bianca hemen gelir.</p>
			<p class="normal">LUCENTIO</p>
			<p class="normal">Ortağa gerek yok; hepsini ben karşılarım.</p>
			<p class="indentmetin">(Biondello girer.)</p>
			<p class="normal">Ne var, ne oldu?</p>
			<p class="normal">BIONDELLO</p>
			<p class="normal">Efendim, hanımım haber gönderdi,</p>
			<p class="normal">İşi varmış, gelemezmiş.</p>
			<p class="normal">PETRUCHIO</p>
			<p class="normal">Ne? İşi varmış, gelemezmiş ha! Bu da cevap mı?</p>
			<p class="normal">GREMIO</p>
			<p class="normal">Cevap ya, hem de nazik bir cevap.</p>
			<p class="normal">Tanrı’ya yalvarın da karınız daha beterini göndermesin size.</p>
			<p class="normal">PETRUCHIO</p>
			<p class="normal">Ben daha iyisini umuyorum.</p>
			<p class="normal">HORTENSIO</p>
			<p class="normal">Bana bak Biondello, git eşime,</p>
			<p class="normal">Hemen yanıma gelmesini rica ettiğimi söyle.</p>
			<p class="indentmetin">(Biondello çıkar.)</p>
			<p class="normal">PETRUCHIO</p>
			<p class="normal">Ona rica ediyorsun ha!</p>
			<p class="normal">Öyleyse iki eli kanda olsa gelecek demek.</p>
			<p class="normal">HORTENSIO</p>
			<p class="normal">Ne yaparsanız yapın</p>
			<p class="indentmetin">(Biondello girer.)</p>
			<p class="normal">Sizinkine rica mica sökmeyecektir.</p>
			<p class="normal">Karım nerede?</p>
			<p class="normal">BIONDELLO</p>
			<p class="normal">Siz burada alay ediyormuşsunuz.</p>
			<p class="normal">Ben gelmem, o bana gelsin diyor.</p>
			<p class="normal">PETRUCHIO</p>
			<p class="normal">Bu beterin de beteri. Gelmezmiş!</p>
			<p class="normal">Berbat, olamaz, dayanılır gibi değil.</p>
			<p class="normal">Grumio hanımına git,</p>
			<p class="normal">Buraya gelmesini emrettiğimi söyle.</p>
			<p class="indentmetin">(Grumio çıkar.)</p>
			<p class="normal">HORTENSIO</p>
			<p class="normal">Ben biliyorum cevabını.</p>
			<p class="normal">PETRUCHIO</p>
			<p class="normal">Neymiş?</p>
			<p class="normal">HORTENSIO</p>
			<p class="normal">Gelmeyecek.</p>
			<p class="normal">PETRUCHIO</p>
			<p class="normal">O zaman bütün zararı çekerim, söyleyecek bir şey kalmaz.</p>
			<p class="indentmetin">(Katherina girer.)</p>
			<p class="normal">BAPTISTA</p>
			<p class="normal">Meryem aşkına, Katherina geldi.</p>
			<p class="normal">KATHERINA</p>
			<p class="normal">İsteğiniz nedir efendim? Beni çağırmışsınız.</p>
			<p class="normal">PETRUCHIO</p>
			<p class="normal">Kız kardeşinizle Hortensio’nun karısı nerede?</p>
			<p class="normal">KATHERINA</p>
			<p class="normal">Salonda şömine önünde oturmuş konuşuyorlar.</p>
			<p class="normal">PETRUCHIO</p>
			<p class="normal">Git ve onları buraya getir. Eğer dinlemezlerse,</p>
			<p class="normal">Bir güzel pataklayarak onları kocalarının yanına getir.</p>
			<p class="normal">Hadi, yaylan, doğru buraya getir onları.</p>
			<p class="indentmetin">(Katherina çıkar.)</p>
			<p class="normal">LUCENTIO</p>
			<p class="normal">İşte mucize diye buna denir, eğer mucize varsa!</p>
			<p class="normal">HORTENSIO</p>
			<p class="normal">Evet öyle. Bu neyin müjdecisi acaba.</p>
			<p class="normal">PETRUCHIO</p>
			<p class="normal">Neyin müjdecisi olacak; dinginliğin, aşkın, sakin bir hayatın,</p>
			<p class="normal">Büyük bir saygının, doğru bir egemenliğin müjdecisi.</p>
			<p class="normal">Kısaca güzellik ve mutluluktan başka bir şeyi değil.</p>
			<p class="normal">BAPTISTA</p>
			<p class="normal">Talihin açık olsun oğlum Petruchio!</p>
			<p class="normal">Bu bahsi sen kazandın, onların kaybettiklerine</p>
			<p class="normal">Ben de yirmi bin kron ekliyorum.</p>
			<p class="normal">Yepyeni bir kız için yepyeni bir çeyiz bu,</p>
			<p class="normal">Çünkü olduğundan bambaşka biri olup çıkmış.</p>
			<p class="normal">PETRUCHIO</p>
			<p class="normal">Hayır, bahsi hakkıyla kazandığıma dair başka delilleri,</p>
			<p class="normal">Yepyeni meziyetlere sahip itaatini göstereceğim size.</p>
			<p class="indentmetin">(Katherina, Bianca ve Dul girerler.)</p>
			<p class="normal">Bakın işte geliyor, sizin dikkafalı kadınlarınızı</p>
			<p class="normal">Kadınca ikna gücüyle esir etmiş getiriyor.</p>
			<p class="normal">Katherine, o başındaki şapka hiç yakışmamış sana,</p>
			<p class="normal">Çıkar o zırıltıyı, fırlat at, ez ayaklarınla.</p>
			<p class="indentmetin">(Katherina isteneni yapar.)</p>
			<p class="normal">DUL</p>
			<p class="normal">Tanrı beni asla bu hallere düşürecek işler açmasın başıma!</p>
			<p class="normal">BIANCA</p>
			<p class="normal">Yazık, bu körü körüne itaat neden gerekiyor sanki!</p>
			<p class="normal">LUCENTIO</p>
			<p class="normal">Keşke sizde de böyle körü körüne itaat olsaydı!</p>
			<p class="normal">Sizin açıkgözlü itaatsizliğiniz, yemeğin üstüne,</p>
			<p class="normal">Tam yüz kron kaybettirdi bana.</p>
			<p class="normal">BIANCA</p>
			<p class="normal">Benim itaatimi gözü kapalı pazarladığınız için</p>
			<p class="normal">Asıl körlük sizde.</p>
			<p class="normal">PETRUCHIO</p>
			<p class="normal">Katherine, sana emrediyorum: Efendileri olan kocalarına</p>
			<p class="normal">Borçlu oldukları itaati öğret şu dikkafalı kadınlara.</p>
			<p class="normal">DUL</p>
			<p class="normal">Hadi oradan, sizin canınız eğlence istiyor,</p>
			<p class="normal">Ama bizim öğreneceğimiz bir şey yok.</p>
			<p class="normal">PETRUCHIO</p>
			<p class="normal">Hadi diyorum, hem önce bundan başla.</p>
			<p class="normal">DUL</p>
			<p class="normal">Başlamayacak işte.</p>
			<p class="normal">PETRUCHIO</p>
			<p class="normal">Ben de başlayacak diyorum: Hem de önce senden </p>
			<p class="normal">başlayacak.</p>
			<p class="normal">KATHERINA</p>
			<p class="normal">Yazık, yazık, bırak şu tehditkâr, gayritabii kaş çatmaları,</p>
			<p class="normal">Efendini, kralını, sana hükmedeni yaralayacak</p>
			<p class="normal">Şu kibirli bakışları fırlatmaktan vazgeç.</p>
			<p class="normal">Çayırları kemiren kırağı gibi, güzelliğini lekeliyor onlar,</p>
			<p class="normal">Kasırgaların güzel goncaları savurduğu gibi,</p>
			<p class="normal">Senin şanını mahvediyor, sana hiç yakışmıyor.</p>
			<p class="normal">Öfkeli bir kadın suyu bulanık akan bir çeşme gibidir,</p>
			<p class="normal">Çamurlu, çirkin, karanlık ve güzellikten yoksun.</p>
			<p class="normal">O böyle oldukça, erkek susuzluktan kupkuru kalmış da olsa,</p>
			<p class="normal">Ne bir damlasını tatmayı, ne de elini sürmeyi kabul eder.</p>
			<p class="normal">Kocan senin efendin, senin hayatın, senin koruyucun,</p>
			<p class="normal">Ailenin başıdır, senin üstündür: Sana bakar,</p>
			<p class="normal">Ve seni geçindirmek için kendini tehlikeli işlere atar,</p>
			<p class="normal">Sen sıcacık evinde tehlikelerden uzak rahatça yatarken</p>
			<p class="normal">O didinir durur, hem denizde hem karada</p>
			<p class="normal">Geceleri gözünü kırpmadan fırtınalarda,</p>
			<p class="normal">Gündüz soğuk havalarda.</p>
			<p class="normal">Bunlara karşılık yalnızca tatlı söz, güler yüz</p>
			<p class="normal">Ve gerçek itaatten başka beklediği bir şey yok...</p>
			<p class="normal">Büyük bir borca karşılık küçük bir bedel.</p>
			<p class="normal">Tebaanın krala borçlu olma görevi neyse,</p>
			<p class="normal">Eşin de kocasına olan görevi budur;</p>
			<p class="normal">Kocasına ters, inatçı, tatsız, hırçın davrandığında,</p>
			<p class="normal">Haklı isteğine itaatsizlik gösterdiğinde,</p>
			<p class="normal">Sevgili efendisine karşı kötü kavgacı bir asiden,</p>
			<p class="normal">Adi bir hainden başka başka ne olabilir?</p>
			<p class="normal">Kadınların diz çöküp barış yapacakları yerde,</p>
			<p class="normal">Kavgaya kalkışmaları;</p>
			<p class="normal">Hizmete, sevgiye ve itaate bağlanacakları yerde,</p>
			<p class="normal">Saltanat sürmeye göz koymaları beni utandırıyor.</p>
			<p class="normal">Bizim bedenlerimizin yumuşak, zayıf ve düzgün olması,</p>
			<p class="normal">Dünyada didinip üzüntüye gelmemesi,</p>
			<p class="normal">Huyumuzun, yüreğimizin bedenimizle uyumu </p>
			<p class="normal">değil de nedir?</p>
			<p class="normal">Hadi hadi, aksi, güçsüz solucanlar,</p>
			<p class="normal">Benim aklım da ikinizden birinin aklı kadar çok</p>
			<p class="normal">Cesaretim de var, mantığım daha da ileri,</p>
			<p class="normal">Söze sözle, meydan okuyana meydan okuyacak kadar </p>
			<p class="normal">hazırdı;</p>
			<p class="normal">Ama şimdi anlıyorum ki mızraklarımız saman çöpünden </p>
			<p class="normal">farksız, </p>
			<p class="normal">Gücümüz o kadarcık, en fazla göründüğünde bile,</p>
			<p class="normal">Kıyas kabul edemeyecek kadar azdır.</p>
			<p class="normal">Öyleyse, gururunuzu bir yana bırakın,</p>
			<p class="normal">Çünkü hiç yararı yok bunun,</p>
			<p class="normal">Ellerinizi kocalarınızın ayakları altına koyun.</p>
			<p class="normal">Eğer kocam izin verirse, o itaati göstermek için</p>
			<p class="normal">Elim görevini yapıp onu memnun etmeye hazır.</p>
			<p class="normal">PETRUCHIO</p>
			<p class="normal">İşte benim kadınım! Hadi, gel, öp beni Kate!</p>
			<p class="normal">LUCENTIO</p>
			<p class="normal">Pekâlâ, bildiğin gibi yap, koca herif.</p>
			<p class="normal">VINCENTIO</p>
			<p class="normal">Çocukların uzlaştığını görmek çok güzel.</p>
			<p class="normal">LUCENTIO</p>
			<p class="normal">Ama kadınların aksiliği kulak tırmalıyor.</p>
			<p class="normal">PETRUCHIO</p>
			<p class="normal">Gel Kate, yatalım.</p>
			<p class="normal">Biz üçümüz de evlendik, ama siz ikiniz yenildiniz.</p>
			<p class="indentmetin">(Lucentio’ya.)</p>
			<p class="normal">Bahsi ben kazandım, sen de hedefi on ikiden vurdun,</p>
			<p class="normal">Kazanan ben olduğuma göre, iyi geceler demek de </p>
			<p class="normal">bana düşer.</p>
			<p class="indentmetin">(Petruchio ile Katherina çıkarlar.)</p>
			<p class="normal">HORTENSIO</p>
			<p class="normal">Bildiğin yoldan şaşma, bir yabanı eğittin.</p>
			<p class="normal">LUCENTIO</p>
			<p class="normal">Bu bir mucize, söylediğimi bağışlarsanız,</p>
			<p class="normal">Onu böyle uslandırmak mucizedir.</p>
			<p class="indentmetin">(Hepsi çıkar.)</p>
			<div class="calibre1" id="calibre_pb_24"/></body>
</html>