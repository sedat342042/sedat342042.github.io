<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_19">4. Sahne</h2>
			<p class="indentmetin">(Tranio –Lucentio olarak–, yol çizmeleriyle Vincentio</p>
			<p class="indentmetin">kılığında Öğretmen girerler.)</p>
<p class="normal">TRANIO</p>
			<p class="normal">Efendim ev bu, isterseniz sesleneyim.</p>
			<p class="normal">ÖĞRETMEN</p>
			<p class="normal">Bakalım, ne olacak? Yirmi yıl kadar önce</p>
			<p class="normal">Eğer yanılmıyorsam, Sinyor Baptista ile</p>
			<p class="normal">Cenova’da, Pegasus hanında kalmıştık: Beni tanıyabilir.</p>
			<p class="normal">TRANIO</p>
			<p class="normal">İyi düşündünüz, siz hiç bozuntuya vermeyin,</p>
			<p class="normal">Bir babaya yakışan ciddiyet ile davranın.</p>
			<p class="indentmetin">(Biondello girer.)</p>
			<p class="normal">ÖĞRETMEN</p>
			<p class="normal">Bundan emin olabilirsiniz. Bakın adamınız geliyor.</p>
			<p class="normal">Kulağını biraz bükseniz iyi olur.</p>
			<p class="normal">TRANIO</p>
			<p class="normal">O bakımdan kuşkulanmayın... Bana bak Biondello,</p>
			<p class="normal">İşini doğru dürüst yap, sonra karışmam ha.</p>
			<p class="normal">Bu beyi gerçek Vincentio’ymuş farz et.</p>
			<p class="normal">BIONDELLO</p>
			<p class="normal">Aa, benden yana korkunuz olmasın.</p>
			<p class="normal">TRANIO</p>
			<p class="normal">Baptista’ya söyleyeceğin şeyi söyledin mi?</p>
			<p class="normal">BIONDELLO</p>
			<p class="normal">Babanızın Venedik’te olduğunu,</p>
			<p class="normal">Bugün Padua’ya gelmesini beklediğinizi söyledim.</p>
			<p class="normal">TRANIO</p>
			<p class="normal">Yamansın köftehor. Al, bu senin, bir şeyler içersin.</p>
			<p class="indentmetin">(Biondello’ya para verir. Öğretmen’e.)</p>
			<p class="normal">İşte Baptista geliyor. Tavrınızı takının efendim.</p>
			<p class="indentmetin">(Baptista ve Lucentio –Cambio olarak– girerler, </p>
			<p class="normal">Öğretmen şapkasını çıkarıp selamlar.)</p>
			<p class="normal">– Sinyor Baptista, ne hoş rastlantı bu.</p>
			<p class="normal">– Efendim size sözünü ettiğim beyefendi bu.</p>
			<p class="normal">Ne olur babacığım, verdim sözü onaylayın,</p>
			<p class="normal">Hissemi verin, Bianca benim olsun.</p>
			<p class="normal">ÖĞRETMEN</p>
			<p class="normal">Sakin ol, oğlum!.. Efendim izninizle,</p>
			<p class="normal">Bazı alacaklarımı tahsile gelmiştim Padua’ya,</p>
			<p class="normal">Ama oğlum Lucentio,</p>
			<p class="normal">Kızınızla arasındaki ciddi aşk konusunu açtı;</p>
			<p class="normal">Hakkınızda duyduğum iyi sözler üzerine</p>
			<p class="normal">Ve kzınıza karşı oğlumun, oğluma karşı da</p>
			<p class="normal">Kızınızın duydukları aşk dolayısı ile</p>
			<p class="normal">İyi bir baba olarak gençlerin bekletilmeden</p>
			<p class="normal">Evlenmeleri çok memnun eder beni.</p>
			<p class="normal">Eğer siz de benim kadar bunu onaylıyorsanız,</p>
			<p class="normal">Ben de kızınızın oğlumla nikâhlanmasına rıza göstermeye</p>
			<p class="normal">Memnuniyetle hazır olduğumu bildirmek isterim;</p>
			<p class="normal">Bu kadar çok övülen Sinyor Baptista’ya karşı</p>
			<p class="normal">Herhangi bir güçlük çıkarmam söz konusu olamaz.</p>
			<p class="normal">BAPTISTA</p>
			<p class="normal">İzninizle efendim, size şu kadarını söyleyeyim ki,</p>
			<p class="normal">Yalın ve kısa konuşmanız beni memnun etti.</p>
			<p class="normal">Oğlunuz Lucretio’nun kızımı sevdiği doğrudur,</p>
			<p class="normal">Kızım da onu seviyor, her ikisi de</p>
			<p class="normal">Birbirlerine derin bir sevgiyle bağlanmış görünüyorlar;</p>
			<p class="normal">Bu yüzden eğer başka bir şey söylemeyecekseniz,</p>
			<p class="normal">Oğlunuzu bir baba gibi bağrınıza basar,</p>
			<p class="normal">Kızıma da yeterli bir ağırlık verirseniz,</p>
			<p class="normal">Her şey tamamlanır, hemen evlenirler;</p>
			<p class="normal">Ben de oğlunuzun kızımı almasına rıza gösteririm.</p>
			<p class="normal">TRANIO</p>
			<p class="normal">Teşekkür ederim efendim.</p>
			<p class="normal">İki tarafın rızasıyla gerçekleşecek olan</p>
			<p class="normal">Bu resmi nişan töreninin nerede yapılmasını istersiniz?</p>
			<p class="normal">BAPTISTA</p>
			<p class="normal">Benim evimde olamaz Lucentio,</p>
			<p class="normal">Siz de biliyorsunuz, yerin kulağı vardır,</p>
			<p class="normal">Evde birçok uşağım var. Ayrıca</p>
			<p class="normal">Yaşlı Gremio durmadan her şeye kulak kabartır,</p>
			<p class="normal">Kötü bir rastlantı işimize engel olabilir.</p>
			<p class="normal">TRANIO</p>
			<p class="normal">Öyleyse bizde yaparız. Elbette siz de isterseniz.</p>
			<p class="normal">Zaten babam da benimle birlikte kalıyor;</p>
			<p class="normal">Bu gece bu işi özel bir biçimde hallederiz.</p>
			<p class="normal">Kızınızı bir adamınızla buraya çağırırsanız;</p>
			<p class="normal">Benim adamım da bu işi kayda geçirecek noteri hemen </p>
			<p class="normal">alır gelir.</p>
			<p class="normal">İşin kötü yanı, bu kadar dar bir zamanda</p>
			<p class="normal">Umduğumuzu değil, bulduğumuzu yiyip içecek olmamız.</p>
			<p class="normal">BAPTISTA</p>
			<p class="normal">Böylesi bana uyar. Cambio, hemen eve gidin,</p>
			<p class="normal">Söyleyin, hemen hazırlansın Bianca;</p>
			<p class="normal">Eğer isterseniz neler olduğunu anlatın ona:</p>
			<p class="normal">Lucentio’nun babası Padua’da.</p>
			<p class="normal">Ve sorun: Lucentio’nun karısı olmak hoşuna gider mi?</p>
			<p class="normal">BIONDELLO</p>
			<p class="normal">Bütün kalbimle, evet demesini dilerim tanrılardan.</p>
			<p class="indentmetin">(Lucentio çıkar.)</p>
			<p class="normal">TRANIO</p>
			<p class="normal">Sen tanrılarla zaman kaybedeceğine, hemen git işine.</p>
			<p class="normal">– Sinyor Baptista, ben size yolu gösterebilir miyim?</p>
			<p class="normal">Buyurun! Tek çeşit yemekle ağzınızı tatlandırmaya </p>
			<p class="normal">kalkıyoruz,</p>
			<p class="normal">Ama acısını Pisa’ya geldiğinizde çıkarırız.</p>
			<p class="normal">BAPTISTA</p>
			<p class="normal">Sizi takip ediyorum.</p>
			<p class="indentmetin">(Biondello dışında herkes çıkar. Lucentio </p>
			<p class="indentmetin">ve Cambio girerler.)</p>
<p class="normal">BIONDELLO</p>
			<p class="normal">Cambio!</p>
			<p class="normal">LUCENTIO</p>
			<p class="normal">Ne var Biondello?</p>
			<p class="normal">BIONDELLO</p>
			<p class="normal">Bizim efendinin size göz kırpıp güldüğünü gördünüz mü?</p>
			<p class="normal">LUCENTIO</p>
			<p class="normal">Bundan ne çıkar Biondello?</p>
			<p class="normal">BIONDELLO</p>
			<p class="normal">Hiçbir şey: Ama size işaretlerle hareketlerinin ne anlama geldiğini açmam için beni burada bıraktı.</p>
			<p class="normal">LUCENTIO</p>
			<p class="normal">Hadi yorumla öyleyse.</p>
			<p class="normal">BIONDELLO</p>
			<p class="normal">İşte söylüyorum: Baptista düzenbaz bir oğlun düzmece babasıyla lafa dalmışken güvende demektir.</p>
			<p class="normal">LUCENTIO</p>
			<p class="normal">Ee, n’olmuş ona?</p>
			<p class="normal">BIONDELLO</p>
			<p class="normal">Kızını akşam yemeğine siz götüreceksiniz.</p>
			<p class="normal">LUCENTIO</p>
			<p class="normal">Ee sonra?</p>
			<p class="normal">BIONDELLO</p>
			<p class="normal">Yaşlı rahip Aziz Luke Kilisesi’nde her saat sizin emrinizdedir artık.</p>
			<p class="normal">LUCENTIO</p>
			<p class="normal">Peki bütün bunlardan ne çıkacak?</p>
			<p class="normal">BIONDELLO</p>
			<p class="normal">Bilmem, yalnız şunu biliyorum: Onlar geçerli olmayan güvence konularıyla oyalanadursunlar, siz kızı güvenceye alın; cum previlegio ad impremendum solem.<sup class="calibre3"><a href="kitap_split_061.html#footnote-9543-30" id="footnote-9543-30-backlink">[30]</a></sup> Şimdi doğru kiliseye gidin, rahibi, kayıt memurunu bulun, birkaç tane de eline diline düzgün tanık götürün. Sizin de istediğiniz bu değilse, söyleyecek bir şeyim yok; o zaman Bianca’ya sonsuza kadar veda etmeyi göze alın.</p>
			<p class="indentmetin">(Giderken.)</p>
			<p class="normal">LUCENTIO</p>
			<p class="normal">Hey Biondello, dinle bak...</p>
			<p class="normal">BIONDELLO</p>
			<p class="normal">Bekleyemem. Bir keresinde kızın biri ikindiyin doldurulmuş tavşan yapmak için bahçeye maydanoz toplamaya giderken başgöz oluvermiş; siz de öyle yapın efendim, hoşça kalın. Efendim bana ekinizle birlikte Aziz Luke Kilisesi’ne gittiğinizde rahibin hazır olmasını emretti.</p>
			<p class="indentmetin">(Çıkar.)</p>
			<p class="normal">LUCENTIO</p>
			<p class="normal">Eğer Bianca böyle istiyorsa yaparım, hem de seve seve.</p>
			<p class="normal">O da buna sevinir. Öyleyse ne gerek var tereddüde?</p>
			<p class="normal">Talihim neyse o olsun</p>
			<p class="normal">Onun da tereddüt etmeden rahibi yanıtlamasını isterim;</p>
			<p class="normal">Eğer Cambio onsuz kalırsa, denemediğimi söyleyemez </p>
			<p class="normal">hiç kimse.</p>
			<p class="indentmetin">(Çıkar.)</p>
			</body>
</html>