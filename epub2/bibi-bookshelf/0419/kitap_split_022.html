<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_21">1. Sahne</h2>
			<p class="indentmetin">(Gremio tek başına girer ve kenarda durur. </p>
			<p class="indentmetin">Sonra Biondello, Lucentio –kendi olarak– </p>
			<p class="indentmetin">ve Bianca girerler.)</p>
<p class="normal">BIONDELLO</p>
			<p class="normal">Ses çıkarmadan, ama çabuk efendim, rahip hazır.</p>
			<p class="normal">LUCENTIO</p>
			<p class="normal">Uçuyorum Biondello; ama evde sana ihtiyaçları olabilir, onun için bizi bırak sen git. </p>
			<p class="indentmetin">(Lucentio ile Bianca çıkarlar.)</p>
			<p class="normal">BIONDELLO</p>
			<p class="normal">Önce kiliseye girdiğinizi göreyim; sonra olanca hızımla efendimin evine dönerim.</p>
			<p class="indentmetin">(Çıkar.)</p>
			<p class="normal">GREMIO</p>
			<p class="normal">Cambio’nun şimdiye kadar gelmeyişi çok garip.</p>
			<p class="indentmetin">(Petruchio, Katherina, Vincentio, </p>
			<p class="normal">Grumio ve hizmetliler girerler.)</p>
			<p class="normal">PETRUCHIO</p>
			<p class="normal">İşte efendim kapıya geldik, Lucentio’nun evi bu.</p>
			<p class="normal">Babamınki daha ilerde, çarşıya doğru:</p>
			<p class="normal">Biz oraya gideceğiz, burada sizden ayrılalım.</p>
			<p class="normal">VINCENTIO</p>
			<p class="normal">Bir şeyler içmeden bir yere gidemezsiniz.</p>
			<p class="normal">Sizi ağırlamaları için sözüm geçer herhalde,</p>
			<p class="normal">İçerde bir eğlence olduğu da anlaşılıyor.</p>
			<p class="indentmetin">(Kapıya vurur.)</p>
			<p class="normal">GREMIO</p>
			<p class="normal">İçerdekiler meşguller, sizi duyamazlar, daha hızlı vurun.</p>
			<p class="indentmetin">(Öğretmen pencereden bakar.)</p>
			<p class="normal">ÖĞRETMEN</p>
			<p class="normal">Kim o yıkacakmış gibi kapıya vuran?</p>
			<p class="normal">VINCENTIO</p>
			<p class="normal">Sinyor Lucentio içerde mi efendim?</p>
			<p class="normal">ÖĞRETMEN</p>
			<p class="normal">İçerde efendim, ama şimdi kimseyle konuşamaz.</p>
			<p class="normal">VINCENTIO</p>
			<p class="normal">Ya onu sevindirecek yüz, iki yüz sterlin getirmiş biri varsa?</p>
			<p class="normal">ÖĞRETMEN</p>
			<p class="normal">O parayı kendinize saklayın; ben sağ olduğum sürece onun hiçbir şeye ihtiyacı olmaz.</p>
			<p class="normal">PETRUCHIO</p>
			<p class="indentmetin">(Vincentio’ya.)</p>
			<p class="normal">Söyledim size, oğlunuz Padua’da çok seviliyor... Beni işitiyor musunuz efendim? Gereksiz yere lafı uzatmayalım, Sinyor Lucentio’ya söyleyin lütfen; Pisa’dan babası geldi burada, kapıda, onunla görüşmek istiyor.</p>
			<p class="normal">ÖĞRETMEN</p>
			<p class="normal">Yalan söylüyorsun. Babası Padua’dan geldi ve şimdi pencereden bakıyor.</p>
			<p class="normal">VINCENTIO</p>
			<p class="normal">Sen onun babası mısın?</p>
			<p class="normal">ÖĞRETMEN</p>
			<p class="normal">Evet efendim, annesi öyle söylüyor, eğer sözünü inanmak gerekirse.</p>
			<p class="normal">PETRUCHIO</p>
			<p class="indentmetin">(Vincentio’ya.)</p>
			<p class="normal">Ee, buna ne diyorsunuz efendim? Bu düpedüz sahtekârlık, başkasının adını alıp kabullenmek.</p>
			<p class="normal">ÖĞRETMEN</p>
			<p class="normal">Yakalayın şu herifi: Benim adımla bu kentte mutlaka birilerini dolandıracak</p>
			<p class="indentmetin">(Biondello girer.)</p>
			<p class="normal">BIONDELLO</p>
			<p class="indentmetin">(Kendi kendine.)</p>
			<p class="normal">İkisini de kilisede birlikte gördüm. Tanrı yollarını açık etsin! Aman kimi görüyorum! Yaşlı efendim Vincentio! İşte şimdi hapı yuttuk, mahvolduk.</p>
			<p class="normal">VINCENTIO</p>
			<p class="normal">Gel buraya, asılası kerata.</p>
			<p class="normal">BIONDELLO</p>
			<p class="normal">Gelip gelmemeye ben karar veririm efendim.</p>
			<p class="normal">VINCENTIO</p>
			<p class="normal">Buraya gel serseri. Beni unuttun mu ha?</p>
			<p class="normal">BIONDELLO</p>
			<p class="normal">Unutmak mı? Hayır efendim. Nasıl unuturum, sizi hayatımda hiç görmedim ki.</p>
			<p class="normal">VINCENTIO</p>
			<p class="normal">Nee, seni alçak melun, sen efendinin babası Vincentio’yu görmedin mi hiç?</p>
			<p class="normal">BIONDELLO</p>
			<p class="normal">Benim eli öpülesi yaşlı efendimi mi? Elbette gördüm efendim; bakın işte pencereden bakıyor.</p>
			<p class="normal">VINCENTIO</p>
			<p class="normal">Ya öyle demek?</p>
			<p class="indentmetin">(Biondello’u döver.)</p>
			<p class="normal">BIONDELLO</p>
			<p class="normal">İmdat, yardım edin! Delinin biri öldürüyor beni!</p>
			<p class="indentmetin">(Kaçarak çıkar.)</p>
			<p class="normal">ÖĞRETMEN</p>
			<p class="normal">İmdat oğlum, imdat Sinyor Baptista!</p>
			<p class="indentmetin">(Pencereden kaybolur.)</p>
			<p class="normal">PETRUCHIO</p>
			<p class="normal">Hadi Kate, bir kenarda durup şu şamatanın sonunu görelim.</p>
			<p class="indentmetin">(Öğretmen, Baptista, Lucentio kılığında Tranio </p>
			<p class="indentmetin">uşaklarla evden çıkarlar.)</p>
<p class="normal">TRANIO</p>
			<p class="normal">Efendi, siz hangi sıfatla benim uşağımı dövüyorsunuz?</p>
			<p class="normal">VINCENTIO</p>
			<p class="normal">Hangi sıfatla mı? Peki ya siz kim oluyorsunuz? Hey ölümsüz Tanrılar! Gidi süslü serseri! Vay vay vay. İpek yelek, kadife pantolon, al pelerin, tepeli şapka ha! Ah mahvoldum ben, mahvoldum: Ben orada didinip uğraşayım, oğlumla uşaklar burada, üniversitede har vurup harman savursunlar.</p>
			<p class="normal">TRANIO</p>
			<p class="normal">Bu da nesi, neler oluyor?</p>
			<p class="normal">BAPTISTA</p>
			<p class="normal">Yoksa adamcağız sapıttı mı?</p>
			<p class="normal">TRANIO</p>
			<p class="normal">Efendi, kılığınız kıyafetiniz kibar bir centilmen gibi, ama konuşmalarınız deli saçması. Benim inci ya da altın takmam sizi niye bu kadar ilgilendiriyor? Bunları hepsini babama borçluyum.</p>
			<p class="normal">VINCENTIO</p>
			<p class="normal">Baban mı? Alçak herif, baban Bergamo’da yelken biçip yelken diker.</p>
			<p class="normal">BAPTISTA</p>
			<p class="normal">Yanılıyorsunuz bayım, yanılıyorsunuz. Adının ne olduğunu sanıyorsunuz, lütfen söyleyin.</p>
			<p class="normal">VINCENTIO</p>
			<p class="normal">Adı mı? Sanki adını bilmiyormuşum gibi! Onu üç yaşından beri ben büyüttüm. Adı Tranio’dur.</p>
			<p class="normal">ÖĞRETMEN</p>
			<p class="normal">Git, git buradan deli eşek; onun adı Lucentio’dur ve benim tek oğlumdur. Toprağımın tek mirasçısıdır; ben Sinyor Vincentio’yum.</p>
			<p class="normal">VINCENTIO</p>
			<p class="normal">Demek Lucentio ha? Ah bu sefil efendisini öldürdü demek! Yakalayın onu, sizi dük adına itaate davet ediyorum. Vah oğlum, vah evladım! Söyle alçak, oğlum Lucentio nerede?</p>
			<p class="normal">TRANIO</p>
			<p class="normal">Muhafız çağırın.</p>
			<p class="indentmetin">(Bir muhafız girer.)</p>
			<p class="normal">Şu deli herifi zindana atın. Babamız Baptista, lütfen vaktinde yargıç önüne çıkmasını sağlayın.</p>
			<p class="normal">VINCENTIO</p>
			<p class="normal">Beni zindana atmak ha!</p>
			<p class="normal">GREMIO</p>
			<p class="normal">Durun memur bey, o hapse gitmeyecek.</p>
			<p class="normal">BAPTISTA</p>
			<p class="normal">Siz karışmayın Sinyor Gremio, ben gidecek diyorum.</p>
			<p class="normal">GREMIO</p>
			<p class="normal">Dikkatli olun, Sinyor Baptista, bu işte sizi dolandıracaklar gibi görünüyor. Asıl Vincentio bu beydir diye yemin edesim geliyor.</p>
<p class="normal">ÖĞRETMEN</p>
			<p class="normal">Sıkıysa yemin et.</p>
			<p class="normal">GREMIO</p>
			<p class="normal">Hayır, yemin etmeye cesaret edemem.</p>
			<p class="normal">TRANIO</p>
			<p class="normal">Öyleyse benim Lucentio olmadığımı söyle de görelim.</p>
			<p class="normal">GREMIO</p>
			<p class="normal">Evet, sizi Sinyor Lucentio olarak tanıdım.</p>
			<p class="normal">BAPTISTA</p>
			<p class="normal">Şu bunağı götürün, tıkın zindana!</p>
			<p class="indentmetin">(Biondello, Lucentio ve Bianca girerler.)</p>
			<p class="normal">VINCENTIO</p>
			<p class="normal">Siz yabancıları ancak böyle mi ağırlar, böyle aşağılarsınız. Ah, alçak melun!</p>
			<p class="normal">BIONDELLO</p>
			<p class="normal">Ah, bizler mahvolduk, işte kendisi orada! Tanımazlıktan gelin, kesin bir tavırla inkâr edin, yoksa hapı yuttuk demektir.</p>
			<p class="indentmetin">(Biondello, Tranio, Öğretmen, olabildiğince </p>
			<p class="normal">hızla çıkarlar.)</p>
			<p class="normal">LUCENTIO</p>
			<p class="indentmetin">(Diz çökerek.)</p>
			<p class="normal">Beni bağışlayın babacığım.</p>
			<p class="normal">VINCENTIO</p>
			<p class="normal">Ah oğlum yaşıyormuş.</p>
			<p class="normal">BIANCA</p>
			<p class="normal">Bağışlayın babacığım.</p>
			<p class="normal">BAPTISTA</p>
			<p class="normal">Ne kusur ettin ki? Lucentio nerede?</p>
			<p class="normal">LUCENTIO</p>
			<p class="normal">İşte Lucentio burada. Gerçek Vincentio’nun gerçek oğlu,</p>
			<p class="normal">Sahteciler gözlerinizi bağlarken</p>
			<p class="normal">Kızınız evlilik bağıyla benim oldu.</p>
			<p class="normal">GREMIO</p>
			<p class="normal">Ah ah, hep önceden planlanmış bir ihanet,</p>
			<p class="normal">Hepimiz aldanalım diye.</p>
			<p class="normal">VINCENTIO</p>
			<p class="normal">Bana kafa tutmaya kalkan o alçak Tranio nerede?</p>
			<p class="normal">BAPTISTA</p>
			<p class="normal">Peki bu bizim Cambio değil mi şimdi?</p>
			<p class="normal">BIANCA</p>
			<p class="normal">Cambio Lucentio oldu.</p>
			<p class="normal">LUCENTIO</p>
			<p class="normal">Bu mucizeleri aşk gerçekleştirdi.</p>
			<p class="normal">Bianca’nın aşkı benimle Tranio’nun yerini değiştirdi,</p>
			<p class="normal">O kentte benim kılığımla gezerken</p>
			<p class="normal">Ben burada onun yerine geçtim;</p>
			<p class="normal">Şükürler olsun, mutluluğumun yeşerdiği,</p>
			<p class="normal">İstediğim limana en sonunda eriştim.</p>
			<p class="normal">Tranio ne yaptıysa benim zorumla yaptı;</p>
			<p class="normal">Sevgili babacığım, hatırım için onu bağışlayın.</p>
			<p class="normal">VINCENTIO</p>
			<p class="normal">Beni zindana attırmaya kalkan o alçağın burnunu kıracağım.</p>
			<p class="normal">BAPTISTA</p>
			<p class="indentmetin">(Lucentio’ya.)</p>
			<p class="normal">Beni dinleyin bayım:</p>
			<p class="normal">Benim rızamı almadan mı kızımla evlendiniz?</p>
			<p class="normal">VINCENTIO</p>
			<p class="normal">Kaygılanmayın Baptista, biz sizi memnun ederiz.</p>
			<p class="normal">Ama şu anda içeri girip bu edepsizliğin hesabını soracağım.</p>
			<p class="indentmetin">(Çıkar.)</p>
			<p class="normal">BAPTISTA</p>
			<p class="normal">Ben de şu katakulliyi etraflıca bir araştırayım.</p>
			<p class="indentmetin">(Çıkar.)</p>
			<p class="normal">LUCENTIO</p>
			<p class="normal">Benzin solmasın Bianca, önünde sonunda baban da yumuşar.</p>
			<p class="indentmetin">(Lucentio ile Bianca çıkarlar.)</p>
			<p class="normal">GREMIO</p>
			<p class="normal">Benim suyum ısındı; ama yine de ötekilerle girerim içeri;</p>
			<p class="normal">Bana pay düşmedi, ama ziyafette alırım payımı.</p>
			<p class="indentmetin">(Çıkar.)</p>
			<p class="normal">KATHERINA</p>
			<p class="normal">Kocacığım, onları takip edip görelim bu gürültünün sonunu.</p>
			<p class="normal">PETRUCHIO</p>
			<p class="normal">Önce öp beni Kate, sonra gideriz.</p>
			<p class="normal">KATHERINA</p>
			<p class="normal">Böyle sokak ortasında mı?</p>
			<p class="normal">PETRUCHIO</p>
			<p class="normal">Yoksa benden utanıyor musun?</p>
			<p class="normal">KATHERINA</p>
			<p class="normal">Hayır efendim Tanrı korusun, öpmekten utanıyorum.</p>
			<p class="normal">PETRUCHIO</p>
			<p class="normal">Öyleyse eve dönelim.</p>
			<p class="indentmetin">(Grumio’ya.)</p>
			<p class="normal">Hadi bakılım eve dönüyoruz.</p>
			<p class="normal">KATHERINA</p>
			<p class="normal">Tamam tamam, öpeceğim. Hadi ne olur sevgilim kalalım.</p>
			<p class="normal">PETRUCHIO</p>
			<p class="normal">Güzel değil miydi? Hadi, tatlı Kate’im,</p>
			<p class="normal">Bir olsun da hiç olmasın, güç olsun da geç olmasın.</p>
			<p class="indentmetin">(Çıkarlar.)</p>
			</body>
</html>