<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_4">Ön Oyun 1<sup class="calibre3"><a href="kitap_split_032.html#footnote-9543-1" id="footnote-9543-1-backlink">[1]</a></sup></h1>
			<p class="indentmetin">(Dilenci Christopher Sly ile Meyhaneci Kadın girerler.)</p>
			<p class="normal">SLY</p>
			<p class="normal">İnan ki, tepelerim.</p>
			<p class="normal">MEYHANECİ KADIN</p>
			<p class="normal">Hadi oradan, prangaya vurulası sarhoş dilenci!</p>
			<p class="normal">SLY</p>
			<p class="normal">Hadi sana aşağılık orospu, Sly’lar dilenci değildir. Kayıtlara bak da gör, biz Richard Fatih’le<sup class="calibre3"><a href="kitap_split_033.html#footnote-9543-2" id="footnote-9543-2-backlink">[2]</a></sup> birlikte geldik. Bunun için paucas pallabris<sup class="calibre3"><a href="kitap_split_034.html#footnote-9543-3" id="footnote-9543-3-backlink">[3]</a></sup>, dünyanın canı cehenneme. Sen de çeneni kapa!</p>
			<p class="normal">MEYHANECİ KADIN</p>
			<p class="normal">Kırdığın bardakların parası ne olacak?</p>
			<p class="normal">SLY</p>
			<p class="normal">Bir metelik bile vermem. Aziz Jeronimy<sup class="calibre3"><a href="kitap_split_035.html#footnote-9543-4" id="footnote-9543-4-backlink">[4]</a></sup> hakkı için git başımdan.</p>
			<p class="normal">O soğuk yatağına git de kendini ısıt.</p>
			<p class="normal">MEYHANECİ KADIN</p>
			<p class="normal">Ben yapacağımı bilirim. Üçüncü kale bekçisini buraya getireyim de gör sen.</p>
			<p class="indentmetin">(Çıkar.)</p>
			<p class="normal">SLY</p>
			<p class="normal">Üçüncü, dördüncü, hatta beşincisini de getir. Ona yasayla cevap veririm. Buradan bir santim bile kımıldamam ulan. Gelsin bakalım. Benden de selam söyle.</p>
			<p class="indentmetin">(Olduğu yerde sızar. Borular çalınır. Bir lord </p>
			<p class="normal">maiyetiyle avdan dönmektedir.)</p>
			<p class="normal">LORD</p>
			<p class="normal">Hey avcı, iyi bak tazılarıma.</p>
			<p class="normal">Merriman’ı iyice soluklandır...</p>
			<p class="normal">Zavallı köpeğin ağzı köpürmüş yorgunluktan...</p>
			<p class="normal">Clowder’i de koy o pes sesli kancığın yanına.</p>
			<p class="normal">Gördün mü oğlum, o çalılığı dönerken</p>
			<p class="normal">Ve hiçbir iz kalmamışken</p>
			<p class="normal">Silver nasıl da kokuyu alıverdi!</p>
			<p class="normal">Yirmi sterline bile o köpeği elden çıkarmam.</p>
			<p class="normal">BİRİNCİ AVCI</p>
			<p class="normal">Bellman da onun kadar iyidir efendimiz:</p>
			<p class="normal">O kaybettiğimiz izi bulunca nasıl da havladı,</p>
			<p class="normal">Sonra bugün iki kez de</p>
			<p class="normal">En duyulmayacak kokuların izini buldu.</p>
			<p class="normal">İnanın bana, bence o köpek daha iyi.</p>
			<p class="normal">LORD</p>
			<p class="normal">Sen delisin: Echo da onun kadar çevik olsaydı,</p>
			<p class="normal">Öylesinin bir düzinesine değişmezdim onu.</p>
			<p class="normal">Onları iyice doyur, iyi bak hepsine;</p>
			<p class="normal">Yarın ava çıkmak niyetindeyim yine.</p>
			<p class="normal">BİRİNCİ AVCI</p>
			<p class="normal">Başüstüne lordum.</p>
			<p class="normal">LORD</p>
			<p class="normal">Bu da ne? Ölü mü, sarhoş mu? Bakın bakalım, </p>
			<p class="normal">nefes alıyor mu?</p>
			<p class="normal">İKİNCİ AVCI</p>
			<p class="normal">Alıyor, lordum. İçkiyle bu kadar kızışmasaydı,</p>
			<p class="normal">Böyle bir yatakta derin uyuyamaz, donardı.</p>
			<p class="normal">LORD</p>
			<p class="normal">Sersem hayvan. Nasıl da domuz gibi yatıyor!</p>
			<p class="normal">Suratsız ölüm, ne çirkin ve iğrenç bir görünüşün var!</p>
			<p class="normal">Beyler, bir oyun oynayacağım ben bu sarhoşa.</p>
			<p class="normal">Ne dersiniz, onu götürüp yatırsalar bir yatağa,</p>
			<p class="normal">Güzel kokulu elbiseler giydirip parmaklarına yüzükler </p>
			<p class="normal">taksalar,</p>
			<p class="normal">Yatağının yanına ağzının suyunu akıtacak bir sofra </p>
			<p class="normal">kursalar,</p>
			<p class="normal">Gözlerini açtığında süslü giysileriyle</p>
			<p class="normal">Çevresinde pervane olmuş hizmetliler görse,</p>
			<p class="normal">Bu dilenci kim olduğunu unutmaz mı acaba?</p>
			<p class="normal">BİRİNCİ AVCI</p>
			<p class="normal">İnanın lordum, başka seçeneği olamaz bence.</p>
			<p class="normal">İKİNCİ AVCI</p>
			<p class="normal">Uyanınca şaşkınlığa uğrardı.</p>
			<p class="normal">LORD</p>
			<p class="normal">Tıpkı onu memnun edecek bir rüya,</p>
			<p class="normal">Ona layık olmayan bir hayal gibi.</p>
			<p class="normal">Öyleyse yerden kaldırın, rolünüzü iyi oynayın.</p>
			<p class="normal">Onu en güzel odama taşıyın,</p>
			<p class="normal">Duvarlara iç gıcıklayıcı resimler asın.</p>
			<p class="normal">Şu pis kafasını da sıcak kokulu sularla yıkayın,</p>
			<p class="normal">Odanın güzel kokması için tütsüler yakın.</p>
			<p class="normal">Uyanınca tatlı, ilahi bir ses duyması için</p>
			<p class="normal">Çalgıcılar hazır olsun.</p>
			<p class="normal">Eğer bir şey söyleyecek olursa</p>
			<p class="normal">Hemen yerlere kadar eğilin</p>
			<p class="normal">“Devletlimiz ne emrediyorlar?” demeye hazır olun.</p>
			<p class="normal">Biriniz içi gülsuyu dolu, çiçeklerle süslü</p>
			<p class="normal">Gümüş bir tasla hizmet etsin,</p>
			<p class="normal">Bir diğeri ibrik, öbürü havlu tutsun,</p>
			<p class="normal">“Efendimiz ellerini serinletmek isterler mi acaba?”</p>
			<p class="normal">diye sorsun.</p>
			<p class="normal">Biriniz de elinde pahalı bir giysiyle beklesin,</p>
			<p class="normal">Hangi giysiyi giymek istediğini sorsun.</p>
			<p class="normal">Başka biri de av köpeklerinden, atından dem vursun.</p>
			<p class="normal">Onun rahatsızlığı için hanımının yas tuttuğunu söylesin:</p>
			<p class="normal">Bir süredir aklını kaçırdığına onu inandırsın,</p>
			<p class="normal">Eğer o sırada nasıl olduğunu soracak olursa,</p>
			<p class="normal">Rüya gördüğünü, kendisinin anlı şanlı bir lorddan başka biri</p>
			<p class="normal">Olmadığını söyleyin.</p>
			<p class="normal">Bunu yapın, hem de gayet doğal yapın beyler.</p>
			<p class="normal">Eğer bu abartıya kaçmadan yapılırsa,</p>
			<p class="normal">Güzel bir eğlence olur, fevkalade eğleniriz.</p>
			<p class="normal">BİRİNCİ AVCI</p>
			<p class="normal">Lordum, size garanti veririm,</p>
			<p class="normal">Hepimiz rollerimizi öyle bir oynarız ki,</p>
			<p class="normal">Bizim böyle hizmet ettiğimizi görünce,</p>
			<p class="normal">Bizim verdiğimiz payeden daha aşağı olmadığına </p>
			<p class="normal">inanacaktır.</p>
			<p class="normal">LORD</p>
			<p class="normal">Hadi, uyandırmadan götürün onu yatağa,</p>
			<p class="normal">Uyanınca herkes görevinin başına.</p>
			<p class="indentmetin">(Sly dışarı taşınır. Bir trompet sesi duyulur.)</p>
			<p class="normal">Evlat, bu trompet sesi de neymiş, git öğren.</p>
			<p class="indentmetin">(Hizmetli çıkar.)</p>
			<p class="normal">Herhalde yolculuk yapan, burada dinlenmek isteyen</p>
			<p class="normal">Soylu kişilerden biri olmalı.</p>
			<p class="indentmetin">(Hizmetli girer.)</p>
			<p class="normal">Evet, kimmiş?</p>
			<p class="normal">HİZMETLİ</p>
			<p class="normal">Yüce kişiliğinizin izni olursa,</p>
			<p class="normal">Size oyunlarını sunmak isteyen oyuncularmış.</p>
			<p class="indentmetin">(Oyuncular girer.)</p>
			<p class="normal">LORD</p>
			<p class="normal">Yaklaşmalarını söyleyin... Arkadaşlar hoş geldiniz!</p>
			<p class="normal">OYUNCULAR</p>
			<p class="normal">Teşekkür ederiz yüce efendimiz.</p>
			<p class="normal">LORD</p>
			<p class="normal">Bu gece burada kalmak niyetindeymişsiniz, öyle mi?</p>
			<p class="normal">BİRİNCİ OYUNCU</p>
			<p class="normal">Siz yüce efendimiz, eğer hizmetimizi kabul buyurursanız.</p>
			<p class="normal">LORD</p>
			<p class="normal">Yürekten evet. Şu arkadaşı hatırladım,</p>
			<p class="normal">Bir keresinde çiftçinin büyük oğlunu oynuyordu.</p>
			<p class="normal">Hani o kibar hanıma diller döküp kur yapıyordunuz.</p>
			<p class="normal">Adınızı unutmuşum: Ama rol size çok uymuştu,</p>
			<p class="normal">Çok inandırıcı bir şekilde oynuyordunuz.</p>
			<p class="normal">İKİNCİ OYUNCU</p>
			<p class="normal">Sanırım Soto’yu kastediyorsunuz efendim.</p>
			<p class="normal">LORD</p>
			<p class="normal">Evet, ta kendisi. Mükemmel bir iş çıkardınız...</p>
			<p class="normal">Buraya da tam zamanında geldiniz.</p>
			<p class="normal">Bir eğlence düzenlemek üzereydim,</p>
			<p class="normal">Siz de becerinizle bana çok yardımcı olabilirsiniz.</p>
			<p class="normal">Bu gece oyununuzu seyredecek bir lordumuz var</p>
			<p class="normal">Onun garip davranışlarını görüp kaptırırsanız</p>
			<p class="normal">Kendinizi tutup tutamayacağınızdan kuşkuluyum...</p>
			<p class="normal">Çünkü devletli şimdiye kadar hiç oyun seyretmemiş...</p>
			<p class="normal">Birdenbire kendinizi tutamayıp kahkahayı basarsanız,</p>
			<p class="normal">Onu gücendirirseniz; benden söylemesi.</p>
			<p class="normal">Onun sabrını taşırır gülümsemeniz bile.</p>
			<p class="normal">BİRİNCİ OYUNCU</p>
			<p class="normal">Kaygılanmayın efendimiz;</p>
			<p class="normal">Dünyanın en gülünç insanı bile olsa,</p>
			<p class="normal">Biz kendimizi tutmayı biliriz.</p>
			<p class="normal">LORD</p>
			<p class="indentmetin">(Hizmetliye.)</p>
			<p class="normal">Bana bak evlat, onları kilere götür,</p>
			<p class="normal">Hepsini teker teker bir güzel ağırla.</p>
			<p class="normal">Evimde ne varsa, ne istiyorlarsa ver onlara.</p>
			<p class="indentmetin">(Hizmetli ve oyuncular çıkarlar.)</p>
			<p class="normal">– Sen de uşağım Barthol’mew’a git.</p>
			<p class="normal">Tepeden tırnağa bir leydi gibi giyinsin.</p>
			<p class="normal">Sonra da götür onu sarhoşun odasına,</p>
			<p class="normal">“Madam” diye hitap edip saygı gösterirsin ona.</p>
			<p class="normal">Benim adıma söyle, gözüme girmek istiyorsa,</p>
			<p class="normal">Soylu hanımlar lordlarına nasıl davranıyorlarsa</p>
			<p class="normal">Öyle davransın o da sarhoşa.</p>
			<p class="normal">Sarhoşun yanında tatlı dil ve güler yüzle</p>
			<p class="normal">Tıpkı leydilerin davranışı göstersin.</p>
			<p class="normal">“Lordumun emirleri nedir?</p>
			<p class="normal">Eşiniz, hanımınız görevini nasıl yerine getirsin?</p>
			<p class="normal">Sevgisini nasıl göstersin?”</p>
			<p class="normal">Diyerek onu şefkatle kucaklasın,</p>
			<p class="normal">Baştan çıkaran öpücüklere boğsun,</p>
			<p class="normal">Sonra başını onun göğsüne dayayıp</p>
			<p class="normal">Sanki yedi yıldır</p>
			<p class="normal">Kendini iğrenç bir dilenciden başka bir şey sanmayan</p>
			<p class="normal">Efendisinin iyileşmesinden duyduğu sevinçtenmiş gibi,</p>
			<p class="normal">Gözyaşları döksün;</p>
			<p class="normal">Eğer delikanlının kadınlar gibi,</p>
			<p class="normal">Ismarlama gözyaşı dökme yeteneği yoksa,</p>
			<p class="normal">Bir mendilin içine sakladığı bir soğan parçası ile</p>
			<p class="normal">Bunu sağlayabilir mükemmel bir şekilde,</p>
			<p class="normal">Ne olursa olsun, sulu gözlü biri oluverir.</p>
			<p class="normal">Bu işi elinden geldiği kadar çabuk becermesini sağla;</p>
			<p class="normal">Birazdan başka isteklerimi de belirteceğim.</p>
			<p class="indentmetin">(İkinci Hizmetli de çıkar.)</p>
			<p class="normal">Biliyorum, o delikanlı kibar bir hanımın zarif tavırlarını,</p>
			<p class="normal">Sesini, yürüyüş ve hareketlerini iyi taklit edecektir.</p>
			<p class="normal">O sarhoşa “kocam” dediğini duymayı iple çekiyorum,</p>
			<p class="normal">Adamlarımın bu hamhalat köylüye saygı gösterirken</p>
			<p class="normal">Kendilerini tutmaya çalıştığını gözümle görmek istiyorum.</p>
			<p class="normal">İçeri girip şunlarla bir daha görüşeyim:</p>
			<p class="normal">Orada bulunmam aşırı neşenin taşkınlığını epey hafifletir,</p>
			<p class="normal">Yoksa şamata haddinden fazla yükselir.</p>
			<p class="indentmetin">(Çıkarlar.)</p>
			</body>
</html>