<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_14">1. Sahne</h2>
			<p class="indentmetin">(Lucentio –Cumbio olarak–, Hortensio –Litio </p>
			<p class="indentmetin">olarak– ve Bianca girerler.)</p>
<p class="normal">LUCENTIO</p>
			<p class="normal">Hey çalgıcı, yavaş olun, çok ileri gidiyorsunuz efendi.</p>
			<p class="normal">Ablası Katerine’den nasıl kabul gördüğünüzü ne çabuk </p>
			<p class="normal">unuttunuz?</p>
			<p class="normal">HORTENSIO</p>
			<p class="normal">Ama öğretmen rakibim, bu başka; </p>
			<p class="normal">Bu göksel ahengin patroniçesi,</p>
			<p class="normal">O zaman bırakın da bana verilen ayrıcalıktan yararlanayım,</p>
			<p class="normal">Bir saat kadar müzik çalıştıktan sonra,</p>
			<p class="normal">Sizin de ders için bir o kadar vaktiniz olacak.</p>
			<p class="normal">LUCENTIO</p>
			<p class="normal">Müziğin ne için olduğunu öğrenecek kadar bile</p>
			<p class="normal">Eğitim görmemiş, düşüncesiz, sapık eşek!</p>
			<p class="normal">Müzik, insan işten güçten yorulunca</p>
			<p class="normal">Zihni dinlensin diye değil midir?</p>
			<p class="normal">O zaman izin verin de ben felsefe dersini vereyim,</p>
			<p class="normal">Ben bırakınca siz de ahenginize başlarsınız.</p>
			<p class="normal">HORTENSIO</p>
			<p class="normal">Efendi, senin şu palavracı tavrını hiç çekemem.</p>
			<p class="normal">BIANCA</p>
			<p class="normal">Beyler, her ikiniz de bana karşı hatalı davranıyorsunuz,</p>
			<p class="normal">Benim seçimime bağlı olan bir şey için tartışıyorsunuz.</p>
			<p class="normal">Ben emirle oturup kalkacak bir okul öğrenicisi değilim,</p>
			<p class="normal">Öyle saatle dakikayla da bağlanamam,</p>
			<p class="normal">Canım ne zaman isterse, dersimi o zaman öğrenirim.</p>
			<p class="normal">Bu tartışmayı kesmek için şuraya oturalım.</p>
			<p class="normal">Siz çalgınızı alıp çaladurun;</p>
			<p class="normal">Akordunuzu yapıncaya kadar ders de biter.</p>
			<p class="normal">HORTENSIO</p>
			<p class="normal">Ben akordu tutturunca onun dersini bırakacak mısınız?</p>
			<p class="normal">BIANCA</p>
			<p class="normal">Ders asla bırakılmaz. Siz akordunuza bakın.</p>
			<p class="normal">LUCENTIO</p>
			<p class="normal">Okuyorum hanımefendi:</p>
			<p class="indentmetin">(Okur.)</p>
			<p class="normal">“Hic ibat Simois, hic est Sigreia tellus,</p>
			<p class="normal">Hic steterat Priami regia celsa senis.”<sup class="calibre3"><a href="kitap_split_053.html#footnote-9543-22" id="footnote-9543-22-backlink">[22]</a></sup></p>
			<p class="normal">BIANCA</p>
			<p class="normal">Anlamı?</p>
			<p class="normal">LUCENTIO</p>
			<p class="normal">“Hic ibat” size önce söylediğim gibi, “Simois” Adım Lucentio, “hic est” Pisalı Vincentio’nun oğlu, “Sigeia tellus” aşkınıza ulaşabilmek için kıyafet değiştirdi; “Hic steterat” size kur yapmaya gelenin adı Lucentio, “Priami” adamım Tranio, “regia” benim yerime geçti, “celsa senis” yaşlı Pantalon’u atlatmak için.</p>
			<p class="normal">HORTENSIO</p>
			<p class="normal">Çalgımı akort ettim hanımefendi.</p>
			<p class="normal">BIANCA</p>
			<p class="normal">Dinleyelim.</p>
			<p class="indentmetin">(Hortensio çalar.)</p>
			<p class="normal">Oo, tizler olmamış</p>
			<p class="normal">LUCENTIO</p>
			<p class="normal">Deliğine tükür yine başla.</p>
			<p class="normal">BIANCA</p>
			<p class="indentmetin">(Lucentio’ya.)</p>
			<p class="normal">Bakalım bu metni ben çözebiliyor muyum? “Hic ibat Simois” sizi tanımıyorum, “hic est Sigeia tellus” size güvenmiyorum; “Hic steterat Priami” dikkat edin bizi duyabilir, “regia” heveslenmeyin, celsa senis” umudunuzu kesmeyin.</p>
			<p class="normal">HORTENSIO</p>
			<p class="normal">Hanımefendi, akort tamam.</p>
			<p class="indentmetin">(Tekrar çalmaya başlar.)</p>
			<p class="normal">LUCENTIO</p>
			<p class="normal">Şimdi de pes tonlar iyi değil.</p>
			<p class="normal">HORTENSIO</p>
			<p class="normal">Pesler iyi, ama şu herif pes dedirtecek her şeyi yapıyor.</p>
			<p class="indentmetin">(Kendi kendine.)</p>
			<p class="normal">Şu bizim öğretmen de bayağı pervasız ve ateşli</p>
			<p class="normal">Hayatımı korum ki, bu herif baştan çıkaracak sevgilimi.</p>
			<p class="normal">Üstat bundan böyle daha iyi gözetlemeliyim seni.</p>
			<p class="normal">BIANCA</p>
			<p class="indentmetin">(Lucentio’ya.)</p>
			<p class="normal">Zamanla size inanabilirim, ama şimdi güvenemiyorum.</p>
			<p class="normal">LUCENTIO</p>
			<p class="indentmetin">(Alçak sesle Bianca’ya.)</p>
			<p class="normal">Bana güvenin!</p>
			<p class="indentmetin">(Yüksek sesle.)</p>
			<p class="normal">Eminim, Aiakides Aias’tan başkası değildi;</p>
			<p class="normal">Ona büyük babasının adı verilmişti.</p>
			<p class="normal">BIANCA</p>
			<p class="normal">Öğretmenime inanmalıyım; yoksa bu kuşku üzerinde</p>
			<p class="normal">Tartışmayı uzun uzadıya sürdürürdüm. Ama şimdilik kalsın.</p>
			<p class="normal">– Şimdi siz Litio, sayın eğitmenim, böyle şaka yapmamı</p>
			<p class="normal">Kötü niyetimmiş gibi algılamayın lütfen.</p>
			<p class="normal">HORTENSIO</p>
			<p class="indentmetin">(Lucentio’ya.)</p>
			<p class="normal">Siz şöyle bir yürüyüşe çıkın, beni biraz yalnız bırakın;</p>
			<p class="normal">Benim dersimde müzik üç kişiyle yapılmaz.</p>
			<p class="normal">LUCENTIO</p>
			<p class="normal">Bu kadar şekil düşkünü müsünüz efendim?</p>
			<p class="normal">Teşekkürler, ben beklerim...</p>
			<p class="indentmetin">(Kendi kendine.)</p>
			<p class="normal">Ve bu arada da onu gözetlerim;</p>
			<p class="normal">Yoksa gafil avlanırım, bizim yakışıklı çalgıcı da</p>
			<p class="normal">Bakarsınız mercimeği fırına veriverir.</p>
			<p class="indentmetin">(Bir kenara çekilir.)</p>
			<p class="normal">HORTENSIO</p>
			<p class="normal">Hanımefendi, aleti elinize almadan önce,</p>
			<p class="normal">Parmaklarımın mantığını kavramanız gerekiyor,</p>
			<p class="normal">Ben her şeyden önce sizinle</p>
			<p class="normal">Bu sanatın ilkeleriyle işe başlayacağım.</p>
			<p class="normal">Size gamı meslektaşlarımın gösterdiklerinden</p>
			<p class="normal">Daha eğlenceli, daha basit</p>
			<p class="normal">Ve daha etkili bir yoldan öğreteceğim.</p>
			<p class="normal">İşte bu kâğıtta sırasıyla yazılı.</p>
			<p class="normal">BIANCA</p>
			<p class="normal">Ama ben zaten gamı çoktandır biliyorum.</p>
			<p class="normal">HORTENSIO</p>
			<p class="normal">Olsun, siz yine de Hortensio’nun gamını bir okuyun.</p>
			<p class="normal">BIANCA</p>
			<p class="indentmetin">(Okur.)</p>
			<p class="normal">“Gam: Ben bütün akortların temeliyim;</p>
			<p class="normal">A re, Hortensio’nun sevdasını dilemek için;</p>
			<p class="normal">B mi, Bianca onu kocan olarak kabul et;</p>
			<p class="normal">C fa do, sizi bütün benliğiyle seviyor;</p>
			<p class="normal">D sol re, bir anahtarım, iki notam var benim;</p>
			<p class="normal">E la mi, acı bana, yoksa dertten ölürüm.”</p>
			<p class="normal">Buna “gam” mı diyorsunuz siz? Yok, hiç hoşlanmadım;</p>
			<p class="normal">Ben en çok eski usulü beğeniyorum;</p>
			<p class="normal">Garip buluşlar için doğru kuralları feda edemem ben.</p>
			<p class="indentmetin">(Bir uşak girer.)</p>
			<p class="normal">UŞAK</p>
			<p class="normal">Efendim, babanız kitaplarınızı bırakıp</p>
			<p class="normal">Ablanızın odasını toplamasına yardım etmenizi istiyor;</p>
			<p class="normal">Bildiğiniz gibi yarın düğün günü ya.</p>
			<p class="normal">BIANCA</p>
			<p class="normal">Hoşça kalın tatlı üstatlarım, gitmem gerekiyor.</p>
			<p class="indentmetin">(Bianca ve uşak çıkarlar.)</p>
			<p class="normal">LUCENTIO</p>
			<p class="normal">Elbette küçük hanım, benim de durmama sebep kalmadı.</p>
			<p class="indentmetin">(Çıkar.)</p>
			<p class="normal">HORTENSIO</p>
			<p class="normal">Ama benim bu öğretmeni gözetlemem için sebep var:</p>
			<p class="normal">Bana öyle geliyor ki, bu adam sırılsıklam âşık.</p>
			<p class="normal">Ama Bianca, eğer atılan her yeme</p>
			<p class="normal">Şaşkın gözlerini çevirecek kadar alçakgönüllüysen,</p>
			<p class="normal">İsteyen kolayca seni tutabilir;</p>
			<p class="normal">Sadakatsizliğini bir kez bile görse,</p>
			<p class="normal">Hortensio başka birini bulur ve ödeşir böylece.</p>
			<p class="indentmetin">(Çıkar.)</p>
			</body>
</html>