<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_17">2. Sahne</h2>
			<p class="indentmetin">(Tranio –Lucentio olarak–, Hortensio –Litio olarak– </p>
			<p class="indentmetin">girerler.)</p>
<p class="normal">TRANIO</p>
			<p class="normal">Dostum Litio, Bayan Bianca’nın gönlünde Lucentio’dan başka biri olabilir mi? Size şunu söyleyeyim efendim, doğrusu beni de yanlış bir yola, umut ve beklenti içine soktu.</p>
			<p class="normal">HORTENSIO</p>
			<p class="normal">Efendim, benim söylediklerimden tatmin olmanız için nasıl öğretmenlik yaptığına dikkat edelim.</p>
			<p class="indentmetin">(Bir kenarda dururlar. Bianca ile Lucentio </p>
			<p class="normal">–Cambio olarak– girerler.)</p>
			<p class="normal">LUCENTIO</p>
			<p class="normal">Peki hanımefendi, okuduklarınızdan yararlanabiliyor musunuz?</p>
			<p class="normal">BIANCA</p>
			<p class="normal">Siz bana ne okutuyorsunuz öğretmenim? Önce bunu söyleyin.</p>
			<p class="normal">LUCENTIO</p>
			<p class="normal">Benim mesleğim olan Aşk Sanatı’nı.<sup class="calibre3"><a href="kitap_split_057.html#footnote-9543-26" id="footnote-9543-26-backlink">[26]</a></sup></p>
			<p class="normal">BIANCA</p>
			<p class="normal">Öyleyse sanatınızın ustası olduğunuzu gösterin bakalım.</p>
			<p class="normal">LUCENTIO</p>
			<p class="normal">Siz de tatlı sevgilim, nasıl gönlümün sultanı olduğunuzu görün.</p>
			<p class="indentmetin">(Onlar konuşarak uzaklaşırken, Tranio ile Hortensio </p>
			<p class="normal">öne gelirler.)</p>
			<p class="normal">HORTENSIO</p>
			<p class="indentmetin">(Tranio’ya.)</p>
			<p class="normal">Vay vay, ne de çabuk yol almışlar! Şimdi söyleyin bana lütfen; sevgiliniz Bianca’nın dünyada Lucentio’dan başka kimseyi sevmediğine yemin ediyorsunuz, ama...</p>
			<p class="normal">TRANIO</p>
			<p class="normal">Ah kindar aşk, geçici heveslerle bezenmiş kadın cinsi!</p>
			<p class="normal">Sana şu kadarını söyleyeyim Litio, şaşkınlık veren bir şey bu.</p>
			<p class="normal">HORTENSIO</p>
			<p class="normal">Artık beni yanlış tanımayın, ben Litio değilim,</p>
			<p class="normal">Göründüğüm gibi müzisyen de değilim,</p>
			<p class="normal">Bir efendi kimliği bırakıp böyle ayaktakımı kılığı içinde</p>
			<p class="normal">Kur yapmaktan nefret ediyorum.</p>
			<p class="normal">Kendimi tanıtayım: Adım Hortensio efendim.</p>
			<p class="normal">TRANIO</p>
			<p class="normal">Sinyor Hortensio,</p>
			<p class="normal">Sizin Bianca’ya olan eğiliminizi sıkça duymuştum.</p>
			<p class="normal">Onun hafifliğini gözlerimle gördükten sonra</p>
			<p class="normal">Eğer siz de kararlıysanız, ben de sizin gibi,</p>
			<p class="normal">Bianca’nın aşkından sıyrılacağıma yemin ederim.</p>
			<p class="normal">HORTENSIO</p>
			<p class="normal">Görüyor musunuz nasıl da öpüşüp koklaşıyorlar!</p>
			<p class="normal">Sinyor Lucentio, işte elim,</p>
			<p class="normal">Artık ona kur yapmayacağıma bütün kalbimle </p>
			<p class="normal">yemin ediyorum</p>
			<p class="normal">Onu değersiz buluyor, bugüne kadar büyük bir sevgiyle</p>
			<p class="normal">Kendisine gösterdiğim aptalca iyi niyetimden </p>
			<p class="normal">Layık olmadığı için tümüyle vazgeçiyorum.</p>
			<p class="normal">TRANIO</p>
			<p class="normal">İşte ben de aynı içtenlikle yemin ediyorum:</p>
			<p class="normal">Karşımda yalvarıp yakaracak olsa bile</p>
			<p class="normal">Onunla evlenecek değilim.</p>
			<p class="normal">Bakın nasıl da şehvetle sarılıyor herife.</p>
			<p class="normal">HORTENSIO</p>
			<p class="normal">Bütün dünya bizim gibi keşke</p>
			<p class="normal">Ondan yüz çevirmeye yemin etse!</p>
			<p class="normal">Ben ettiğim yemini mutlaka tutarım,</p>
			<p class="normal">Şu kendini beğenmiş serkeş kuşu sevdiğim kadar,</p>
			<p class="normal">Uzun bir süredir beni seven zengin bir dul kadınla</p>
			<p class="normal">Üç güne kalmaz evlenirim.</p>
			<p class="normal">Hoşça kalın Sinyor Lucentio.</p>
			<p class="normal">Kadınların güzelliği değil, ancak onların güzel huyu</p>
			<p class="normal">Aşkımı kazanabilir; yeminimde kararlıyım,</p>
			<p class="normal">Ve size veda ediyorum.</p>
			<p class="indentmetin">(Çıkar.)</p>
			<p class="indentmetin">(Lucentio ile Bianca öne gelirler.)</p>
			<p class="normal">TRANIO</p>
			<p class="normal">Saygıdeğer hanımım Bianca,</p>
			<p class="normal">Tanrının sevgililere ihsan ettiği bu uygun lütuf</p>
			<p class="normal">Kutlu olsun efendim!</p>
			<p class="normal">Ben sizi gafil avladım tatlı sevgilim;</p>
			<p class="normal">Hortensio ve ben sizi yeminle terk ettik.</p>
			<p class="normal">BIANCA</p>
			<p class="normal">Tranio, şaka ediyorsun herhalde...</p>
			<p class="normal">İkiniz de mi yemin ettiniz beni terk etmeye?</p>
			<p class="normal">TRANIO</p>
			<p class="normal">Evet efendim.</p>
			<p class="normal">LUCENTIO</p>
			<p class="normal">Demek Litio’dan kurtulduk.</p>
			<p class="normal">TRANIO</p>
			<p class="normal">Eskiden tanıdığı şen bir dulu</p>
			<p class="normal">Bir gün içinde isteyip onunla evlenecekmiş.</p>
			<p class="normal">BIANCA</p>
			<p class="normal">Tanrı ruhunu şenlendirsin!</p>
			<p class="normal">TRANIO</p>
			<p class="normal">Evet, hem de kadını uslandıracakmış.</p>
			<p class="normal">BIANCA</p>
			<p class="normal">Demek böyle diyor.</p>
			<p class="normal">TRANIO</p>
			<p class="normal">Evet ya, uslandırma okuluna gitmiş.</p>
			<p class="normal">BIANCA</p>
			<p class="normal">Uslandırma okulu mu? Ay öyle bir yer mi var?</p>
			<p class="normal">TRANIO</p>
			<p class="normal">Evet efendim var, okulun yöneticisi</p>
			<p class="normal">Hırçın kadınları uslandıran, onların sivri dillerini yontan,</p>
			<p class="normal">Piştinin bütün hilelerini öğreten Petruchio hazretleri.</p>
			<p class="indentmetin">(Biondello girer.)</p>
			<p class="normal">BIONDELLO</p>
			<p class="normal">Ah efendim, efendim, o kadar çok bakınıp durdum ki</p>
			<p class="normal">Yorgunluktan ayaklarıma kara sular indi,</p>
			<p class="normal">Sonunda baktım yokuştan aşağı inen bir koruyucu melek,</p>
			<p class="normal">Tam bizim işimize uygun.</p>
			<p class="normal">TRANIO</p>
			<p class="normal">Neciymiş Biondello?</p>
			<p class="normal">BIONDELLO</p>
			<p class="normal">Efendim, ya tüccardır ya da bir öğretmen,</p>
			<p class="normal">Hangisidir bilemem, ama kılık kıyafeti yerinde,</p>
			<p class="normal">Yürüyüşü, bakışıyla tam baba olacak biri.</p>
			<p class="normal">LUCENTIO</p>
			<p class="normal">Peki bundan bize ne Tranio?</p>
			<p class="normal">TRANIO</p>
			<p class="normal">Eğer kolayca kandırılır bir adamsa, hikâyeme inanır,</p>
			<p class="normal">Ben de onu bir güzel Vincentio yapar,</p>
			<p class="normal">Sanki gerçek Vincentio’ymuş gibi</p>
			<p class="normal">Baptista Minola’ya güvence veririm.</p>
			<p class="normal">Siz sevgilinizi alın gidin, bu işi bana bırakın.</p>
			<p class="indentmetin">(Lucentio ile Bianca çıkarlar. Öğretmen girer.)</p>
			<p class="normal">ÖĞRETMEN</p>
			<p class="normal">Tanrı sizi korusun efendim.</p>
			<p class="normal">TRANIO</p>
			<p class="normal">Sizi de efendim. Hoş geldiniz.</p>
			<p class="normal">Daha yolunuz var mı, yoksa burası son durağınız mı?</p>
			<p class="normal">ÖĞRETMEN</p>
			<p class="normal">Bir iki hafta için burası son durağım efendim.</p>
			<p class="normal">Sonra da Roma’ya kadar gideceğim,</p>
			<p class="normal">Eğer kısmet olursa sonra da Trablus’a.</p>
			<p class="normal">TRANIO</p>
			<p class="normal">Sorabilir miyim nerelisiniz?</p>
			<p class="normal">ÖĞRETMEN</p>
			<p class="normal">Mantualıyım.</p>
			<p class="normal">TRANIO</p>
			<p class="normal">Ay demek Mantualısınız! Tanrı yazdıysa bozsun!</p>
			<p class="normal">Hayatınızı tehlikeye atma pahasına Padua’ya </p>
			<p class="normal">geliyorsunuz ha?</p>
			<p class="normal">ÖĞRETMEN</p>
			<p class="normal">Hayatımı tehlikeye atarak mı efendim?</p>
			<p class="normal">Ama neden, söyleyin lütfen? Bu kötü bir haber.</p>
			<p class="normal">TRANIO</p>
			<p class="normal">Mantua’dan Padua’ya gelen ölümüne gelir.</p>
			<p class="normal">Sebebini bilmiyor musunuz?</p>
			<p class="normal">Dükünüzle aralarındaki kişisel kavga yüzünden</p>
			<p class="normal">Sizin gemilere Venedik’te el konulmuş;</p>
			<p class="normal">Dük de bunu açıktan açığa tellallara ilan ettirdi.</p>
			<p class="normal">Bu hayret verici bir şey, herhalde siz yeni geldiniz,</p>
			<p class="normal">Yoksa bundan haberiniz olurdu.</p>
			<p class="normal">ÖĞRETMEN</p>
			<p class="normal">Eyvah efendim, benim için bu hepsinden kötü, </p>
			<p class="normal">çünkü yanımda</p>
			<p class="normal">Floransa’dan para yerine aldığım senetler var,</p>
			<p class="normal">Bunları burada mutlaka paraya çevirmem gerekli.</p>
			<p class="normal">TRANIO</p>
			<p class="normal">Anladım efendim, size bir iyilikte bulunabilirim,</p>
			<p class="normal">Bunun çaresine bakabilirim.</p>
			<p class="normal">Önce size şunu tavsiye edeyim:</p>
			<p class="normal">Ama önce söyleyin, hiç Pisa’da bulundunuz mu?</p>
			<p class="normal">ÖĞRETMEN</p>
			<p class="normal">Evet efendim, Pisa sık gittiğim bir yerdir,</p>
			<p class="normal">Halkının ciddiyetiyle tanınmıştır.</p>
			<p class="normal">TRANIO</p>
			<p class="normal">Orada Vincentio adında birini tanır mısınız?</p>
			<p class="normal">ÖĞRETMEN</p>
			<p class="normal">Tanımam ama duydum; eşsiz varlığı olan bir tüccarmış.</p>
			<p class="normal">TRANIO</p>
			<p class="normal">O benim babamdır efendim, doğruya doğru,</p>
			<p class="normal">Biraz da olsa sizi andıran yanları var.</p>
			<p class="normal">BIONDELLO</p>
			<p class="indentmetin">(Kendi kendine.)</p>
			<p class="normal">Tıpı tıpına bir elmanın istiridyeyi andırması gibi.</p>
			<p class="normal">TRANIO</p>
			<p class="normal">Bu zor durumunuzda hayatınızı kurtarmak için</p>
			<p class="normal">Onun namına size yardım etmekten kaçınmam;</p>
			<p class="normal">Vincentio hazretlerine benzemeniz</p>
			<p class="normal">Sizin için hiç de talihsizlik sayılmaz sanırım:</p>
			<p class="normal">Siz şimdi onun adını ve itibarını benimser</p>
			<p class="normal">Benim evime dostça gelir, orada kalırsınız: </p>
			<p class="normal">Ama gerektiği gibi görünmeye de dikkat etmelisiniz.</p>
			<p class="normal">Beni anlıyorsunuz değil mi efendim.</p>
			<p class="normal">Bu kentteki işinizi bitirinceye kadar bende kalabilirsiniz.</p>
			<p class="normal">Bu yardımımı uygun bulursanız, kabul edin efendim.</p>
			<p class="normal">ÖĞRETMEN</p>
			<p class="normal">Aman efendim, elbette kabul ederim,</p>
			<p class="normal">Hayatımı ve özgürlüğümü sizi borçlu olduğumu da</p>
			<p class="normal">Sonsuza kadar her yerde söylerim.</p>
			<p class="normal">TRANIO</p>
			<p class="normal">Öyleyse gelin benimle, planımızı yoluna koyalım.</p>
			<p class="normal">Ha unutmadan şunu da söyleyeyim:</p>
			<p class="normal">Bugün yarın babam buraya gelecek;</p>
			<p class="normal">Burada Baptista adlı bir kişinin kızına vereceğim ağırlığı</p>
			<p class="normal">Onaylamak üzere burada bulunacak.</p>
			<p class="normal">Bütün bu şartlar altında sizin ne yapacağınızı anlatırım.</p>
			<p class="normal">Benimle gelin şimdi, şanınıza yakışır bir kıyafet alalım size.</p>
			<p class="indentmetin">(Çıkarlar.)</p>
			</body>
</html>