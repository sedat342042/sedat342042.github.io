<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>steve</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">2. Bölüm<br class="chapter" />
  Despotizm: Apple’ın Tek Kişilik Odak Grubu</h1>

  <p class="indentmetin">“Ekrandaki butonları o kadar güzel yaptık ki onları yalamak isteyeceksiniz.”</p>

  <p class="indentmetin">&nbsp;</p>

  <p class="indentmetinitalik">—Steve Jobs, Mac OS X’in arayüzü hakkında, Fortune,</p>

  <p class="indentmetinitalik">24 Ocak 2000</p>

  <p class="normal">Jobs Apple’a geri dönmeden önce şirket Macintosh işletim sisteminin modern bir sürümünü geliştirmek için birkaç yıl verimsiz bir uğraş vermişti. 1984’te sahneye ilk çıkışından beri eski Mac OS şişkin, istikrarsız bir kodlar yaması haline dönüşmüştü. Bu, kullanıcılar için sürekli çökme, donma ve yeniden başlatma –ve bir sürü veri kaybı, öfke ve hiddetlenme– anlamına geliyordu.</p>

  <p class="normal">Mac OS’un büyük bir bölümü hâlâ eski kodlara dayalı olduğu için Apple her şeye en baştan başlamaya karar verdi. 1994’te programcılar ünlü Amerikalı besteci Copland’in ismiyle adlandırılan bir kod olan baştanbaşa yeni bir işletim sisteminin yazımına başladılar. Ama birkaç yıllık bir çalışmanın ardından projenin doymak bilmez bir dev olduğu ve asla bitmeyeceği açıkça belli oldu. O zamanki Apple yönetici kadrosu kendileri geliştirmek yerine başka bir şirketten yeni nesil bir işletim sistemi satın almanın daha kolay (ve daha akıllıca) olacağına karar verdi. Yapılan araştırma en sonunda Steve Jobs’ın NeXT’inin satın alınmasıyla sonuçlandı.</p>

  <p class="normal">Apple, Jobs’ın Apple’dan uzakta olduğu boş yıllarında geliştirmiş olduğu şaşırtıcı biçimde ileri ve sofistike bir işletim sistemi olan NeXTstep ile ilgileniyordu. NeXTstep eski Mac OS’un yoksun olduğu her şeye sahipti. Hızlı, istikrarlı ve neredeyse çökme korumalı bir sistemdi. Modern ağ özellikleri –ki bunlar internet çağında son derece önemliydi– ve kolaylıkla değiştirilip yükseltilebilen modüler bir yapısı da vardı. Ayrıca harika bir programlama araçları koleksiyonu ile birlikte geliyordu; böylece yazılım geliştiricileri bunlar için kolayca programlar yazabilecekti. Programlama araçları teknoloji endüstrisinde son derece önemli bir rekabet üstünlüğü getirmektedir. Bilgisayar platformları bu platformlar için uygulamalar yaratacak yetenekli programcılara çekici gelmezse işe yaramazlar, tıpkı güzel oyunları kendisine çekemeyen oyun konsollarının iş yapmaması gibi. Mac’ten Palm Pilot ve Xbox’a kadar herhangi bir platformun başarısını temel olarak o platformlarda çalışan yazılımlar belirler. Bazı durumlarda bunlar öldürücü uygulama –Windows’taki Office programları ya da Xbox’taki Halo oyunu gibi platformun başarısını garantileyen temel yazılım parçası– denilen bir konumda olur.</p>

  <p class="solbaslik">NeXT?</p>

  <p class="normal">Apple NeXT’i satın aldıktan sonra NeXTstep’i Macintosh işletim sistemine nasıl dönüştüreceğini belirlemek zorundaydı. İlk başta iş o kadar büyük görünüyordu ki Apple’ın programcıları Mac OS 8’deki eski arayüzü alıp NeXTstep kod tabanına yamalamaları gerektiğine karar verdiler. İşi denetleme görevi verilen müdür Cordell Ratzlaff’a göre, arayüz yamalama, iddialı bir ürün sunacak gibi görünmüyordu. O günleri şöyle anımsıyor: “OS X için bir tasarımcı görevlendirdik. İşi oldukça sıkıcıydı: yeni malzemenin eski malzeme gibi görünmesini sağlamak.”</p>

  <p class="normal">Ama Ratzlaff böyle zarif bir sisteme çirkin bir görüntü vermenin utanç verici bir durum olduğunu düşünüyordu ve kısa bir süre sonra tasarımcılardan yeni arayüz tasarımı örnekleri yaratmalarını istedi. Ratzlaff bana bu modellerin NeXTstep sistemindeki pek çok ileri teknolojiyi –özellikle de güçlü grafiklerini ve animasyon olanaklarını– gözler önüne serecek biçimde tasarlandıklarını söyledi.<sup class="calibre2"><a href="../Text/steve_split_064.html#footnote-100-43" id="footnote-100-43-backlink">[43]</a></sup></p>

  <p class="normal">Uluslararası düzeyde ünlü, köklü bir geçmişi olan tasarım şirketi Frog Design’ın tatlı dilli sanat yönetmeni Ratzlaff, Apple’da dokuz yıl çalıştı. Bir tasarımcı olarak başladı ve Mac OS’un arayüz grubunun başına geçecek kadar yükseldi. Bu görevinde, Mac OS 8’den OS X’in ilk sürümüne kadar Apple’ın işletim sistemlerinin görünüm ve verdiği hislerin yaratılış süreçlerini yönetti.</p>

  <p class="normal">Bugünlerde arayüzler renkli ve dinamik ama 1990’ların sonlarında kutumsu pencereleri, sert köşeleri ve bir yığın biçimsiz açılarıyla, hem Apple hem de Microsoft’un işletim sistemleri sade ve silikti. Sonra Apple gözyaşı biçimli iMac’i çıkardı. Yarı saydam plastik gövdesi ve kıvrımlı, organik hatları olan bir bilgisayardı bu. Ratzlaff ve iş arkadaşlarının elde ettiği, büyük bir esinin ürünüydü. Kısa bir süre içinde yarı saydam menüleri, yumuşak kenarları ve yuvarlak, organik butonları olan renkli, havalı arayüz modelleri oluşturdular.</p>

  <p class="normal">Ratzlaff’ın üstü, şimdi Apple’ın yazılım mühendisliği bölümünün kıdemli başkan yardımcısı olan Bertrand Serlet modellere hayran kalmıştı ama bunları gerçekleştirmeleri için ne zaman ne de kaynakları olmadığını ifade etmişti. OS X’in yalnız tasarımcısı eski Mac arayüzünü NeXTstep’e eklemeye devam etti.</p>

  <p class="normal">Birkaç aylık bir çalışmanın ardından, Apple bir durum raporu oluşturmak için OS X üzerinde çalışan bütün mühendislik gruplarının katıldığı bir kurum dışı toplantı yaptı. Ratzlaff’tan da hazırladıkları örnekleri göstermesi istendi, sırf laf olsun diye. Onun konuşması uzun ve zorlu bir haftanın sonunda hafif bir rahatlama getirecekti. Etkinliğin son günündeki son konuşmacı olması planlanmıştı. Ama Ratzlaff, çok fazla şans tanımasa da içten içe yeni tasarımlar için destek elde edebileceğini ve tasarımların uygulanabileceğini umuyordu. İki günlük etkinlik ilerledikçe OS X’in ne kadar muhteşem bir proje olduğu yavaş yavaş ortaya çıkıyordu. Herkes bunun nasıl tamamlanacağını merak ediyordu. Ratzlaff şöyle diyor: “Ve daha sonra en sonunda ben çıkıp ‘Aaa, işte size yeni bir kullanıcı arayüzü. Yarı saydam, gerçek zamanlı animasyonları ve tam bir alfa kanalı var’ dedim. Odada kelimenin tam anlamıyla bir kahkaha tufanı koptu çünkü kullanıcı arayüzünü yeniden yapmamızın hiçbir yolu yoktu. Bu işe oldukça canım sıkılmıştı.”</p>

  <p class="solbaslik">“Siz Bir Grup Aptalsınız”</p>

  <p class="normal">Ratzlaff iki hafta sonra Steve Jobs’ın asistanından bir telefon aldı. Jobs o toplantıdaki örnekleri görmemişti –toplantıda yoktu– ama şimdi bir göz atmak istiyordu. O sırada Jobs hâlâ bütün ürün gruplarıyla ilgili inceleme çalışmalarına devam ediyordu. Ratzlaff ve tasarımcı ekibi bir konferans odasında Jobs’ın gelmesini beklerken Jobs içeri girdi ve birdenbire onlara “bir grup amatör” dedi.</p>

  <p class="normal">“Mac OS’u tasarlayanlar sizlersiniz, değil mi?” diye sordu. Şaşkın bir şekilde evet anlamında başlarını salladılar. “Tamam, işte. Siz bir grup aptalsınız.”</p>

  <p class="normal">Jobs eski Mac arayüzü hakkında nefret ettiği bütün özelikleri takır takır sıraladı; neredeyse her şeyi saymıştı. En çok nefret ettiği şeylerden biri pencereleri ve klasörleri açarken kullanılan bütün farklı mekanizmalardı. Klasörlere erişmek için –açılan menülerden pop-up menülere ve DragStrip ve Launcher’dan Finder programına kadar– en azından sekiz farklı yol vardı. Ratzlaff şöyle diyor: “Sorun, çok fazla pencerenin olmasıydı. Steve pencere yönetimini basitleştirmek istiyordu.” Bu özelliklerden öncelikle Ratzlaff sorumlu olduğundan işi konusunda endişe duymaya başlamıştı ama 20 dakikalık kavurucu bir eleştiri fırtınasından sonra işinin muhtemelen emniyette olduğunu fark etti. Ratzlaff şöyle diyor: “Bizi işten atmayacağını düşünmeye başladım çünkü atacak olsaydı o zamana kadar çoktan atardı.”</p>

  <p class="normal">Jobs, Ratzlaff ve tasarımcılar eski Mac arayüzü ve nasıl düzeltilebileceği konusunda derin bir tartışmaya koyuldular. Ratzlaff’ın ekibi Jobs’a hazırladıkları örnekleri gösterdi ve toplantı güzel bir şekilde sona erdi. Jobs “Bu şeylerin prototipini yapın ve bana gösterin” talimatını verdi.</p>

  <p class="normal">Tasarım ekibi üç hafta gece gündüz çalıştı ve çoğu zaman yazılım ya da internet sitelerinin arayüzlerinin modelini yapmak için kullanılan bir multimedya yazma aracı olan Macromedia Director programında çalışan prototipler yaptılar. Ratzlaff, “İşlerimizin tehlikede olduğunu biliyorduk bu yüzden oldukça kaygılıydık” diyor ve sonrasını şöyle anlatıyor: “Jobs ofise geldi. Bütün bir öğleden sonrayı onunla birlikte geçirdik. Mest olmuştu. Bu noktadan sonra OS X’in yeni bir kullanıcı arayüzü olacağı açıktı.”</p>

  <p class="normal">Jobs o kadar etkilenmişti ki Ratzlaff’a şöyle diyordu: “Bu, Apple’da şimdiye dek gördüğüm ilk üç rakamlı zeka göstergesi.” Ratzlaff da bu komplimanı duymaktan memnun olmuştu. Jobs’ın 100’ün üzerinde bir IQ’ya sahip olduğunuzu kabul etmesi mükemmel bir açıklamadır. İşlerinin güvende olduğundan artık emin olan Ratzlaff ve tasarımcılar, altılık birkaç paket birayla bunu kutladılar. Ama Jobs’ın Apple’ın pazarlama müdürü Phil Schiller ile koridorun diğer ucundan tekrar geldiğini görünce heyecana kapıldılar. Neyse ki Jobs mutlu görünüyordu. Yaklaştıkları zaman Jobs’ın Schiller’a heyecanla “Bunu görmen gerek” dediğini duydular.</p>

  <p class="normal">Ratzlaff “O andan itibaren hiçbir sorunla karşılaşmadık” diyor.</p>

  <p class="solbaslik">Hiçbir Ayrıntı Fazla Küçük Değildir</p>

  <p class="normal">Sonraki 18 ay boyunca Ratzlaff’ın ekibi Jobs ile haftalık toplantılar yaparak modellerin son halini ona gösterdiler. Jobs, yeni arayüzün her öğesi –menüler, iletişim kutuları, radyo butonları– için birkaç alternatif istiyordu, böylece en iyilerini seçebilecekti. İleride daha ayrıntılı olarak göreceğimiz gibi, Jobs –ister yazılım ister donanım olsun– gelişim halindeki ürünlerin çok alternatifli modellerinin yapılmasını ister. Ratzlaff ile yaptığı toplantılar sırasında Jobs tasarımları daha da iyileştirmek için birçok geri bilgi akışı sağladı ve sadece tatmin olduğu zaman ürünler onaylandı.</p>

  <p class="normal">Tasarım ekibinin Macromedia Director programındaki modelleri dinamikti ama işlev yapan yazılımlar değillerdi. Jobs pencereleri açıp kapatabiliyor, menüleri açabiliyor ve sistemin nasıl çalışacağını görebiliyordu. Ama bunlar sadece animasyondu. Çalışan kodlar değillerdi. Ekip gerçekten çalışan kodları Director programındaki demonun yanına yerleştirilen ayrı bir makineye yükleyerek hazırladı. Çalışan kodları Jobs’a gösterdiklerinde öne doğru eğildi, burnunu ekrana dayayıp onları yakından incelemeye başladı, bir demoya bir prototipe bakıyordu.</p>

  <p class="normal">Ratzlaff bu olayı şöyle anlatıyor: “Birbiriyle aynı mı diye onları piksel piksel karşılaştıracaktı. Ayrıntılara kadar iniyordu.” Eğer eşleşmezlerse, Ratzlaff’ın söylediğine göre “mühendislerden biri fırçayı yiyecekti.”</p>

  <p class="normal">İnanılmaz bir şey ama Ratzlaff’ın ekibi kaydırma çubuklarını Jobs’ın kabul edeceği biçime getirebilmek için altı ay çalıştı. Kaydırma çubukları her işletim sisteminin önemli bir parçasıdır ama kullanıcı arayüzünün en göz önünde olan öğesi oldukları söylenemez. Buna karşın Jobs kaydırma çubuklarının tam olarak böyle göründükleri konusunda ısrar ediyor ve Ratzlaff’ın ekibi kaydırma çubuklarının tasarımını tekrar tekrar yeniden yapıyordu. Ratzlaff, görünüşte küçük olan böyle bir ayrıntıya harcanan çabaya gülerek, “doğru yapılmaları gerekiyordu” diyor.</p>

  <p class="normal">İlk başta tasarım ekibine kaydırma çubuklarının ayrıntılarını doğru şekilde yapmak çok zor gelmişti. Küçük oklar yanlış boyutlarda ya da yanlış yerdeydi ya da renkleri uygun değildi. Kaydırma çubukları, pencerenin etkin bir durumda olması halinde arka planda kalan pencerelerinkinden farklı görünmeliydi. Ratzlaff, sesinde bir bitkinlik tonuyla, “Bütün bu farklı durumlarda çubukları tasarımın geri kalanına uyumlu hale getirmek oldukça zordu,” diyor ve ekliyor: “Doğru tasarımı bulana kadar devam ettik. Uzun, çok uzun bir süre bu konu üzerinde çalıştık.”</p>

  <p class="solbaslik">Arayüzün Basitleştirilmesi</p>

  <p class="normal">OS X’in arayüzü yeni kullanıcılar göz önünde tutularak tasarlanıyordu. Sistem herkes için –hatta eski Mac kullanıcıları için bile– yeni olduğundan Jobs arayüzün olabildiğince basitleştirilmesi üzerine odaklanmıştı. Örneğin eski Mac OS’ta sistem davranışını belirleyen ayarların çoğu, çok sayıdaki sistem uzantıları, kontrol paneli menüleri ve çeşitli sistem elemanlarının özel iletişim kutularına saklanmıştı. Bir internet bağlantısını ilk defa kurmak, yarım düzineye kadar ulaşan farklı yerlerdeki ayarları değiştirmeyi gerektiriyordu.</p>

  <p class="normal">Jobs, işleri basitleştirmek için olabildiğince fazla sayıda ayarın, “Dock” denilen yeni bir navigasyon öğesinde bulunan tek bir Sistem Tercihleri kutusunda bir araya toplanmasını istedi. Dock ekranın alt tarafında bulunan ikon dolu bir çubuktur. Sıkça kullanılan uygulamaların ve sistem çöp kutusunun bulunduğu yerdir. Sık kullanılan klasörlerden “script” denen mini programlara kadar her tür öğeyi barındırabilir.</p>

  <p class="normal">Jobs, pencerelerin kendilerinin değil pencerelerin içeriğinin en önemli şey olduğunu savunarak olabildiğince fazla arayüz öğesini çıkarma konusunda ısrar ediyordu. Jobs’ın çıkarma ve basitleştirme arzusu, tasarım ekibinin üzerinde aylarca çalıştığı bir “tek pencere” stili de dahil olmak üzere birkaç büyük özelliğin sonunu getirdi.</p>

  <p class="normal">Jobs birçok pencere açılmasından nefret ediyordu. Ne zaman yeni bir klasör ya da belge açılsa ortaya yeni bir pencere çıkıyor ve çok geçmeden ekran üst üste binen bir sürü pencereyle doluyordu. Bu nedenle tasarımcılar özel bir tek pencere stili yarattı. Kullanıcı hangi yazılım programı içinde çalışıyor olursa olsun her şey aynı pencerede çıkıyordu. Pencere bir hesap tablosunu gösterecek, ardından da bir metin belgesi ya da bir dijital fotoğraf aynı pencerede görünecekti. Tıpkı bir tek internet tarayıcısında siteden siteye gezmek gibi bir durum oluşacaktı, tek farkı bu durumda bu işlemler bilgisayarın hard diskinde depolanan belgeler arasında gerçekleşecekti.</p>

  <p class="normal">Bazen sistem iyi çalışıyordu ama farklı türde belgelerin görünebilmesi için sık sık pencerenin boyutlarının değişmesi gerekiyordu. Bir metin belgesi üzerinde çalışırken pencerenin aşağı ve yukarı kaydırılabilmesi için ince ve dar olması en iyisiydi. Ama eğer kullanıcı landscape formatında bir resim açtıysa pencerenin genişlemesi gerekiyordu.</p>

  <p class="normal">Ama en büyük sorun bu da değildi. Jobs için son derece önemli olan konu, sistemin tasarımcıların pencere kaydırma çubuğunda onu açıp kapatmak için özel bir buton yaratmalarını gerektirmesiydi. Jobs basitleştirme uğruna butonu kaldırmaya karar verdi. Pencerelerin yeniden boyutlanmasını kabul edebilirdi ama menü çubuğunda kalabalık eden ek butonu kabul edemezdi. Ratzlaff, “Fonksiyonelliği bile bu ekstra butonu kabul ettiremedi” diyor.</p>

  <p class="normal">Yeni arayüz üzerinde çalışırken, Jobs bazen ilk başta çılgınca görünen ama sonradan iyi olduğu ortaya çıkan fikirler ileri sürüyordu. Bir toplantıda her pencerenin sol üst köşesindeki üç küçük butonu inceliyordu. Bu butonlar kapatma, küçültme ve büyütme için kullanılıyordu. Tasarımcılar kullanıcının dikkatini dağıtmaması için bunları aynı yumuşak tonda gri renkte yapmıştı ama butonların ne işe yaradığını ayırt etmek zordu. Farenin imleci onların üzerine getirildiğinde işlevlerinin bir animasyonla gösterilmesi önerisi ortaya atıldı.</p>

  <p class="normal">Ama daha sonra Jobs tuhaf bir öneri gibi görünen, butonların trafik lambaları gibi renklendirilmesi fikrini söyledi: pencereyi kapatmak için kırmızı, küçültmek için sarı ve büyütmek için yeşil. Ratzlaff, “Bunu duyunca bunun bir bilgisayarla bağdaştırılması tuhaf bir konu olduğunu düşündük ama bir süre onun üzerinde çalıştık; haklıydı.” Butonun rengi üstü kapalı bir şekilde onu tıklamanın sonuçlarını gösteriyordu. Özellikle kırmızı buton, eğer kullanıcı pencereyi kapatmak istemediği halde bu butonu tıklarsa oluşacak “tehlike” durumunu gösteriyordu.</p>

  <p class="solbaslik">OS X’in Tanıtımı</p>

  <p class="normal">Jobs, Apple’ın dışındaki yazılım geliştiricileri bu yeni sistemde çalıştırmak için yazılımlarını yeniden yazmak zorunda kalacakları için OS X’in büyük bir gürültü koparacağını biliyordu. OS X’in mükemmel programlama araçları için bile geliştiricilerden bir tepki gelecekti. Jobs ve onun yönetici ekibi yazılım dünyasına yaklaşmak için ellerinden gelen en büyük mücadeleyi yapıyorlardı. En sonunda bir strateji geliştirdiler: Eğer sadece en büyük üç şirketi OS X’i kucaklamaya ikna edebilirlerse diğerleri de bunların peşinden gelecekti. Bu üç büyük şirket, Microsoft, Adobe ve Macromedia’ydı.</p>

  <p class="normal">İşe yaramıştı –nihayet. Microsoft Jobs’ın Bill Gates’le yaptığı, beş yıllık yazılım desteğini garanti altına alan anlaşma sayesinde Microsoft OS X’i en başından itibaren desteklemeye başladı. Ama Adobe ve Macromedia Photoshop ve Dreamweaver gibi büyük uygulamalarını dönüştürme konusunda bu kadar aceleci değillerdi. Her iki şirket de en sonunda dönüştürmeyi yaptı ama tüketici uygulamalarını yeniden yazmayı kabul etmedi. Onların bu kararları, Apple’ın kendi uygulama yazılımını ve dolaylı olarak da iPod’u (bu daha sonra ayrıntılı olarak ele alınacak) geliştirmelerine yol açtı.</p>

  <p class="normal">Apple’ın OS X üzerinde çalıştığı sır değildiyse de sistemin yeni bir arayüzünün olacağı bilinmiyordu. Arayüz sıkı bir gizlilik içinde tasarlandı. Apple’ın kendi içinde bile arayüz üzerinde çalışma yapıldığını çok az kişi, sadece onun üzerinde çalışmalar yapan bir avuç insan biliyordu. Jobs’ın bunu sır olarak tutması konusunda ifade ettiği nedenlerden biri başkalarının –özellikle de Microsoft’un– onu kopyalamasını önlemekti.</p>

  <p class="normal">Ama daha önemlisi Jobs mevcut Macintosh işletim sisteminin satışlarını bitirmek istemiyordu. Jobs bir şirketin halen gelişim aşamasında olan güzel bir teknolojiyi açıklayarak intihar etmesi olarak bilinen Osborne Etkisi’nden kaçınmak istiyordu.</p>

  <p class="normal">OS X geliştirilmeye başlanır başlanmaz Jobs Apple’daki herkese mevcut Mac OS’u aleni olarak eleştirmeyi bırakmaları talimatını verdi. Apple’ın programcıları yıllardır sistemin sorunları ve yetersizlikleri konusunda oldukça dürüst davranıyorlardı. Peter Hoddie bu konuda şöyle diyor: “Mac OS X Jobs’ın bebeğiydi bu yüzden ne kadar mükemmel olduğunu biliyordu. Ama o önümüzdeki birkaç yıl boyunca Mac OS’a odaklanmak zorundayız çünkü onsuz hiçbir yere gidemeyiz, dedi. Tıpkı ayakkabısını masanın üzerine vuran Khrushchev gibiydi. ‘Mac OS’u desteklemek zorundasınız, çocuklar. Bunu iyice kafanıza sokun’ diyordu.”<sup class="calibre2"><a href="../Text/steve_split_065.html#footnote-100-44" id="footnote-100-44-backlink">[44]</a></sup></p>

  <p class="normal">Jobs, yaklaşık olarak bin programcı tarafından yürütülen yaklaşık 2,5 yıllık bir çalışmanın ardından Ocak 2000’de Macworld konferans ve fuar salonunda Mac OS X’in üzerindeki perdeyi indirdi. Mac OS X çok büyük bir girişimdi. Saydamlık, gölgeleme ve animasyon gibi karmaşık, gerçek zamanlı grafikleri ile o zamana –hatta belki de şimdiye– kadar tasarlanmış en sofistike bilgisayar arayüzüydü. Ama Apple’ın pazarda bulunan her G3 işlemcisi üzerinde ve 8MB kadar düşük bir video belleği ile işletilmesi gerekiyordu. Bu çok zor bir işti.</p>

  <p class="normal">Jobs, Macworld fuar merkezinde OS X’i tanıtırken izleyicilerden büyük alkış alan bir açıklama yaptı: Apple’ın daimi CEO’su oluyordu. Bazı Apple çalışanları Jobs’ın 2001 Mart’ında OS X nakledilmeye başlayana kadar şirketin daimi CEO’su olmadığına dikkat çekiyorlar. Jobs bu noktaya kadar 2,5 yıl boyunca Apple’ın yönetimini üstlenmiş ve neredeyse bütün müdürleri ve üst düzey kadroyu değiştirmiş, pazarlama ve reklam çalışmalarını düzeltmiş, iMac ile donanım işini yeniden canlandırmış ve satışları yeniden düzene koymuştu. Ratzlaff, Jobs’ın OS X ile birlikte şirketi ve bütün büyük Apple ürünlerini elden geçirmiş olduğuna dikkat çekiyor ve şöyle diyor: “Apple CEO’luğu rolünü üstlenmeden önce şirketin son büyük parçalarının da kendi standartlarına ulaşmasını bekliyordu.”</p>

  <p class="solbaslik">Jobs’ın Tasarım Süreci</p>

  <p class="normal">Apple, yıllar boyunca, yazılım uygulamalarında istikrarlı bir kullanıcı deneyimi sağlamak için tasarlanmış olan bir standartlar incili konumundaki Kullanıcı Arayüzü Rehberi’ne (Human Interface Guidelines-HIG) sıkı bir bağlılığı teşvik etti. HIG, tasarımcılara menüleri nereye koyacaklarını, ne tür komutlar içermeleri gerektiğini ve iletişim kutularını nasıl tasarlayacaklarını gösteriyordu. Amaç, hangi şirketten geliyor olursa olsun bütün Mac yazılımlarının aynı şekilde davranış göstermesini sağlamaktı.</p>

  <p class="normal">Rehber, ilk olarak, bilgisayarların temel olarak belge yaratma ve yazdırma gibi, bir şeyler üretmek amacıyla kullanıldığı 1980’lerde hazırlanmıştı. Ama internet çağında bilgisayarlar belge yazdırmak ve video düzenlemek için olduğu kadar iletişim ve medya tüketimi için de kullanılıyor. Filmleri oynatmak ya da arkadaşlarla görüntülü iletişim kurmak için kullanılan yazılımlar Photoshop ya da Excel gibi uygulamalardan çok daha basit olabilir. Çoğu durumda, sadece birkaç işlev gerekli olur ve sadece birkaç basit buton uğruna bütün açılır menüler ve iletişim kutuları iptal edilip atılabilir. 1990’ların sonları ile 2000’lerin başlarında, hem Mac’te (<span class="ideitalik">Widget</span> denilen) hem de Windows’ta (<span class="ideitalik">Gadget</span> denilen) tek amaçlı mini uygulamalara sürekli bir yönelim vardı.</p>

  <p class="normal">Apple’ın QuickTime ortam yürütücüsü arayüzler üzerinde yeniden düşünmenin ilk örneklerinden biriydi. Çoğunlukla müzik ve video olmak üzere multimedya dosyalarını yürüten ortam yürütücüsünde filmleri oynatmak ve durdurmak için ve sesi ayarlamak için birkaç kontrol düğmesine gereksinim vardı. Ve basit bir uygulama benzeri bir arayüz elde etmek için QuickTime ortam yürütücüsünün Apple yazılımının ilk parçalarından biri olması gerektiği kararlaştırıldı.</p>

  <p class="normal">Ortam yürütücüsünün arayüzü daha sonra iPod’un arayüzünün de tasarımını yapacak olan tatlı dilli Kanadalı Tim Wasko tarafından tasarlandı. Wasko Apple’a Jobs’la birlikte çalıştığı NeXT’ten gelmişti. Hoddie şöyle diyor: “O tam bir Photoshop cambazıydı; ‘Ya şu fikre ne dersin’ dediğinizde tıkır tıkır, tıkır tıkır –Hoddie bir klavyede uçuşan parmakların taklidini yaptı– ve bir bakardınız ki istediğiniz şey çoktan hazırlanmış.”</p>

  <p class="normal">QuickTime ortam yürütücüsü tasarım ekibi Hoddie ve Wasko da dahil olmak üzere yarım düzine tasarımcı ve programcıdan oluşuyordu. Altı ay boyunca haftada bir iki kez Jobs’la görüştüler. Ekip her hafta çoğu zaman farklı doku ve görünümlerde bir düzine ya da daha fazla yeni tasarım gösteriyordu. İlk fikirler arasında Sony’nin spor walkman’inden esinlenen sarı bir plastik motif ve çeşitli ahşap ve metal dokular vardı. Her şey bir oyun gibiydi. Hoddie, “Steve bir tasarım radikali değil ama yeni şeyler denemek istiyordu” diyor.</p>

  <p class="normal">İlk başta, tasarımlar bir bilgisayar üzerinde sunuluyordu ama ekip bunları ekranda açıp kapatmayı uzun bir uğraş olarak görmeye başladığı için tasarımları büyük kuşe kağıtlara basmaya başladı. Basılan bu tasarımlar büyük bir konferans masasının üzerine seriliyor ve çabucak incelenebiliyordu. Jobs ve tasarımcılar bu doku bu şekille daha iyi gider diyerek örnekler arasından beğendikleri tasarımları seçmenin daha kolay olduğunu fark ettiler. Bu yöntemin o kadar etkili olduğu görüldü ki o zamandan beri Apple’ın tasarımcıları bu yöntemi kullanmaktadır.</p>

  <p class="normal">Toplantılardan sonra Jobs bazen bazı tasarım örneklerini alıp onları başkalarına da gösteriyordu. Hoddie, “Onun harika bir tasarım anlayışı var ama başkalarını da dinliyor” diyor.</p>

  <p class="normal">Farklı tasarımlarla oynadıkları birkaç haftanın ardından Wasko metalik görünümlü bir örnekle çıkageldi; Jobs’ın hoşuna gitmişti ama yine de tam olarak doğru tasarım olmadığını düşünüyordu. Bir sonraki toplantıda Jobs Hewlett-Packard’dan üst kalite bir mutfak gerecini andıran fırça çekilmiş metal görünümlü bir HP logosu göstererek gruba “bunu beğendim, ne yapabileceğinizi görün” dedi.</p>

  <p class="normal">Ekip fırçalanmış metal görünümlü bir QuickTime ortam yürütücüsü ile geri döndü ve o zamandan itibaren birkaç yıl boyunca Apple’ın yazılımlarında ve üst kalite donanımlarında yoğun bir şekilde kullanılan baskın tasarım motifi haline geldi. 2000’lerin başlarında Safari web tarayıcısından iCal takvimine kadar Apple uygulamalarının çoğuna fırçalanmış metal görünümü verildi.</p>

  <p class="normal">Jobs tasarım süreci ile yakından ilgilenir. Masaya birçok fikir getirir ve her zaman tasarımları geliştirmek için önerilerde bulunur. Jobs’ın katkısı sadece beğenip beğenmediği tasarımları seçmek değildir. Hoddie, “Jobs ‘bu iyi, bu kötü’ diyen biri değil; o gerçekten tasarım sürecinin bir parçasıdır” diyor.</p>

  <p class="solbaslik">Aldatıcı Basitlik</p>

  <p class="normal">Jobs hiçbir zaman teknoloji ile teknoloji uğruna ilgilenmez. Sadece eklemesi kolay diye bir ürüne özellikler tıkıştırıp ıvır zıvır her şeyi yüklemez. Tam aksini yapar. Jobs ürünlerinin karmaşıklığını kullanımı olabildiğince basit ve kolay olana dek kırpar. Apple ürünlerinin çoğu kullanıcının bakış açısıyla tasarlanır.</p>

  <p class="normal">Örneğin, online dosya paylaşımının popülerliğinin zirvede olduğu 2001’de başlatılan iTunes online müzik mağazasını bir düşünün. O zaman birçok insan mağazanın korsanlarla nasıl rekabet edebileceğini soruyordu. İnsanlar aynı şarkıyı bedavaya alabilirken neden 1 dolar ödeyecekti ki. Jobs’ın bu soruya yanıtı “müşteri deneyimi” oldu. Dosya paylaşım sitelerinde şarkıları arayarak zaman kaybetmek yerine müzik tutkunları iTunes sitesine üye olup sadece bir tıklama ile şarkılar satın alabilir. Kalite ve güvenilirlik garanti altında ve tek tıklamalık alışveriş rahatlığıyla sunuluyor. Jobs şöyle diyordu: “İnsanlara –sadece sopa değil– aynı zamanda bir ödül de sunmadan hırsızlık yapmalarını nasıl önleyeceğinizi anlamıyoruz. Burada ödül şu: Size daha iyi bir deneyim sunacağız… ve bir şarkı size sadece 1 dolara gelecek.”<sup class="calibre2"><a href="../Text/steve_split_066.html#footnote-100-45" id="footnote-100-45-backlink">[45]</a></sup></p>

  <p class="normal">Jobs son derece müşteri odaklıdır. Kendisiyle yapılan röportajlarda Jobs iPod’un çıkış noktasının küçük bir hard disk ya da küçük bir çipin geliştirilmiş olması değil kullanıcı deneyimi olduğunu söylemiştir. Jonny Ive, iPod hakkında şöyle demiştir: “Steve ilk başlarda bunun içerik navigasyonuyla ilgili bir durum olduğu konusunda çok ilginç bazı gözlemler yaptı. Bu çok odaklanmış olmanın ve aygıtla ilgili –karmaşık olmasına ve bu nedenle fazla tutulmamasına neden olacak– aşırı şeyler yapmaya çalışmamanın bir sonucuydu. Önemli olan fazlalıklardan kurtulmak olduğundan kolaylaştırıcı özellikler açık ve belirgin değildir.”<sup class="calibre2"><a href="../Text/steve_split_067.html#footnote-100-46" id="footnote-100-46-backlink">[46]</a></sup></p>

  <p class="normal">Apple’ın tasarım sürecinin en önemli bölümlerinden biri basitleştirmedir. Apple ürünlerinin basitliği müşteriden alınan tercihlerden kaynaklanmaktadır. Jobs’a göre “daha az” her zaman “daha fazla” demektir. Jobs, <span class="ideitalik">Times</span>’a şöyle diyordu: “Teknoloji daha karmaşık hale geldikçe Apple’ın çok sofistike teknolojiyi sıradan insanlara nasıl daha anlaşılır hale getireceğini bilme konusundaki esas gücü çok daha fazla talep görmektedir.”<sup class="calibre2"><a href="../Text/steve_split_068.html#footnote-100-47" id="footnote-100-47-backlink">[47]</a></sup></p>

  <p class="normal">1983’ten 1993’e kadar Apple’ın CEO’su olarak görev yapan John Sculley bana Jobs’ın üründen neyin çıkarılacağı ile olduğu kadar ürüne neyin ekleneceği konusuyla da ilgilendiğini söyledi. Sculley’in bana söylediklerine göre, “Steve’in metodolojisini başkalarından ayıran, onun her zaman için aldığınız en önemli kararların yaptığınız şeyler değil yapmamaya karar verdiğiniz şeyler olduğuna inanıyor olmasıydı.”<sup class="calibre2"><a href="../Text/steve_split_069.html#footnote-100-48" id="footnote-100-48-backlink">[48]</a></sup></p>

  <p class="normal">Hollanda’daki Eindhoven Teknoloji Üniversitesi’nden Elke den Ouden tarafından yapılan bir araştırma tüketicilerin paralarını geri almak üzere iade ettiği ürünlerin neredeyse yarısının mükemmel bir şekilde çalıştığını ama bu ürünlerin yeni sahiplerinin onları nasıl kullanacağını anlayamadığını göstermiştir. Elke den Ouden sıradan bir Amerikalı tüketicinin yeni bir aygıtla, vazgeçip onu mağazaya iade etmeden önce sadece 20 dakika uğraşacağını saptadı. Bunlar cep telefonları, DVD oynatıcılar ve MP3-çalarlar için geçerliydi. Daha şaşırtıcı olanı ise Philips’in bazı müdürlerinden (Hollanda’nın elektronik devi Elke den Ouden’in müşterilerinden biriydi) birkaç ürünü eve götürüp hafta sonu boyunca kullanmalarını istedi. Çoğu teknoloji meraklısı olan bu müdürler ürünleri çalıştırmayı başaramadılar. Den Ouden şöyle yazdı: “Sıradan tüketicilerin ürünleri kullanmak için verdikleri mücadelelere tanık olmaları sağlanan ürün geliştiricileri yarattıkları kargaşa karşısında hayrete düştüler.”</p>

  <p class="normal">Den Ouden tasarım aşamasının başlarında ürünlerin iyi tanımlamadığı sonucuna vardı: Hiç kimse ürünün temel işlevinin ne olacağı konusunu açık bir şekilde ifade etmiyordu. Sonuç olarak, tasarımcılar ürün kafa karıştırıcı bir hale gelene kadar bir sürü özellik ve olanakla tıka basa dolduruyordu. Bu, tüketici elektroniği ve yazılım tasarımı için tamamen yaygın bir hikayedir. Mühendisler sadece kendilerinin anlayabileceği ürünler yaratma eğilimi gösteriyorlar. İlk çıkan MP3-çalarları, örneğin Creative şirketinin, sadece bir bilgisayar delisinin sevebileceği anlaşılmaz bir arayüzü olan Nomad Jukebox’u bir görmelisiniz.</p>

  <p class="normal">Birçok tüketici elektroniği ürünü daha fazla fonksiyonun daha iyi bir değer anlamına geldiği düşüncesi ile tasarlanır. Mühendisler ürünlerinin çoğu zaman “yeni ve geliştirilmiş” olarak pazarlanan yeni versiyonlarına özellikler ekleme baskısıyla karşı karşıya kalır. Bu özellik dalgasının çoğunu tüketici beklentileri yaratır. Yeni modellerin yeni özellikleri olması gerekir; aksi halde bir üst modele geçmek için bir nedenleri olur mu? Üstelik tüketiciler en fazla özelliği olan aygıtlara bakma eğilimi gösterirler. Daha fazla özellik daha büyük bir değere eşittir. Apple ise buna direnmeye çalışır. İlk iPod’da FM radyo ve ses kaydı donanımları vardı ama bu özellikler aygıtı karmaşık hale getirmesin diye uygulanmadı. Ive diyor ki: “İlginç olan, bu basitlikten… bu açık basitlik ve bunu ifade etme anlayışından dolayı ortaya farklı bir ürün çıktı. Ama amaç farklılık değildi. Aslında farklı bir şey yaratmak çok kolaydır. Bu ürünün farkının gerçekten onu çok basit bir ürün haline getirme arayışının bir sonucu olduğunu fark etmek heyecan vericiydi.”</p>

  <p class="normal">Birçok şirket müşteri odaklı olduğunu söylemekten hoşlanır. Kullanıcılarına yaklaşır ve ne istediklerini sorar. Bu sözde müşteri odaklı inovasyon, geribildirim ve odak grupları tarafından yönlendirilir. Ama Jobs bir toplantı odasına kapatılan kullanıcıların gayretli çalışmalarından uzak durur. O yeni teknoloji ile kendisi oynar, buna kendisinin verdiği tepkilere dikkat eder ve mühendislerine geribildirimde bulunur. Eğer bir ürünün kullanılması çok zorsa Jobs onun basitleştirilmesi talimatını verir. Gereksiz ya da kafa karıştırıcı olan her şey kaldırılmalıdır. Eğer ürün kendisi için iyi ise Apple’ın müşterileri için de iyi olacaktır.</p>

  <p class="normal">John Sculley bana Jobs’ın her zaman kullanıcı deneyimi üzerine odaklandığını söyledi: “O her zaman ürünlere kullanıcıların deneyiminin ne olacağı perspektifiyle bakıyordu. Ama o günlerde ürün pazarlama işinde bulunan ve dışarı çıkıp müşterilere ürünleri test ettiren, insanlara ne istediklerini soran birçok insanın aksine Jobs bütün bu yöntemlere inanmıyordu. Diyordu ki ‘Grafik tabanlı bir bilgisayarın ne olduğu hakkında hiçbir fikri olamayan birine grafik tabanlı bir bilgisayarın nasıl olması gerektiğini nasıl sorabilirim. Hiç kimse daha önce böyle bir ürün görmedi ki.’”<sup class="calibre2"><a href="../Text/steve_split_070.html#footnote-100-49" id="footnote-100-49-backlink">[49]</a></sup></p>

  <p class="normal">Sanat ve teknolojide yaratıcılık bireysel ifade ile ilgili bir konudur. Tıpkı bir ressam bir odak grubu çalışması yaparak bir tablo üretemeyeceği gibi Jobs da bu yöntemi kullanamaz. Bir odak grubuna ne istediklerini sorarak inovasyon yapamaz –onlar ne istediklerini bilmezler. Henry Ford’un bir zamanlar dediği gibi: “Eğer müşterilerime ne istediklerini sormuş olsaydım daha hızlı bir at istediklerini söylerlerdi.”</p>

  <p class="normal">ABD’deki lisansüstü tasarım eğitimi veren en büyük okul olan Illinois Teknoloji Enstitüsü Tasarım Bölümü müdürü Patrick Whitney, kullanıcı gruplarının teknoloji inovasyonuna uygun olmadığını söylemektedir. Teknoloji endüstrisi geleneksel olarak yeni ürünler, özellikle de arayüzler üzerinde dikkatli bir kontrol altında yürütülen çalışmalar yapmıştır. Bu Human Computer Interaction çalışmaları, neyin beklendiği biçimde çalıştığını ve neyin iyileştirilmesi gerektiğini görmek için genellikle bir ürünün tasarımının ardından yapılır. Bu çalışmaların, tanım gereği, teknolojiye aşina olmayan kullanıcılarla yapılması gerekir yoksa çalışma doğru sonuçlar vermeyecektir. Whitney “Kullanıcı grupları acemi kullanıcılar gerektirir,” diyor ve ekliyor: “Ama bu kullanıcılar size ne istediklerini söyleyemez. Ne istediklerini keşfetmek için sizin onları izlemeniz gerekir.”</p>

  <p class="normal">Whitney, eğer kullanıcılarını dinlemiş olsaydı Sony hiçbir zaman Walkman’i icat edemezdi, diyor. Aslında şirket Walkman’i piyasaya sürmeden önce birçok araştırma yaptı. “Bütün pazarlama verileri Walkman’in başarısız olacağını gösteriyordu. Bunda hiçbir belirsizlik yoktu. Hiç kimse onu satın almayacaktı. Ama [kurucu Akio] Marita bir şekilde onu kabul ettirdi. O biliyordu. Jobs da aynı şekilde. Kullanıcı gruplarına ihtiyacı yok çünkü o bir kullanıcı deneyimi uzmanı.”<sup class="calibre2"><a href="../Text/steve_split_071.html#footnote-100-50" id="footnote-100-50-backlink">[50]</a></sup></p>

  <p class="normal">Jobs, <span class="ideitalik">Business Week</span> dergisine şöyle diyordu: “Bizim birçok müşterimiz var ve yerleşik tabanımız üzerinde birçok araştırma yapıyoruz. Endüstrideki trendleri de oldukça dikkatli bir şekilde takip ediyoruz. Ama en sonunda, bu kadar karmaşık bir konuda, ürünlerin tasarımını odak gruplarına bakarak yapmak gerçekten çok zor. Çoğu zaman, insanlar ne istediklerini siz onu kendilerine gösterene kadar bilmiyorlar.”<sup class="calibre2"><a href="../Text/steve_split_072.html#footnote-100-51" id="footnote-100-51-backlink">[51]</a></sup></p>

  <p class="normal">Jobs, Apple’ın tek kişilik odak grubudur. En büyük güçlerinden biri, onun bir mühendis olmaması. Jobs’ın mühendislik ya da programcılık konusunda resmi bir eğitimi yok. Bir iş idaresi diploması da yok. Aslında bir lisans diploması da yok. Üniversiteden terk. Jobs bir mühendis gibi düşünmüyor. Meslekten olmayan biri gibi düşünüyor ve bu da onu Apple ürünleri için mükemmel bir test öğesi yapıyor. O, Apple’ın sıradan insanı, ideal Apple müşterisi. California’daki Mountain View kentinde bulunan Bilgisayar Tarihi Müzesi koleksiyonlar sorumlusu Dag Spicer şöyle diyor: “Jobs, teknik olarak, ciddi bir amatör düzeyindedir. Onun resmi bir eğitimi yoktu ama gençliğinden bu yana teknolojiyi takip etmekte. Teknik olarak, tıpkı bir borsa danışmanı gibi trendleri izlemeye yetecek kadar olayın farkında. Onda meslekten olmayan birinin bakış açısı var. Bu harika bir özellik.”<sup class="calibre2"><a href="../Text/steve_split_073.html#footnote-100-52" id="footnote-100-52-backlink">[52]</a></sup></p>

  <p class="normal">Guy Kawasaki bana Apple’da odak grupları ve pazar araştırması yapmak için harekete geçmek olumsuz bir puandır demişti –ve bunda fazla bir abartı yoktu. Şirketlerin çoğu gibi Apple da müşterileri üzerinde araştırmalar yapmaya para harcar ama Jobs yeni ürünler geliştirirken kesinlikle kullanıcılar üzerinde bir anket yapmıyor. Kawasaki bana şöyle demişti: “Steve Jobs pazar araştırması yapmaz. Steve Jobs için pazar araştırması, beynin sağ yarımküresinin sol yarımküre ile konuşması biçiminde olur.”<sup class="calibre2"><a href="../Text/steve_split_074.html#footnote-100-53" id="footnote-100-53-backlink">[53]</a></sup></p>

  <div class="calibre1" id="calibre_pb_8"></div>
</body>
</html>
