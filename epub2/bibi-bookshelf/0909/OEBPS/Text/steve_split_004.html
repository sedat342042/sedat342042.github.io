<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>steve</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Giriş</h1>

  <p class="indentmetin">“Apple muhteşem varlıklara sahip ama biraz dikkat edilmezse şirket, eee, şirket, eee, –doğru sözcüğü bulmaya çalışıyorum– eee, şirket çökebilir.”</p>

  <p class="indentmetinitalik">&nbsp;</p>

  <p class="indentmetinitalik">—Steve Jobs, geçici CEO olarak Apple şirketine dönüşü üzerine,</p>

  <p class="indentmetinitalik">Time, 18 Ağustos 1997</p>

  <p class="normal">&nbsp;</p>

  <p class="normal">Steve Jobs ürünlerin içine konduğu mukavva kutulara neredeyse ürünler kadar kafa yorar. Bu, zevk ya da zarafet nedenlerinden ötürü değildir –bunlar da konunun bir parçası olsa bile. Jobs’a göre, bir ürünü kutusundan çıkarmak kullanıcı deneyiminin önemli bir parçasıdır ve yaptığı başka her şey gibi bu da üzerinde dikkatle düşünülmesi gereken bir konudur.</p>

  <p class="normal">Jobs, ürün ambalajlarını yeni, bildik olmayan teknolojileri tüketicilere sunmak için yararlı bir yol olarak görür. 1984’te kargoya verilen orijinal Mac’i bir düşünün. O zamanlar hiç kimse onun gibi bir şey görmemişti. Diğer ilk PC’ler gibi bir klavye ile değil şu tuhaf işaretleme şeyiyle kontrol ediliyordu –yani fareyle. Jobs yeni kullanıcıları fareye alıştırmak için onun ayrı bir şekilde kendi bölmesinde paketlenmesini sağladı. Kullanıcıyı fareyi paketinden çıkarmak –eline alıp yerine takmak– zorunda bırakmak, onu ilk kez kullanmak zorunda olan kullanıcıların kendilerini ona biraz daha az yabancı hissetmelerini sağlayacaktı. Ondan sonraki yıllarda bu “paket açma rutinini” her bir Apple ürünü için dikkatli bir şekilde tasarladı. iMac’in ambalajı aletin internete nasıl bağlanacağını açıkça gösterir halde tasarlandı ve ince kullanma kılavuzu için ikinci bir destek olarak özel olarak tasarlanmış polistiren bir ek içeriyordu.</p>

  <p class="normal">Jobs, paketleme kadar tüketici deneyiminin bütün diğer yönlerini de kontrolü altında tutar. Örneğin Apple ürünlerine duyulan arzuyu harekete geçiren televizyon reklamları ve tüketicilerin ürünleri satın aldığı müze tarzındaki perakende mağazalar; iPhone’u çalıştıran kolay kullanımlı yazılım ve onu şarkılarla ve video görüntüleriyle dolduran online iTunes müzik mağazası.</p>

  <p class="normal">Jobs sıradışı bir kontrol delisidir. O ayrıca bir mükemmeliyetçi, bir elitist ve çalışanlar için usta bir görev vericidir. Jobs pek çok bakımdan sınırda duran bir kaçıktır. Asansörlerde insanları işten atan, ortakları manipüle eden ve başkalarının başarısından kendisine pay çıkaran kafeslik bir kaçık olarak anlatılır.<sup class="calibre2"><a href="../Text/steve_split_020.html#footnote-100-1" id="footnote-100-1-backlink">[1]</a></sup> Son biyografiler, pek övücü olmayan bir biçimde, kontrol etmek, kötüye kullanmak ve baskın olmak için en bayağı arzularla harekete geçen bir sosyopat portresi çizmektedir. Jobs hakkındaki kitapların çoğu üzücüdür. Küçümseyicidir, yaygara ve kötüye kullanma kataloğu olmaktan biraz daha iyidir. Jobs’ın bu kitaplara “baltalama amaçlı” demesinde şaşılacak bir şey yok. Deha nerede?</p>

  <p class="normal">Jobs’ın doğru bir şeyler yaptığı açıktır. Apple şirketini iflasın eşiğinden alıp on yıl içinde her zaman olduğundan daha büyük ve daha sağlıklı bir duruma getirmiştir. Apple’ın yıllık satışlarını üçe, Mac’in pazar payını ikiye katlamış ve Apple hisselerini yüzde 1.300 oranında yükseltmiştir. Apple başarılı bir ürün dizisi sayesinde öncesinden daha fazla para kazanıyor ve daha fazla ürün sevk ediyor –ve şu anda dev bir başarı abidesi.</p>

  <p class="normal">Ekim 2001’de piyasaya sürülen iPod Apple’ın bir dönüşüm geçirmesini sağladı. Ve tıpkı Apple’ın yaşam savaşı veren bir şirketten küresel bir güce dönüşmesi gibi iPod da pahalı bir teknolojik lüks olmaktan çok çeşitli ve önemli bir ürün kategorisi haline geldi. Jobs, iPod’u hemen pahalı ve pek çok insanın önemsemediği, sadece Mac’e özgü bir müzikçalar olmaktan çıkarıp yüzlerce aksesuar şirketi ve destekleyici oyuncuyu destekleyen multi-milyar dolarlık küresel bir endüstri haline dönüştürdü.</p>

  <p class="normal">Jobs iPod’u hemen ve amansız bir şekilde daha yeni ve daha iyi modellerle güncelledi, ürüne online bir mağaza, Windows uyumluluğu ve ardından da video özelliği ekledi. Sonuç: 2007 Nisan’ına kadar 100 milyonu aşkın satış –ve bu Apple’ın kabaran gelirlerinin yarısına yakınını oluşturmakta. Telefon görüşmeleri yapan ve internete bağlanan bir iPod olan iPhone başka bir dev başarı haline gelecek gibi görünüyor. 2006 Haziran’ında piyasaya sürülen iPhone daha şimdiden koskoca cep telefonu işini dönüştürmektedir ki uzmanlar bu endüstrinin çoktan iPhone öncesi ve iPhone sonrası olmak üzere iki döneme bölündüğünü söylüyorlar.</p>

  <p class="normal">Bazı rakamları ele alalım. Bu satırların yazıldığı sırada (Kasım 2007) tam 100 milyon iPod satmıştı ve 2008’in sonuna kadar 200 milyondan fazla ve 2009 sonuna kadar 300 milyon iPod yola çıkmış olacak. Bazı analistler iPod’un pazar doyana kadar 500 milyon adet satacağını düşünüyor. Bütün bunlar iPod’u tüketici elektroniği alanında bütün zamanların en büyük gözdesi haline gelmeye aday yapmakta. Şu an bu alandaki rekor, 1980’ler ve 1990’ların başlarındaki on beş yıllık egemenliği boyunca 350 milyon adet satmış olan Sony Walkman’in elinde bulunuyor.</p>

  <p class="normal">Apple MP3-çalar pazarında Microsoft benzeri bir tekeli elinde tutuyor. ABD’deki pazarın yaklaşık olarak yüzde 90’ı iPod’un elinde: satılan bütün müzikçalarların on tanesinden dokuzu iPod.<sup class="calibre2"><a href="../Text/steve_split_021.html#footnote-100-2" id="footnote-100-2-backlink">[2]</a></sup> 2007 model otomobillerin dörtte üçünün iPod bağlanabilirliği var. MP3 bağlanabilirliği değil iPod bağlanabilirliği. Apple, iTunes optik disk kutusu yazılımından 600 milyon kopya dağıttı ve online iTunes mağazası üç milyar şarkı sattı. Jobs 2007 Ağustos’unda bu rakamları söylediği basın açıklamasında “buna çok şaşırdık” diyordu. iTunes müzik mağazası günde beş milyon şarkı satıyor –bu rakam internet üzerinden yapılan dijital müzik satışlarının yüzde 80’i demektir. Bu mağaza Wal-Mart ve Best Buy’ın hemen ardından ABD’deki en büyük üçüncü müzik perakendecisidir. Ve siz bu satırları okurken bu rakamlar muhtemelen ikiye katlanmış olacak. iPod, Microsoft’un bile rekabet edemeyeceği, durdurulamaz, büyük, ezici bir güç haline gelmiştir.</p>

  <p class="normal">Ve bir de Pixar var. 1995’te Jobs’ın özel küçük film stüdyosu, <span class="ideitalik">Toy Story</span> adlı, tümüyle bilgisayar animasyonuyla hazırlanmış ilk filmi üretti. Bu saat gibi tıkır tıkır işleyerek yılda bir ama her yıl düzenli olarak gişe filmleri üreten ilk stüdyoydu. Disney Pixar’ı 7,4 milyar gibi dudak uçuklatan bir rakam vererek satın aldı. En önemlisi bu olay Jobs’ı Disney’in en büyük bireysel hissedarı ve Hollywood’daki en çalışkan kişi haline getirdi. Bir kültür tarihçisi ve California eyalet kütüphanecisi olan Kevin Starr “O, bu devrin Henry J. Kaiser’i ya da Walt Disney’idir”<sup class="calibre2"><a href="../Text/steve_split_022.html#footnote-100-3" id="footnote-100-3-backlink">[3]</a></sup> demektedir.</p>

  <p class="normal">Jobs dikkate değer bir kariyere sahip. Bilgisayarlar, kültür ve doğal olarak Apple üzerinde büyük bir etki bırakıyor. Tabii, bir de kendi çabasıyla milyarder olan, dünyadaki en zengin insanlardan biri. Efsanevi bilgisayar uzmanı ve önde gelen bir bilgisayar tarihçisi olan Gordon Bell “Jobs, bilgisayarların kişisel dediğimiz bu sınıfında belki de en etkili yenilikçi haline gelmiştir ve hâlâ da bu konumunu korumaktadır”<sup class="calibre2"><a href="../Text/steve_split_023.html#footnote-100-4" id="footnote-100-4-backlink">[4]</a></sup> diyor.</p>

  <p class="normal">Ama Jobs yıllar önce –daha açık söylemek gerekirse 1985’te– şirket yönetimindeki iktidar mücadelesini kaybettikten sonra Apple’dan ayrılmak zorunda kalınca gözden kaybolmuş olmalıydı.</p>

  <p class="normal">1955 Şubat’ında San Francisco’da evli olmayan iki yüksek lisans öğrencisinin çocuğu olarak doğan Steve, doğumundan bir hafta geçmeden evlatlık verilmeye hazırlandı. Mavi yakalı sınıftan bir çift olan Paul ve Clara Jobs tarafından evlatlık edinilmesinden kısa bir süre sonra aile, California’da kırsal kesimde bulunan ama uzun süre kırsal kalmayan –çevresinde Silikon Vasisi’nin ortaya çıktığı– orkidelerle dolu bir kırsal bölge olan Mountain View kentine taşındı.</p>

  <p class="normal">Evlatlık alan makinist babasının ismiyle adlandırılan Steven Paul Jobs okulda sınırda duran bir çocuk suçluydu. Jobs kendisini öğrenciyken rüşvet olarak para ve şekerleme veren dördüncü sınıf öğretmeninin kurtardığını söylüyor. “Sonum kesinlikle hapishane olacaktı” demiştir. Caddenin karşısındaki komşuları ona aletlerin nasıl çalıştığı hakkında bilgiler veren Heathkit’ler (elektronik hobi devreleri) verip onu elektroniğin harikalarıyla tanıştırdı. Televizyon gibi karmaşık aletler bile artık anlaşılmaz değildi. Jobs, “Bu şeyler artık gizemli gelmiyordu” diyor ve ekliyor: “Bunların sihirli şeyler değil insanın yarattığı bir şeyin sonuçları olduğu çok daha belirgin hale geldi.”<sup class="calibre2"><a href="../Text/steve_split_024.html#footnote-100-5" id="footnote-100-5-backlink">[5]</a></sup></p>

  <p class="normal">Öz anne babası çocuklarının üniversiteye gönderilmesini evlatlık verme koşulu olarak öne sürmüştü. Jobs, Oregon’daki Reed Üniversitesi’ne birinci sömestrden sonra ayrıldığı halde ilgi duyduğu, kaligrafi gibi derslere resmi olmayan bir şekilde devam etti. Parasızdı, kola şişesi toplayıp sattı, arkadaşlarının evlerinde yattı, bölgedeki Hare Krishna tapınağında verilen ücretsiz yemeklerle karnını doyurdu. Kendisini banyo yapmak zorunda bırakmayabileceğini düşündüğü, bütünüyle elmadan oluşan bir diyet uyguladı. Ama işe yaramıyordu.</p>

  <p class="normal">Jobs California’ya geri döndü ve Hindistan’a bir gezi yapmak amacıyla para biriktirmek için kısa bir süre içinde ilk oyun şirketlerinden biri olan Atari’de bir iş buldu. Kısa bir süre sonra işi bıraktı ve bir çocukluk arkadaşıyla birlikte aydınlanma arayışına yöneldi.</p>

  <p class="normal">Dönüşünde, kendi kişisel bilgisayarını yapacak ama onu satma konusuna hiç ilgi duymayacak bir elektronik dehası olan başka bir arkadaşı Steve Wozniak ile zaman geçirmeye başladı. Birlikte Jobs’ın yatak odasında Apple Computer Inc. şirketini kurdular. Kısa bir süre içinde ailesinin garajında bazı genç arkadaşlarıyla birlikte bilgisayar montajı yapmaya başladılar. İşlerini finanse etmek için Jobs Volkswagen minibüsünü sattı. Wozniak da hesap makinesini. Jobs 21 yaşındaydı, Wozniak ise 26.</p>

  <p class="normal">İlk PC devrimini kuyruğundan yakalayan Apple bir roket gibi uçuşa geçti. 1980’de stok opsiyonları ile çalışanlarını birdenbire multimilyoner yaparak, Ford Motor Company’nin 1956’da yaptığından bu yana en büyük halka arzı gerçekleştirdi ve halka açıldı. 1983’te Apple 411. sıradan <span class="ideitalik">Fortune</span> 500 listesine girerek iş tarihinde herhangi bir şirketin daha önce yakalamadığı en hızlı yükselişi yaptı. Jobs bunu şöyle anlatır: “23 yaşındayken değerim bir milyon doların üzerindeydi, 24 yaşındayken 10 milyon doların üzerinde, 25 yaşında ise 100 milyon doların üzerinde ve bu o kadar da önemli değildi çünkü bunu asla para için yapmıyordum.”</p>

  <p class="normal">Wozniak, donanım dehası, çip kafalı mühendisti ama Jobs bütün paketten anlıyordu. Jobs’ın tasarım ve reklam konularındaki fikirleri sayesinde Apple II sıradan müşteriler için ilk başarılı kitle pazar bilgisayarı oldu –ve Apple şirketini seksenlerin başındaki Microsoft’a dönüştürdü. Sıkılan Jobs bilgisayar araştırma laboratuvarlarında geliştirilen devrimsel grafik arayüzün ilk ticari uygulaması olan Mac’e yöneldi. Bugün Bill Gates’in Windows makinelerinin milyonlarcası dahil neredeyse bütün bilgisayarlarda kullanılan grafik arayüzünü Jobs icat etmedi ama o bunun kitlelere ulaşmasını sağladı. Bu, Jobs’ın ilk baştan itibaren ifade ettiği bir hedefti: Mümkün olan en geniş kitleler için kullanımı kolay bir teknoloji yaratmak.</p>

  <p class="normal">Jobs, 1985’te üretken ve kontrol edilebilir olmadığı gerekçesiyle Apple’dan uzaklaştırıldı. O zamanki CEO John Sculley ile yaptığı başarısız bir güç mücadelesinden sonra kovulma olasılığı gerçeğe dönüşmeden önce şirketten ayrıldı. İntikam düşleri kurarak, okullara ileri düzey bilgisayarlar satıp Apple’ı işin dışına atmak amacıyla NeXT şirketini kurdu. Ayrıca bir boşanma davası için nakit paraya gereksinim duyan <span class="ideitalik">Star Wars</span> yönetmeni George Lucas’tan ayakta kalma mücadelesi veren bir bilgisayar grafik şirketini 10 milyon dolara satın aldı. Adını Pixar olarak değiştirerek sadece en sonunda birkaç gişe filmi ürettiğini ve Hollywood’un en önemli animasyon stüdyolarından biri haline dönüştüğünü görmek için zorluklar içindeki şirketi kendi parasından 60 milyon dolar ile destekleyerek 10 yıl içinde yeniden canlandırdı.</p>

  <p class="normal">Diğer yandan NeXT ise hiçbir zaman büyük bir başarı elde edemedi. Sekiz yıl içinde sadece 50 bin bilgisayar sattı ve donanım işinden çekilmek ve CIA gibi niş müşterilere donanım satmaya yoğunlaşmak zorunda kaldı. Jobs’ın kamusal yaşamdan silinmiş olabileceği nokta burasıdır. NeXT’in başarısızlığa uğramasıyla birlikte Jobs anılarını yazmaya başlamış ya da kendisinden önceki pek çok kişi gibi risklere giren bir girişimci haline gelmiş olabilirdi. Ama arka planda NeXT göz kamaştırıcı bir başarıydı. NeXT’in yazılımı Jobs’ın Apple’a dönüşünü hızlandıracak ve özellikle son derece önemli ve etkili Mac OS X gibi bazı önemli Apple teknolojilerinin temelini oluşturacaktı.</p>

  <p class="normal">1996’da Jobs’ın şirkete dönüşü –11 yıl içinde Cupertino kampüsüne ilk ayak basışı– iş tarihindeki en büyük geri dönüşlerden biri oldu. Google CEO’su Eric Schmidt <span class="ideitalik">Time</span> dergisine şöyle demiştir: “Apple muhtemelen teknolojide görülen en göz alıcı ikinci eylemi yapmıştır. Şirketin yeniden canlanışı tam anlamıyla olağanüstü ve son derece etkileyicidir.”<sup class="calibre2"><a href="../Text/steve_split_025.html#footnote-100-6" id="footnote-100-6-backlink">[6]</a></sup></p>

  <p class="normal">Jobs birbiri ardına bilgece hamleler yaptı. iPod büyük bir başarı gösteren bir hamle ve iPhone da öyle görünüyor. Bir zamanlar niş bir kitle için pahalı bir oyuncak olarak görülüp üstüne bir çizgi çekilen Mac bile gümbür gümbür geri dönmeye hazırlanıyor. Apple’ın kendisi gibi Mac de artık bütünüyle genel bir kabul görmektedir. Jobs on yıl içinde neredeyse hiçbir yanlış adım atmadı, tabii büyük bir hata dışında: Napster’ı ve 2000’deki dijital müzik devrimini önemsemedi. Müşteriler CD yazıcılar isterken Apple DVD sürücülü iMac’ler üretiyor ve onları video düzenleme makineleri olarak geliştiriyordu. Bu konuda <span class="ideitalik">Fortune</span> dergisine “kendimi aptal gibi hissettim”<sup class="calibre2"><a href="../Text/steve_split_026.html#footnote-100-7" id="footnote-100-7-backlink">[7]</a></sup> demiştir.</p>

  <p class="normal">Elbette her şey bilinçli bir planlamadan ibaret değildi. Jobs aynı zamanda şanslıydı da. 2004’te bir gün sabahın erken saatlerinde bir araştırma pankreasında kanserli bir tümör olduğunu ortaya çıkardı: ölüme mahkum olmuştu. Pankreas kanseri kesin ve ani bir ölüm getirir. Jobs bu durumu şöyle anlatır: “Doktorum bana evime gidip işlerimi yoluna koymamı tavsiye etti ki bu, doktorların ölüme hazırlaması anlamına gelen şifreli bir ifadedir. Bu, gelecek 10 yıl içinde çocuklarınıza söylemeyi düşündüğünüz her şeyi sadece birkaç ay içinde söylemeye çalışmanız anlamına gelir. Aileniz için de olabildiğince kolay olması için her şeyin hazırlanması, tamamlanması anlamına gelir. Vedanızı yapmanız anlamına gelir.” Ama o akşam geç saatlerde bir biyopsi bu tümörün cerrahi yollarla tedavi edilebilir son derece ender rastlanan bir kanser türü olduğunu ortaya çıkardı. Jobs ameliyat edildi.<sup class="calibre2"><a href="../Text/steve_split_027.html#footnote-100-8" id="footnote-100-8-backlink">[8]</a></sup></p>

  <p class="normal">Jobs şimdi ellili yaşlarının başında, eşi ve dört çocuğuyla birlikte Palo Alto’da büyük, gösterişsiz bir evde sakin ve kendi halinde bir yaşam sürüyor. Budist ve peskateryan (deniz ürünü dışında et yemeyen bir vejetaryen) olan Jobs sık sık yalınayak yürüyerek yerel Whole Foods marketine meyve ve smoothie almaya gidiyor. Çok çalışıyor ve ara sıra tatil için Havai’ye gidiyor. Apple’dan 1 dolar maaş alıyor ama hisse senedi opsiyonlarıyla zenginleşiyor (ve gittikçe daha da zenginleşiyor) –bu aynı hisse senedi opsiyonları az kalsın SEC ile başını derde sokuyordu– ve Apple’ın yönetim kurulu tarafından kendisine verilen 90 milyon dolarlık özel jetle uçuyor.</p>

  <p class="normal">Jobs bugünlerde hedefe kilitlenmiş durumda. Apple bütün silindirleri ateşliyor ama şirketin iş modeli otuz yıl geride. Apple uzunca bir süre önce Microsoft üzerinde standartlaşmış olan bir endüstride bir anomali durumunda. Osborne, Amiga ve kendi mülklerindeki teknolojiye yapışmış olan ilk dönemlerdeki diğer yüz kadar şirket gibi Apple şirketinin de “havadaki büyük kenetlenme” toplantılarına katılması gerekiyordu. Ama Apple birkaç on yıldır ilk defa büyük, güçlü bir ticari varlık haline gelme konumunda –potansiyel olarak, 1970’lerde öncülüğünü yaptığı bilgisayar endüstrisinden çok daha büyük yeni pazarlara açılıyor. Teknolojide yeni bir cephe açılıyor: dijital eğlence ve iletişim.</p>

  <p class="normal">İşyerleri uzunca bir süre önce bilgisayarların getirdiği bir devrim geçirdi ve bu alan Microsoft’un egemenliği altında. Apple’ın kontrol mücadelesi vermesinin hiçbir yolu yok. Ama ev farklı bir konu. Eğlence ve iletişim dijitalleşiyor. İnsanlar cep telefonları, anlık mesaj ve e-posta yoluyla iletişim kuruyor ve bir yandan da müzik ve filmler gittikçe daha fazla bir yoğunlukla internet üzerinden iletilmeye başlandı. Jobs silip süpürmek için iyi bir konumda. Jobs’ın iş dünyasına uygun olmamasına neden olan karakter özellikleri ve bütün içgüdüleri tüketici aletleri için mükemmel bir avantaj oluşturuyor. Endüstriyel tasarım takıntısı, reklamdaki ustalık ve kusursuz kullanıcı deneyimleri yüksek teknolojiyi kitlelere satarken kilit önem taşır.</p>

  <p class="normal">Apple Jobs’ın uzun bir süredir kurduğu hayali gerçekleştirmek için mükemmel bir araç haline gelmiştir. Bu hayal şudur: Bireyler için kullanımı kolay teknoloji geliştirmek. Jobs Apple’a kendi imajını verdi –ve yeniden verdi. Apple’ın eski yöneticisi Guy Kawasaki bana “Apple 10 bin canı olan bir Steve Jobs’tur”<sup class="calibre2"><a href="../Text/steve_split_028.html#footnote-100-9" id="footnote-100-9-backlink">[9]</a></sup> dedi. Çok az şirketin imajı kurucularının imajına bu kadar yakındır. Jobs’ın yerini aldığı CEO Gil Amelio şöyle der: “Apple her zaman Steve’in en iyi ve en kötü karakterini yansıtmıştır. Eski CEO’lar John Sculley, Michael Spindler ve ben işi devam ettirdik ama şirketin kimliğini fazla değiştirmedik. Steve Jobs’la olan ilişkimde kızmam gereken çok şey olmasına karşın Apple’ın sevdiğim yönlerinin çoğunun onun kişiliğiyle belirlenmiş olduğunu kabul ediyorum.”<sup class="calibre2"><a href="../Text/steve_split_029.html#footnote-100-10" id="footnote-100-10-backlink">[10]</a></sup></p>

  <p class="normal">Jobs, Apple’ı ödünsüz bir sanatsal beceri ve kusursuz iş hamlelerinden oluşan eşsiz bir karışımla yönetir. İşadamından çok bir sanatçıdır ama yarattıklarını sermayeye dönüştürme konusunda mükemmel bir yeteneği vardır. Bazı yönlerden, Polaroid adlı hızlı fotoğraf makinesini bulan sanayici bilimadamı Edwin Land’e benzer. Land Jobs’ın kahramanlarından biridir. Land, iş kararlarını, dik başlı bir işadamı olarak değil bir bilim insanı ve sivil haklar ve kadın hakları savunucusu olarak neyin doğru olduğuna bakarak alıyordu. Jobs ayrıca başka bir kahraman olarak kendi içinde bir parça Henry Ford da barındırmaktadır. Ford kullandığı seri üretim teknikleri ile otomobilleri kitlelere ulaştıran bir teknoloji demokratıydı. Modern zamanların Medici’si çizgisi var, yani Jonathan Ive’a sponsor olarak endüstriyel tasarım için Rönesans başlatan bir sanat patronu çizgisi.</p>

  <p class="normal">Jobs, ilgilerini ve kişilik özelliklerini –takıntılılık, narsisizm, mükemmelcilik– alıp bunları kariyerinin özellikleri haline getirmiştir.</p>

  <p class="normal">Jobs insanların çoğunun aptal olduğunu düşünen bir elitisttir. Ama aletleri o kadar kolay bir kullanıma kavuşturur ki bir aptal bile onları ustalıkla kullanabilir.</p>

  <p class="normal">Jobs, Steve Wozniak, Jonathan Ive ve Pixar’ın direktörü John Lasseter gibi yaratıcı, birinci sınıf ortaklarla verimli bir işbirliği dizisi geliştiren kötü huylu değişken saplantıları olan biridir.</p>

  <p class="normal">Çocuklar için animasyon filmler üreten bir kültürel elitist; Asya fabrikalarının kitlesel pazar ürünlerini iyiden iyiye inceleyen bir anti materyalisttir. Bu özelliklerini en ham araç olan reklamdaki rakipsiz ustalığıyla destekler.</p>

  <p class="normal">Jobs çalışmaz hale gelmiş olan büyük bir şirketi yeniden kendi zorlu ürün programlarını yürüten, sıkı, disiplinli bir gemiye dönüştüren bir otokrattır.</p>

  <p class="normal">Jobs doğal beceri ve yeteneklerini Apple’ı yeniden yaratmak için kullanmıştır. Yüksek teknolojiyi tasarım, marka ve modayla bütünleştirmiştir. Apple, teknoloji budalası bir şirket gibi olmaktan çok Nike ve Sony gibi marka güdümlü bir çok-uluslu şirket gibidir: teknoloji, tasarım ve pazarlamanın eşsiz bir harmanıdır.</p>

  <p class="normal">Jobs’ın eksiksiz müşteri deneyimleri oluşturma arzusu, Apple’ın donanım, yazılım online hizmetler ve diğer her konuyu kontrol edebilmesini sağlar. Ama şirket birlikte kusursuz bir şekilde çalışan ve sık sık bozulmayan ürünler üretir (karşıt yaklaşımın, açık lisanslama modelinin mükemmel örneği Microsoft bile, Xbox oyun konsollarını ve Zune müzikçalarları tüketicilere satarken aynı çalışma yöntemini uyguluyor).</p>

  <p class="normal">Jobs’ın büyüsü ve karizması endüstrideki en iyi ürün sunumlarını, tiyatro ve bilgilendirmenin mükemmel bir karışımını üretir. Çekim gücü olan kişiliği Disney, plak devleri ve AT&amp;T ile mükemmel anlaşmalar yapmasını da sağlamıştır –anlaşma yapmak söz konusu olunca ürkeklik yok. Disney kendisine bütün yaratıcı özgürlüğü ve Pixar’da büyük bir kâr payı verdi. Müzik devleri, iTunes müzik mağazasının bir deneyden tehdide dönüşmesine yardımcı oldu. Ve AT&amp;T bir prototip bile görmeden iPhone anlaşmasını imzaladı.</p>

  <p class="normal">Ama bazılarının kontrol deliliği gördüğü yerlerde başkaları baştanbaşa kusursuz bir müşteri deneyimi oluşturma başarısını gösterme arzusu görüyor. Mükemmeliyetçilik yerine son derece iyi olma arayışı ve kötüye kullanma yerine evrende bir iz bırakma tutkusu var.</p>

  <p class="normal">İşte size, kişilik özelliklerini iş felsefesine dönüştüren biri.</p>

  <p class="normal">Ve şimdi sıra geldi bunu nasıl yaptığına.</p>
</body>
</html>
