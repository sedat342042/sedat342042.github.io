<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>steve</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">7. Bölüm<br class="chapter" />
  Vaka Örneği: Hepsi iPod’la Nasıl Bir Araya Geldi?</h1>

  <p class="indentmetin">&nbsp;</p>

  <p class="indentmetin">“Yazılım kullanıcı deneyimidir. iPod ve iTunes örneklerinde kanıtlandığı üzere, yazılım sadece bilgisayarların değil tüketici elektroniğinin de itici teknolojisi haline gelmiştir.”</p>

  <p class="indentmetin">&nbsp;</p>

  <p class="indentmetinitalik">—Steve Jobs</p>

  <p class="normal">A pple’ı ayakta kalma mücadelesi veren bir PC şirketi olmaktan çıkarıp bir elektronik devine dönüştüren ürün iPod’dur. iPod’un ortaya çıkış biçimi önceki bölümlerde ele aldığımız birçok konuyu kanıtlamaktadır: iPod, yakın bir şekilde birlikte çalışan küçük ekiplerin ürünüydü. Jobs’ın inovasyon stratejisinden doğdu: Dijital merkez. Tasarımı müşteri deneyimi –yani dijital ezgiler içeren büyük bir kütüphanede nasıl gezileceği– göz önünde tutularak yapıldı. Apple’ın tekrarlanan tasarım süreci ile oluşturuldu ve bazı önemli fikirler hiç beklenmedik yerlerden geldi (örneğin menü tekerleği bir tasarımcı tarafından değil bir reklam yöneticisi tarafından önerildi). Temel bileşenlerden birçoğunun kaynağı şirket dışındaydı ama Apple bunları benzersiz ve yenilikçi bir biçimde birleştirdi. Ve o kadar büyük bir gizlilik içinde tasarladı ki Jobs’ın kendisi bile iPod’un isim hakkını zaten aldıklarını bilmiyordu.</p>

  <p class="normal">Ama hepsinden önemlisi iPod gerçekten bir takım çalışmasının ürünüydü. Ekipten biri bunu şöyle anlatıyordu: “Birçok beyin fırtınası oturumu yaptık. Apple’da ürünler çok katılımcı bir yöntemle ortaya çıkar. Birçok insanla, birçok toplantıda, birçok fikir tartışılır. Bu bir takım yaklaşımıdır.”<sup class="calibre2"><a href="../Text/steve_split_195.html#footnote-100-169" id="footnote-100-169-backlink">[169]</a></sup></p>

  <p class="solbaslik">Dijital Merkeze Yeniden Bakış</p>

  <p class="normal">Zorunluluk icatların anasıdır. Apple, diğer şirketler uzak durduğu için OS X sistemine yönelik uygulama yazılımı yazmaya başladı ve bu şirket için başka bir altın fırsat haline dönüştü.</p>

  <p class="normal">2000 yılında iMac Apple’ın geri dönüşünün habercisiydi ama Jobs’ın yazılımcıları OS X için yazılım hazırlamaya ikna etme çabaları net bir yankı bulmuyordu. Ama Mac’in en büyük yazılımcılarından biri olan Adobe tüketici düzeyindeki yazılımını OS X’e uyarlamayı açıkça reddetmişti.</p>

  <p class="normal">Jobs <span class="ideitalik">Fortune</span> dergisine şöyle diyordu: “Açıkça hayır dediler. Şok olduk çünkü Mac’in ilk günlerinde büyük destekçimiz olmuşlardı. Ama biz de dedik ki ‘Tamam, eğer bize kimse yardım etmeyecekse o zaman biz de bunu kendimiz yapmak zorunda kalacağız.’”</p>

  <p class="normal">Aynı zamanda müşteriler bilgisayarlara takılacak biçimde tasarlanmış birçok elektronik alet –Palm Pilot’lar, dijital fotoğraf makineleri ve kameralar– satın almaya başlıyordu ama Jobs’a göre fotoğrafları ya da evde çekilen filmleri düzenleyecek iyi bir yazılım yoktu –ne Mac ne de Windows bilgisayarlarında.</p>

  <p class="normal">Jobs Apple’ın bu aletlerin yeteneklerini geliştirecek –örneğin ev yapımı filmleri kolayca düzenlenmesini sağlayacak– bir yazılım üretmesi halinde müşterilerin resimlerini ve filmlerini düzenlemek ve cep telefonlarını senkronize etmek için Mac bilgisayarları alabileceğini düşünüyordu. Mac evin dijital merkezi, yani bütün bu aygıtları birleştiren teknoloji merkezi haline gelecekti.</p>

  <p class="normal">Jobs, 6. Bölüm’de değindiğimiz gibi, Macworld 2001’de PC’nin üçüncü altın çağına vurgu yapmıştı: “Bu çağ dijital aletlerin her yere egemen olacağı bir dönemdir: CD-çalarlar, MP3-çalarlar, cep telefonları, dijital fotoğraf makineleri, dijital kameralar ve dahası. Biz Mac’in bu aletlere katkı sağlayarak bu yeni dijital yaşam biçiminin merkezi olabileceğinden eminiz.”<sup class="calibre2"><a href="../Text/steve_split_196.html#footnote-100-170" id="footnote-100-170-backlink">[170]</a></sup></p>

  <p class="normal">Dijital merkez eski “öldürücü uygulamalar” stratejisi üzerinde yeni bir yorumdur. Müşteriler bilgisayarları genellikle sadece donanımları için almaz; çalıştırabildiği yazılımlarla daha çok ilgilenirler. Seçkin bir öldürücü yazılım parçası genellikle kendisini çalıştırabilen makinenin başarısını garantilemek için yeterlidir. Apple II ilk hesap çizelgesi programı VisiCalc sayesinde büyük bir başarı yakalamıştı. Nintendo da Mario Kardeşler oyunları sayesinde oyun konsollarında büyük bir güç haline gelmişti. Ve Mac ise ancak masaüstü yayıncılığı devrimini başlatan standart bir belge ve yazıcı dili olan PostScript’in Adobe tarafından geliştirilmesinden sonra uçuşa geçmişti.</p>

  <p class="normal">Jobs’ın dijital merkez stratejisi karma bir başarı getirmiştir. Bu stratejinin esinlendirdiği yazılımlar –iPhoto, iMovie ve Garageband gibi uygulamalar– eleştirmenlerin büyük beğenisini kazanmıştır ve bazılarınca her platform üzerindeki en iyi uygulamalar olarak kabul edilmektedir. Ama kendi açılarından Mac bilgisayarlarına büyük sayılarda yeni müşteri çekme konusunda başarısız olmuşlardır. Öldürücü uygulamalar olduklarını kanıtlayamamışlardır.</p>

  <p class="normal">Bununla birlikte şirket stratejisi olarak bilgisayarın dijital merkez olması fikri olağanüstü başarılı olmuştur ve hâlâ da öyledir.</p>

  <p class="normal">Gözlemcilerin çoğunun hâlâ Apple ile Microsoft’u karşılaştırdığı ve eski girişim savaşının ötesini göremediği sırada Jobs müşteriler üzerine odaklanıp büyüyen dijital eğlence devrimini gördü. Bilgisayarlar sadece <span class="ideitalik">iş</span> için değil, bir <span class="ideitalik">yaşam biçimi</span> için kilit teknoloji haline geliyordu. Dijital merkez fikrinden, Microsoft’un Office takımının eşdeğeri haline gelmekte olan Apple’ın yazılım uygulamaları takımı ortaya çıktı. Ve bu fikir, daha önce de değindiğimiz gibi, iPod, iTunes müzik mağazası ve Apple’ın olağanüstü başarılı mağazalarının da esin kaynağı oldu.</p>

  <p class="solbaslik">Jobs’ın Yanlış Adımı:</p>

  <p class="solbaslik">Müşteriler Video Değil Müzik İstiyordu</p>

  <p class="normal">İlk iMac’in önemli özelliklerinden bir tanesi FireWire portu sayesinde tüketicilerin kameralarına bağlanabilme özelliğiydi. FireWire standart bir ekipmandır ve iMac ev videosu düzenleme istasyonu olarak tasarlanan ilk tüketici bilgisayarıydı.</p>

  <p class="normal">Jobs uzun süredir video ile ilgileniyordu ve ilk Mac’in masaüstü yayıncılık konusunda yaptığını iMac’in de video konusunda yapma potansiyeli olduğunu düşünüyordu. Jobs’ın yarattığı ilk dijital merkez yazılımı parçası, kolay kullanımlı bir video düzenleme uygulaması olan iMovie’ydi.</p>

  <p class="normal">Sorun şuydu; 1990’ların sonlarında tüketiciler dijital videodan çok dijital müzikle ilgileniyordu. Jobs video ile o kadar ilgilenmişti ki dijital müzik devriminin başlangıcını fark edememişti. Jobs’ın bir teknoloji gözlemcisi olarak iyi bir ünü vardır. Geleceğin teknolojisini –grafik kullanıcı arayüzü, fare, şık MP3-çalarlar– tahmin etme yeteneği olduğuna inanılır ama milyonlarca müzikseverin Napster ve diğer dosya paylaşım siteleri aracılığıyla milyarlarca müzik parçası alıp verdiğini hiç mi hiç fark etmedi. Kullanıcılar kendi CD koleksiyonlarını parçalara ayırıp şarkıları internet üzerinden başkalarıyla paylaşıyordu. 2000 yılında müzik stereo müzik aletlerinden ayrışıp bilgisayarlarla buluştu. Özellikle öğrenci yurtlarının odalarında dijitale akın vardı ve üniversite öğrencileri iMac satışlarının büyük bir kaynağı olmasına karşın Apple’ın dijital müzik koleksiyonlarını yönetmek için herhangi bir müzikçalar yazılımı yoktu.</p>

  <p class="normal">Apple, Ocak 2001’de genel ekonomik durgunluk nedeniyle 195 milyon dolarlık zarar ve satışlarında büyük bir düşüş olduğunu açıkladı. Bu, Jobs’ın şirkete geri dönmesinden bu yana gerçekleşen ilk ve tek çeyreklik zarardı. Müşteriler CD yazıcısı olmayan iMac’leri almayı bırakmıştı. Jobs analistlerle yaptığı bir konferans görüşmede iMac ürün dizisine CD yazıcısı koymayarak “treni kaçırdığını” kabul etti.<sup class="calibre2"><a href="../Text/steve_split_197.html#footnote-100-171" id="footnote-100-171-backlink">[171]</a></sup> Dersini almıştı. Sonradan bu konuda şöyle demiştir: “Kendimi aptal gibi hissediyordum. Treni kaçırdığımızı düşünüyordum. Yetişmek için çok çaba harcamak zorundaydık.”<sup class="calibre2"><a href="../Text/steve_split_198.html#footnote-100-172" id="footnote-100-172-backlink">[172]</a></sup></p>

  <p class="normal">Oysa diğer PC üreticileri bunu ıskalamamıştı. Örneğin Hewlett-Packard’ın bilgisayarlarında Apple’ın da izlemek zorunda olduğu önemli bir özellik olan CD yazıcılar vardı. Apple küçük bir şirketten SoundJam MP adlı popüler bir müzikçaların lisansını aldı ve onun başarılı programcısı Jeff Robbin’i Apple’a transfer etti. Robbin Jobs’ın direktifleri doğrultusunda SoundJam’i iTunes’a (genellikle basitleştirerek) uyarlamak için birkaç ay uğraştı. Jobs SoundJam’i Ocak 2001’deki Macworld Expo’da tanıttı.</p>

  <p class="normal">Jobs açılış konuşmasında kalabalığa şöyle diyordu: “Apple en iyi yaptığı şeyi yaptı: karmaşık uygulamaları basitleştirme ve süreç içerisinde onları daha iyi hale getirme işini. Ve umuyoruz ki bu program son derece basit kullanıcı arayüzü ile çok daha fazla insanın dijital müzik devrimine katılmasını sağlayacaktır.”</p>

  <p class="normal">Robbin iTunes üzerinde çalışırken Jobs ve emrindeki idari ekip herhangi bir fırsat olup olmadığını görmek için <span class="ideitalik">gadget</span> denilen mini uygulamaları incelemeye başladılar. Ve dijital fotoğraf makineleri ve kameraların çok iyi tasarlandığını ama müzikçalarların farklı bir durumda olduğunu fark ettiler. iPod ürün pazarlama başkan yardımcısı Greg Joswiak <span class="ideitalik">Newsweek</span> dergisine “Ürünler berbattı” demiştir.<sup class="calibre2"><a href="../Text/steve_split_199.html#footnote-100-173" id="footnote-100-173-backlink">[173]</a></sup></p>

  <p class="normal">Dijital müzikçalarlar ya büyük ve biçimsiz ya da küçük ve kullanışsızdı. Çoğunda 32 ya da 64 MB kapasiteli, oldukça küçük bellek çipleri vardı ve sadece birkaç düzine şarkı depolanmasına olanak sağlıyordu –yani portatif bir CD-çalardan pek farkı yoktu.</p>

  <p class="normal">Ama Fujitsu’nun 2,5 inçlik hard diskini kullanan birkaç müzikçalar vardı. En popüleri Singapur merkezli Nomad Jukebox adlı bir müzikçalardı. Yaklaşık olarak portatif bir CD-çalar büyüklüğünde ama onun iki katı ağırlığında olan Nomad Jukebox “küçücük” bir alette binlerce şarkı depolama umudu veriyordu ama birkaç korkunç aksaklık vardı: Şarkıları bilgisayardan manüel olarak aktarmak için USB 1 kullanıyordu ve bu bıkkınlık verici bir yavaşlık getiriyordu. Arayüz özel bir mühendislik gerektiriyordu (inanılmaz derecede berbattı). Ve pilleri çoğu zaman sadece 45 dakikada bitiyordu.</p>

  <p class="normal">İşte Apple için fırsat buradaydı.</p>

  <p class="normal">On yılı aşkın bir süre boyunca Apple’ın donanım bölümünün başında bulunan deneyimli mühendis Jon Rubinstein, “Bir müzikçalar yapmak kimin fikriydi bilmiyorum ama Steve hemen üzerine atladı ve bu konuya bir bakmamı söyledi”<sup class="calibre2"><a href="../Text/steve_split_200.html#footnote-100-174" id="footnote-100-174-backlink">[174]</a></sup> diyor. Şimdi Palm şirketinin yönetim kurulunda yönetici olan Rubinstein ince, uzun boylu, ellili yaşların başında bir New Yorklu; kolayca gülen bir yüzü ve martaval atmayan açık sözlü bir tavrı var.</p>

  <p class="normal">Apple’a 1997’de yine Jobs’ın donanım işlerine baktığı NeXT’ten geldi. Rubinstein Apple’dayken Bondi mavisi iMac’ten su soğutmalı iş istasyonlarına ve elbette iPod’a kadar bir dizi çığır açan makinenin üretimini yönetti. Apple 2004’te iPod ve Macintosh olarak iki ayrı kısma bölününce Rubinstein, hem kendisinin hem de iPod’un Apple için ne kadar önemli olduğunun bir kanıtı olarak iPod tarafının başına getirildi.</p>

  <p class="normal">Apple ekibi, Nomad’ın başına dert olan sorunların çoğunu iPod’un çözebileceğini biliyordu. iPod’daki FireWire konektörü şarkıları bilgisayardan hızla belleğe aktarabiliyordu: bütün bir CD’yi birkaç saniye, büyük bir MP3 kütüphanesini ise sadece birkaç dakika içinde. Ve hızla büyüyen cep telefonu endüstrisi sayesinde sürekli olarak yeni bataryalar ve yeni ekranlar piyasaya çıkıyordu. İşte Jobs’ın “vektörlerin gittiği yön” –bir gözünüzü avantajlı teknolojik ilerlemeler üzerinde tutma– anlayışı budur. Ve iPod’un gelecek sürümleri cep telefonu teknolojisindeki gelişmelerin avantajlarından da yararlanabilecektir.</p>

  <p class="normal">2001 Şubat’ında Tokyo’da düzenlenen yıllık Macworld Expo etkinliği sırasında Rubinstein Apple’ın hard disk tedarikçisi Toshiba’ya rutin ziyaretlerinden birini daha gerçekleştirirken yöneticiler ona yeni geliştirdikleri küçük bir sürücü gösterdiler. Diskin çapı sadece 1,8 inçti –rakip müzikçalarlarda kullanılan 2,5 inçlik Fujitsu sürücülerinden önemli ölçüde küçüktü– ama Toshiba’nın bunun nerede kullanılabileceği konusunda hiçbir fikri yoktu. Rubinstein bu olayı şöyle anlatıyor: “Onunla ne yapacaklarını bilmediklerini söylediler. Belki de küçük bir notebookta kullanacaklardı. Geri döndüm ve Steve’e ‘bunu ne yapacağımı biliyorum; bütün parçaları bir araya getirdim’ dedim. O da ‘Öyleyse hiç durma’ dedi.”</p>

  <p class="normal">iPod ürün pazarlama başkan yardımcısı Greg Joswiak, <span class="ideitalik">Cornell Engineering Magazine</span> dergisine şöyle demiştir: “Jon teknolojiyi görme ve onun ne kadar işe yarar olduğunu değerlendirme konusunda çok iyidir. iPod Jon’un teknolojik bir parçanın potansiyelini görme yeteneğinin bir kanıtıdır ve o çok ama çok küçük, biçim etkenli hard diski değerlendirmesi buna önemli bir kanıttır.”</p>

  <p class="normal">Rubinstein yeni Mac’ler üzerinde çalışan mühendislerin hiçbirinin dikkatini dağıtmak istemiyordu. Bu yüzden ayrıntılarla ilgilenmesi için 2001 Şubat’ında mühendis Tony Fadell’i danışman olarak işe aldı. Fadell küçük elaletleri üretiminde çok deneyimliydi: Hem General Magic hem de Philips için popüler aletler geliştirmişti. Ortak bir tanıdıkları Rubinstein’a onun telefonunu vermişti. Rubinstein bunu şöyle anlatır: “Tony’i aradım. O sırada kayak pistindeymiş. İçeri girene kadar hangi iş üzerinde çalışmaya başlamak üzere olduğunu bilmiyordu.”</p>

  <p class="normal">Jobs sonbahara kadar, yani tatil alışverişi sezonundan önce, mağazalara bir müzikçalar koymak istiyordu. Fadell mühendis ve tasarımcılardan oluşan küçük bir ekibin başına getirildi ve ekip çok kısa bir süre içinde aleti üretmeyi başardı. Rubinstein iPod’un çok sıkı bir gizlilik içinde üretildiğini söylüyor. O sırada Apple’ın genel merkezinde çalışan yedi bin personelden sadece elli-yüz kadarı dışında hiç kimsenin başından sonuna kadar iPod projesinin varlığından bile haberi yoktu. Ekip, projeyi olabildiğince çabuk tamamlamak için Toshiba’dan hard disk, Sony’den batarya ve Texas Instruments şirketinden bazı kontrol çipleri gibi hazır parçalardan olabildiğince fazla sayıda alıyordu.</p>

  <p class="normal">Temel donanımın projeleri, oturma odalarına konulabilecek kadar büyük bir müzikçalar ve bir de sigara paketi boyutlarında portatif bir alet gibi birkaç farklı dijital müzikçalar için sözde referans tasarımlar üzerinde çalışmakta olan PortalPlayer adlı yeni kurulmuş bir Silikon Vadisi şirketinden satın alındı.</p>

  <p class="normal">Ekip ayrıca Apple’ın kendi uzmanlarından da büyük yardımlar aldı. Rubinstein “Sıfırdan başlamamıştık,” diyor: “Bir donanım mühendisliği grubu emrimizdeydi. Elektrik temini konusu ortaya çıktığında elektrik kaynağı ekibimiz emrimizdeydi. Bir ekrana ihtiyaç duyunca bir ekran grubu geliyordu. Yapı ekibinden de yardım aldık. Bizde zaten yerleşmiş olan teknolojilerden dolayı bu son derece güçlü bir ürün oldu.”</p>

  <p class="normal">En büyük sorun pil ömrüydü. Şarkıları çalarken disk dönmeye devam ederse piller hemen bitiyordu. Çözüm, birkaç şarkıyı çok daha az enerji tüketen bellek çipleri bankasına yüklemekti. Sürücü, birkaç şarkı daha yüklemesi gereken zamana kadar uykuya yatırılabilecekti. Başka üreticiler atlama koruması konusunda benzer bir yapı kullanmış olsalar da ilk iPod’da 32 MB’lık bir arabellek vardı. Bu, pillerin iki ya da üç saat yerine on saate kadar dayanmasını sağlıyordu.</p>

  <p class="normal">Aygıtın parçaları göz önünde bulundurularak iPod’un nihai şekli belirlendi. Doğal olarak bütün parçalar bir iskambil destesi kadar ince bir kutuda bir araya sıkıştırıldı.</p>

  <p class="normal">Rubinstein şöyle diyordu: “Bazen ürünlerin biçiminin yapıldıkları malzemelerden ötürü neye benzeyeceği açıktır ve bu da öyle anlardan biriydi. Parçalar bir araya getirildiğinde nasıl görüneceği açıkça belliydi.”</p>

  <p class="normal">Buna karşın, Apple’ın Jonathan Ive yönetimindeki tasarım grubu ardı ardına prototipler üretiyordu. Ive’ın tasarım grubu, üreticiler ve mühendislerle yakın bir işbirliği halinde tasarımı sürekli makaslayarak geliştiriyordu.</p>

  <p class="normal">Hata ayıklama çalışmalarını kolaylaştırmak için ilk iPod prototipleri “gizli birimler” olarak adlandırılan büyük bir ayakkabı kutusu boyutunda polikarbonat koruyucular içinde üretiliyordu. Diğer birçok Silikon Vadisi şirketi gibi Apple da hangi konuda çalışmalar yaptığını öğrenmek isteyen rakiplerinin endüstri casusluğu çalışmalarına maruz kalmaktadır. Bazı gözlemciler polikarbonat kutuların prototipleri olası casuslardan gizlemek için kullanıldığını ileri sürüyorlar. Ama mühendisler kutuların tamamen işlevsel olarak kullanıldığını söylüyorlar: bu kutular büyük ve erişilebilirdi ve eğer bir sorun olursa arıza arama çalışması bunların içinde kolaylıkla yapılabilirdi.</p>

  <p class="normal">iPod’un yazılımını geliştirirken zamandan kazanmak için üzerine inşa edilecek bir temel olması açısından, dışarıdan, düşük düzeyli bir temel işletim sistemi alındı. Bu yazılımın lisansı, daha önce Newton üzerinde çalışmalar yapmış olan eski Apple mühendisi Paul Mercer tarafından kurulan ve cep telefonları için bir işletim sistemi geliştirmekte olan yeni bir Silikon Vadisi şirketi Pixo’dan alındı. Pixo sistemi çok düşük bir düzeye sahipti: hard diske müzik dosyaları yükleme gibi işleri yapıyordu. Sistemde ayrıca ekranda çizgiler ya da kutular çizme komutları olan arayüz oluşturma kütüphaneleri de vardı. Hazır bir kullanıcı arayüzü yoktu. Apple iPod’un ünlü kullanıcı arayüzünü Pixo’nun düşük düzeyli sisteminin üzerine inşa etti.</p>

  <p class="normal">Menü tekerleği fikri Apple’ın pazarlama bölümünün başındaki Phil Schiller’dan çıktı. Schiller, ilk toplantılardan birinde oldukça açık bir biçimde şöyle demişti: “Bu ürün için tekerlek en doğru kullanıcı arayüzü olur.” Ayrıca Schiller, tekerleğin ne kadar çok döndürülürse menülerin o kadar hızlı akması fikrini de önerdi ki bu iPod’u rakip müzikçalarları kullanmanın zorluklarından uzak tutan dahice bir dokunuştu. Apple geleneksel seri tasarım sürecini izliyor olsaydı menü tekerleği fikri belki de önerilmeyecekti.</p>

  <p class="normal">iPod’un en ayırt edici özelliği menü tekerleğiydi. Bir MP3-çaları kontrol etmek için tekerlek kullanmak o zaman için görülmemiş bir şeydi ama şaşırtıcı biçimde işlevsel olmuştu. Rakip MP3-çalarlar standart tuşları kullanıyordu. Menü tekerleği sihirli bir yaratıcı eylem olmuş gibi görünmektedir. Neden daha önce başka biri böyle bir kontrol aygıtı geliştirememişti? Ama Schiller’ın menü tekerleği de damdan düşer gibi gelmedi; bu tür tekerlekler, farelerden bazı Palm Pilot çeşitlerine kadar birçok elektronik alette oldukça yaygın bir şekilde kullanılmaktadır. Bang &amp; Olufsen şirketinin BeoCom telefonlarında da telefon numaraları listelerini ve aramaları incelemek için kullanılan çok bildik, iPod benzeri bir kadran var. 1983’te Hewlett-Packard 9836 iş istasyonunun da metinde gezmek için kullanılan benzer bir tekerleği olan bir klavyesi vardı.</p>

  <p class="normal">Yazılım tarafında ise Jobs iPod’un arayüzü ve iTunes ile etkileşimi konusunda programcı Jeff Robin’i görevlendirmişti. Arayüz, daha önce Apple’ın QuickTime ortam oynatıcısının temiz ve basit arayüzünü yapmış olan interaktif tasarımcı Tim Wasko tarafından ayarlandı. Donanım tasarımcıları gibi Wasko da model üstüne model geliştiriyor ve bir toplantı masasına serilerek kolayca incelenip tartışılacak biçimde büyük parlak kağıtlara basarak sunum yapıyordu.</p>

  <p class="normal">Robin bunu şöyle anlatıyor: “Steve ve diğer birkaç kişiyle birlikte saat dokuzdan bire kadar gecelerce oturup görüştüğümüzü anımsıyorum. Deneme yanılma yöntemiyle her gün daha da basitleştirilerek geliştirildi. Birbirimize bakıp ‘Evet, tabii. Neden bunu başka bir biçimde yapmak isteyelim ki?’ dediğimiz zaman sona geldiğimizi anlamıştık.”<sup class="calibre2"><a href="../Text/steve_split_201.html#footnote-100-175" id="footnote-100-175-backlink">[175]</a></sup> Jonny Ive’ın donanım prototipleri gibi iPod’un sezgisel bir biçimde elde edilen arayüzü de tekrarlanan bir deneme yanılma yöntemli bir tasarım süreci ile ortaya çıkmıştı.</p>

  <p class="normal">Jobs iPod’un iTunes ile kusursuz bir şekilde çalışması ve birçok fonksiyonun özellikle şarkı aktarımının otomatik olması konusunda ısrar ediyordu. Palm şirketinin Palm Pilot’ları bağlandıklarında otomatik olarak güncelleyen HotSync yazılımı model alındı. Kullanıcılar iPod’larını bilgisayara takınca –kullanıcı herhangi bir şey yapmadan– şarkıların otomatik olarak alete yüklenmesi gerekiyordu. Bu kullanım kolaylığı iPod’un başarısındaki ilan edilmemiş sırlardan biridir. Kendisinden önceki müzikçalarların aksine iPod ve iTunes bir dijital müzik koleksiyonunu yönetmenin zorluklarını hafifletti. Rakip müzikçalarların çoğu kullanıcının birçok işlem yapmasını gerektiriyordu. Şarkıları yüklemek için tutup müzikçalarların simgesine sürüklemeleri gerekiyordu. Bu da insanın sırtında bir yüktü ve çoğu insanın uğraşarak zaman harcamamak istemediği bir şeydi. iPod bunu değiştirdi. Jobs iPod’un bu kolay işleyişini <span class="ideitalik">Fortune</span> dergisine üç kelimeyle şöyle anlatacaktı: “Takın. Vırrr. Bitti.”<sup class="calibre2"><a href="../Text/steve_split_202.html#footnote-100-176" id="footnote-100-176-backlink">[176]</a></sup></p>

  <p class="solbaslik">iPod Adını Nasıl Aldı?</p>

  <p class="solbaslik">“Open the Pod Bay Door, Hal!”</p>

  <p class="normal">Apple mühendisleri, donanım üzerinde, Robbin ve şirket iTunes üzerinde çalışırken serbest çalışan bir reklam yazarı da yeni aletin adı üzerinde çalışıyordu. San Francisco’da yaşayan reklam yazarı Vinnie Chieco iPod adını önerdi ama Jobs ilk başta kabul etmedi.</p>

  <p class="normal">Chieco, Apple tarafından işe alındı ve yeni MP3-çaların sadece bilgisayar tutkunlarına değil sıradan halka nasıl sunulacağı konusunda yardımcı olma görevi verilen bir ekibe katıldı. Bu görev, pazarlama ve ürünün neler yapabileceğini göstermek kadar ona bir isim bulmayı da kapsıyordu.</p>

  <p class="normal">Chieco bazen Jobs’la haftada iki ya da üç kez görüşerek birkaç ay boyunca Apple’a danışmanlık yaptı. Dört kişilik ekip büyük bir gizlilik içinde Apple’ın grafik tasarım bölümünün bulunduğu binanın tepesindeki penceresi bile olmayan küçük bir ofiste toplanıyordu. Oda elektronik olarak kilitleniyordu ve oraya girebilmek için Jobs dahil sadece dört kişide anahtar vardı. Odada büyük bir toplantı masası ve birkaç bilgisayar vardı. Fikirlerden bazıları duvarlara yapıştırılmıştı.</p>

  <p class="normal">Grafik tasarım bölümü diğer pek çok görevin yanısıra Apple’ın ürün ambalajlarının, broşürlerinin, ticari fuar flamalarının ve mağaza tabelalarının tasarımından sorumludur. Apple’ın bünyesinde grafik bölümünün öncelikli bir konumu vardır: çoğu zaman Apple’ın gizli ürünleri hakkında çok önceden bilgi sahibi olur. Apple gizliliği korumak için net bir biçimde bölümlere ayrılmıştır. Çalışanlara tıpkı gizli bir devlet birimindeki gibi sadece gerektiği kadar bilgi verilir. Yeni ürünler hakkındaki bilgiler çeşitli birimlere sadece parça parça verilir ve bütün ayrıntıları sadece yönetim ekibi bilir.</p>

  <p class="normal">Çoğu zaman yeni ürünlerin ayrıntılarını yönetici ekipten sonra ilk öğrenen kişiler ambalajlama ve tabela materyallerini hazırlaması gereken grafik bölümündeki ressam ve tasarımcılar olur. Örneğin Apple içinde iPod’un adını öğrenen ilk gruplardan biri grafik bölümüydü çünkü onların ambalajları hazırlaması gerekiyordu. iPod üzerinde çalışan –donanım ve yazılım ekipleri dahil– diğer bütün ekipler aleti sadece kod adıyla, “Dulcimer” (santur) olarak biliyordu. Grafik bölümü içinde bile bilgi katı bir şekilde ayrılmıştı. Bölümde yaklaşık yüz kişilik bir personel var ama sadece küçük bir grup –yaklaşık yirmi otuz kişi– dışında hiç kimsenin ayrıntılar şöyle dursun iPod’un varlığından bile haberi yoktu. Bölümdeki diğer personel iPod’u 2001 Ekim’inde Jobs basına tanıttığı zaman öğrenecekti.</p>

  <p class="normal">Jobs isim bulma süreci sırasında iPod’un tanımlayıcı sloganını belirlemişti: “Cebinizde 1.000 şarkı.” Bu tanımlayıcı slogan aletin adının tanımlayıcı olması zorunluluğunu ortadan kaldırdı; artık adının müziğe ya da şarkılara gönderme yapması gerekmiyordu. Jobs müzikçaları tanımlarken sürekli olarak Apple’ın dijital merkez stratejisine gönderme yapıyordu: Mac birçok <span class="ideitalik">gadget</span> için bir merkez, yani merkezi bağlantı noktasıdır. Chieco da buradan hareketle bağlantı merkezleri, yani başka şeylerin kendisine bağlandığı objeler hakkında düşünmeye başladı.</p>

  <p class="normal">Chieco en önemli bağlantı merkezinin bir uzay gemisi olabileceğini düşündü. Uzay gemisinden daha küçük bir gemiyle, yani bir modül ile ayrılabilirdiniz ama daha sonra yakıt ve yiyecek almak için ana gemiye dönmeniz gerekirdi. Daha sonra Chievo’ya saf beyaz plastik bir yüzeyi olan bir iPod prototipi gösterildi. Chieco şöyle diyor: “Beyaz iPod’u görür görmez aklıma <span class="ideitalik">2001: A Space Odyssey</span> filmi ve şu sözler geldi. ‘Open the Pod Bay Door, Hal!’”</p>

  <p class="normal">Artık yapılacak tek iş iMac’deki gibi önüne “i” ekini eklemekti. Apple bu öneki ilk kez iMac’le 1999’da kullandığı zaman bunun “internet” anlamında kullanıldığını söylemişti. Ama bu önek şimdi –iPhone’dan iMovie’ye kadar– çok geniş bir ürün çeşidinde kullanılıyor ve artık o kadar akla yatkın gelmiyor. Bazıları “i” harfinin Apple’ın ürünlerinin bireysel doğasını ifade etmek üzere birinci tekil kişi anlamında kullanıldığını ileri sürmektedir.</p>

  <p class="normal">Chieco, kartlara yazılmış birkaç düzine alternatifin yanısıra bu adı sundu. Ama şu anda düşünülen diğer isimlerin hiçbirinden söz etmek istemiyor. Jobs kartları tek tek incelerken iki gruba ayırdı: adaylar ve reddedilenler. iPod’un yazılı olduğu kart reddedilenler arasına gitti. Ama toplantının sonunda Jobs karşısındaki dört kişiden görüşlerini söylemelerini istedi. Chieco masanın karşı tarafına uzanıp reddedilenler grubundaki “iPod” kartını aldı ve şöyle dedi: “Steve’in bunu açıklama biçimi ile bu isim bana mantıklı geldi. Bu mükemmel bir benzerlikti. Çok mantıklıydı. Bir de iyi bir isimdi.” Jobs da Chieco’ya bunu düşüneceğini söyledi.</p>

  <p class="normal">Toplantıdan sonra Jobs çeşitli alternatif isimlerle ilgili bir pazar araştırması yapmaya başladı; şirket içinden ve dışarıdan güvendiği insanlara soruyordu. Chieco “Jobs bir sürü isim sayıyordu” diyor. “Birçok isim vardı. Etrafa sormaya başladı.” Birkaç gün sonra Jobs Chievo’ya iPod lehinde karar verdiğini söyledi. Ama herhangi bir açıklama yapmadı. Chieco’ya sadece şöyle dedi: “Bu isim üzerinde düşündüm. Hoşuma gitti. İyi bir isim.” Apple’dan adının açıklanmasını istemeyen bir kaynak (çünkü işinden olmak istemiyor) Chieco’nun anlattıklarını doğruladı.</p>

  <p class="normal">California, Mountain View kentindeki Brighter Naming şirketinin başkanı, isimlendirme uzmanı Athol Foden, Apple’ın hayata geçirilemeyen bir internet kiosku projesi için iPod adını 24 Temmuz 2000’de zaten onaylatmış olduğunu ifade eder. Apple, kayıtlara göre, iPod adını “bilgisayar ekipmanı içeren halka açık bir internet kiosk alanı” için tescil ettirmiştir.</p>

  <p class="normal">Foden, iPod adının insan için tasarlanmış bir modül olan internet kiosku için düşünülmesinin bir müzikçalar için düşünülmüş olmasından daha mantıklı olduğuna dikkat çekiyor ve şöyle diyor: “Onaylatılmış isimler dolabına bakınca iPod olduğunu gördüler, hepsi bu. Ürüne bakarsanız gerçekten uygun olmadığını görürsünüz. Ama hiç fark etmez. Bu isim de kısa ve sevimli.”</p>

  <p class="normal">Foden isim dahice bir buluş diyor: basit, kolay hatırlanır ve en önemlisi ürünü tanımlayıcı değil bu nedenle teknoloji geliştikçe aletin işlevi değişse bile kullanılabilir. Foden, “i” önekinin “iMac” adındaki “internet” ya da “ben” anlamındaki birinci tekil kişi olarak çifte anlamına da dikkat çekiyor.</p>

  <p class="normal">Chieco Apple’ın iPod adını zaten onaylatmış olduğunu söylediğimde şaşırdı. Bundan haberi yoktu ve görünüşe göre Jobs da habersizdi. Chieco, internet kiosku bir rastlantı olsa gerek, diyordu. Bu adı Apple’daki başka bir ekibin onaylatmış olabileceğini ve şirketin gizlilik tutkusu nedeniyle bunun zaten kendilerine ait bir marka olduğunu kimsenin bilmiyor olabileceğini söyledi.</p>

  <p class="normal">23 Ekim 2001’de 11 Eylül olaylarından beş hafta kadar sonra Jobs tamamlanmış ürünü Apple genel merkezindeki özel bir etkinlikte tanıttı. Jobs toplantıda bulunan gazetecilere “Bu büyük, ama çok büyük bir buluş” diyordu.</p>

  <p class="normal">Gerçekten de öyleydi. İlk iPod şimdi çok ilkel görünüyor: siyah beyaz kütük gibi bir ekranı olan kocaman bir sigara paketi gibi. Ama Apple, onu altı ayda bir geliştirdi, güncelledi, çeşitlendirdi ve şimdi en basitleri olan Shuffle’dan lüks iPhone’a kadar birçok farklı modelden oluşan bir aileye dönüştürdü.</p>

  <p class="normal">Sonuç: 2007 Nisan’ına kadar 100 milyonu aşkın satış ve bu satışlar Apple’ın büyük bir artış gösteren gelirlerinin neredeyse yarısının kaynağı. Apple 2008 sonuna kadar 200 milyondan fazla, 2009 sonuna kadar ise 300 milyondan fazla iPod satmanın hesaplarını yapıyor. Bazı analistler pazar doyana kadar iPod’un 500 milyon satabileceğini düşünüyorlar. Bütün bunlar iPod’u bütün zamanların en büyük tüketici elektroniği ürünü olmaya aday haline getiriyor. Bu rekorun şimdiki sahibi, Sony’nin Walkman’i ve 1980’ler ve 1990’ların başlarındaki 15 yıllık egemenliği süresince 350 milyon birimlik satışı var.</p>

  <p class="normal">Belki de iPod’un başarısının en önemli yönü, Jobs’ın donanım, yazılım ve online müzik mağazası gibi yönlerden alet üzerinde bütünüyle kuşatıcı bir kontrolü elinde tutmuş olmasıdır. Bu sınırsız kontrol iPod’un fonksiyonlarının, kullanım kolaylığı ve güvenilirliğinin anahtarıdır. Ve bu, bir sonraki bölümde göreceğimiz gibi, patlama yapan dijital eğlence döneminde Apple’ın geleceğini belirleyen bir rol oynayacaktır.</p>

  <div class="calibre1" id="calibre_pb_17"></div>
</body>
</html>
