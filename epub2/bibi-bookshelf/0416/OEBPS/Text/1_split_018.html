<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">4. Sahne</h2>

  <p class="ortayazi">(Kilisenin içi, Leydi’nin lahdi.)</p>

  <p class="indentmetin">(Elinde bir kitapla siyahlar giymiş Govianus girer.</p>

  <p class="normal">Önünde uşağı bir meşale taşımaktadır.)</p>

  <p class="normal">GOVIANUS</p>

  <p class="normal">Gözlerim şimdiden yorgun düştü.<sup class="calibre3"><a href="../Text/1_split_098.html#footnote-100-78" id="footnote-100-78-backlink">[78]</a></sup></p>

  <p class="normal">Sevgilime saygılarımı sunmak için geldiğim bu mezar,</p>

  <p class="normal">Gözyaşlarımdan görünmez oldu.</p>

  <p class="normal">Onur ve namus tapınağı,</p>

  <p class="normal">Seni selamlıyorum kederimin taştığı şu anda!</p>

  <p class="normal">Yaralanmış, erdemli bir varlığın yattığı</p>

  <p class="normal">Ve yaşam kapısının açılmamak üzere kapandığı huzur odası,</p>

  <p class="normal">Bildirmek istiyorum, senin gürültü sevmeyen,</p>

  <p class="normal">Sessizce katlandığın acına:</p>

  <p class="normal">Bu acı yüreğimin ta derinlerinde,</p>

  <p class="normal">Bir erkek için gerçek ve aşkın olduğu yerde.</p>

  <p class="normal">Hazırlan çocuk! Haydi şu parçayı bir daha söyle bana.</p>

  <p class="normal">Buraya iyi gider o söylediğin parça,</p>

  <p class="normal">Kendimi vakfettiğim büyük kederim</p>

  <p class="normal">Gözlerimden yaşlar getirirken her sessizlikte</p>

  <p class="normal">O şarkın mükemmel uyacak buraya.</p>

  <p class="indentmetin">(Govianus, müthiş bir tutkuyla lahdin önünde</p>

  <p class="normal">diz çöker. Uşağı şarkı söyler.)</p>

  <p class="normal">UŞAK</p>

  <p class="indentmetin">(Şarkı.)</p>

  <p class="normal">Merhamet kurulmuş olsaydı,</p>

  <p class="normal">Gerçek hak ve onur üzerine,</p>

  <p class="normal">Daha fazlasına gerek kalmazdı.</p>

  <p class="normal">Öyleyse uygula bunu sevgiline.</p>

  <p class="normal">Leydimiz hiçbir zaman adını</p>

  <p class="normal">Büyük çabalar harcayarak</p>

  <p class="normal">Erdem savaşında kazanmadı.</p>

  <p class="normal">Kararlılıkla korumak için ismini</p>

  <p class="normal">Güzelliğini, gençliğini ve canını verdi.</p>

  <p class="normal">Kadın orda uyuyor,</p>

  <p class="normal">Lord eşsiz bir eş yitirdi,</p>

  <p class="normal">O da şurda ağlıyor.</p>

  <p class="normal">Buradan geçen bakire kız,</p>

  <p class="normal">Ağla, ağla, yas tut! Dövün,</p>

  <p class="normal">Yine ölümle gelirse övgü,</p>

  <p class="normal">Ancak birkaçı yatabilir onun yanında.</p>

  <p class="normal">GOVIANUS</p>

  <p class="normal">Sen iyi bir çocuksun.</p>

  <p class="normal">Efendinin duygularını paylaşırmış gibi söyledin şarkını.</p>

  <p class="normal">Andın böylece eşsiz değerdeki ölen kadınını.</p>

  <p class="normal">Akıp geçiyor zaman, ilerki yıllarında</p>

  <p class="normal">Ruhun olgunlaşıp tam erkek olduğunda</p>

  <p class="normal">İyi davrandığımı göreceksin sana.</p>

  <p class="normal">Lütfen, beni şimdi yalnız bırak,</p>

  <p class="normal">Kilise önünde bekle beni.</p>

  <p class="normal">UŞAK</p>

  <p class="normal">Elbette lordum.</p>

  <p class="indentmetin">(Çıkar.)</p>

  <p class="normal">GOVIANUS</p>

  <p class="normal">Bakire bedeninde erdemin tohumunu saklayarak</p>

  <p class="normal">Ebediyetin koynunda bitmeyen bir hasatla</p>

  <p class="normal">Sürgün verecek olan sonsuzluğun onurlu kızı –</p>

  <p class="normal">BİR SES</p>

  <p class="normal">Ben burada değilim.</p>

  <p class="normal">GOVIANUS</p>

  <p class="normal">Neydi o? Kim burada değil? Sormak zorundayım –</p>

  <p class="normal">Yaşlı kubbelerin çıkardığı boş bir seda.</p>

  <p class="indentmetin">(Birden rüzgar sesine benzeyen bir hışırtı işitilir;</p>

  <p class="normal">mezar odasının kapıları açılıp kapanır, lahdin üstünden</p>

  <p class="normal">göz kamaştırıcı bir ışık gelir; ışıkta Govianus’un</p>

  <p class="normal">sevgili Leydi’si, ölüme gittiği beyaz giysiler için de</p>

  <p class="normal">görünür, her yanı değerli mücevherlerle kaplıdır,</p>

  <p class="normal">göğsünün üstünde büyük bir haç vardır.)</p>

  <p class="normal">GOVIANUS</p>

  <p class="normal">Ne olur, bak bana! İnan olsun, uçarak gelirim sana!</p>

  <p class="normal">Benim için uyanık ol<sup class="calibre3"><a href="../Text/1_split_099.html#footnote-100-79" id="footnote-100-79-backlink">[79]</a></sup> ne olur! (Şimdi dostluğun gerekli bana!)</p>

  <p class="normal">Korku ve şaşkınlıkla gelme asla,</p>

  <p class="normal">Bu, erkekler<sup class="calibre3"><a href="../Text/1_split_100.html#footnote-100-80" id="footnote-100-80-backlink">[80]</a></sup> için o kadar mutlu edici ki!</p>

  <p class="normal">Zevk duyuyorum soluksuz kalmaktan,</p>

  <p class="normal">Saçlarımın dimdik olmasından.</p>

  <p class="normal">Hiç bitmesin dehşet buysa eğer!</p>

  <p class="normal">Cehennemin tüm acılarıyla gel bana,</p>

  <p class="normal">Gülümseyerek sabrederim onlara.</p>

  <p class="normal">Beni hep bu dehşet içinde tut, yalvarırım sana.</p>

  <p class="normal">Bu hummayı değişmem insanın mutluluğuna</p>

  <p class="normal">Ne de on bin çağın hazzına.</p>

  <p class="normal">LEYDİ</p>

  <p class="normal">Sevgili lord, beni yaraladıkları için geldim buraya.</p>

  <p class="normal">GOVIANUS</p>

  <p class="normal">Hoş geldin! Sevgilimin ruhunu yaralayan kim?</p>

  <p class="normal">Sen bütün acıların, haksızlıkların üstündesin,</p>

  <p class="normal">Dokunamaz sana artık kimse</p>

  <p class="normal">Kim seni incitmeye cesaret etti?</p>

  <p class="normal">Hayatı olmayan bir bedene</p>

  <p class="normal">Ancak benim şimdi yaptığım gibi</p>

  <p class="normal">Haksızlık edilebilir.</p>

  <p class="normal">LEYDİ</p>

  <p class="normal">Artık benim değil ölümün bana verdiği huzur.</p>

  <p class="normal">Bu mezar soyuldu! Gör bak, ben yokum burada,</p>

  <p class="normal">Vücudum buradan alınıp götürüldü!</p>

  <p class="indentmetin">(Govianus lahdin kapağını açar.)</p>

  <p class="normal">Gerçekten de gitmiş! Hangi aşağılık herif</p>

  <p class="normal">Kara sonsuzluğa karşı böylesine korkunç bir borca girmeye cesaret edebilir?</p>

  <p class="normal">LEYDİ</p>

  <p class="normal">Daha fazlasına da cesaret ediyor şimdi –</p>

  <p class="normal">Zorba’nın ta kendisi!</p>

  <p class="normal">GOVIANUS</p>

  <p class="normal">Cehennemin tüm kötülükleri bu cesaretini ödüllendirsin!</p>

  <p class="normal">LEYDİ</p>

  <p class="normal">Ben şimdi saraydayım, onun yatak odasında.</p>

  <p class="normal">Soğuk göğüslerimde hayat yeniden canlanmış gibi</p>

  <p class="normal">Beni taciz ediyor ağır şekilde,</p>

  <p class="normal">Beni kucaklayıp okşuyor</p>

  <p class="normal">Ve sık sık da öpüyor hissiz, soğuk dudaklarımdan,</p>

  <p class="normal">Yüzümün solgunluğuna bakıp zaman zaman ağlıyor;</p>

  <p class="normal">Şehvet dolu gözlerinin zevki için</p>

  <p class="normal">Bazen de yüzüme renk verecek birini çağırıyor.</p>

  <p class="normal">GOVIANUS</p>

  <p class="normal">Aman, ne kadar yürek parçalayan bir haksızlık!</p>

  <p class="normal">Saygısız ve acımasız, insanlık dışı bir kötülük!</p>

  <p class="normal">LEYDİ</p>

  <p class="normal">Bu söylediklerimi düşünmeni istiyorum sevgili erkeğim.</p>

  <p class="normal">Huzurum kaçtı. Sen bunu onarmalısın.</p>

  <p class="normal">GOVIANUS</p>

  <p class="normal">Ne olur hemen gitme!</p>

  <p class="normal">LEYDİ</p>

  <p class="normal">Elveda benim gerçek efendim.</p>

  <p class="indentmetin">(Leydi çıkar.)</p>

  <p class="normal">GOVIANUS</p>

  <p class="normal">Seni henüz kaybedemem. Ben de kucaklaşacağım ölümle,</p>

  <p class="normal">Ve birbirini seven ruhlar olarak yürüyeceğiz birlikte:</p>

  <p class="normal">Haydi, bunu yapalım. Neler diyorum ben!</p>

  <p class="normal">Kaderini bana emanet edip gitti,</p>

  <p class="normal">Bense ne söylüyorum şimdi;</p>

  <p class="normal">Bu yolculuğa çıkmadan önce,</p>

  <p class="normal">Onun bu dünyadaki işini halletmeliyim.</p>

  <p class="normal">Danışmak için kardeşime gitmeliyim.</p>

  <p class="normal">Bu kadarı da olmaz! Ey Tanrım, zırh giydir ruhuma!</p>

  <p class="normal">Sevgilimin bedenini tekrar yerine götürmeliyim,</p>

  <p class="normal">Yoksa ölümü göğsüme gömmeliyim.</p>

  <p class="indentmetin">(Çıkar.)</p>
</body>
</html>
