<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_10">1. Sahne</h2>

  <p class="ortayazi">(Govianus’un hapsedildiği yer.)</p>

  <p class="indentmetin">(Govianus’un sevgilisi Leydi Lucinda, bir uşakla girer.)</p>

  <p class="normal">LEYDİ</p>

  <p class="normal">Bizimle görüşmek isteyen kim?</p>

  <p class="normal">UŞAK</p>

  <p class="normal">Lordum, babanız.</p>

  <p class="normal">LEYDİ</p>

  <p class="normal">Babam mı? Lütfen acele et; onu bekletmeyelim.</p>

  <p class="normal">Rica et, buraya gelsin.</p>

  <p class="indentmetin">(Uşak çıkar.)</p>

  <p class="normal">Zorba’nın bütün acımazlığına karşın,</p>

  <p class="normal">Dostluğunu kazandık başımıza dikilen nöbetçinin bile.</p>

  <p class="normal">Sevgili lordum da, ben de</p>

  <p class="normal">Buna ne kadar özgürlük denilebilirse,</p>

  <p class="normal">Serbest sayılırız yine de.</p>

  <p class="normal">Herkes bize güveniyor burada,</p>

  <p class="normal">Hatta bazen üç saat kadar bir araya gelebiliyoruz,</p>

  <p class="normal">Hapishane görevlilerinin seyrek gösterdikleri bir saygı bu.</p>

  <p class="normal">Umarım babam, sakinleştirici haberler verir bize.</p>

  <p class="indentmetin">(Helvetius girer.)</p>

  <p class="normal">Ama hayır, somurtkan; belli ki yine zorbalıkla ilgili.</p>

  <p class="normal">Ne söyleyecekse söylesin!</p>

  <p class="normal">Bizim kararlı tutumumuz onu şaşırtacaktır.</p>

  <p class="indentmetin">(Babasının önünde diz çöker.)</p>

  <p class="normal">HELVETIUS</p>

  <p class="normal">Kalk. Seni kutsamayacağım. Senin bana itaat tarzın,</p>

  <p class="normal">Rehberleri sadece moda ve gösterişten ibaret olan,</p>

  <p class="normal">Birçok şımarık zengin çocuğunki gibi uymuyor töreye.</p>

  <p class="normal">Sorun evlatlık görevini yerine getirmemen;</p>

  <p class="normal">Ne bağlılık var bunda, ne de saygı duyulacak bir sevgi;</p>

  <p class="normal">Yalnızca özenti ve erkek deliliği.</p>

  <p class="normal">LEYDİ</p>

  <p class="normal">Neden böyle düşünüyorsunuz efendim?</p>

  <p class="normal">HELVETIUS</p>

  <p class="normal">Düşünmek mi? Bana yaranman için artık çok geç.</p>

  <p class="normal">Biliyorum ve görüyorum.</p>

  <p class="normal">Yakında hayır dualarımı sarhoşlar için edeceğim,</p>

  <p class="normal">Şarabın insanı o maskaralaştıran gücü gibi,</p>

  <p class="normal">Sen de onlar kadar budalalık ediyorsun.</p>

  <p class="normal">Aşağılık ruhlu kız,</p>

  <p class="normal">Utanç ve çaresizlikten başka bir şey getirmedin,</p>

  <p class="normal">Oysa debdebe içinde yaşayacaktın,</p>

  <p class="normal">Doğacak çocuğun babanın yükselmesini sağlayacaktı,</p>

  <p class="normal">Ayrıca ilerleyen yaşımda o, mutluluğum dışında,</p>

  <p class="normal">Benim ikinci baharım olacaktı,</p>

  <p class="normal">Beni yenileyecek,</p>

  <p class="normal">O çocuk gelecekte hepimize heyecan ve gençlik getirecekti!</p>

  <p class="normal">Ama senin aklının ve ruhunun basiretsizliği</p>

  <p class="normal">Beni, senin babanı, suçlu gibi hissettiriyor,</p>

  <p class="normal">Neden doğduğun sorusunu akla getiriyor,</p>

  <p class="normal">Cennette huzur içinde yatan annenin kemiklerini sızlatıyor.</p>

  <p class="normal">Onun hayatı ve erdemleri,</p>

  <p class="normal">Her zaman bana bağlılığının birer simgesiydi.</p>

  <p class="normal">Bir de seni düşünüyorum şimdi;</p>

  <p class="normal">Tutulmuş bir uşağın, bir terzinin işi,</p>

  <p class="normal">Hiçbir zaman çabam olmamıştır senin için.</p>

  <p class="normal">Ne yaptım ben, büyük mü düşünemedim</p>

  <p class="normal">Ya da sürekli olarak şansızlığımı mı<sup class="calibre3"><a href="../Text/1_split_055.html#footnote-100-34" id="footnote-100-34-backlink">[34]</a></sup> kovaladım,</p>

  <p class="normal">Sen hiçbir zaman soylu bir lordun kızı olamadın.</p>

  <p class="normal">LEYDİ</p>

  <p class="normal">Bir çobanla evlenseydim, daha mutlu ve huzurlu olurdum.</p>

  <p class="normal">HELVETIUS</p>

  <p class="normal">İlerde doğacak çocukların<sup class="calibre3"><a href="../Text/1_split_056.html#footnote-100-35" id="footnote-100-35-backlink">[35]</a></sup> senin zaaflarını öğrendiklerinde,</p>

  <p class="normal">Lanet edecekler geçirdiğin ömre</p>

  <p class="normal">Gençliğinde önüne çıkan fırsatı teptiğini,</p>

  <p class="normal">Ve bir krallığı,</p>

  <p class="normal">Sana hizmet edecek bir uşağa tercih ettiğini gördüklerinde.</p>

  <p class="normal">Söyle, senin bu davranışın</p>

  <p class="normal">Gelecekte krallığı hak eden kuşakları aldatmak</p>

  <p class="normal">Ve kendi itibarını sarsmaktan başka bir şey mi?</p>

  <p class="normal">LEYDİ</p>

  <p class="normal">Efendim, belli ki kralınız bunları söylemeniz için</p>

  <p class="normal">Bütün soylular arasından özellikle sizi seçmiş.</p>

  <p class="normal">Kurnaz kralınız sizi bile bile seçti,</p>

  <p class="normal">Çünkü başkasını gönderseydi,</p>

  <p class="normal">Çok iyi biliyordu nasıl bir yanıt vereceğimi</p>

  <p class="normal">Daha yarı yola gelmeden habercisi.</p>

  <p class="normal">Oysa efendim, size saygı borçluyum,</p>

  <p class="normal">Öyle bir borç ki, yaşamla başlayıp ölümle biten,</p>

  <p class="normal">Ve ölüme kadar hiç tükenmeyen bir borç;</p>

  <p class="normal">Ama siz de bir babadan daha fazlası olabilirdiniz,</p>

  <p class="normal">Çünkü baba, yaşadığımız sürece</p>

  <p class="normal">Bir kocadan hemen sonra gelen zengin bir hazinedir;</p>

  <p class="normal">Bağışlamalıydınız beni</p>

  <p class="indentmetin">(Davranışımın doğal olduğunu da itiraf etmelisiniz)</p>

  <p class="normal">Bu konuda size karşı gelmiş de olsam</p>

  <p class="normal">Her zaman itaat ettim size.</p>

  <p class="normal">HELVETIUS</p>

  <p class="normal">Demek öyle kızım? Sana gerçekten teşekkür ederim.</p>

  <p class="normal">Senin sayende yükselmeyi umuyordum,</p>

  <p class="normal">Ama sen kendini yücelttin. İkimiz de<sup class="calibre3"><a href="../Text/1_split_057.html#footnote-100-36" id="footnote-100-36-backlink">[36]</a></sup> medyunuz sana.</p>

  <p class="normal">Madem fikrini değiştiremiyorum,</p>

  <p class="normal">Buyruğum şu sadakatine değer veriyor, seni bağışlıyorum.</p>

  <p class="normal">Govianus’la evlen ve mutlu ol onunla;</p>

  <p class="normal">Tamam, onu seç kocan olarak,</p>

  <p class="normal">Ama sen de buna karşılık kabul et şu önemsiz<sup class="calibre3"><a href="../Text/1_split_058.html#footnote-100-37" id="footnote-100-37-backlink">[37]</a></sup> ricamı.</p>

  <p class="normal">LEYDİ</p>

  <p class="normal">Tanrı korusun! Nedir o efendim?</p>

  <p class="normal">HELVETİUS</p>

  <p class="normal">İstediğim yalnızca, kralın dostu olacağını söylemen bana.</p>

  <p class="normal">LEYDİ</p>

  <p class="normal">Nasıl efendim, dostu mu? Ne de önemsiz bir ricaymış ya?</p>

  <p class="normal">Benim konumuma ve sizin ciddi kalıbınıza yakışmayacak kadar,</p>

  <p class="normal">Gerçekten çok önemsiz ve hafifmiş!</p>

  <p class="normal">HELVETIUS</p>

  <p class="normal">Şişşt! Bir budala gibi değil, saraylı bir hanım gibi konuş!</p>

  <p class="normal">Sen de bilirsin büyük olmanın hedefini;</p>

  <p class="normal">Sen çok daha üstünsün</p>

  <p class="normal">Kralın o sıcak teveccühlerine sahip olan,</p>

  <p class="normal">Başlarında yirmi tüy uçuşan metreslerinin hepsinden.</p>

  <p class="normal">Sohbetin bir kralla arkadaşlık etmeye yaraşacak olgunlukta,</p>

  <p class="normal">Hareket ve tavırların prensesler gibi,</p>

  <p class="normal">Dudak ısırtacak kadar iyi.</p>

  <p class="normal">Koca ne yapsın bu kadar erdemle karşılaştığında?</p>

  <p class="normal">Bir yerden sonra fazla gelir, ne yazık ki,</p>

  <p class="normal">Böyle bir cevhere sahip olmayı hak eder mi bir koca?</p>

  <p class="normal">Ceza vermek kralın elindedir;</p>

  <p class="normal">Seni onurlu bir yatağa götürmek için geldim buraya,</p>

  <p class="normal">Bir baskı falan yok bunda.</p>

  <p class="normal">Kral seni ona götürmemi istiyor büyük bir tevazuyla,</p>

  <p class="normal">Kraliçesi olmayı kabul etmiyorsan,</p>

  <p class="normal">Metresi ol bari. Hiç olacağına bununla yetinecektir;</p>

  <p class="normal">Başka kadınların kolayca verdikleri şeyi</p>

  <p class="normal">Senden istemeyecektir,</p>

  <p class="normal">Kocan olduğu için bu iyilik sana zarar vermeyecektir;</p>

  <p class="normal">İlk safhayı atlattın artık, kadın olarak üstün duruma geçtin.</p>

  <p class="normal">Eğer akıllıysan, ki bundan kuşkum yok,</p>

  <p class="normal">Artık bu mükemmel üstünlüğü kullanırsın.</p>

  <p class="normal">Genç, güzel ve bir de kocan olduğu için</p>

  <p class="normal">Bir kadının istediği her şeye sahipsin.</p>

  <p class="normal">Bunu düşün ve sonra da yap en iyi pazarlığını.</p>

  <p class="normal">LEYDİ</p>

  <p class="normal">Bunları öz babamın söylediğine, efendim,</p>

  <p class="normal">Beni inandırabilir misiniz?</p>

  <p class="normal">Kötü niyetli bir cin mi, yoksa</p>

  <p class="normal">Babamın sesini ödünç almış,</p>

  <p class="normal">Babalık hakkına sığınarak bunları söyletiyor ona?</p>

  <p class="normal">Yanıtımı ona göre vermem için konuşanı bilmek isterdim.</p>

  <p class="normal">HELVETIUS</p>

  <p class="normal">Sus, kaltak! Sana soru mu soruyorum ki yanıtlayacaksın?</p>

  <p class="normal">Küçümseyeci tavrın seni beyinsiz yapmış,</p>

  <p class="normal">Beni de mi sildin aklından?</p>

  <p class="normal">Seninle konuşan babandan başkası değildi!</p>

  <p class="indentmetin">(Govianus girer, elindeki silahı ateşler.)</p>

  <p class="normal">GOVIANUS</p>

  <p class="normal">Bu kadarına da pes doğrusu!</p>

  <p class="indentmetin">(Helvetius yere düşer.)</p>

  <p class="normal">Ne o, öfkeli sesimden mi vurulup düştün?</p>

  <p class="normal">Ayağa kalk, yaşlı keçi! Alay edilmez ölümle.</p>

  <p class="normal">Bilerek ıska geçtim; dua et sevgili kızına.</p>

  <p class="normal">Ah keşke onun babası olmasaydın,</p>

  <p class="normal">Seni şuracıkta ellerimle parçalardım.</p>

  <p class="normal">Ruhunu kilden yapılmış karanlık bir hapishaneye gönderirdim</p>

  <p class="normal">Cesedini de şehvet düşkünü, efendin krala hatıra olarak verirdim.</p>

  <p class="normal">Şu dünyevi<sup class="calibre3"><a href="../Text/1_split_059.html#footnote-100-38" id="footnote-100-38-backlink">[38]</a></sup> silahın cılız sesi mi korkutup yere düşürdü seni?</p>

  <p class="normal">Ya ne yapacaksın cehennemin o sonsuza dek süren şamatasında?</p>

  <p class="normal">O kız kim? Senin kızının adını taşımıyor mu yoksa?</p>

  <p class="normal">Nasıl bu kadar duygusuz olabilirsin?</p>

  <p class="normal">Babalık ve onur duyguların öldü mü artık?</p>

  <p class="normal">Ama sen yükselmek için katlanabilirsin bunlara,</p>

  <p class="indentmetin">(Senden daha yüksek mevkidekilerin yaptığı gibi)</p>

  <p class="normal">Yaşamının sonunu çöpçatanlıkla geçirebilirsin.</p>

  <p class="normal">Bu erkeğe yaraşmayan günahkar tutumla</p>

  <p class="normal">Oynayamazsın hiçbir kadının zaaflarıyla,</p>

  <p class="normal">Oysa onun adını, onurunu ve doğal aşkını</p>

  <p class="normal">Gözlerinden, sağlığından ve duygularından</p>

  <p class="normal">Daha fazla titizlikle koruman gerekmez miydi?</p>

  <p class="normal">Yükselme hırsı bunu mu yaptırıyor bir babaya?</p>

  <p class="normal">Ciddi, yaşlı bir lordu kaçık bir centilmene mi dönüştürüyor?</p>

  <p class="normal">Kendi çıkarın için onurunu satılığa çıkarıp</p>

  <p class="normal">Kızının ruhunu satın almak adice bir davranış değil mi?</p>

  <p class="normal">Kendi soyu sopu için sonsuza dek bir utanç kaynağı olmuyor mu?</p>

  <p class="normal">Son günlerinde yükselmeyi düşünmek için</p>

  <p class="normal">Ne kadar zamanın kaldı ki nankör<sup class="calibre3"><a href="../Text/1_split_060.html#footnote-100-39" id="footnote-100-39-backlink">[39]</a></sup> adam?</p>

  <p class="normal">Yükselip de ne yapacaksın? Ölümü mü korkutacaksın?</p>

  <p class="normal">Gençliğini yeniden kazanacağını mı sanıyorsun yoksa?</p>

  <p class="normal">Yaşlı adam, kendinle alay ediyorsun yalnızca.</p>

  <p class="normal">Umutlarınla kendini aldatıyorsun.</p>

  <p class="normal">Sen kendi işine bak,</p>

  <p class="normal">Uzak dur dünyanın tehlikeli cazibesinden.<sup class="calibre3"><a href="../Text/1_split_061.html#footnote-100-40" id="footnote-100-40-backlink">[40]</a></sup></p>

  <p class="normal">Yazık, senin bir devletin makamında oturmaktan çok</p>

  <p class="normal">Sunak önünde diz çökmeye ihtiyacın var,</p>

  <p class="normal">Gençlik günahların için vicdanını bir araştır;</p>

  <p class="normal">Yaşın için bu yeterlidir zaten, fazlası gerekmez.</p>

  <p class="normal">İçinin sesini dinle düşüncelerini ve sevgiyi öğrenmek için</p>

  <p class="normal">Gözlerini ruhuna çevirip gözden geçir.</p>

  <p class="normal">Ama vicdan berbat ezgiler söyledi mi</p>

  <p class="normal">Kendini beğenmiş krallar için doğru dürüst dua edemez.</p>

  <p class="normal">HELVETIUS</p>

  <p class="normal">Nezaketle söylenmemiş<sup class="calibre3"><a href="../Text/1_split_062.html#footnote-100-41" id="footnote-100-41-backlink">[41]</a></sup> olsa da,</p>

  <p class="normal">Gerçekten parmak bastın yarama.</p>

  <p class="normal">Tanrı seni ödüllendirsin!</p>

  <p class="normal">Bendeki yaraya acımasız bir doktor gerekli,</p>

  <p class="normal">Senin gibi, bu acıyı<sup class="calibre3"><a href="../Text/1_split_063.html#footnote-100-42" id="footnote-100-42-backlink">[42]</a></sup> ruhunda hisseden biri!</p>

  <p class="normal">Zamanla daha az hissedeceksin o acıyı.</p>

  <p class="normal">Efendim, size teşekkür ederim.</p>

  <p class="normal">Bu dostça ana kadar,</p>

  <p class="normal">Ben yaşamımı yanlış aynada görmüşüm meğer.</p>

  <p class="normal">Günahlarım hangi yüzle bana bakabilecek!</p>

  <p class="normal">Ama gerçek, günahlarımın ne kadar tiksindirici,</p>

  <p class="normal">Ne kadar şaşırtıcı<sup class="calibre3"><a href="../Text/1_split_064.html#footnote-100-43" id="footnote-100-43-backlink">[43]</a></sup> olduğunu gösterdi!</p>

  <p class="normal">Siz benim hâlâ kralım ve efendimsiniz,</p>

  <p class="normal">Bu dünyada hiçbir efendinin önünde eğilmeyeceğim bundan böyle,</p>

  <p class="normal">Sonsuza dek ruhumun bağışlanması için</p>

  <p class="normal">Şu zavallı yaşamımı size hizmet ederek geçirmek isterim.</p>

  <p class="indentmetin">(Diz çöker.)</p>

  <p class="normal">GOVIANUS</p>

  <p class="normal">Kalk, kalk Helvetius!</p>

  <p class="normal">HELVETIUS</p>

  <p class="normal">Beni bağışladığınızı anlamam için iki elinizi verin bana.</p>

  <p class="normal">GOVIANUS</p>

  <p class="normal">Bu aynı zamanda kızının bağışlaması içindir.</p>

  <p class="normal">LEYDİ</p>

  <p class="normal">Şimdi efendim, bu basiretiniz karşısında size olan saygım bir kat arttı,</p>

  <p class="normal">Siz benim değerli babamsınız, çünkü onun gibi konuştunuz.</p>

  <p class="normal">Önceki ses sizin değildi.</p>

  <p class="normal">Mutluluğum ve size olan saygım doruğa erişti.</p>

  <p class="normal">Sizi kaldırıp yüceltelim</p>

  <p class="normal">Bir daha düşmemek üzere,</p>

  <p class="normal">Ölümsüzlüğe yükselmenizi kutlayalım.</p>

  <p class="indentmetin">(Leydi ile Govianus onu kaldırırlar.)</p>

  <p class="normal">HELVETIUS</p>

  <p class="normal">Baharın nimetleri ve efendimizin zürriyeti</p>

  <p class="normal">Her zaman sizinle olsun.</p>

  <p class="normal">GOVIANUS</p>

  <p class="normal">Bir düşman kaybettim ve bir dost kazandım.</p>

  <p class="indentmetin">(Çıkarlar.)</p>
</body>
</html>
