<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">3. Sahne</h2>

  <p class="ortayazi">(Kilisenin içi.)</p>

  <p class="indentmetin">(Zorba ve askerler, Leydi’nin gömülü olduğu</p>

  <p class="normal">lahde açılan uzaktaki bir kapıdan girerler.</p>

  <p class="normal">Lahit fazlasıyla gösterişlidir.)</p>

  <p class="normal">ZORBA</p>

  <p class="normal">Yavaş, dikkatli olun!</p>

  <p class="normal">Layık olduğu saygıyı gösterelim buraya.</p>

  <p class="normal">Kubbe azarlıyor adımlarımızı mırıltılarla,</p>

  <p class="normal">Bu kadar geç bir saate buna cüret ettik diye.</p>

  <p class="normal">BİRİNCİ ASKER</p>

  <p class="normal">Bir zamanlar metresim olan iffetsiz bir hayalet dışında,</p>

  <p class="normal">Hiçbir şeyden korkmam ben.</p>

  <p class="normal">Eğer kendimle baş başa kaldığımda onun için dua etmezsem,</p>

  <p class="normal">Peşimi bırakmayacağına yemin etmişti,</p>

  <p class="normal">Bu yüzden, o gün bugün, on beş yıldan beri,</p>

  <p class="normal">Ondan kurtulmak için gitmedim kiliseye.</p>

  <p class="normal">ZORBA</p>

  <p class="normal">Bu mezar kur yapıyor bana. Hemen öpmeliyim lahdi.</p>

  <p class="normal">Mermerin üstünde gözyaşlarımı göremezsiniz güvenin bana.</p>

  <p class="normal">Bilseniz, ne sıkıcı baharlar geçirdim ben!</p>

  <p class="normal">Ne kadar gözyaşı döktüm buraya gelmeden önce.</p>

  <p class="normal">Acı nasıl da yok ediyor anlamsız şeyleri</p>

  <p class="normal">Ve budalalığımız yüzünden utandırıyor bizleri!</p>

  <p class="normal">Sen, sessizlikler evi, fırtınalı bir yaşamdan sonra gelen,</p>

  <p class="normal">Dinginliklerin dinlencesi,</p>

  <p class="normal">Senden, soğuk bedeniyle burada yatan güzeller güzelini,</p>

  <p class="normal">Daha çok yıllar varken eceliyle ölmeye,</p>

  <p class="normal">Kendini öldürmeye mecbur kalan sevgilimi istiyorum.</p>

  <p class="normal">Sarayın görkemi içinde onun yokluğunu hissediyoruz.</p>

  <p class="normal">Sen gri gözlü anıt, bütün dingin haşmetinle</p>

  <p class="normal">Onu bizden sakınmamalısın.</p>

  <p class="indentmetin">(İkinci Asker’e)</p>

  <p class="normal">Haydi vur, serseri!</p>

  <p class="normal">Sesi ne kadar sağır etse de kulaklarımızı, vur keserini!</p>

  <p class="normal">Şu asık suratlı şeyin arala çenesini.</p>

  <p class="normal">İKİNCİ ASKER</p>

  <p class="normal">Ama efendimiz!</p>

  <p class="normal">ZORBA</p>

  <p class="normal">Ne o, vurmuyor musun?</p>

  <p class="normal">İKİNCİ ASKER</p>

  <p class="normal">Keseri iyi tutamıyorum efendim, korkuyorum.</p>

  <p class="normal">ZORBA</p>

  <p class="normal">Erkekliğinden utan! Korkak bir asker ha!</p>

  <p class="normal">İKİNCİ ASKER</p>

  <p class="normal">Kilisede olduğum için efendim.</p>

  <p class="normal">Beni bir de açık alanda görün, nasıl askerim.</p>

  <p class="normal">ZORBA</p>

  <p class="normal">Doğru, orada kaçacak çok yerin olur!</p>

  <p class="indentmetin">(Birinci Asker’e)</p>

  <p class="normal">Al ondan keseri.</p>

  <p class="normal">BİRİNCİ ASKER</p>

  <p class="normal">Size yalvarırım yüce efendim,</p>

  <p class="normal">Daha kötüsünü seçemezdiniz.</p>

  <p class="normal">Kilise konusunda hepimiz aynı düşüncedeyiz,</p>

  <p class="normal">Bundan emin olunuz.</p>

  <p class="normal">ZORBA</p>

  <p class="normal">Sen de mi?</p>

  <p class="normal">ÜÇÜNCÜ ASKER</p>

  <p class="normal">Hayaletleri rahatsız etmeyi hiç sevmem efendim.</p>

  <p class="normal">Bu da benim karakterim.</p>

  <p class="normal">ZORBA</p>

  <p class="normal">Birbirinin aynı korkak köleler!</p>

  <p class="indentmetin">(İkinci Asker’e)</p>

  <p class="normal">Ver şu keseri bana.</p>

  <p class="normal">Ödleklikle yoğrulmuş herifler.</p>

  <p class="normal">İKİNCİ ASKER</p>

  <p class="normal">Yemin ederim, memnunum keserden kurtulduğuma.</p>

  <p class="normal">Daha önce ne kilisede bulundum</p>

  <p class="normal">Ne de bir hanımefendinin lahdini parçaladım,</p>

  <p class="normal">Bu vicdanımı acıtır her şeyden önce!</p>

  <p class="normal">Bu yüzden başıma gelmedik kalmaz!</p>

  <p class="normal">Buraya bir daha gelmemek için bu bir uyarı olsun bana.</p>

  <p class="normal">ZORBA</p>

  <p class="indentmetin">(Keserle lahde vururken.)</p>

  <p class="normal">Hayır mı? Açılmayacak mısın?</p>

  <p class="normal">Ondan ayrılmakta bu kadar isteksiz misin?</p>

  <p class="normal">BİRİNCİ ASKER</p>

  <p class="normal">Ne demek istiyor bu? Hiç mi duygusu yok?</p>

  <p class="normal">Burada biraz daha kalmaktan korkmuyorsam ne olayım.</p>

  <p class="normal">Ben bir taş ustasıyım!</p>

  <p class="normal">Bazılarının bana din değiştirtecekleri güne az kaldı,</p>

  <p class="normal">Bu kendi mesleğime ihanetten başka bir şey değil.</p>

  <p class="normal">ZORBA</p>

  <p class="normal">Ustalığınız nerede kaldı? Yardım edin aşağılık herifler!</p>

  <p class="normal">Siz tembellikten donup kalırken biz burada ter içinde mi kalacağız?</p>

  <p class="normal">İKİNCİ ASKER</p>

  <p class="normal">Biz de korkudan ter içindeyiz.</p>

  <p class="normal">ZORBA</p>

  <p class="normal">Kapağı kaldırın, sevgilimi göreyim.</p>

  <p class="normal">Kımıldayın, el verin serseriler,</p>

  <p class="normal">Yoksa aynı keserle hepinizi ikiye bölerim.</p>

  <p class="normal">HEPSİ</p>

  <p class="normal">Ama yüce lordum!</p>

  <p class="normal">ZORBA</p>

  <p class="normal">Geciktirmeyin beni.</p>

  <p class="normal">BİRİNCİ ASKER</p>

  <p class="normal">Bir topun namlusuna girmekten on bin kat daha zor bir iş bu.</p>

  <p class="normal">Bu bir hanımefendinin mezarını ilk açışım;</p>

  <p class="normal">Tanrım beni bağışla, sana birçok armağan getiririm:</p>

  <p class="normal">Elmaslar, safirler, yakutlar –</p>

  <p class="indentmetin">(Lahdin kapağını açarlar.)</p>

  <p class="normal">ZORBA</p>

  <p class="normal">Ey sen kutsal varlık!</p>

  <p class="normal">Asla usanmam sana bakmaktan;</p>

  <p class="normal">Sonsuza dek burada durup seyredebilirim seni.</p>

  <p class="normal">Mümkün değil ölümün bu kadar güzel göstermesi;</p>

  <p class="normal">Hayat bu kadar ışıldayamaz<sup class="calibre3"><a href="../Text/1_split_094.html#footnote-100-74" id="footnote-100-74-backlink">[74]</a></sup> sağlıklı bir yüzde bile.</p>

  <p class="normal">Yüzü solgun sadece,</p>

  <p class="normal">Sarayın renkleri var yüzünde</p>

  <p class="normal">Ve çok çekici;</p>

  <p class="normal">Kadınlar böyle olabilmek için çaba gösterirler</p>

  <p class="normal">Ve bununla etkilerler şehvet dolu bendelerini.</p>

  <p class="normal">Neredesiniz yine tembel herifler?</p>

  <p class="normal">HEPSİ</p>

  <p class="normal">Lordum!</p>

  <p class="normal">ZORBA</p>

  <p class="normal">Çıkarın şuradan bedenini.</p>

  <p class="normal">BİRİNCİ ASKER</p>

  <p class="normal">Nasıl olur lordum?</p>

  <p class="normal">ZORBA</p>

  <p class="normal">Çıkarın dedim!</p>

  <p class="normal">BİRİNCİ ASKER</p>

  <p class="normal">Ama o öldü lordum!</p>

  <p class="normal">ZORBA</p>

  <p class="normal">Evet, eğer hayatta olsaydı, sizin gibi köleler dokunamazdı ona.</p>

  <p class="normal">Büyük bir saygıyla alın oradan. Kollarıma verin.</p>

  <p class="indentmetin">(Kollarını açar.)</p>

  <p class="normal">BİRİNCİ ASKER</p>

  <p class="normal">Yalnızca saygıyla değil efendimiz, aynı zamanda korkuyla da.</p>

  <p class="normal">İstediğinizden daha fazlası olacak yakında.</p>

  <p class="normal">İlk dokunuşta</p>

  <p class="normal">Yerinden kalkıp bizi bu zahmetten kurtaracağı</p>

  <p class="normal">Düşüncesinden başka bir şeyden korkmuyorum.</p>

  <p class="normal">İKİNCİ ASKER</p>

  <p class="normal">O zaman en iyisi onu kaldıralım, ama dokunmayalım.</p>

  <p class="normal">BİRİNCİ ASKER</p>

  <p class="normal">Saçma, nasıl olacak bu? Yoksa korkudan sapıttın mı?</p>

  <p class="normal">Hayatımda birçok kadınla dostluk ettim,</p>

  <p class="normal">Ama yemin ederim<sup class="calibre3"><a href="../Text/1_split_095.html#footnote-100-75" id="footnote-100-75-backlink">[75]</a></sup>, hiçbirinde bu kadar isteksiz değildim.</p>

  <p class="normal">ZORBA</p>

  <p class="normal">İşte ay yükseliyor!</p>

  <p class="normal">Bu kutsanmış mezara ayın şavkı vuruyor,</p>

  <p class="normal">Titrek göz kırpışlarıyla da olsa!</p>

  <p class="normal">Ölülerin sarayı bu mezarlar nasıl da parıldıyor,</p>

  <p class="normal">Sanki som gümüştenmiş gibi,</p>

  <p class="normal">Küçümsüyor mermeri!</p>

  <p class="normal">Üşüyor musun? Gerçek olamaz bu; inanamıyorum hâlâ.</p>

  <p class="normal">Madam! Ben geldim, tatlı Leydim. Lütfen konuş!</p>

  <p class="normal">Sevgilin çağırıyor seni – kralın, senin kölen.</p>

  <p class="normal">Hayır mı? Tek bir söz bile yok mu?</p>

  <p class="normal">Tüm tutsaklar soluk bir sessizlikte mi?</p>

  <p class="normal">Bir öpüşle deniyorum<sup class="calibre3"><a href="../Text/1_split_096.html#footnote-100-76" id="footnote-100-76-backlink">[76]</a></sup> seni.</p>

  <p class="normal">BİRİNCİ ASKER</p>

  <p class="indentmetin">(Kendi kendine)</p>

  <p class="normal">İşte insanı ürperten bir cinsel ilişki!</p>

  <p class="normal">Kanını dondurur bir kadın tüccarının bile;</p>

  <p class="normal">Yeminle, dişlerim birbirine vuruyor bu manzarayı görünce.</p>

  <p class="normal">ZORBA</p>

  <p class="normal">Gerçekten iyice üşümüşsün! Bunun için lanet ediyorum sana!</p>

  <p class="normal">Kendine karşı nasıl bu kadar hoyrat olabildin?</p>

  <p class="normal">Katı yürekli kadın!</p>

  <p class="normal">Nasıl olur da zarar verirsin gençliğine,</p>

  <p class="normal">Mutluluk dolu günlerine!</p>

  <p class="normal">Nasıl olur da sarayı reddedip kaçarsın bu taş eve!</p>

  <p class="normal">Bu akıllıca mıydı sence?</p>

  <p class="normal">Ah o zaman keşke bütün gücümle sana çıkışsaydım,</p>

  <p class="normal">Sonra da yaptığımdan pişman olup bağışlanmak için</p>

  <p class="sagnormal">ağlasaydım.</p>

  <p class="normal">Bir kadının öğüdünden başka bir şey yaralayamazdı seni.</p>

  <p class="normal">Öyle olsaydı, birçok kadının fikrini sorardın,</p>

  <p class="normal">Oysa bunu hiç yapmadın!</p>

  <p class="normal">Eğer sorsaydın, yaşamanın ve gençliğinin</p>

  <p class="normal">Ne kadar büyük bir zenginlik olduğunu sana söylerlerdi.</p>

  <p class="normal">Gençliği ve hayatı yitirmekten herkes korkar;</p>

  <p class="normal">Ölümün adı daha ürperticidir</p>

  <p class="normal">Cennetten, günahtan ya da cehennemden,</p>

  <p class="normal">Bunlar daha sonra akla gelir.</p>

  <p class="normal">Diğerleri arasında, nereden buldun sen bu cesareti,</p>

  <p class="normal">Korku verici kadınlığınla burada yapacağım eylemi,</p>

  <p class="normal">Seni kucaklayacak dünyanın en iyi askeri,</p>

  <p class="normal">İki kez düşünüp taşınmasını sağlasan da</p>

  <p class="normal">O hiç vazgeçebilir mi?</p>

  <p class="normal">Hayatın beni terk ettiğine göre,</p>

  <p class="normal">İçinde yaşayan o ruh için kucaklayacağım bedenini,</p>

  <p class="normal">Eve götürüp sevgilim olarak seveceğim seni.</p>

  <p class="normal">Govianus’a ve ölümüne rağmen, artık sen benimsin,</p>

  <p class="normal">Sana sahip olacağım.</p>

  <p class="normal">Okumuştum bir keresinde, Herod da benim gibi</p>

  <p class="normal">Aşkından, peşinden koşmuş bir bakirenin,</p>

  <p class="normal">Kız da senin gibi acımadan kendine kıymış nefretinden.</p>

  <p class="normal">Ama Herod kızın cesedini balın içine koymuş</p>

  <p class="normal">Ve ölümünden sonra uzun süre onu korumuş.</p>

  <p class="normal">Ama ben sanat hazinesini altın anahtarla açacağım,</p>

  <p class="normal">Kendimi tamamen sana adayacağım.</p>

  <p class="normal">Hey köleler, saygıyla alın onu benim kollarımdan.</p>

  <p class="normal">Diz çökün aşağılık herifler!</p>

  <p class="normal">Az gelir saygınız zemini yalasanız bile.</p>

  <p class="normal">BİRİNCİ ASKER</p>

  <p class="indentmetin">(Kendi kendine)</p>

  <p class="normal">Ne biçim laflar bunlar böyle!</p>

  <p class="normal">ZORBA</p>

  <p class="normal">Büyük bir saygıyla taşıyın onu sarayıma.</p>

  <p class="normal">Lahdin kapağını da eskisi gibi yerine koyun.</p>

  <p class="indentmetin">(Cesedi taşıyarak çıkarlar.</p>

  <p class="normal">Birinci Asker yalnız kalır.)</p>

  <p class="normal">BİRİNCİ ASKER</p>

  <p class="normal">Vay canına, şimdi bu iş bütün katılanları aldattı mı?</p>

  <p class="normal">Boşluğu kapattı mı?</p>

  <p class="normal">Bu tıpkı masaya getirilen büyük bir Londra çöreğinden<sup class="calibre3"><a href="../Text/1_split_097.html#footnote-100-77" id="footnote-100-77-backlink">[77]</a></sup></p>

  <p class="normal">Birçok kişinin elleriyle bir parça koparmasına benziyor;</p>

  <p class="normal">Demek pastanın tamamı bitince gözler kapatılacak,</p>

  <p class="normal">Ama böylece bir gösteriyle halk aldatılmış olacak.</p>

  <p class="indentmetin">(Çıkar.)</p>
</body>
</html>
