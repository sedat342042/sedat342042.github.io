<html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-34">Bouvard ve Pécuchet’nin Sosyete ve Müzik Merakı<span class="dip CharOverride-6"><a class="_idFootnoteLink" href="#footnote-225-4" id="footnote-225-4-backlink">4</a></span>  </p>
			<p class="arabaslik_sol_kucuk ParaOverride-5" id="_idParaDest-35">I  </p>
			<p class="paragraf ParaOverride-1"><span class="CharOverride-4">Sosyete Merakı</span><span class="CharOverride-4">  </span></p>
			<p class="_0">  </p>
			<p class="paragraf">“Madem artık mevki sahibi olduk, dedi Bouvard, sosyete hayatına katılmamamız için bir neden var mı?”  </p>
			<p class="paragraf">Pécuchet de aynı kanıdaydı, ama sosyetede kendini göstermek şarttı, bunun için de ele alınan konuları araştırıp incelemek gerekiyordu.  </p>
			<p class="paragraf">Çağdaş edebiyat birinci sırada geliyordu.  </p>
			<p class="paragraf">Bu alandaki çeşitli dergilere abone oldular; dergileri yüksek sesle okuyor, eleştiri yazmaya çalışıyorlardı; özellikle de, amaçlarını göz önünde bulundurarak rahat ve hafif bir üslup edinme gayreti içindeydiler.   </p>
			<p class="paragraf">Sonra Bouvard eleştiri üslubunun şakayla kaleme alındığında bile sosyeteye uygun olmadığını ileri sürdü. Bunun üzerine sosyete mensuplarının yaptığı gibi okudukları kitaplar konusunda sohbetler düzenlediler.  </p>
			<p class="paragraf">Bouvard şömineye dirseğini dayıyor, sahnenin şerefine dolabından çıkardığı açık renk eldivenleriyle kirlenmesinler diye dikkat ederek oynuyor, sahneye gerçeklik kazandırmak için Pécuchet’ye “Madam” ya da “General” diye hitap ediyordu.  </p>
			<p class="paragraf">Ama çoğu kez bu noktada kalıyorlardı; bazen ikisinden biri bir yazara kendini kaptırıyor, öteki beyhude onu durdurmaya çalışıyordu. Zaten herkesi aşağılıyorlardı. Leconte de Lisle fazlasıyla duygusuz, Verlaine aşırı duyarlıydı. Bir orta yol hayal ediyorlar, ama bulamıyorlardı.  </p>
			<p class="paragraf">“Loti niçin hep aynı notayı tekrarlıyor?  </p>
			<p class="paragraf">— Romanlarının hepsi niçin aynı tonda yazılmış?  </p>
			<p class="paragraf">— Lirinin tek teli var, hükmüne varıyordu Bouvard.  </p>
			<p class="paragraf">— Ama André Laurie de beni daha çok tatmin etmiyor, her yıl başka bir yerlere götürüyor bizi, edebiyatı coğrafyayla karıştırıyor. Sadece üslubu değerli. Henri de Régnier’ye gelince, ya soytarı ya da deli, başka ihtimal yok.  </p>
			<p class="paragraf">— Azizim, onun altından kalkarsan çağdaş edebiyatı darboğazdan kurtarmış olursun zaten.  </p>
			<p class="paragraf">— Onları zorlamanın ne anlamı var? diyordu Pécuchet kalender bir kral edasıyla. Sıpalar gözüpek belki de. Boyunlarından yuları çekmeyelim; tek korkum kendilerini kaptırıp hedefi aşmaları; ne var ki aşırılık kendi başına zengin bir mizacın kanıtıdır.  </p>
			<p class="paragraf">— Ama bu arada engeller devrilip kırılacak, diye haykırıyordu Pécuchet; boş odayı yadsımalarıyla doldurarak coşuyordu: — Zaten bu eşitsiz satırların şiir olduğunu istediğiniz kadar iddia edin, ben düzyazıdan başka şey göremiyorum, üstelik de manasız bir düzyazı!”  </p>
			<p class="paragraf">Mallarmé daha kabiliyetli olmamakla birlikte sohbeti kuvvetliydi. Bu kadar istidatlı bir adamın eline kalemi her alışında çıldırması ne yazıktı. Bu tuhaf hastalık onlar için anlaşılmazdı. Maeterlinck insanı korkutuyordu, ama tiyatroya yakışmayan maddi yollardan; sanatın insanı bir cinayet gibi heyecanlandırması feci bir şeydi! Zaten sözdizimi de rezaletti.  </p>
			<p class="paragraf">Diyaloglarını fiil çekimi gibi tekrarlayarak Maeterlinck’i espriyle karışık eleştirdiler: “Kadının içeri girdiğini söyledim. — Kadının içeri girdiğini söyledin. — Kadının içeri girdiğini söylediniz. — Niçin kadının içeri girdiği söylendi?”  </p>
			<p class="paragraf">Pécuchet bu küçük metni <span class="CharOverride-4">Revue des Deux Mondes</span>’a göndermek istiyordu, ama Bouvard onu revaçtaki salonlardan birinde kullanmanın daha akıllıca olacağı kanısındaydı. Böylece daha ilk anda layık oldukları konuma oturtulurlardı. Daha sonra bir dergiye gönderebilirlerdi pekâlâ. Espriyi ilk duyanlar da ardından dergide okuduklarında ilk turfandayı tatmış oldukları için gurur duyarlardı.  </p>
			<p class="paragraf">Lemaitre son derece esprili olmakla birlikte tutarsız, küstah, bazen ukala, bazen de burjuvaydı onlara sorulursa; yüz seksen derecelik dönüşleri fazlasıyla sık kullanıyordu. Hepsinden önemlisi de, üslubu baştan savmaydı, ama belirli tarihlerde ve bu kadar sık ürün vermenin zorluğu onu affettirebilirdi. France’a gelince, iyi yazıyor, kötü düşünüyordu; Bourget ise tam tersine derindi, ama acınası bir tarzı vardı. Eksiksiz bir yeteneğe bu kadar az rastlanabilmesine üzülüyorlardı.  </p>
			<p class="paragraf">Oysa fikirlerini açık seçik ifade etmek o kadar da zor olmasa gerek, diye düşünüyordu Bouvard. Ne var ki açık seçiklik yeterli değildi, zarafet (güçle birlikte), canlılık, yücelik ve mantık da gerekliydi. Bouvard ironiyi ekliyordu. Pécuchet ironinin vazgeçilmez olmadığı kanısındaydı, çünkü çoğu kez yorucuydu ve okura faydası olmayan dolambaçlara yol açıyordu. Özetle herkes kötü yazıyordu. Bouvard’a göre bu durum aşırı özgünlük arayışından kaynaklanıyordu; Pécuchet’ye göre ise ahlaki değerlerdeki yozlaşmadan.   </p>
			<p class="paragraf">“Sosyetede vardığımız sonuçları kendimize saklama cesaretini göstermeliyiz” diyordu Bouvard; “yoksa bozguncu damgası yeriz, herkesi korkutursak kimse bizden hoşlanmaz. Endişelendirmek yerine yatıştıralım. Zaten özgünlüğümüzle yeterince kötü puan toplayacağız. Hatta onu da gizlemeye çalışalım. Sosyetede edebiyattan bahsetmeyebiliriz.”  </p>
			<p class="paragraf">Ama sosyetede önemli olan başka şeyler vardı.  </p>
			<p class="paragraf">“Selam nasıl veriliyor? Bedenin tamamıyla mı, sadece başla mı, ağır ağır mı, hızlı hızlı mı, duruşunu değiştirmeden mi, topukları bitiştirerek mi, yaklaşarak mı, olduğun yerden mi, beli kırarak mı, döndürerek mi? Eller gövdenin iki yanında mı olmalı, şapka elde mi tutulmalı, eldivenli mi olmalı eldivensiz mi? Yüz ifadesi selamlama süresince ciddiyetini korumalı mı, gülümsemeli mi? Bu durumda selamlaşma sona erince önceki ciddiyete nasıl hemen dönülecek?”  </p>
			<p class="paragraf">Takdim de zor işti.  </p>
			<p class="paragraf">Kimin adıyla başlamak gerekiyordu? Takdim ettiğiniz kişiyi elinizle mi, başınızla mı işaret etmek lazımdı, yoksa kayıtsız bir edayla kıpırtısız durmak mı? Bir ihtiyarla bir delikanlıyı, bir çilingirle bir prensi, bir oyuncuyla bir akademisyeni aynı şekilde mi selamlamak gerekirdi? Bu soruya verilen evet cevabı Pécuchet’nin eşitlikçi fikirlerine uygundu, ama Bouvard’ın sağduyusuna aykırıydı.  </p>
			<p class="paragraf">Unvanlar nasıl kullanılacaktı?  </p>
			<p class="paragraf">Baron, vikont ve kontlara saygıdeğer sıfatı eklenirdi, ama “iyi günler saygıdeğer marki” onlara pek yavan, “iyi günler marki” ise, yaşlarından ötürü pek laubali geliyordu. “Prens” ve “saygıdeğer dük” demeye razı oldular, gerçi bu sonuncusu onları dehşete düşürüyordu. Alteslere sıra geldiğinde heyecanlanıyorlardı; müstakbel ilişkileri gururunu okşayan Bouvard bu hitabın her şekliyle yer aldığı yüzlerce cümle kuruyordu hayalinde; kızaran yüzünde hafif bir tebessüm kelimeye eşlik ediyor, başını eğerek olduğu yerde azıcık zıplıyordu. Ama Pécuchet mutlaka karıştıracağını, şaşıracağını ya da prensin suratına bir kahkaha patlatacağını iddia ediyordu. Sonuçta, zor durumda kalmamak için Saint-Germain muhitine girmemeye karar verdiler. Ne var ki o muhit her yere giriyordu, sadece uzaktan bakıldığında kapalı ve tecrit edilmiş bir bütündü! Zaten yüksek mali çevrelerde unvanlar daha da çok saygı görürdü; şüpheli ve maceracı ecnebiler çevresinde ise unvanlar saymakla bitmezdi. Ne var ki Pécuchet sahte soylulara taviz vermemeleri, hatta zarf üzerine yazılan adreslerde, hizmetkârlarıyla konuşurken isimlerindeki soyluluk ekini kullanmamaları gerektiği kanısındaydı. Daha şüpheci olan Bouvard bunu daha köksüz olmakla birlikte eski soylularınki kadar saygın bir takıntı olarak görüyordu. Zaten onların görüşünde soylular sınıfı imtiyazlarını kaybetmesiyle birlikte kendi de yok olmuştu. Soylular sınıfı kilise yanlısıydı, gericiydi, okumazdı, hiçbir şey yapmaz, burjuvalar kadar dalgacıydı; bu sınıfa saygı duymak abesti onlara göre. Sadece görüşülebilirdi soylularla, çünkü görüşmek küçümsemeyi dışlamıyordu. Bouvard nerelere girip çıkacaklarını, yılda bir kere hangi banliyölere gitmeyi göze alacaklarını, alışkanlıklarının mekânlarını, kötü alışkanlıklarının mekânlarını saptayabilmek için önce Paris sosyetesinin kesin bir planını çıkarmak gerektiğini söyledi. Ona sorulursa Paris sosyetesi Saint-Germain muhitini, finans dünyasını, maceracı ecnebileri, Protestan sosyetesini, sanat ve tiyatro çevresini, resmî çevreleri ve akademisyenler çevresini kapsıyordu. Pécuchet Saint-Germain muhitinin katı dış görünümüne rağmen bünyesinde eski rejimin ahlaksızlığını barındırdığı kanısındaydı. Bütün soyluların çeşitli metresleri, dindar birer kız kardeşleri vardı ve hepsi din adamlarıyla işbirliği içindeydiler. Gözükaraydılar, borçlanırlar, tefecileri istismar edip iflasa sürüklerlerdi; kaçınılmaz olarak şeref timsaliydiler. Seçkinlikle saltanat sürerler, aşırı modalar icat ederlerdi, örnek evlattılar, halka karşı sevecen, bankerlere karşı katıydılar. Her daim ellerinde kılıç ya da atlarının terkisinde bir kadınla krallık yönetiminin geri geleceğini hayal ederlerdi; son derece aylaktılar, ama halktan insanlara karşı kibirli davranmaz, hainleri korkutup kaçırırlar, ödleklere hakaret yağdırırlardı; şövalye tavırlarıyla vefalı bir sevgiye layıktılar.   </p>
			<p class="paragraf">Önemli ve asık suratlı maliyeciler ise, aksine, saygı uyandırıyorlardı ama iticiydiler. Maliyeci en çılgın baloda endişeliydi. Sayısız kâtiplerinden biri sürekli gelip son borsa haberlerini verirdi kendisine, sabahın dördünde bile; en üstün başarılarını, en feci fiyaskolarını karısından gizlerdi. Kodaman mı üçkâğıtçı mı olduğu asla anlaşılmazdı; biriyken ansızın diğerine dönüşürdü ve muazzam servetine rağmen kirasını geciktiren zavallı kiracısını süre bile tanımadan, acımasızca kapıya koyardı, meğerki onu casus olarak kullanmak ya da kızıyla yatmak istesin. Ayrıca arabadan inmez, kötü giyinir, genellikle kelebek gözlük kullanırdı.  </p>
			<p class="paragraf">Protestan sosyetesine de daha sıcak bakmıyorlardı; soğuk ve aşırı resmî bir topluluktu, sadece kendi yoksullarına yardım ederlerdi ve istisnasız hepsi papazdı. Kiliseleri fazlasıyla eve benzerdi, evleri de kilise kadar kasvetliydi. Öğle yemeğinde daima bir papaz bulunurdu; hizmetkârlar Kitabı Mukaddes’ten pasajlar okuyarak efendilerine çıkışırlardı; gizleyecek hiçbir şeyleri olmasa neşeden bu kadar korkmazlardı; Katoliklerle konuşmalarında, Nantes ve Saint-Barthélemy fermanlarının yürürlükten kaldırılması yüzünden hiç dinmeyen bir hınç hissedilirdi.  </p>
			<p class="paragraf">Sanat sosyetesi diğerleri gibi homojen olmakla birlikte onlardan çok farklıydı; sanatçıların hepsi soytarı ve aileleriyle kavgalıydı, asla silindir şapka takmazlar, özel bir dil konuşurlardı. Hayatları peşlerindeki icra memurlarını oyuna getirmek ve maskeli balolar için alelacayip kıyafetler aramakla geçerdi. Buna rağmen durmadan şaheserler üretirlerdi; çoğu için şarap ve kadın konusunda aşırılık ilhamın, hatta dehanın ön koşuluydu; gündüzleri uyur, geceleri dolaşır, kim bilir ne zaman çalışırlardı; başları hep geriye atılmış, gevşek kravatları rüzgârda uçuşarak durmadan sigara sararlardı.  </p>
			<p class="paragraf">Tiyatro sosyetesi de bundan pek farklı sayılmazdı; bu çevrede de aile hayatı yok denecek kadar azdı, mensupları eksantrik ve her zaman cömertti. Tiyatrocular kibirli ve kıskanç olmakla birlikte daima arkadaşlarına destek olur, başarılarını alkışlar, veremli ya da yoksul kadın oyuncuların çocuklarını evlat edinirlerdi; tahsilsizlikten ötürü çoğu sofu ve hepsi batıl inançlara sahip oldukları halde sosyetede itibar görürlerdi. Devlet tiyatrolarının oyuncuları farklıydı, onlar kesinlikle takdire şayandılar, sofrada bir general ya da prensten daha öncelikli konuma oturtulmayı hak ediyorlardı aslında; belli başlı tiyatrolarımızda oynadıkları şaheserlerde ifade edilen duygular ruhlarında mevcuttu. Hafızaları olağanüstü, giyim kuşamları kusursuzdu.  </p>
			<p class="paragraf">Yahudiler’e gelince, Bouvard ve Pécuchet onları tamamen reddetmemekle birlikte (liberal olmak gerekiyordu, malum), Yahudiler’le bir arada bulunmaktan nefret ettiklerini de gizlemiyorlardı; hepsi gençliğinde Almanya’da dürbün satmıştı; Paris’te de –tarafsız kişiler olarak hakkını verdikleri dindarlıklarıyla– özel âdetlerini, anlaşılmaz kelime hazinelerini ve kendi ırklarından kasaplarını tıpatıp koruyorlardı. Bütün Yahudi erkeklerinin burunları kemerli, zekâları üstün, ruhları sefil ve sadece çıkara yönelikti; karıları ise aksine güzel, biraz zayıf karakterli, ama yüce duygular besleyebilen kadınlardı. Onlara öykünmesi gereken ne çok Katolik kadın vardı! Peki ama servetleri niçin daima hesapsız ve gizliydi? Onlar da Cizvitler ve Masonlar gibi muazzam ve gizli bir topluluk oluşturuyorlardı. Yeri belli olmayan, muğlak düşmanların emrinde, ürkütücü ve esrarengiz bir amaca yönelik, bitmez tükenmez hazinelere sahiptiler.  </p>
			<p class="arabaslik_sol_kucuk ParaOverride-5" id="_idParaDest-36">II  </p>
			<p class="paragraf ParaOverride-1"><span class="CharOverride-4">Müzik Merakı</span><span class="CharOverride-4">  </span></p>
			<p class="_0">  </p>
			<p class="paragraf">Bisiklet ve resimden çabucak sıkılan Bouvard ve Pécuchet ciddiyetle müziğe giriştiler. Ancak öteden beri gelenek ve düzen dostu olan Pécuchet açık saçık şarkıların ve <span class="CharOverride-4">Siyah Domino</span>’nun son destekçisi sıfatını yadsımazken, kabul etmek gerekir ki, devrimcilikte üstüne olmayan Bouvard “kararlı bir Wagnercilik sergiliyordu”. Aslında (daima yurtsever ve bihaber Pécuchet’nin acımasız adlandırmasıyla) “Berlin yaygaracısı”nın tek bir eserini bile bilmiyordu; çünkü konservatuarın kemküm eden Colonne ’la heceleyen Lamoureux’ye takılıp kalarak rutinde boğulduğu Fransa’da da, geleneğin korunmadığı Münih’te de, snopların dayanılmaz istilasına uğramış Bayreuth’ta da Wagner ’in eserlerini dinlemek mümkün değildi.  Piyanoda çalmayı denemek ise saçmaydı; sahne yanılsaması, gömülmüş orkestra ve karanlık bir salon şarttı. Bununla birlikte <span class="CharOverride-4">Parsifal</span>’in prelüdü, bir yanında César Franck’ın hokkasıyla kaleminin, öbür yanında Botticelli ’nin <span class="CharOverride-4">İlkbahar</span>’ının fotoğrafları, ziyaretçileri sersemletmek amacıyla piyanonun üzerinde hep açık duruyordu.  </p>
			<p class="paragraf"><span class="CharOverride-4">Walkyrie</span>’nin partisyonundan “İlkbahar Şarkısı” özenle koparılmıştı. Wagner operaları listesinin ilk sayfasında <span class="CharOverride-4">Lohengrin </span>ve <span class="CharOverride-4">Tannhäuser</span>’in üzerine<span class="CharOverride-4"> </span>kırmızı kalemle öfkeli bir çizgi çekilmişti. İlk operalardan geriye bir tek <span class="CharOverride-4">Rienzi</span> kalmıştı. Onu inkâr etmek artık banaldi, Bouvard zıt bir fikir ileri sürme vaktinin geldiğini incelikle seziyordu. Gounod güldürüyordu onu, Verdi ise çığlık attırıyordu. Erik Satie kadar değil elbette, buna kim itiraz edebilirdi? Oysa Beethoven bir Mesih kadar olağanüstüydü onun gözünde. Bizzat Bouvard Bach’ı bir öncü olarak tanımlamaktan gocunmazdı. Saint-Saëns’ta derinlik, Massenet’de biçim olmadığını söyleyip duruyordu Pécuchet’ye, ama Pécuchet’nin gözünde, aksine, Saint-Saëns derinlikten, Massenet ise biçimden ibaretti.   </p>
			<p class="paragraf">“Bu yüzden biri bizi eğitiyor, ötekiyse büyülüyor, ama yüceltmiyor” diye ısrar ediyordu Pécuchet.  </p>
			<p class="paragraf">Bouvard her ikisini de aynı derecede küçümsüyordu. Massenet birkaç fikir bulmuştu gerçi, ama hepsi bayağıydı; zaten fikirler süresini doldurmuştu artık. Saint-Saëns’ın kompozisyon tekniği fena değildi, ama demodeydi. Gaston Lemaire hakkında bilgi sahibi değillerdi, ama zaman zaman kıyaslamalara girişip Chausson’la Chaminade’ı belagatle karşılaştırıyorlardı. Zaten Pécuchet ve hatta estetik tiksintisine rağmen her Fransız gibi şövalye ruhlu olduğu ve kadınlara öncelik tanıdığı için Bouvard da, çağdaş besteciler arasında Chaminade’ı centilmence birinci sıraya oturtuyorlardı.  </p>
			<p class="paragraf">Charles Levadé’nin müziğini tümden reddeden, Bouvard’ın müzisyen yanından çok demokratlığıydı; buhar, genel oy ilkesi ve bisiklet çağında Mme de Girardin’in dizelerine takılıp kalmak ilerlemeye karşı koymak sayılmaz mıydı? Ayrıca sanat için sanat kuramını savunan, nüanssız icra ve tonlamasız şandan yana olan Bouvard Levadé’nin şarkı söyleyişine katlanamadığını söylüyordu. Görünümü silahşor gibiydi, tavırları alaylıydı, demode bir duygusallığın ucuz zarafetine sahipti.  </p>
			<p class="paragraf">Ancak en hararetli tartışmaların konusu Reynaldo Hahn’dı. Massenet’yle samimiyeti yüzünden sürekli Bouvard’ın acımasız alaylarına maruz kalıyor, Pécuchet’nin tutkulu tercihleri tarafından insafsızca kurban ediliyordu; öte yandan Bouvard’ın da paylaştığı Verlaine hayranlığı Pécuchet’yi çileden çıkarıyordu. “Jacques Normand, Sully Prudhomme ve Borrelli Vikontu ne güne duruyor. Tanrı’ya şükür trubadurlar ülkesi Fransa’da şair eksikliği çekmiyoruz” diyordu yurtseverlikle. Hahn soyadının Germen tınısıyla Reynaldo adının Güneyli son hecesi arasında bocalıyor, onu Verdi hatırına bağışlamaktansa Wagner nefretiyle cezalandırmayı tercih ederek Bouvard’a dönüyor ve hiddetle sonucu bildiriyordu:  </p>
			<p class="paragraf">“Sizin yakışıklı beyefendilerinizin tüm çabalarına rağmen sevgili Fransa’mız bir aydınlık ülkesi; Fransız müziği de ya aydınlık olacaktır ya hiç olmayacaktır, diyordu sözlerinin etkisini artırmak için masaya yumruğuyla vurarak.  </p>
			<p class="paragraf">“Manş ötesi antikalıklarınız, Ren ötesi sisleriniz olmaz olsun, sürekli Vosges’ların öte yanına bakmaktan vazgeçin! diye ekliyordu, imalarla yüklü, katı ve sabit bakışlarını Bouvard’a yönelterek. Vatanın savunması amacıyla bakın sadece oralara. <span class="CharOverride-4">Walkyrie</span>’nin Almanya’da bile hoşa gidebileceğinden şüpheliyim... Ama Fransız kulaklarına daima cehennem azabı gibi geleceği kesin, bir kakofoni! Ulusal gururumuzu ayaklar altına alması da cabası. Zaten söz konusu opera en korkunç ahenksizlikle ensestlerin en iğrencini bir araya getirmiyor mu? Müziğiniz canavarlarla dolu beyefendi, daha neler icat edilecek! Doğada bile –doğa yalınlığın anası olduğu halde– sadece korkunç olan hoşunuza gidiyor. M. Delafosse’un yarasalara dair ezgilerinde besteci olarak aşırılığı köklü piyanist şöhretini tehlikeye atmıyor mu? Sevimli bir kuş seçse olmaz mıydı? Serçelere dair bir ezgi hiç değilse Paris’e yakışırdı; kırlangıçların bir hafifliği, bir zarafeti vardır, tarlakuşlarının Fransızlığı su götürmez, o kadar ki, Sezar askerlerin miğferlerine kızartılmış tarlakuşları saplatırmış. Yarasa da neymiş!!! Her daim açıksözlülüğe, aydınlığa susamış olan Fransızlar bu iç karartıcı hayvandan ebediyen nefret edecektir. M. de Montesquiou’nun dizelerinde yer almaları hadi neyse, bıkkın büyük soylu fantezisi deyip geçelim, ama müzikte olur mu! Bundan sonra ne gelecek, <span class="CharOverride-4">Kangurular Requiem’i </span>mi? Bu güzel espri Bouvard’ı neşelendiriyordu. — İtiraf edin, güldürdüm sizi, diyordu Pécuchet (meziyetlerinin bilincinde olmaları zeki insanlarda mazur görülebildiğinden kendini beğenmişlikle suçlanamazdı), kabul edin, teslim oldunuz!”  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a> 	Elbette burada Flaubert’in iki ünlü kahramanına mal edilen fikirler katiyen yazarın fikirleri değildir.</p>
				</div>
			</div>
		</div>
	</body>
</html>