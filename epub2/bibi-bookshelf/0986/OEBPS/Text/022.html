<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="p10"><span class="t7">LAM</span><span class="t7">İ</span><span class="t7">ALAR</span></p>

  <p>&nbsp;</p>

  <p>En nihayetinde patikada bir yol ayrımına geldik. Her iki patikada doğuya, yani ovaya doğru uzanıyordu, iyi de hangisini seçmeliydim?</p>

  <p>"Hangi patika Alice?" diye sordum.</p>

  <p>Her birini tek tek kokladı. "Fazla seçme şansımız yok," dedi suratını asarak, "ikisi de güvenli değil. Burası tehlikeli bir yer."</p>

  <p>"Ne tür bir tehlike?"</p>

  <p>"Lamialar. Hem de çok sayıda..."</p>

  <p>Buna benzer dağ geçitlerinde gezginleri avlamak üzere bekleyen Lamialar olurdu. Bunu düşünmek dahi endişelenmeme yetti; Mab'in kehanette bulunurken söylediklerini anımsadım: Alice'in Ord yolunda karşılaşacağımız bir vahşi lamia tarafından öldürülecek olması. Ona söylemekle söylememek arasında kararsız kaldım, iyi de neden söyleyecektim ki? Lamiaların yaratabileceği tehlikelere karşı zaten tetikteydi ve bunu bilmek onu daha da çok endişelendirmekten başka işe yaramazdı.</p>

  <p>Yine de Mab'in söylediklerinin doğru çıkmasından korkuyordum.</p>

  <p>"Belki de bir süre burada kalmalıyız Alice," diye önerdim aydınlanmaya başlayan gökyüzüne bakarak. "Güneş çok yakında doğar. Şafak sökmesine yarım saatten az kalmış olsa gerek."</p>

  <p>Lamialar gün ışığına dayanamazdı -güneş doğunca güvende olurduk- fakat Alice başını iki yana salladı. "Bahse girerim kokumuzu almışlardır. Burada olduğumuzu biliyorlardır Tom. Bir yerde çok uzun süre kalırsak etrafımızı sarıverirler, o zaman da güneş doğmadan saldırıya geçebilirler. En iyisi ilerlemeye devam etmek."</p>

  <p>Söyledikleri mantıklı olduğu için hiç düşünmeden soldaki patikayı seçtim. Patika bir süre daha yükseldikten sonra her iki tarafında da dimdik kayalıkların gökyüzüne doğru yükseldiği ufak bir vadiye doğru alçaldı. Güneş doğsa bile burası gölge olurdu. Düşe kalka patikayla bir alçalırken soluk renkli ayın gözden kaybolmasıyla birlikte endişelenmeye başladım. Sağımızda ufak bir mağaranın karanlık girişi vardı. Sonra etrafa saçılmış tüyler olduğunu fark ettim.</p>

  <p>Bunu daha önce eyalette görmüştüm. Bu, vahşi lamia cadılarının yakında olduklarına dair bir işaretti. Lamialar avlayacak insan bulamadıklarında fare yahut kuş gibi daha ufak yaratıklarla yetinmek zorunda kalıyor, kara büyü kullanıp onları etkileri altına aldıktan sonra paramparça edip kanlarını içiyorlardı.</p>

  <p>Çok geçmeden daha başka tehlike işaretleri de görünce dehşete kapıldık: bir başka mağara, girişindeki kan lekeli kayaların etrafında ölü kuş parçaları; kanatlar, gagalar, başlar ve ayaklar. Ancak bu parçaların epey eski olduğunu yeni yakalanmış kuşlara ait olamayacaklarını fark ettim.</p>

  <p>"Yanlış yolu seçmişiz Alice! Geri dönmeliyiz!"</p>

  <p>"Yahut daha hızlı ilerlemeliyiz!" dediyse de artık çok geçti.</p>

  <p>Kanımızı donduran bir tıslama duyup arkamıza dönünce kayalık patikanın üzerinde bize doğru gelen kocaman bir yaratık gördük. Bu vahşi bir lamiaydı. Benim en az bir buçuk katım olan bu yaratık her biri keskin ve ölümcül pençelerle sonlanan ellerini iyice açmış, incecik dört ayağının üzerinde ilerliyordu. Uzun, yağlı saçları pullu sırtıyla yüzüne düşmüştü. İfadesinden görebildiğim kadarıyla durum daha kötü olamazdı. Bu, yakın zamanda beslenip cansız ve daha az saldırgan bir hal almış şişkin bir yüz değildi. Hayır, bu korkunç açlık belirtileri sergileyen bir deri bir kemik kalmış, ölü gibi, gözleri belermiş bir lamia cadısıydı.</p>

  <p>Dönüp Alice'in önüne geçerek asamı havaya kaldırdım; lamialar üvez ahşabından hoşlanmazdı. Asayı hızlı ve sert bir şekilde başına doğru savurdum. Asanın ucu tok bir ses çıkararak başına çarpınca yaratık öfkeli bir şekilde tıslayıp geriledi.</p>

  <p>Ben de arkasından gidip asamla peş peşe vurmaya başladım. Tam o esnada arkadan gelen bir başka öfkeli tıslama duydum: Dönüp bakınca ikinci bir lamianın Alice'e yaklaşmakta olduğunu gördüm. Neredeyse aynı anda üçüncü bir lamia da sağımızda kalan büyükçe bir kayanın üzerine çıktı.</p>

  <p>Artık üvez ahşabı yeterli olmayacağı için asamın üst kısmındaki bölmeye basıp uçtaki bıçağı çıkardım.</p>

  <p>"Arkama iyice yanaş Alice!" diye bağırdım. Lamiayı patikanın genişlediği yere kadar ilerletebilirsem yanından koşarak geçip kaçabilirdik.</p>

  <p>Vakit kaybetmeden asamı hızla önümdeki lamiaya doğru savurdum. İsabetli bir saldırıydı ve bıçak sağ omzuna saplanarak simsiyah bir kan fışkırmasına neden oldu. Cadı bağırıp gerileyince ilerlemeye devam edip asayı tekrar tekrar savurarak yaratığı uzaklaştırmaya çalışırken bir yandan da dikkatimi dağıtmamaya çabalıyordum. Lamialar son derece hızlıdır ve bu yavaş geri çekilme her an hızlı bir karşı saldırıya dönüşebilirdi. Lamia saniyeler içinde üzerime atlayıp keskin pençeleriyle beni yere yatırdığı gibi dişlerini boynuma geçirebilirdi. Bu yüzden iyice odaklanıp bıçağımı kalbine saplayabileceğim anı kollamam gerekiyordu. Adım adım ilerlemeye devam ettim. <span class="t21">Odaklan!</span> dedim kendi kendime. <span class="t21">İ</span><span class="t21">yi bak! Dikkat et! Kar</span><span class="t21">ş</span><span class="t21">ı</span> <span class="t21">sald</span><span class="t21">ı</span><span class="t21">r</span><span class="t21">ı</span><span class="t21">ya dair izleri kolla.</span></p>

  <p>Aniden arkamdan bir çığlık yükseldi. Alice! Hızlı bir şekilde arkama baktım. Alice görünürde yoktu! Yaralı lamiaya sırtımı dönüp patika boyunca çığlığın geldiği yöne doğru koşmaya başladım. Alice'ten hiçbir iz göremeyince olduğum yerde durdum. Acaba çok mu fazla gitmiştim?</p>

  <p>Çaresizlik içinde ve kalbim Alice için endişeyle çarparken kayaların arasındaki bir çatlağa varıncaya dek hızlı hızlı geldiğim yöne doğru geri gittim. Acaba bu çatlaktan içeri mi çekilmişti? O esnada içeriden gelen bir çığlık bunun doğru olduğunu kanıtladı, fakat sesi çok uzaktan geliyordu ve boğuktu. Çatlaktan içeri süzülüp zifiri karanlığa doğru ilerledim. Diğerlerinden çok daha ufak bir başka mağaraya ulaştım - topraktan dik bir şekilde aşağı doğru uzanan karanlık bir delik.</p>

  <p>Bir anda Alice'in bana baktığını gördüm. Göz göze geldiğimizde bakışlarında korku, acı ve çaresizlik vardı. Lamianın çenesi sağ omzunu kapmıştı ve Alice'in boğazında da kan vardı. Cadı onu baş aşağı yuvasının derinliklerine doğru sürüklüyordu. Son gördüğüm şey, Alice'in sol ayak bileği ve sivri burunlu ayakkabısı oldu. Her şey öyle hızlı oldu ki; daha ben kımıldayamadan gözden kayboluverdi.</p>

  <p>Deliğe doğru koşup asamı yere attığım gibi dizlerimin üzerine çökerek çaresizce sol elimi uzatıp Alice'i ayak bileğinden yakalamaya çalıştım. Ancak çok derine çekilmişti. Cebime uzanıp mumla çıra kutusunu çıkardım. Onun peşinden karanlığa inebilmem için ışığa ihtiyacım vardı. Boğazıma bir şeyler düğümlenmişti. Lamianın dişleri iyice derine inmişti ve Alice'in kanını emmeye başlamış olabilirdi. Her şey tam da Mab'in söylediği gibi olmuştu. Ve Mab Alice'in bu karanlık çukurda öleceğini söylemişti. Cadı, kalbi duruncaya dek Alice'in kanını emecekti.</p>

  <p>Aşağıdan gelen eşelemeye benzer bir ses duydum. Muhtemelen çok geç kalmıştım. Alice için deli gibi korkuya kapılınca Grimalkin'in bana hediye ettiği kara dileği anımsadım. Bunu kullanmak yanlıştı - Karanlık'ı uyandırmak anlamına geliyordu. Fakat başka seçeneğim var mıydı ki? Elimde onu kurtaracak bir güç varken burada durup Alice'in ölmesine nasıl izin verebilirdim? Gözlerim doldu ve boğazım düğümlendi. Alice'in olmadığı bir hayat düşünemiyordum. Bunu yapmalıydım.</p>

  <p>Ama bunu kullanmak Alice'i <span class="t21">kurtar</span><span class="t21">ı</span><span class="t21">r m</span><span class="t21">ı</span><span class="t21">yd</span><span class="t21">ı</span>? Gerçekten yeterince güçlü müydü?</p>

  <p>"Diliyorum ki Alice sağ salim, iyi ve güvende olsun!" diye bağırdım ve dileğimi Grimalkin'in söylediği gibi üç kez hızlı hızlı tekrarladım. "Diliyorum ki Alice sağ salim, iyi ve güvende olsun!"</p>

  <p>Doğrusu ne olmasını beklediğimi bilmiyorum. Elbette ki Alice'in bir anda sağ salim yanımda belirivermesini beklemiyordum. İçine çekildiği bu delikten yavaş yavaş sürünerek çıkmasını umuyordum. Ne var ki tek duyduğum şey rüzgârın uzaklardan gelen uğultusuydu. Grimalkin bu dileğin yılların birikimi bir güç barındırdığını söylemişti. Yani artık bir şeyler olması gerekmiyor muydu?</p>

  <p>Ancak hiçbir şey olmadı -hem de hiç- ve kendimi çok kötü hissettim. Dilek işe yaramamıştı. Acaba yanlış bir şey mi yapmıştım? Lamianın yuvasına açılan o karanlık deliğe bakınca pişmanlık duygusu beni yiyip bitirmeye başladı. Neden dileği kullanarak bu kadar vakit harcamıştım? Neden bu kadar aptallık etmiştim? Mumu yakıp hemen arkasından gitmem gerekirdi.</p>

  <p>Çıra kutumu açtım ve tam o esnada arkamda bir şey olduğunu hissedince üçüncü lamiayı hatırladım. Alice'i kurtarayım diye acele ederken onu tamamen unutmuştum! Arkama döndüm...</p>

  <p>Fakat bu lamia değildi. Hayır, çok daha kötü bir şeydi. Orada öylece durmuş bana bakıp gülümseyen Şeytan'ın ta kendisiydi.</p>

  <p>Şu öldürülen mavnacı Matthew Gilbert'in kılığına girmişti. Matthew büyük elleri ve sıcacık bir gülümsemesi olan iri yarı, babacan bir adamdı. Gömleğinin açık olan üst iki düğmesinden geniş göğsündeki kahverengi kıllar görünüyordu. Bir zamanlar Caster-Kendal kanalında mesleğini icra eden o hayat dolu adamın aynısıydı. Ancak Şeytan bana daha önce de bu şekilde göründüğünden kiminle karşı karşıya olduğumu biliyordum.</p>

  <p>"Eh Tom, bu çok özel bir gün öyle değil mi? Gelmesini uzun zamandır beklediğim bir gün. En sonunda Karanlık'ı kullandın!"</p>

  <p>Bu sözleri üzerine paniğe kapılıp bir adım gerileyerek başımı iki yana salladım; oysa kendi kendime bile yalan söylediğimin farkındaydım. Bunu nasıl inkâr edebilirdim? Hayalet, Şeytan'ın beni kendi safına çekmeye çalışacağını, ruhum artık bana değil de tam anlamıyla ona ait oluncaya dek yavaş yavaş beni kötülüğe sevk edeceğini söyleyerek beni uyarmıştı. Ve bu amacına ulaşmak için kullanacağı en bariz kişinin de Alice olduğunu söylemişti. Ve işte şimdi bu söyledikleri gerçek olmuştu. Alice'i kurtarmak için Karanlık'ı kullanmıştım.</p>

  <p>"Aksini iddia etmeye kalkma! Daha biraz önce kara dilek kullandın. Bunu bilmediğimi mi sanıyorsun? Kara büyü kullandığını fark eder etmez hemen buraya geldim. Dileğin Alice'i kurtardı bile. Çok geçmeden yanına gelir - ben gidip zamanı normal akışına geri döndürdükten sonra. Sen hareket edebilirsin ama başka hiçbir şey edemez. Etrafına bak, belki o zaman bana inanırsın..."</p>

  <p>Şeytan zamanın akışını bozabilir, hatta istediğinde zamanı tamamen durdurabilirdi. Başımı kaldırıp kayaların arasındaki yarıktan dışarı bakınca havada asılı duran bir kartal gördüm, hareket etmiyordu. Solgun gökyüzünde öylece donakalmıştı.</p>

  <p>"Kaçıp bu dağlara kadar gelebildiğin için şanslıydın," diye devam etti Şeytan. "Saldırı seni hazırlıksız yakaladı. Bana düşman olan Pendle cadıları bu tehdidi önceden sezemediler. Şu zeki Mouldheel kâhini bile. Annenin gücü de işe yaramadı çünkü öngörüsünü kararttım. Bunu aylardır yapıyorum. Benim desteğimi arkasına alan bir düşmanın karşısında durabileceğini nasıl düşünür? Söylesene!"</p>

  <p>Hiçbir şey demedim. Ordeen kadar dehşet verici ve güçlü bir düşmanla savaşacak olmak yeterince kötüydü. Bir de üstüne onun da arkasında çok daha kudretli olan Şeytan vardı. Annem onu yenemezdi. Tüm bu yapılanlar başarısız olmaya mahkûmdu.</p>

  <p>"Ne oldu? Sustun Tom. Haklı olduğumu biliyorsun. Şimdi sana daha fazlasını da anlatacağım. İşlerin sahiden ne kadar kötü olduğunu anlatacağım. Çok yakında doğum günün olacak; on beş yaşına gireceksin, öyle değil mi?"</p>

  <p>Yanıt vermedim ama haklıydı. Ağustosun üçünde, yani bir haftadan daha kısa bir süre sonra on beşime girecektim.</p>

  <p>"Annen başarısızlığa mahkûm bu planını senin yürütecek olmana güveniyor," diye devam etti. "Tüm bu aptallığın içinde senin rolün ne, bilmek ister misin?"</p>

  <p>"Anneme güveniyorum," dedim. "Ben onun oğluyum ve her ne isterse yapacağım."</p>

  <p>"<span class="t21">Her ne isterse</span> mi? Çok cömertsin Tom. Hem de çok. Ama çok daha cömert -aşırı cömert- olman gerekecek, çünkü senden çok şey isteyecek. Hayatını... Zafer kazanma emelini gerçekleştirebilmesi için on beşinci doğum gününde kurban edilmen gerekecek."</p>

  <p>"Yalan söylüyorsun!" diye bağırdım öfkeden titreyerek. "Annem beni seviyor. Bütün çocuklarını seviyor. Böyle bir şey yapmaz."</p>

  <p>"Öyle mi Tom? Daha yüce bir amaç uğruna bile mi? Bireyler gözden çıkarılabilir. Annen Aydınlık'a inanıyor ve Karanlık'ı alt etmek için her şeyi yapmaya hazır. En sevdiği şeyi kurban etmeye bile. Yani seni, Tom. İşte annen senden bunu isteyecek!"</p>

  <p>"Bunu yapmaz. Bunu yapmaz..."</p>

  <p>"Öyle mi? O kadar emin misin? Özel bir kan adağı ihtiyaç duyduğu fırsatı sağlayabilir. Ve senin kanın çok özel Tom. Yedinci oğlun yedinci oğlunun kanı..."</p>

  <p>Hiçbir şey demedim. Yeterince konuşmuştum.</p>

  <p>Şeytan huzursuzluğumdan keyif alıyordu. "Bu kadarla da kalmıyor," diyerek devam etti. "Sen de annenin oğlusun. Ve o insan değil. Ne olduğunu biliyor musun?" Gülümsedi. "Sana söyledi demek, bunu görebiliyorum. Seni okumak çok kolay Tom, apaçık bir kitap gibisin. Demek artık geçmişte annenin neler yaptığını biliyorsun. Bir zamanlar ne kadar acımasız ve kana susamış olduğunu... Karanlık'ın gerçek bir hizmetkârı olduğunu... Onun kadar tehlikeli bir yaratık için, inandığı bir amaç uğruna seni kurban etmesi ne kadar kolay olur, düşünsene!"</p>

  <p>Her şey karardı ve kendimi düşüyormuş ve çok geçmeden korkunç bir şekilde yere çakılacakmış gibi hissettim. Sanki bir tepeden aşağı atılmıştım da kayalara doğru düşüyordum. Dehşete kapılmıştım, her an paramparça olmayı bekliyordum.</p>

  <p>&nbsp;</p>
</body>
</html>
