<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 17</title>
</head>

<body>
  <h1 class="h11">BÖLÜM 17</h1>

  <p class="p10"><span class="t7">ATE</span><span class="t7">Ş</span> <span class="t7">ELEMENTALLER</span><span class="t7">İ</span></p>

  <p>&nbsp;</p>

  <p>Bu dans eden silüetler bir süre daha hızlı ritme ayak uydurarak etrafımızda dönmeye devam ettiyse de en nihayetinde yavaşladılar. Davul sesleri azaldı, ardından tamamen kesildi. Birkaç dakika önce biz nasıl kaskatı kesildiysek ecinniler de aynı şekilde donakaldılar. Bazıları başlarını yana eğmişti ve çevreyi dinlediklerini hissedebiliyordum.</p>

  <p>Uzaktan gelen ayak sesleri duydum. Gitgide yaklaşıyordu. Kapılar gürültülü bir şekilde açıldı ve ellerinde uzun kılıçları, yüzlerindeyse savaşmaya can attıklarını belli eden vahşi ifadeleriyle Pendle cadıları içeri daldı. Aralarında Mouldheellar da vardı ne var ki Mab ve iki kız kardeşinden eser yoktu. Acaba saldırıya neden katılmamışlardı?</p>

  <p>Grimalkin bir kez daha masanın üzerinden atlayıp saldırıya katıldı. Birlikte hareket eden cadıların bu ani saldırısı karşısında ecinnilerin sahip olduğu büyüler ya etkisiz kaldı yahut onları kullanacak vakit dahi bulamadılar. Cadılar ellerindeki kılıçları etkin bir şekilde kullanarak sağa sola saldırdılar. Düşmanları kendi kılıçlarını çekip karşı koymaya çalıştıysa da çok geçmeden zemin ölenlerin kanıyla kırmızıya kesti.</p>

  <p>Her şey öyle ani oldu ki saldırıya katılamadık bile. Bir an şiddetli bir çarpışma varken hemen ardından ecinniler basamaklardan inerek çukurun karanlığına doğru geri çekilmeye başlamıştı. Ancak bu düzenli bir geri çekilmeydi. Bazıları arkada kalıp dövüşmeye devam ederken kadınlar kaçtı. Çok geçmeden geride yalnızca basamakların tepesinden aşağıdaki karanlığa bakan cadılar kaldı.</p>

  <p>Onlara katılmak üzere ilerlerken Alice beni kolumdan sımsıkı yakaladıysa da cadılar çoktan çukura sırtlarını dönmüşlerdi.</p>

  <p>"Onların peşinden gitmek çok tehlikeli olur," dedi Grimalkin bana dönerek. "İstediklerinin de bu olduğunu sanıyorum. Çok kolay pes edip geri çekildiler. Bizi de o karanlığa çekip pusuya düşürmek istediklerine hiç şüphem yok. Annenin önerdiği rotayı izleyeceğiz çocuk. Paralı askerler saldırıya geçinceye dek burada beklemeni öneririm. Yola koyuldular, yani artık biz de artık kalenin içlerine doğru ilerleyebiliriz."</p>

  <p>Bunun üzerine üstleri başları kan içinde kalan cadıların önünden giderek iç avluya uzanan tünele girdi.</p>

  <p>"En iyisi dediğini yapmak Tom," dedi Alice kolumu bırakmadan. "Birkaç dakika içinde biz de onları takip ederiz."</p>

  <p>Annemin refakatçilerinden hayatta kalanların bazıları evet anlamında başlarını salladılar. Liderleri olmayınca gergin görünüyorlardı. Seilenos ve annemin refakatçilerinden ikisinin cesetleri bir kan gölünün içinde yatıyordu, boş bakan gözleri yüksek tavana sabitlenmişti.</p>

  <p>"Kapıya yaklaşalım," dedi Alice endişeli bir şekilde basamaklara bakarak. "Cadılar gittiğine göre artık ecinniler geri gelebilir."</p>

  <p>Bu iyi bir fikirdi ve hep birlikte açık kapıya doğru ilerledik.</p>

  <p>Çok geçmeden bize doğru dörtnala koşan at sesleri duyduk. Giriş ve tünelden hışım gibi geçip saldırıya başlayan paralı askerleri izledik. Geçmeleri epey uzun sürdü. Son nal sesleri de uzaklaşırken yemek salonundan çıkıp askerlerin peşinden iç avluya yöneldik.</p>

  <p>Bir anlığına dönüp arkama baktım. Ne annem ne Hayalet ne de diğerlerini gördüm. Şimdiye çoktan gelmiş olmaları gerekmez miydi, diye düşündüm.</p>

  <p>Tünelde daha yirmi otuz adım atmıştık ki at sesleri yeniden duyuldu. Ses gitgide yükseliyordu! Askerler geri geliyordu. Daha şimdiden geri çekilmeye başlamışlardı! Ters giden neydi?</p>

  <p>Hızla yanımızdan geçen askersiz bir at neredeyse Alice'i ayaklarının altına alacaktı. Gözleri dehşet içinde dört dönerken ağzından köpükler çıkıyordu. Daha başka atlar da geçti, kimilerinin üzerinde silahsız ve gözleri dehşet içinde açılmış askerler de vardı. Evet, kesinlikle geri çekiliyorlardı. Buna hiç şüphe yoktu. Bu tam bir bozgundu. Acaba tüm bu savaşçıların bu şekilde dönüp kaçmalarına neden olan şey neydi?</p>

  <p>Daha fazlası üzerimize doğru geldikçe gerçekten ezilme tehlikesiyle karşı karşıya olduğumuzu fark ettim. Alice'i tünel duvarındaki bir oyuğa itip onu bedenimle perdeledim. Atlar yanımızdan hızla geçerken tünel nal sesleriyle yankılanıyordu. Bu sonsuza dek sürecekmiş gibi geldiyse ile en sonunda sesler kesilince duvardan uzaklaştım.</p>

  <p>"İyi misin Alice?" dedim asamla çantamı yerden alırken.</p>

  <p>Başını aşağı yukarı salladı. "Annenin refakatçileri nerede?" diye sordu.</p>

  <p>Etrafa baktım. Üç tanesi daha ölmüştü, cesetleri atlar tarafından ezilmişti ama geri kalanları görünürde yoktu. Hem annem, Hayalet ve Arkwright neredeydi? Arkamızdaki tünelde miydiler? Bu arbedede onlarda mı ezilmişti? Boğazıma bir şeyler düğümlendi.</p>

  <p>"Anne! Anne!" diye bağırdıysam da yanıt alamadım, ürkütücü bir sessizlik hâkimdi.</p>

  <p>"Cadıların peşinden gitmeliyiz," diye önerdi Alice. "Belki annen ve yaşlı Gregory gecikmiştir. Hatta belki atlar geçerken tünelde değillerdi."</p>

  <p>Başımı salladım ve ilerledik. Hâlâ annem için endişe ediyordum, fakat bir yandan da bizi bekleyen şeylerden korkuyordum. Bu her neyse bin atlı asker onunla yüzleşmek yerine dönüp korku içinde kaçmıştı. Yoksa bu Ordeen'in kendisi miydi? Kanımı içip uyanmış olabilir miydi?</p>

  <p>Tünelin sonuna yaklaşıyorduk ve bir sis tabakası döne döne yaklaşmaya başladı. İçimi tuhaf bir korku kapladı. Ani bir soğuk dalgası sanki beni gerisingeri ittirmeye çalışan bir fırtına gibi tüm bedenimi titretti.</p>

  <p>"Bunu hissediyor musun Tom?" diye sordu Alice.</p>

  <p>Başımı evet anlamında salladım. Karanlık'la mücadele eden bir hayalet için her doz korku, tehlikelidir. Korku, Aydınlık'ın düşmanlarını çok daha güçlü kılar.</p>

  <p>Zorlanarak da olsa ilerlemeye devam ettik. Hissettiğim korkuyu bastırmak için çocukluğumdaki mutlu anları düşündüm: Annemin dizinde oturduğum ya da babamın denizde geçirdiği günlere dair anlattığı hikâyeleri dinlediğim anları. İlerlemeye devam etmek için kendimizi zorladık, ta ki sisin arasından Ord'un yüksek iç duvarı bir anda önümüzde belirene kadar; dev kayalardan hâlâ buhar çıkıyordu.</p>

  <p>Geniş, parke taşlı avluya ulaştık. Yerde ölü atların yanı sıra yüzleri dehşet içinde büzüşmüş, iyice açılmış olan gözleri yukarıya bakan ölü askerler de vardı.</p>

  <p>"Onları ne öldürmüş Alice?" diye bağırdım. "Üzerlerinde hiç iz yok. Yara falan yok."</p>

  <p>"Korkudan ölmüşler Tom. Korku zihinlerini dondurup kalplerini durdurmuş... Şuraya bak! Açık bir kapı var."</p>

  <p>Önümüzde, duvara gömülmüş büyük, ahşap bir kapı vardı. Açıktı fakat arkası kapkaranlıktı. Kapıya bakarken bir kez daha ümitsizliğe kapıldım ve oraya doğru bir adım daha atacak gücü kendimde bulamadım. Her şey bir hiç uğrunaydı. Savaşçılar kaçmış yahut ölmüşlerdi ve artık Ordeen bir kez daha asıl gücüne kavuşmadan önce onu öldürmenin imkânı yoktu.</p>

  <p>Öylece durup açık kapıya baktık. Alice ve ben tek başımıza ne yapabilirdik ki? Hem Ordeen ne zaman uyanırdı?</p>

  <p>Alice'e, "İçeri girecek gücüm yok," derken paralı askerlere karşı kullanılmış olan güçlü kara büyünün etkisi altında olduğumu biliyordum. "Bunu yapabilecek kadar cesur değilim... İradem yeterince kuvvetli değil.</p>

  <p>Alice'in tek yanıtı yorgun bir şekilde başını sallamak oldu.</p>

  <p>Her ne kadar ikimiz de düşüncelerimizi dile getirmediysek de Pendle cadılarının önümüzden gittikleri çok açıktı. Yine de hiçbirimiz hareket etmedik. Anneme ve diğerlerine ne olduğunu düşünüyordum. Tüm cesaret ve özgüvenim sıfırlanmıştı.</p>

  <p>Orada ne kadar süre boyunca ayakta durduğumu bilmiyorum, ancak aniden ayak sesleri duyup arkama dönünce elindeki asa ve çantası olduğu halde tünelden çıkan uzun boylu, kukuletalı bir adam gördüm. Bunun Hayalet olduğunu anlayınca şaşkınlığıma engel olamadım. Bill Arkwright hemen yanındaydı, birkaç kafa kırmaya hazır ve oldukça kararlı görünüyordu. Fakat üç köpeğinden de iz yoktu.</p>

  <p>Arkwright başını sallayıp selam verdi, ama Hayalet suratımıza bile bakmadan yanımızdan geçip gitti. Sonra kapıya varınca arkasını dönüp ışıldayan gözlerle bana sert bir bakış attı.</p>

  <p>"Hadi evlat, sallanma!" diye kükredi. "Yapılacak bir sürü iş var. Ve eğer bunları <span class="t21">biz</span> yapmazsak, kim yapacak?"</p>

  <p>Kendimi öne doğru bir adım atmaya zorladım; sonra bir adım daha. Her adımla birlikte yürümem kolaylaştı ve hem zihnimi hem de bedenimi saran korkunun zincirleri gevşeyip açılıverdi. Savaşçılar ya kaçmış ya da ölmüştü, bizim mesleğimizin -artı her ikimizin de yedinci oğulların yedinci oğulları olmamızın- dayanma gücü verdiğini fark ettim. Yine de hepsinden öte korkularımı yenmeme yardımcı olan asıl şey, Hayalet ve onun kararlılığı oldu.</p>

  <p>Alice'e gelince, aldığı cadılık eğitiminin faydası olurdu; ustamın onu davet etmemesine rağmen kapıdan birlikte geçerek bizi bekleyen karanlığa daldık.</p>

  <p>"Annemi gördünüz mü?" diye sordum hayaletlere.</p>

  <p>Her ikisi de başlarını hayır anlamında salladılar. "Atlar tünelden dörtnala çıkıp üzerimize doğru gelirken ayrıldık. Endişelenme evlat," dedi Hayalet. "Annen başının çaresine bakabilir. Arkamızdan gelecektir."</p>

  <p>Bunlar nazik sözlerdi ama yine de kendimi iyi hissetmemi sağlamıyordu.</p>

  <p>"Pençe'yle yavruları nerede?" diye sordum Bill'e. "Güvendeler mi?"</p>

  <p>"Şimdilik yeterince güvendeler," diye yanıtladı. "Onları buraya getirmek anlamsız olur. Su cadıları ve onlara benzeyen yaratıklarla mücadele etmek üzere eğitildiler. Bir ateş elementaline karşı ne şansları olabilir ki?"</p>

  <p>Uzaktan gelen çağlayan sularla çok daha yakında taş zemine vuran büyük su damlalarının yankısını duydum. Bir de şu buhar tıslaması. Ord sağanak yağış almıştı ve suların önemli bir bölümü de içeriye sızmanın yolunu bulmuştu. Uzanıp duvara dokundum. Taşlar hâlâ ılıktı.</p>

  <p>Hayalet çantasını açıp içinden çıkardığı ufak feneri yakıp havaya kaldırdı. Çevreye göz atar atmaz seçebileceğimiz birden fazla yol olduğunu gördüm. Hemen önümüzde, sisin içinde dar bir koridor yukarıya doğru uzanıyordu; sağımızdaysa dümdüz devam eden bir başka koridor vardı. Hayalet duraksadı. Dinliyor gibiydi. Uzaktan gelen belli belirsiz bir feryat duyar gibi olduysam da yinelenmedi ve çok geçmeden Hayalet bana döndü.</p>

  <p>"Yukarı gitmemiz gerektiğini düşünüyorum. Ordeen'i kulelerden birinde bulmayı bekliyorum. Sen ne diyorsun?" diyerek Arkwright'a baktı.</p>

  <p>Diğer hayalet hafifçe başını sallayınca ustam emin adımlarla ilerlemeye başladı. Biz de onu takip ettik, Alice hemen yanımdaydı.</p>

  <p>Birkaç dakika yürüdükten sonra koridor sonlandı. Önümüzde taştan bir duvar vardı ama sol tarafta bir açıklık gördüm. Hayalet hiç duraksamadan bu açıklıktan geçip feneri havaya kaldırdı. Biz de onun arkasından gidince kendimizi sırtüstü uzandıkları taş levhaların üzerinde uyumakta olan silüetlerle dolu büyük bir odada bulduk. Koridorların aksine bu oda zifiri karanlık değildi; nereden geldiği belli olmayan soluk bir sarı ışıkla aydınlanıyordu.</p>

  <p>Sırtüstü yatmakta olan bu silüetler insana benziyordu, ancak bedenleri uzundu, yüzleri uzamış gibiydi ve çeneleriyle burunları sivri, gözleriyse iyice çukurlaşmıştı. Bunlar yukarıdaki yemek salonunda dansçıları izleyen ecinnilerdi. Ama şimdi fenerin ışığı bize en yakın olanlardan birinin yüzünü aydınlatınca bunların aslında ölü olduklarını gördüm.</p>

  <p>Boğazları kesilmişti ve taş zemine de akmış olan kendi kanlarının oluşturduğu bir gölün içinde yatıyorlardı. Yavaşça ilerleyip bu taş blokların arasından geçerken kanlı ayak izleri gördük. Bunlardan bazıları sivri burunlu ayakkabılar tarafından bırakılmıştı ama çıplak ayak izleri de vardı: Mouldheel cadılarının ayakları.</p>

  <p>"Pendle cadıları istediğim gibi bir müttefik değiller, ama en azından burada korkmamızı gerektirecek bir şey yok," dedi Hayalet.</p>

  <p>"Ord çok büyük," dedim. "Böyle çok oda olmalı. Bunlara benzer kaç tane yaratık olacağını düşünsenize.</p>

  <p>"Düşüncesi bile korkunç evlat. İlerlemeye devam etmeliyiz. En azından bir tehlike söz konusu olduğunda önümüzdekiler bunu önce görüp bizi uyarabilirler."</p>

  <p>Hayalet ve Arkwright odadan çıktılar, fakat tam ben de peşlerinden gidecekken arkamdan gelen bir çığlık duydum ve dönüp bakınca Alice'in yüzünde dehşet dolu bir ifadeyle donakalmış olduğunu gördüm. Ecinnilerden biri yatmakta olduğu taş blokta aniden doğruluvermişti; Alice'in kolunu sımsıkı yakalamış, tehditkâr bir şekilde ona bakıyordu.</p>

  <p>Boğazından kan geliyordu. Görünüşe bakılırsa kesik yeterince derin değildi ve uyandığında odada davetsiz misafirler olduğunu görmüştü. Gözleri öfke içinde parlıyordu ve kemerindeki ucu kıvrık bıçağa uzandı. Onu Alice'in üzerinde kullanacaktı! Öne atılıp asamın tersiyle sertçe göğsüne vurdum. Üvez ahşabını hisseder hissetmez tıslayıp ağzını açınca tükürük ve kan çıkardı. Bıçağını çekince ona bir kez daha vurdum. Bıçak elinden fırladı; Alice'in kolunu bıraktı ve taş yatağının üzerinde yuvarlana yuvarlana benden uzaklaşıp çömelmiş vaziyette yere indi. Yavaşça bana döndü, gözleri taş bloğun hizasındaydı.</p>

  <p>Daha ben harekete geçemeden ileri doğru atladı. Hiçbir insan bu kadar hızlı bir şekilde bu denli yükseğe atlayamazdı. Taş bloğun üzerinden atladığı gibi üzerime çullanmasıyla birlikte asam elinden fırlayıp döne döne uzaklaştı. Sırtüstü yere düştüm, dönüp ondan uzaklaştım. Ecinni yeniden saldırmaya hazırlanıyordu ve yalnızca tek bir şansım olduğunu fark ettim. Arka cebimdeki gümüş zincire uzanacak kadar vaktim yoktu, ancak omzumun üzerinden uzanıp Grimalkin'in bana verdiği bıçağı çıkarabilirdim. Ne var ki bu düşünce aklıma gelir gelmez çok geç kaldığımı fark ettim. Ecinni üzerime çullanmıştı bile.</p>

  <p>Aynı anda iki şey oldu. <span class="t21">Klik</span> diye bir ses duyuldu ve başımın üzerinden uçarak geçen bir şey gidip yaratığın boğazına saplandı. Ecinni dizlerinin üzerine düştü, boğuluyordu ve sonra yana düştü. Titreyerek uzun bir nefes verdikten sonra kaskatı kesildi.</p>

  <p>Alice yanıma geldi; asam elindeydi. Duyduğum o <span class="t21">klik</span> sesi asanın ucundaki bıçağın sesiydi. Hayalet ve Arkwright da koşarak oraya geldiler. Önce ölü yaratığa ve ardından Alice'e baktılar.</p>

  <p>"Görünüşe bakılırsa Alice az önce hayatını kurtarmış, Üstat Ward," dedi Arkwright ben titreye titreye doğrulmaya çalışırken.</p>

  <p>Hayalet hiçbir şey demedi; her zamanki gibi Alice'i herhangi bir şekilde övmekten kaçmıyordu. Tam o esnada odanın uzak köşesinden bir inilti duyuldu: Ordeen'in hizmetkârlarından biri daha kıpırdamaya başladı.</p>

  <p>"Şu cadılar düşündüğümüz kadar detaylı çalışmamışlar," dedi John Gregory. "Hadi gidelim. Burada ihtiyacımız olandan fazla kalmamıza gerek yok. Vaktimiz kısıtlı ve kim bilir bizi neler bekliyor..."</p>

  <p>Kapının arkasında yine yukarı çıkan bir başka koridor vardı. Hayalet önde biz arkada koridor boyunca ilerlemeye başladık. Bir anda elini kaldırınca durduk, solumuzda kalan duvarı işaret etti. Orada, tam baş hizamızda ışıltılı bir küre, yarı saydam bir ateş topu havada asılı duruyordu. Yumruğum kadar bile yoktu ve önce duvara ilişik sandım. Baktıkça koridor boyunca ilerleyip taşların arasında gözden kayboldu.</p>

  <p>"Bu da neydi?" diye sordum. "Ateş elementali mi?"</p>

  <p>"Evet evlat, sanırım öyle. Hayatım boyunca nemli eyalette yaşadığım için daha önce böyle bir şey görmemiştim. Okuduklarıma göre gerçekten çok tehlikeli olabiliyorlarmış, yine de Ord ıslandığı ve sular içine sızdığı için tamamen aktif hale gelmelerine daha vakit vardır. Olabildiğince hızlı ilerlememiz için bir neden daha! Seilenos nerede? O böyle şeyleri bilir..."</p>

  <p>"Seilenos öldü," diye açıkladım üzgün bir şekilde başımı iki yana sallayarak. "Annemin uyarılarına rağmen yemek masasındaki yiyecekleri yiyip şarabı içince ecinnilerden biri tarafından öldürüldü."</p>

  <p>"Açgözlülük zavallı adamın sonu oldu," dedi Hayalet üzüntülü bir ses tonuyla. "Karanlık'la savaşmak gerektiğinde en iyisi eyaletin yöntemidir. Kötü oldu. Onun deneyimine burada ihtiyacımız olacak."</p>

  <p>Koridor giderek dikleşmeye devam etti ve bir kez daha yolumuzu kapatan taş duvarın sol tarafında kalan bir açıklık gördük. Bir sonraki odaya girdiğimizde fener ışığı taş blokların üzerinde yatmakta olan daha başka ecinnileri aydınlattı. Bunlar da diğerleri gibi öldürülmüştü ve her yer kan içindeydi ama bu blokların arasında ilerlerken Alice dehşet içinde bir çığlık attı.</p>

  <p>Bu kez cadıların işi o kadar kolay olmamıştı. İçlerinden biri de ölmüştü. Üstelik ondan geriye fazla bir şey de kalmamıştı. Yalnızca bacaklarının dizden aşağısı ve sivri burunlu ayakkabıları vardı. Bedeninin geri kalanı üzerinden hâlâ dumanlar tüten küle dönmüştü. Havada yanık et kokusu vardı.</p>

  <p>"Bunu ne yapmış olabilir?" diye sordum. "Şu az önce gördüğümüz parlak küre mi?"</p>

  <p>"O ya da ona benzer bir şey evlat. Bir tür ateş elementalinin işi olduğu kesin. Başka bir yere gitmiş olduğunu umalım. Ord umduğumuzdan daha çabuk uyanıyor," dedi Hayalet ve sonra gözleri dehşet içinde açılıverdi.</p>

  <p>Beş adım önümüzde bir ateş topu belirmişti. Üstelik az önce gördüğümüz yarı saydam küreden çok daha tehditkârdı. İnsan başından biraz büyük ve mattı, üzerinden alevler fırlatıyor, ritmik bir şekilde atıyor, bir büyüyor bir kasılıyordu. Bize doğru ilerlemeye başladı, bir yandan da hızla irileşiyordu.</p>

  <p>Hayalet asasıyla vurunca biraz geriledi fakat sonra yeniden yaklaşmaya başladı. Hayalet bir kez daha asasını savurduysa da bu kez birkaç santimle ıskalayınca ateş topu inanılmaz bir hızla başlarımızın üzerinden geçip arka duvara çarparak turuncu patlamalarla parçalandı.</p>

  <p>Hayalet hızla önden giderek bizi odadan çıkardı. Dönüp arkama bakınca bu ateş topunun duvarın dibinde yeniden oluşarak tekrar bize doğru harekete geçtiğini gördüm. Kapıyı geçince dimdik taş basamaklar yukarı tırmanıyordu ve biz de olabildiğince hızlı bir şekilde bu basamaklardan çıktık. Endişeli bir şekilde tekrar arkama baktığımda elemental bizi takip etmiyordu. Sadece o odada bulunması gerekiyor olabilir mi diye düşündüm. Belki de görevi o odayı korumaktı.</p>

  <p>Basamaklar döne döne yükseliyordu. Acaba üç kuleden birinin içinde miydik? Hiç pencere olmadığından bunu kestirmenin imkânı yoktu. Gitgide endişelenmeye başlamıştım. Ordeen'i yok etmeyi başarsak bile bu yol elementallerle doluydu... ve daha kim bilir ne tür yaratıklarla? Yeniden bu basamaklardan geçmemiz gerekecekti ve o zaman gölgelerin arasında dolaşan her ne tür yaratık varsa tamamen uyanmış olurdu. Buradan nasıl kaçacaktık?</p>

  <p>Çok geçmeden bir başka tehlikeyle daha karşılaştık. Önümüzdeki basamakların üzerinde ölü bir Mouldheel yatıyordu, çıplak ayaklarıyla yırtık pırtık giysilerinden kim olduğu anlaşılıyordu. Başıyla omuzlarının olması gereken yerde denizyıldızı şeklinde turuncu bir ateş elementali kıvrılıp bükülerek cesedin geri kalanını yemek üzere yavaşça aşağıya doğru ilerliyordu. Bu, hakkında Hayalet'in beni daha önce uyardığı asterilerden biriydi.</p>

  <p>"Görünüşe bakılırsa altından geçerken başının üzerine atlamış," dedi. "Ölmek için hiç de hoş bir yol değil."</p>

  <p>Sırtlarımızı taş duvara vererek ilerlemeye devam ederken ölü cadıyla dehşet verici katilinin olabildiğince uzağından geçmeye çalıştık. Fakat sonra Hayalet ileriyi işaret etti. Yüksek tavana yapışmış titreşip duran dört ya da beş ateş elementali daha vardı.</p>

  <p>"Yavaşça geçmek mi yoksa koşmak mı daha iyi olur emin değilim," diye mırıldandı. "Önce yavaş gitmeye çalışıp birbirimize yakın duralım. Asanı hazır et evlat!"</p>

  <p>Hayalet önde, Alice arkasında ve Bill Arkwright en arkada yürümeye başladık. Asalarımızı hazır tutuyorduk. Korkudan dilim damağım kurumuştu. Yavaş fakat emin adımlarla ilerleyip yıldız şeklindeki iki elementalin ilkinin altından geçmeye başladık. Belki de hâlâ canlanmamışlardı yahut bu su baskınından etkilenmişlerdi? Bunu ummaktan başka bir şey yapamıyorduk...</p>

  <p>Tam tehlikeyi atlattık derken bir tıslama duyduk ve iri elemental Hayalet'in başına doğru düşmeye başladı. Hayalet asasını çevirdi ve bıçağıyla elementali ikiye keserek bir kıvılcım sağanağına çevirdi. Bu iki parça arkamızda kalan basamakların üzerine düştü. Dönüp bakınca birleşip yeniden tek bir yaratık oluşturmak üzere birbirlerine doğru sürünmekte olduklarını gördüm.</p>

  <p>Hızla ilerlemeye devam ederken bir yandan da tavanda tehlike olup olmadığını kolaçan ediyorduk. En sonunda bir sahanlığa ulaştık. Karşımızda üç devasa kapı vardı ve bunların üç kuleye giriş kapısı olması gerektiğini fark ettim.</p>

  <p>"Eee, hangi yöne gideceğiz?" diye sordu Hayalet her üç merdivene de tek tek bakarak.</p>

  <p>"Kim bilir!" diye yanıtladı Arkwright omuz silkerek. "Burası çok büyük; her yeri aramaya vaktimiz yok. Yani durum hiç de hoş görünmüyor."</p>

  <p>"Alice tehlikeleri önceden sezebilir," dedim.</p>

  <p>Hayalet suratını astı - bunu, bir tür Karanlık'ı kullanmakla yöntemi olarak gördüğü her halinden anlaşılıyordu.</p>

  <p>Reddetmesine fırsat tanımadan konuşmaya devam ettim. "Annem hayatta kalıp Ordeen'i öldürebilmemiz için her yola başvurmamızı isterdi!"</p>

  <p>"Ve sana daha önce annenin yöntemlerinden hiç hoşlanmadığımı ve bunları uygulamak istemediğimi söylemiştim!" diye çıkıştı ustam.</p>

  <p>"Bırakın da Alice bunu bir denesin," diye yalvardım usulca. "Lütfen..."</p>

  <p>"Sanırım kıza denemesi için bir şans vermekten başka çaremiz yok," dedi Arkwright.</p>

  <p>Alice vakit kaybetmeden ortadaki merdivene yönelip iki kez havayı kokladı. "Yukarıda ne var kestiremiyorum," diye itiraf etti, "çünkü bu cadıların gittiği yön. Havayı kirletmişler, yani onların ötesinde ne var göremiyorum."</p>

  <p>"O halde bu merdiveni kullanmak mantıklı olur," diye önerdi Hayalet. "En azından başları derde girerse önceden haberdar olabiliriz. Hem zaten onlar da bu yolun en tehlikesiz olduğunu sezerek belirlememişler midir?"</p>

  <p>Ancak Alice bu soruya yanıt veremeden ortadaki tünelden bir çığlık duyuldu ve birilerinin basamaklardan inerek bize doğru yaklaştığını duyduk. Hayalet asasını kaldırıp ucundaki bıçağı çıkardı.</p>

  <p>Hemen sonra bir cadı avazı çıktığı kadar bağırarak hışımla sahanlığa çıktı, saçları yanıyordu, sivri burunlu ayakkabılarıysa mermer zeminde takırdıyordu. Bizi gördüğünü bile sanmıyorum. Bağırmaya devam ederek basamaklardan aşağı doğru gözden kayboldu. Sonra ikinci bir cadı daha belirdi, bu çıplak ayaklı bir Mouldheel'di, Mab'in takipçilerinden biri. Arkwright yolunu keserek onu yırtık pırtık yakasından yakalayıp asasıyla tehdit etti. Cadının bakışları dehşet doluydu, yüzü is içindeydi fakat yaralı değildi.</p>

  <p>"Bırak beni!" diye bağırdı.</p>

  <p>"Ne oldu?" diye sordu Arkwright.</p>

  <p>"Ateş ecinnileri! Başka çaremiz yoktu. Hepsi öldü. Hepsi!"</p>

  <p>Sözlerini bitirir bitirmez Arkwright'in elinden kurtulup basamakları üçer beşer inmeye başladı. Eğer haklıysa cadıların hepsi ölmüş demekti - Grimalkin ve Mab bile. Ordeen öyle güçlüydü ki tehlikeyi önceden sezememiş ve ateş elementalleri karşısında çaresiz kalmışlardı.</p>

  <p>Alice sol taraftaki merdiveni kontrol edip başını iki yana salladı. "Yukarıda tehlike var!" dedi. Sağ merdivendeyse yavaşça başını evet anlamında salladı. "İyi görünüyor..."</p>

  <p>Böylece temkinli bir şekilde basamaklardan çıkmaya başladık, Hayalet yine önden gidiyordu. Sanki sonsuza dek tırmanacak gibiydik. Bacaklarımda hal kalmadı ve kaskatı kesildiler. Bu koskoca yapının bir geçitten geçtiğini düşünmek dahi dehşet vericiydi, üstelik Karanlık'a ait envai çeşit yaratıkla birlikte. Bunlardan bazılarını tanımıyorduk ve hatta Hayalet'in <span class="t21">Yarat</span><span class="t21">ı</span><span class="t21">klar Kitab</span><span class="t21">ı</span>'nda bile adları geçmiyordu. Peki ya Ord geçitten geri dönerek hepimizi de beraberinde götürürse ne olacaktı? Bu korkutucu bir düşünceydi ve bizi envai çeşit tehlikenin beklediği bir bilinmeyenin derinliklerine doğru ilerliyor olmaktansa yapmamız gerekeni yapıp geri dönüyor olmayı diledim.</p>

  <p>En nihayetinde basamakların sonuna ulaştığımızda karşımıza büyük, daire şeklinde bronz bir kapı çıktı. Üzerinde dev bir kuru kafa kabartması vardı. Ne kilidi ne de kolu vardı ama Hayalet elini bu kabartmanın üzerine koyarak ittirdi. Kapı hiç ses çıkarmadan açılıverdi. Fenerini kaldırıp ufak, sekizgen şeklinde bir odaya girdi. Şaşkınlık içinde etrafa baktık. Başka kapı yoktu. Burası de neydi böyle? Ne işe yarıyordu?</p>

  <p>Neredeyse anında aradığım cevabı aldım. Bu bir tuzaktı! Aniden ayaklarımızın altındaki toprak açılıverince Alice'in korku içinde çığlık attığını duydum. Sonra fener söndü, midem karıncalandı ve boşluğa düştüm.</p>

  <p>&nbsp;</p>
</body>
</html>
