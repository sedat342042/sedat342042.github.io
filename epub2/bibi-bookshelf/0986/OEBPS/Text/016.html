<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 6</title>
</head>

<body>
  <h1 class="h11">BÖLÜM 6</h1>

  <p class="p10"><span class="t7">KORKUNÇ B</span><span class="t7">İ</span><span class="t7">R KEHANET</span></p>

  <p>&nbsp;</p>

  <p>O gece akşam yemeğinde yalnızca ben, annem ve James vardı. Mary'nin midesi kötü olduğundan Jack ve Ellie onu erkenden yatırmışlardı ancak en büyük abimin çiftlikte olan bitenlerden hiç de memnun olmadığından ve bilerek uzak durduğundan şüphe ediyordum.</p>

  <p>Annem neşeliydi ve sohbet etmeye devam etti fakat yalnızca James az da olsa karşılık verdi. En sonunda o da yatmaya gidince annemle yalnız kaldık.</p>

  <p>"Canını sıkan ne oğlum?" diye sordu.</p>

  <p>"Kafam karışık anne."</p>

  <p>"Kafan mı karışık?"</p>

  <p>"Evet. Şu cadılar... onlara sahiden ihtiyacımız var mı? Jack ve Ellie'nin canlarını sıktıkları çok açık ve onlar olmasa muhtemelen Hayalet de bizimle gelirdi."</p>

  <p>"Üzgünüm oğlum ama onlara ihtiyacımız var. Birincisi mükemmel savaşçılar, özellikle de Grimalkin ve bizi bekleyen savaşta toplayabileceğimiz tüm güce ihtiyacımız olacak. Ord dehşet verici bir yerdir ve oraya girmekten korkmayacağını bildiğim tek yaratık Pendle cadıları. Herkesin üzerine düşen bir görev var."</p>

  <p>"Peki ya Grimalkin'in kara dilek ve bıçak hediyeleri? Onları bana vermesi konusunda onay verdiğini söyledi. Karanlık'tan gelen herhangi bir şeyi kullanmak nasıl doğru ya da güvenli olabilir? Beni Bay Gregory'nin çırağı olmak üzere gönderen sendin ve şimdi onun öğrettiği her şeyin tam tersini yapmamı istiyorsun."</p>

  <p>Annemin bakışlarında keder gördüm. "Bu iki hediyeyi kullanıp kullanmamak yalnızca senin bileceğin bir şey oğlum. Ben de hiç hoşlanmadığım şeyler yapıyorum. Tüm bunları büyük bir zafer kazanmak için yapıyorum. Senin de günün birinde aynı şeyi yapman gerekebilir. Tek söyleyebileceğim bu. Bıçak üzerinde mi?"</p>

  <p>"Hayır anne, çantamda."</p>

  <p>"O halde üzerinde taşı oğlum. Benim için. Bunu yapar mısın?"</p>

  <p>"Evet anne. Eğer böyle istiyorsan bunu yapmam gerek."</p>

  <p>Annem yüzümü ellerinin arasına alıp dikkatlice bana bakarak söylediklerinin doğru olduğunu görmemi dileyerek baktı. "Eğer başaramazsak tüm eyaletin bunun sonuçlarına katlanması gerekecek. Ardından da tüm dünya. Ordeen serbest kalacak, üstelik Şeytan'ın da gücünü arkasına alacak. Bu denli büyük bir kötülüğü durdurmak için elimizde ne var ne yok kullanmalıyız. Durup yardım edenlerin kim olduğunu düşünmenin vakti değil. Herkesin iyiliği için buna sımsıkı tutunmamız gerek. Keşke ustanı da olaya bu açıdan bakabilmeye ikna edebilseydim. Hayır oğlum, Yunanistan'a gitmeliyiz ve Pendle cadıları da bizimle birlikte gelmeli. Başka seçeneğimiz yok."</p>

  <p>O günden itibaren annemin istediğini yaparak bıçağın kınını gömleğimin altına giyip tam ense kökümün üzerine yerleştirdim. Onu nasıl geri çevirebilirdim? Yine de John Gregory'nin çırağı olarak geçirdiğim yıllardan çok daha karanlık bir döneme girmekte olduğumu hissediyordum.</p>

  <p>&nbsp;</p>

  <p>Ertesi gün, güneş batmadan birkaç saat önce Alice'e verdiğim sözü tutmak üzere güney otlağına gittim.</p>

  <p>Alice tarlayı çepeçevre saran çalı çitinin yakınında, diğerlerinden daha uzakta olan bir kamp ateşinin üzerine eğilmişti. Görünüşe bakılırsa diğer cadılardan uzakta kendi başına kalıyordu. Bu kendimi daha iyi hissetmemi sağladı. Alice'in diğer cadıların etkisi altına girmesini istemiyordum.</p>

  <p>Şişe geçirilmiş olan tavşanların yağları, üzerinde dönmekte oldukları ateşe damlıyordu.</p>

  <p>"Aç mısın Tom?"</p>

  <p>"Karnım zil çalıyor Alice. Harika kokuyorlar."</p>

  <p>Tavşanları sessizce yerken birbirimize bakıp gülümsedik. Alice'e teşekkür edip yaptığı güzel yemek için ona iltifat ettim. Bir süre hiçbir şey demeyince kendimi gitgide daha tuhaf hissetmeye başladım. Geçmişte birbirimize anlatacak çok şeyimiz olurdu, fakat tüm olan biteni önceki gün anlatmıştık ve şimdi konuşacak bir şey kalmamış gibiydi. Aramızda rahatsızlık verici bir mesafe oluştu.</p>

  <p>Alice en sonunda, "Dilini mi yuttun?" diye sordu.</p>

  <p>"Öyleyse sen de yutmuşsundur!" diye karşılık verdim.</p>

  <p>Üzgün üzgün gülümsedi. "Hiçbir şey artık eskisi gibi değil, öyle değil mi Tom?"</p>

  <p>Omuz silktim. Söylediği çok doğruydu. Her şey nasıl aynı kalabilirdi ki?</p>

  <p>"Çok şey oldu Alice. Her şey değişiyor gibi."</p>

  <p>"Değişiyor mu?"</p>

  <p>"Bay Gregory'nin yanındaki çıraklık dönemim sona erdi, annem Pendle cadılarından bazılarıyla ittifak oluşturdu ve sen, bu koskoca dünyadaki en iyi dostum olan sen, aslında düşmanımın kızıymışsın."</p>

  <p>"Hayır," dedi. "Bunu söyleme."</p>

  <p>"Üzgünüm."</p>

  <p>"Bak, eğer Yunanistan'a gidip savaşı kazanırsak her şey yoluna girecek, öyle değil mi? Sana ve Bay Gregory'ye babama hiç benzemediğimi kanıtlamış olacağım. Ve belki Yaşlı Gregory, annenin bu ittifakı aslında eyaletin iyiliği için yapmış olduğunu sonunda anlayıp seni yanına kabul eder de çalışmalarına kaldığın yerden devam edebilirsin."</p>

  <p>"Olabilir," dedim. "Fakat yine de içim hiç rahat değil. Rahatsızım. Kabullenmem gereken çok şey var."</p>

  <p>"İkimiz için de kötü oldu Tom. Ama üstesinden geleceğiz, öyle değil mi? Geçmişte de her şeyin üstesinden geldik."</p>

  <p>"Elbette ki geleceğiz," dedim samimi bir şekilde.</p>

  <p>Dostane bir şekilde ayrıldık, ancak Alice'i tarlada cadılarla birlikte bırakmak tuhafıma gidiyordu. Sanki iki farklı dünyaya ait gibiydik. Biraz bacaklarımı hareket ettirmek istediğimden çiftliğin sınırını kuzeye doğru takip etmeye başladım. Güneş ufukta batmak üzereydi ve Cellat Tepesi'ne vardığımda çitlerin hemen ardından bekleyen üç silüet gördüm. Yaklaştıkça onları tanıdım. Bunlar Mab ve kız kardeşleriydi, Mouldheel klanına mensup üç cadı.</p>

  <p>Mab sırtını ağaçlardan birine vermiş bana bakıyordu. Onu oldukça güzel bir kız olarak hatırlıyordum, ne var ki şu anda bana bakmakta olan Mab yüzündeki çarpıcı gülümseyişi, parlayan yeşil gözleri ve altın sarısı saçlarıyla ışıl ışıldı.</p>

  <p>Tam o esnada iki ayrı kara büyü anımsadım: <span class="t21">cazibe</span> ve <span class="t21">büyüleme.</span> İlki bir cadının aslında olduğundan çok daha güzel görünmesini sağlıyordu; ikincisiyse nasıl bir kakım, bir tavşanı kontrol ederse söz konusu cadının da istediği erkeği büyüleyerek esir etmesini sağlıyordu, öyle ki sonrasında adam hilekâr cadının söyleyeceği her şeye kolaylıkla inanıyordu. Mab'in bu iki büyüyü bana karşı kullandığına hiç şüphem yoktu, o yüzden derin bir nefes alıp karşı koyarak dış görünüşünün hoş olmayan kısımlarına odaklandım: yırtık pırtık kahverengi elbisesiyle pis ve çıplak ayaklarına.</p>

  <p>Başımı tekrar kaldırdığımda saçları iyice solmuş ve yüzündeki gülümseme silinmişti. Kız kardeşleri olan Beth ve Jennet hemen yanında bağdaş kurmuş vaziyette yerde oturuyorlardı. Onlar ikiz kardeşti ve ister cazibe ister büyülenme kullansınlar çekicilik anlamında ablalarının yanına dahi yaklaşamazlardı. Kanca gibi burunları, sıska yüzleri ve sert bakan gözleri vardı.</p>

  <p>"Burada olmaman gerek Mab," dedim suratımı asarak. "Annem biz yola çıkıncaya dek güney otlakta kalmanı istiyor."</p>

  <p>"Pek dost canlısı görünmüyorsun Tom," dedi Mab dudak bükerek. "Sadece merhaba demeye geldik. Ne de olsa artık aynı taraftayız, öyle değil mi? Hem hayatını kurtardığım için bana teşekkür etmeyecek misin?"</p>

  <p>Şaşkınlık içinde ona baktım. Ne demek istiyordu?</p>

  <p>"Ben olmasam şu peri seni öldürürdü," dedi. "Bunu önceden görüp Alice'e seni uyarmasını söyledim. Aynada benim yüzüme bakmayacağını biliyordum. Sadece yeniden arkadaş olabileceğimizi umuyorum, hepsi bu."</p>

  <p>Aslında gerçek anlamda hiç arkadaş olmamıştık ve Mab'in zaman zaman acımasız ve tehlikeli olabildiğini hatırlıyordum. Pendle'dayken yalnızca küçük Mary'yi öldürme tehdidiyle kalmamış; aynı zamanda Alice'i de öldürmeye yeltenmişti. İşte beni kötücül cadılarla çalışmaktan soğutan şey de buydu. Çoğu kan ya da kemik büyüsü yapıyordu. Hayvanlarla idare edebilirlerdi fakat yine de insanları kullanmayı tercih ediyorlardı.</p>

  <p>"Tom'a daha başka neler gördüğünü anlat Mab!" dedi Beth ayağa kalkıp ablasının yanında durarak.</p>

  <p>"Ah, evet, hadi anlat. Öğrenince suratının alacağı şekli görmek istiyorum!" dedi ikizi Jennet, oturduğu yerden fırlayıp Mab'in diğer yanına geçerek.</p>

  <p>"Bunu yapmalı mıyım pek emin değilim," dedi Mab. "Zavallı Tom'u üzmekten başka işe yaramaz. Tabii herhalde geçmişte onu çok daha üzerdi. Ne de olsa artık Alice'le eskisi kadar yakın değiller. Bir zamanlar oldukları kadar iyi arkadaş değiller, öyle değil mi? Ama ben senin arkadaşın olabilirim Tom. Sana herkesten daha yakın olabilirim. Ben..."</p>

  <p>"Ne gördün?" diye araya girdim. Mab bundan önce ayna kullanarak geleceği görebileceğini kanıtlamıştı. Endişeleniyordum. Alice'le ilgili ne görmüş olabilirdi?</p>

  <p>"Alice Deane'in öldüğünü gördüm!" dedi, gözleri keyif içinde ışıldıyordu. "Vahşi bir lamia cadısının ağzındaydı. Onu karanlık yuvasına götürüp kalbi duruncaya kadar kanını emdi."</p>

  <p>"Yalan söylüyorsun!" diye çıkıştım, sanki bir yumruk önce kalbimi sıkmış ve ardından boğazıma yapışmış gibi hissediyordum. Alice'in başına bunların gelebileceği düşüncesine dayanamıyordum.</p>

  <p>"Yalan söylemenin gereği yok Tom. Gerçek bu; çok yakında senin de öğreneceğin gibi. Bunu iki hafta önce gördüm. Taze kan kullandım; üstelik genç birinin kanıydı. Bunu yaptığımda nadiren yanılırım. Bu olay Ord'a gitmek üzere Yunanistan'a doğru çıkacağınız yolculukta gerçekleşecek. İstersen ona söyle. Fark etmez."</p>

  <p>"Bizimle Yunanistan'a geliniyorsun!" dedim öfkelenerek. "Annemle senin hakkında konuşacağım. Ne benim ne de Alice'in yakınında olmanı istemiyorum!"</p>

  <p>"Ona her ne istersen söyleyebilirsin, fakat yine de beni kovmayacaktır. Annenin bana ihtiyacı var. Onun geleceği görme yetisi azalıyor ama benimki hâlâ son derece güçlü. Perilerin ne işler karıştırdığını öğrenmek için bana ihtiyacı var. Hayır, benden bu kadar kolay kurtulamazsın!"</p>

  <p>Tek kelime etmeden Mab ve kız kardeşlerine arkamı dönüp çiftliğe doğru yürümeye başladım. Öfkeden deliye dönmüştüm.</p>

  <p>Tiz ve öfkeli bir sesle arkamdan seslendi: "Senin için kötü bir yaz olacak Tom Ward. Pek çok kötü şey olacak. Daha önce hiç hissetmediğin kadar kötü hissedeceksin!"</p>

  <p>&nbsp;</p>
</body>
</html>
