<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 4</title>
</head>

<body>
  <h1 class="h11">BÖLÜM 4</h1>

  <p class="p10"><span class="t7">KARARLAR</span></p>

  <p>&nbsp;</p>

  <p>"Ustan çok kötü tepki verdi," dedi annem ben içeri girer girmez. "Hatta beklediğimden de kötü."</p>

  <p>"Chipenden'a geri dönüyor anne. Ben de üç gün içinde dönmezsem çıraklığımı sona erdireceğini söyledi."</p>

  <p>Annem göğüs geçirdi. "Ben de bundan korkuyordum. Ama sanırım Bill Arkwright'la iyi anlaşmıştın, öyle değil mi?"</p>

  <p>"Bunu sana kim söyledi anne?"</p>

  <p>"İnsanlar bana sürekli olarak bir şeyler anlatır oğlum. Bazı şeyleri de kendim öğrenirim. Neler olduğunu biliyorum diyelim. Kötü bir başlangıç yaptınız fakat sonra işler yoluna girdi ve sana iyi bir eğitim verdi. John Gregory ustan olmaya devam etmeyecekse," diye devam etti annem, "o halde Bill Akrwright'la yetinmen gerekecek. Ona benim de ihtiyacım var. Haber gönderdim bile. Umarım bizimle birlikte Yunanistan'a gelmeyi kabul eder. Konuyu görüşmek üzere yarın buraya ulaşır herhalde."</p>

  <p>"Yunanistan'da <span class="t21">onun</span> ne yapmasını istiyorsun anne?"</p>

  <p>"O iyi bir hayalet, ama hepsinden önemlisi eskiden ordudaydı. Bizi korkunç bir savaş bekliyor, Arkwright'in gücüne, cesaretine ve askeri taktiklerine ihtiyacım olacak. Bizimle gelmesinin hayati önem taşıdığını söyledim bile. Orada geçirdiği süre boyunca Karanlık'a karşı eyalette altmış yıl çalışsa dahi elde edemeyeceği başarıyı elde edecek."</p>

  <p>Arkwright'la bir kez daha çalışmak iyi olurdu, diye düşündüm. Caster'ın kuzeyinde onun yanında geçirdiğim aylarda beni yoğun bir eğitimden geçirerek daha sert bir erkek haline gelmemi sağlamıştı; bu sayede eğitimimin fiziksel tarafına ağırlık vermeye devam edebilirdim. Bana öğrettikleri olmasa muhtemelen o katil peri beni öldürmüş olurdu. Öte yandan John Gregory ile çalışmayı gerçekten çok özleyecektim. Benim asıl ustam olmasının yanı sıra dostumdu da. Chipenden'daki ev artık benim de evim halini almıştı. Bütün iyi özelliklerine rağmen Bill Arkwright bu boşluğu dolduramazdı.</p>

  <p>"Düşmanın olan şu Ordeen hakkında biraz daha bilgi veremez misin anne? Onu, yok etmeni gerektirecek kadar tehlikeli kılan şey nedir?" diye sordum. "Bizi nasıl bir tehdit bekliyor ki bunca yardım almamız gerekiyor?"</p>

  <p>Annem bir süre konuşmak istemiyormuşçasına başını öne eğdikten sonra gözlerimin içine bakarak bir karara vardı. "Ordeen'in kana karşı korkunç bir açlığı var oğlum. Ve aynı şey, dünyamıza geldiğinde ona Ord'da yani o muazzam kalesindeki geçitte eşlik edecek olan dameonlar, ateş elementalleri ve vaengirler için de geçerli. Binlerce masum insan öldürülüyor; erkekler, kadınlar ve hatta çocuklar. Ordeen gitgide güçleniyor ve dünyamıza yaptığı her ziyaret bir öncekinden daha yıkıcı oluyor."</p>

  <p>"Şeytan'dan bile daha kötü gibi."</p>

  <p>"Hayır evlat, Şeytan çok daha güçlü ama o bununla caka satmıyor. Onun amacı gücü yavaş yavaş ele geçirmek, dünyayı cendereye sokarken aynı zamanda giderek daha tehlikeli bir yer haline gelmesini sağlamak. Planları uzun vadeli ve eninde sonunda mutlak hâkimiyet.</p>

  <p>"Ona kıyasla Ordeen'in patlayıncaya dek kan içip karşılaştığı herkese dehşet saçmaktan başka uzun vadeli bir planı yok. Çoğu kurbanı korkudan ölüyor ve etrafında cirit adan periler için kolay lokma oluyor. O, Karanlık'ın güçlü bir hizmetkârı. Şeytan'la kıyaslanamaz, ama biz henüz Şeytan'la yüzleşmeyi göze alamayız. Şimdilik önümüzdeki tehdide odaklanarak Ordeen geçidinin menzilini arttırmadan Ordeen'i yok etmeliyiz."</p>

  <p>"Ne demek istiyorsun anne?"</p>

  <p>"Ordeen binlerce yıldır Yunanistan'a geliyor; yalnızca binlerce rahibin yaşadığı Meteora Ovası'nda vücut buluyor. Her yedi yılda bir geliyor ve bu ziyaretlerinin hepsi de bir öncekinden daha dehşet verici oluyor. Rahipler manastırlarını savunup Ordeen'i ovanın sınırları içinde hapsedebilmek için dua ediyorlar. Ama artık çok güçlendi, rahiplerin etkisiyse giderek azaldı. Ve Şeytan da dünyada olduğuna göre ona da bir müttefik gözüyle bakabilir, yani Karanlık artık çok daha güçlü. Şeytan'ın yönetiminde Ordeen'e çok sayıda uçan lamia katıldı: Görünüşe bakılırsa bu kez Ordeen kayalıklardaki manastırlarda yaşayan rahipleri öldürmek için onları kullanacak. Sonrasındaysa kontrol altında tutulmasını sağlayan duaların sonu gelmiş olacak. İstediği gibi kol gezerek diğer ülkelere dehşet saçabilecek."</p>

  <p>"Ordeen'i yalnızca dualarla kontrol altında tutabiliyorlardı demek? O halde dualar sahiden işe yarıyor, öyle mi anne?"</p>

  <p>"Evet, dua edenler bunu temiz kalplilikle ve kendilerini düşünmeden yaptıklarında Aydınlık güçlenir. Yani Karanlık'ın gitgide artan kudreti karşısında güçlerini yitirmeye başlasalar da Meteora'daki rahipler iyilik için son derece etkili bir güç. Bu nedenle onlar alaşağı edilmeden harekete geçmeliyiz. Ordeen ile Şeytan birleşirse tek başına dua etmek hiçbir işe yaramaz."</p>

  <p>"'Yani oraya mı gideceğiz, Ordeen'in Meteora yakınlarındaki kalesine?"</p>

  <p>"Evet, kalesi olan Ord, Meteora'nın güneyinde, Kalambaka adı verilen bir kasabanın yakınlarında kalan alevler içindeki bir geçitten geçerek dünyada beliriyor. Aşağı yukarı her yedi yılda bir. Onu bu kez sonsuza dek durdurmalıyız. Başaramazsak bir sonraki seferde öyle güçlenmiş olacak ki hiçbir yer güvenli olmayacak. Fakat en riskli yer eyalet olacak. Ben Ordeen'in eski düşmanlarındanım. Onu yok etmeyi başaramazsam intikam almak için eyaleti yok edecektir. Şeytan ona birbirinden çok sevdiğim oğullarımın yedisinin de eyalette olduğunu söyleyince burayı haritadan silecektir. Kana susamış destekçileri de herkesi tek tek öldürecektir. Bu yüzden her ne pahasına olursa olsun onu yenmeliyiz."</p>

  <p>&nbsp;</p>

  <p>Akşam yemeğinde annem masanın ucunda oturdu. Hepimiz o lezzetli kuzu yahnisine yumulduğumuzda çok yakında Yunanistan'da karşılaşacak olduğumuz tehlikelere rağmen daha mutlu ve rahat göründü. Bunu çok iyi anımsıyorum; çünkü hepimiz -annem, Jack, James, Ellie, küçük Mary ve ben- son kez aynı masanın etrafında birlikte oturuyorduk.</p>

  <p>Öncesinde James ve Ellie ile konuşmuştum. Abim halinden hoşnuttu ama Ellie biraz gergindi, bunun nedeni güney otlağında kamp kurmuş olan cadılar olsa gerekti. Şimdi akşam yemeğindeyse havadaki gerginliği hissedebiliyordum; bu gerginliğin çoğu Jack'ten kaynaklanıyor gibi görünüyordu.</p>

  <p>Jack yemekten önce dua edince annem dışında herkes 'Amin' dedi. O sadece masaya bakarak sabırlı bir şekilde duanın bitmesini bekledi.</p>

  <p>"Hepinizle yeniden bir arada olmak çok güzel," dedi duayı bitirdiğimizde. "Babanızın da bizimle birlikte olamaması çok üzücü ama mutlu olduğumuzda onu da anmalıyız"</p>

  <p>Babam çıraklığa başladığım ilk yılın kış mevsiminde ciğerlerinde kan toplanması sonucu ölmüştü ve bir şifacı olarak annemin becerileri dahi onu kurtarmaya yetmemişti. Bu ölüm annemi çok etkilemişti.</p>

  <p>"Keşke diğer oğullarım da gelebilseydi," diye devam etti annem üzüntülü bir ses tonuyla, "fakat artık kendi hayatları, uğraşmaları gereken kendi sorunları var. Onlar düşüncelerimizde, eminim biz de onların düşüncelerindeyizdir.</p>

  <p>Yanımızda olamayan aile üyelerine rağmen annem konuşmasına neşeli bir şekilde devam etti, ancak odadaki gerginlik giderek artıyordu ve Jack ile Ellie'nin rahatsız olduklarını görebiliyordum. Bir ara açık pencerelerin birinden güney otlaktan geldiğini düşündüğüm ilahilere benzeyen birtakım sesler duyuldu. Bu ses Pendle cadılarından geliyor olmalıydı. Annem duymazdan gelerek konuşmaya devam ettiyse de zavallı Ellie dehşet içinde titreyerek ağlamaklı oldu. Jack elini karısının omzuna koyduktan sonra kalkıp pencereyi kapattı.</p>

  <p>James önümüzdeki yıl başlamayı düşündüğü biracılıkla ilgili planlarını anlatarak ortamı yumuşatma çalıştı. Yine de gerginlik devam etti ve yemek oldukça rahatsız bir havada son buldu. En nihayetinde yatma vakti geldi.</p>

  <p>Geceyi yeniden eski odamda geçirmek çok tuhaftı. Gidip hasır sandalyeme oturup pencereden çiftliğe ve daha ileride kalan çayırlarla kuzey otlağının da ötesindeki Cellat Tepesi'ne baktım. Işıl ışıl parlayan ay her şeyi gümüşe boyuyordu ve Hayaletin çırağı olmadan önceki günlere döndüğümü düşünmeye çalıştım. Tüm anılarımla hayal gücümü kullanarak bir anlığına da olsa babamın hâlâ hayatta, annemin de Yunanistan'a hiç gitmemiş, çiftlik işlerine yardım ederken bir yandan da şifacılık ve ebeliğe devam ediyor olduğuna kendimi inandırdım.</p>

  <p>Yine de gerçeği daha fazla uzak tutmama imkân yoktu. Olan olmuştu ve hiçbir şey bir daha eskisi gibi olmayacaktı. Yoğun bir keder ve kaybetmişlik duygusuyla yatağıma girdiğimde boğazıma bir şeyler düğümlenmiş gibiydi. Uykuya dalıncaya kadar epey bir vakit geçti.</p>

  <p>&nbsp;</p>

  <p>Bill Arkwright sabah geç vakit geldi. Kara av köpeği Pençe bahçe boyunca bana doğru koştu; yavruları Kemik ve Kan da yalpalaya yalpalaya peşinden geliyordu.</p>

  <p>Yavrular heyecanlı bir şekilde etrafımızda daireler çizerken ben de onu okşadım. Arkwright ucunda keskin bir bıçak olan devasa asasını tutuyordu. Göğsünü kabarta kabarta yürüyordu ve tıraşlı başı güneşte parlıyordu. Onunla ilk karşılaştığım gün olduğundan çok daha dostane görünüyordu ve beni görünce yüzüne sıcak bir gülümseme yayıldı.</p>

  <p>"Üstat Ward, seni yeniden görmek güzel!" dedi. Fakat yüz ifademdeki bir şey gülümsemesinin silinmesine neden oldu. "Suratına bakınca kötü bir şeyler olduğunu görebiliyorum," dedi başını iki yana sallayarak. "Haklı mıyım?"</p>

  <p>"Evet, Bay Arkwright. Annem Pendle cadılarından bazılarıyla ittifak oluşturmuş. Bunu yapmasının nedeni memleketinde Karanlık'la mücadele etmek için yardıma ihtiyaç duyması. Ordeen'le savaşmak üzere benim, sizin ve Bay Gregory'nin de onunla birlikte Yunanistan'a gitmemizi istiyor. Ustam bu ittifakı duyunca öfkeden deliye dönerek apar topar Chipenden'a gitti. Peşinden gelmezsem artık çırağı olmayacağımı söyledi. Çok arada kaldım Bay Arkwright."</p>

  <p>"Şaşırmadım Üstat Ward. Ne var ki Bay Gregory'nin tepkisini anlayabiliyorum. Annenin isteği, inandığı her şeye ters."</p>

  <p>"Annemin isteğiyle Bay Gregory'nin isteği arasında bir seçim yapmam gerekti," dedim Arkwright'a. "Bu hiç kolay olmadı fakat önceliğim her zaman annem olmalı. Beni o doğurdu ve ben onun yedinci oğluyum. O yüzden benim için en iyinin ne olduğuna o karar vermeli."</p>

  <p>"Gerçekten çok zorlu bir seçim fakat doğru kararı verdiğini düşünüyorum Üstat Ward. Bana gelince, görünüşe bakılırsa benim de bir karar vermem gerekiyor. Annenin anlattıklarını ön yargılı olmadan dinleyeceğim. Bunun bir meydan okuma olduğunu itiraf etmem gerek; bu kadar uzak bir yere gitmek kesinlikle heyecan verici olacaktır. O yüzden şimdilik ne evet ne de hayır diyeceğim. Annenden konuyla ilgili daha fazla bilgi almayı bekleyeceğim. Karanlık'ın hizmetkarlarıyla yapılan bir ittifak, öyle mi? Eh, kimi zaman hayatta kalabilmek uğruna bazı ödünler vermemiz gerekebilir. Katil cadı Grimalkin olmasa ikimiz de burada olamazdık."</p>

  <p>Bu doğruydu. Grimalkin'le birlikte bataklıkta omuz omuza çarpışmıştı, birlikte Morwena ve bir sürü su cadısını alt etmiştik. O olmasa çoktan ölmüş olurdum. Karanlık'ın müttefiki olsun ya da olmasın, Grimalkin ile yaptığım anlaşma işe yaramıştı. Görünüşe bakılırsa Bill Arkwright, ustamla aynı endişeleri taşımıyordu.</p>

  <p>&nbsp;</p>

  <p>Annemi ahırın arkasında James'le konuşurken bulduk. Bizi görünce abimden izin isteyip misafirimizi karşılamak üzere yanımıza geldi. "Bu Bill Arkwright anne," dedim. "Anlatacaklarını dinlemeye gelmiş."</p>

  <p>"Tanıştığımıza memnun oldum Bayan Ward," dedi hafifçe öne eğilip selam vererek. "Oğlunuzun söyledikleri çok ilgimi çekti ve daha detaylı bilgi almayı isterim."</p>

  <p>Annem bana dönüp içtenlikle gülümsedi. "Bay Arkwright ile birkaç dakika yalnız konuşmak istiyorum oğlum. Neden sen kamp ateşlerinin bulunduğu güney otlağa doğru bir yürüyüşe çıkmıyorsun? Orada seninle konuşmak isteyen birisi var."</p>

  <p>"Ne? Cadılardan biri mi?" diye sordum şaşkınlık içinde.</p>

  <p>"Neden gidip kendin bakmıyorsun?"</p>

  <p>Annemin neden ben oradayken Arkwright ile konuşamayacağını merak ediyordum, yine de başımı sallayıp onları yalnız bıraktım.</p>

  <p>Kamp ateşleri, komşumuz Bay Wilkinson'a ait arazinin hemen yanındaki büyük tarlaya yayılmıştı, yarım düzine kadar vardı ve her bir ateşin etrafında iki yahut üç cadı vardı. Kim benimle konuşmak istemiş olabilirdi ki? Yürürken yemek pişirildiğini görebiliyordum ve bir kez daha haşlanmış tavşan kokusu aldım.</p>

  <p>İşte tam o esnada ayak sesleri üzerine apar topar arkama dönünce şaşkınlıktan ağzım açık kaldı. Karşımda benimle neredeyse aynı boyda bir kız duruyordu. Sivri burunlu ayakkabıları vardı ve siyah elbisesi bir ip parçasıyla beline bağlanmıştı.</p>

  <p>Alice.</p>

  <p>&nbsp;</p>
</body>
</html>
