<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 3</title>
</head>

<body>
  <h1 class="h11">BÖLÜM 3</h1>

  <p class="p10"><span class="t7">CHANGELING M</span><span class="t7">İ</span><span class="t7">?</span></p>

  <p>&nbsp;</p>

  <p>Yola çıkacağımız günün sabahında fırıncıdan, manavdan ve kasaptan Hayalet'in haftalık erzaklarını almak üzere Chipenden köyüne indim. Ne de olsa yalnızca birkaç günlüğüne burada olmayacaktık. Girdiğim son dükkânın iri yarı, kızıl sakallı sahibine hayalet işiyle ilgili biri, söğüt ağaçlarının oradaki zili çalmaya gelirse beklemesi gerekeceğini söyledim.</p>

  <p>Köyün içinden geçerek geri dönerken yaşanan yiyecek sıkıntıları nedeniyle çuvalım her zaman olduğundan daha hafifti. Eyaletin güneyindeki savaş hâlâ devam ediyordu ve oradan gelen haberler kötüydü. Askerlerimiz geri çekiliyordu ve orduyu beslemek üzere cephelere öyle çok yiyecek aktarılıyordu ki halkın en fakir kesimi neredeyse açlıktan ölmek üzereydi. Chipenden'da durumun daha da kötüleşmiş olduğunu fark ettim. Etrafta daha çok aç insan vardı ve evlerin bazıları terk edilmişti, aileler daha iyi bir hayat umuduyla kuzeye doğru yola çıkmışlardı.</p>

  <p>Hayalet ile birlikte yola koyulup hızlı bir şekilde ilerlemeye başladık. Her zamanki gibi kendi asamla her ikimizin çantasını taşıyor olmama rağmen bu kez hiç umursamıyordum. Annemi görmek için sabırsızlanıyordum. Ancak bir süre sonra hava ısınmaya başlayınca Hayalet yavaşladı. Sürekli olarak arayı açtığımdan durup onun bana yetişmesini beklemem gerekiyordu. Giderek bana sinirlenmeye başladı.</p>

  <p>"Yavaşla evlat! Yavaşla!" diye yakındı. "Yaşlı kemiklerim sana ayak uydurmaya çabalıyor. Yola bir gün erken çıktık, annen yaz ortasına kadar gelmeyecek zaten!"</p>

  <p>İkinci günün akşamüzeri, henüz daha Cellat Tepesi'nin zirvesine varmadan çiftliğin bulunduğu istikametten gökyüzüne bir duman yükseldiğini gördüm. Aniden içimi bir korku kapladı. Geçtiğimiz yıl Pendle cadılarının çiftliğe düzenledikleri saldırıyı anımsadım: Evi yağmalayıp Ellie, Jack ve küçük Mary'yi kaçırmadan önce ahırı yerle bir etmişlerdi.</p>

  <p>Ne var ki ağaçların arasından kuzey otlağa doğru yavaş yavaş inmeye başladığımızda gördüğüm şeyin korkudan çok şaşkınlık uyandırması gerektiğini fark ettim. Çiftliğin güneyinde kamp ateşleri yanıyordu -bir düzine kadar- ve etrafa odun ateşinde pişen yemek kokusu yayılıyordu. Jack'in tarlalarında kamp kurmuş bu insanlar da kimdi? Çiftliğine yabancıların gelmesinden hoşlanmayacağını bildiğim için bunun annemle bir ilgisi olup olmadığını düşündüm.</p>

  <p>Ama bu düşüncem çok kısa sürdü; çünkü annemin eve varmış olduğunu hissediyordum. Bacadan mavi göğe doğru ince, kahverengi bir duman yükseliyordu ve onun varlığının sıcaklığını hissedebiliyordum. Her nasılsa eve gelmiş olduğunu biliyordum!</p>

  <p>Hayalet'e dönüp, "Annem şu anda burada; buna eminim!" dedim ve gözlerim doldu. Annemi öyle çok özlemiştim ki onu göreceğim anı iple çekiyordum.</p>

  <p>"Doğru evlat, haklı olabilirsin. Hadi sen gidip bir merhaba de. Konuşacağınız çok şey vardır ve biraz olsun baş başa kalmak isteyeceksinizdir. Ben burada beklerim."</p>

  <p>Gülümseyip başımı salladıktan sonra her iki tarafı ağaçlarla çevrili patika boyunca yeni ahıra doğru koşmaya başladım. Fakat çiftlik arazisine ulaşamadan abim Jack köşeyi dönüp patikada önüme çıkıverdi. Onu son gördüğümde çiftliği yağmalayıp annemin sandıklarını çalan cadılar tarafından feci bir şekilde dövülmüş ve can çekişmekteydi. Şimdiyse bronzlaşmıştı ve yeniden güçlü, sağlıklı görünüyordu, kaşları her zamankinden daha gürdü. Bana öyle sıkı sarıldı ki neredeyse soluğum kesilecekti.</p>

  <p>"Seni görmek güzel Tom!" diye bağırdı beni bir kol boyu uzaklaştırıp gülümseyerek.</p>

  <p>"Seni de sağlıklı ve iyi görmek güzel Jack," dedim.</p>

  <p>"Bunun için sana ne kadar teşekkür etsem az. Ellie bana her şeyi anlattı. Sen olmasaydın şimdi yerin yedi kat dibinde olurdum."</p>

  <p>Alice'le birlikte Jack ve ailesinin Malkin Kulesi'nden kurtulmalarına yardım etmiştim.</p>

  <p>"Annem geldi, öyle değil mi?" diye sordum heyecanlanarak.</p>

  <p>Jack başını evet anlamında salladı fakat yüzündeki gülümseme bir anda siliniverdi. Üzerinde bir tür rahatsızlık vardı; bir tür belirsizlik ve üzüntü.</p>

  <p>"Evet, döndü Tom ve seni yeniden görmek için sabırsızlanıyor, ancak seni uyarmalıyım, biraz değişmiş..."</p>

  <p>"Değişmiş mi? Nasıl değişmiş yani?"</p>

  <p>"Başlangıçta onu çok zor tanıdım. Vahşi bir havası var gibi; özellikle de bakışları. Ve çok daha genç görünüyor, sanki onlarca yıl gençleşmiş gibi. Bu pek olası değil biliyorum ama, gerçek bu..."</p>

  <p>Jack'e bir şey söylemedim, ancak bunun mümkün olabileceğini biliyordum. Lamia cadıları insanlar gibi yaşlanmazlar. Tıpkı Hayalet'in <span class="t21">Yarat</span><span class="t21">ı</span><span class="t21">klar Kitab</span><span class="t21">ı</span>'nda anlatıldığı gibi Lamiaların iki biçimi vardır ve yavaş yavaş birinden diğerine dönüşürler. Annem de vahşi biçimine doğru şekil değiştiriyor olmalıydı. Bu rahatsızlık verici ve korkutucu bir olasılıktı. Uzun uzun düşünmek istediğim bir şey değildi.</p>

  <p>"Tom, sen mesleğin yüzünden bu tür şeyleri bilirsin... O bir changeling olabilir mi?" diye endişeli bir şekilde sordu Jack. Yüzü aniden korku ve şüpheyle doldu. "O Yunanistan'dayken her şey olmuş olabilir. Belki de ifritler tarafından ele geçirildi ve annemin yerine kendilerinden birini geçirdiler?"</p>

  <p>"Hayır Jack, elbette ki hayır!" diyerek onu yatıştırdım. "İfrit diye bir şey yoktur. Bu sadece batıl bir inanç. Endişelenmene gerek yok. Sıcak Yunanistan havası ona iyi gelmiş olmalı. Gidip onu göreyim, sonra konuşuruz. James nerede?"</p>

  <p>"James meşgul. Bu aralar demirhanesinde benim çiftlikten kazandığımdan daha çok para kazanıyor. Ama en küçük kardeşine ayıracak vakit bulacağına eminim."</p>

  <p>Artık James de çiftlikte yaşıyor, Jack'e yapılması gereken işler konusunda yardımcı oluyordu, ama asıl mesleği demircilikti. Görünüşe bakılırsa yeni işi başarılı olma yolunda ilerliyordu.</p>

  <p>"Güney otlakta kamp kurmuş olan onca insan da kim?" diye sordum Cellat Tepesi'nden aşağıya inerken gördüğüm kamp ateşlerini anımsayarak.</p>

  <p>Jack suratını asıp öfkeli bir şekilde başını iki yana salladı. "Bu soruyu anneme sorsan daha iyi edersin!" diye çıkıştı. "Ama sana şu kadarını söyleyeyim, burada olmaya hakları yok! Hem de hiç! Onlar Pendle'lı cadılar. Geçen yıl olanlardan sonra burada, <span class="t21">benim</span> çiftlik arazimde kamp yaptıklarını düşündükçe cinlerim tepeme çıkıyor!"</p>

  <p>Cadılar mı? Eğer bunlar gerçekten cadıysa Jack'i öfkelendiği için suçlayamazdım. Pendle cadıları geçtiğimiz yıl Jack ve ailesine cehennem azabı yaşatmışlardı. Tüm bunlar söz konusuyken annem neden çiftliğe bu kadar yakın bir yerde kamp kurmalarına izin vermişti acaba?</p>

  <p>Jack'e doğru omuz silktikten sonra çiftlik arazisi boyunca yürümeye başladık. Ahırın hemen arkasında, evin arka kısmına bakan yerde yeni bir bina gördüm; ve sırtını bana dönmüş çalışmakta olan James'i... Binanın hemen dışında, bahçedeki bir çiftçi nallanmayı bekleyen bir atın dizginlerini tutuyordu. Neredeyse James'e seslenecektim, ama annemi görmek için sabırsızlanıyordum.</p>

  <p>Eve yaklaşırken annemin sarmaşık gül ağacının çiçek açmış olduğunu görünce şaşırdım. Buraya son gelişimde solmak üzereydi; Şeytan beni öldürmek için eve saldırdığında gül ağacının kararıp buruşan gövdesi duvarda bulunduğu yerden kopmuştu. Şimdiyse taşların arasından yepyeni yeşil filizler fışkırmıştı ve hatta eyalet kırmızısı rengindeki güllerden birkaçı gün ışığında parlıyordu.</p>

  <p>Arka kapıda durup yavaşça ahşaba vurdum. Ben bu çiftlik evinde doğup büyümüştüm, ancak burası artık benim evim değildi ve nezaketen kapıyı çalmam gerekiyordu.</p>

  <p>"İçeri gir oğlum," diye seslendi annem ve sesini duyar duymaz gözlerim doldu, boğazıma bir şeyler düğümlendi. Onu nasıl da özlemiştim! Mutfağa girince bir anda yüz yüze geldik.</p>

  <p>Taburelerden birine oturmuş ateşin üzerindeki tencerede kaynamakta olan kuzu yahnisini karıştırıyordu. Perdeler her zamanki gibi güneş ışığına engel olmak için indirilmişti, fakat bu loş ışıkta bile ayağa kalkıp bana doğru bir adım attığında Jack'in annem değişmiş derken neyi kastettiğini görebildim.</p>

  <p>Dudaklarında sıcacık bir gülümseme vardı ama yüzü bir deri bir kemik kalmıştı, elmacık kemikleri eskisinden çok daha belirgindi. Siyah saçları artık kırlarla dolu değildi ve gerçekten on sekiz ay önce onu son kez gördüğümdeki halinden daha genç görünüyordu. Ancak gözlerinde bir tür vahşilik vardı; endişeli, tedirgin bir bakış.</p>

  <p>"Ah, oğlum..." diyerek bana sarıldı ve beni kendine doğru çekti. Sıcaklığı beni çevreledi ve hıçkırıklara boğulmamak için kendimi zor tuttum.</p>

  <p>Beni bir kol boyu uzakta tutarak başını iki yana salladı. "Otursana evlat, otur da dinlen. Yeniden bir araya gelmek çok güzel fakat birbirimize anlatacak çok şeyimiz var ve her ikimizin de zihinlerimizin tertemiz olması gerekiyor."</p>

  <p>Başımı evet anlamında salladıktan sonra onun tam karşısına gelecek şekilde ocağın yanındaki sandalyeye oturdum, neler söyleyeceğini merak ediyordum. Ona Alice'i ve gerçekten Şeytan'ın kızı olup olmadığını sormak istiyordum, ama annemin işi hepsinden önce gelmeliydi. Bunca yolu kat edip eyalete gelmesini gerektirdiğine göre çok önemli olmalıydı.</p>

  <p>"Nasılsın Tom? Ustan, o nasıl?"</p>

  <p>"İyiyim anne. İyiyiz. Her ikimiz de sağlıklı ve iyiyiz. Peki ya sen? Yunanistan'da işler nasıl gitti?"</p>

  <p>"Çok zordu oğlum..."</p>

  <p>Annem biraz soluklandı ve yüz ifadesinden yoğun duygular yaşadığını anlayabiliyordum. Bir an için konuşamayacak kadar üzgün olduğunu düşündüysem de hemen ardından derin bir nefes alarak ciddileşti.</p>

  <p>"Dosdoğru konuya gireceğim. Pendle'daki Malkin Kulesi'ne gidip sana verdiğim sandıklardaki para keselerini aldım bile. Başlangıçta onları sana bırakmıştım, burada yani eyaletteki çalışmalarına faydası olsun diye, ama memleketimde işler kötüye gitti. Durum çok kritik... Korkunç bir felaketi engellemek için yapılması gerekenlerin masrafını karşılayabilmek için o paraya ihtiyacım var. Parayı bana geri vermek içine siner mi?"</p>

  <p>"Elbette ki anne! O para zaten senin. En iyisi neyse onu yap. Bu Ordeen'e karşı sürdürdüğün mücadelede kullanmak için mi gerekiyor?"</p>

  <p>"Evet oğlum. Öyle. Ustan sana Yunanistan'da bizi nelerin beklediğini anlattı mı?"</p>

  <p>"Ordeen hakkında çok şey bilmiyor. Bilmediğimiz noktaları senin aydınlatmanı umuyordu. Baş başa konuşabilelim diye Cellat Tepesi'nde bekliyor, ama sonra seninle konuşmak istiyor."</p>

  <p>"Eh, onun için en azından bunu yapabilirim. Tabii konuştuğumuzda aramızın çok da iyi olmamasından korkuyorum. Ustan ilkeleri olan iyi bir adam: Yapmayı planladığım şeye göz yummayacaktır. Fakat bekleyip görmemiz gerek. Belki de aslında bunun en iyisi olduğunu anlar. Bu da beni sana sormam gereken ikinci soruya getiriyor. <span class="t21">Sana</span> ihtiyacım var oğlum. Benimle birlikte Yunanistan'a gelip Karanlık'la savaşmam için bana yardım etmene ihtiyacım var. Yardım eden başkaları da olacaktır; ancak sen, bir fark yaratıp durumu lehimize çevirebilecek güce sahipsin. Bu çok gerekli olmasa istemezdim. Benimle birlikte memleketime gelir misin?"</p>

  <p>Şaşkına dönmüştüm. Benim görevim eyalete çalışmaktı ve annem de hep bir hayalet çırağı olmamı istemişti. Ne var ki başka bir yerde yardıma ihtiyacı varsa onu nasıl geri çevirebilirdim?</p>

  <p>"Elbette ki gelirim anne. Ama Bay Gregory de gelecek mi? Yoksa bir süreliğine çıraklığıma ara mı vermem gerekecek?"</p>

  <p>"Tüm içtenliğimle onun da bizimle birlikte gelmesini umuyorum oğlum. Ama bu onun kararı. Ne tepki vereceğini kestiremem."</p>

  <p>"Ne planlıyorsun?" diye sordum. "Bu paraya ne için ihtiyaç duyuyorsun?"</p>

  <p>"Hepsi zamanı gelince açıklığa kavuşacak," dedi annem ve henüz bu konuda onu daha fazla sıkıştırmanın vaktinin gelmediğini anladım.</p>

  <p>"Anne, sana sormam gereken bir şey daha var," dedim. "Alice'le ilgili..."</p>

  <p>Annemin yüz ifadesinin değiştiğini gördüm. Bir an sert ve ciddiydi. Oysa şimdi ifadesi yumuşadı ve gözlerini hüzün bürüdü. Daha ona sorumu yöneltmeden en kötüsünü düşünmeye başlamıştım.</p>

  <p>"Şeytan bana Alice'in öz kızı olduğunu söyledi. Yalan söylüyor, öyle değil mi anne? Bu doğru olamaz, değil mi?"</p>

  <p>Annem bana bakınca gözlerinin dolduğunu gördüm. "Bu kez yalan söylemiyor oğlum. Alice'e ne kadar çok değer verdiğini bildiğimden bunu söylemek bana acı veriyor. Fakat bu doğru. Alice, Şeytan'ın kızlarından biri."</p>

  <p>Kendimi berbat hissediyordum.</p>

  <p>"Bu sonsuza dek Karanlık'a mahkûm olacağı anlamına gelmiyor oğlum. Hepimiz için kefaret mümkündür. Kurtulma şansımız vardır. Alice'in de böyle bir şansı var..."</p>

  <p>"Bunu ne kadar zamandır biliyordun?" diye sordum usulca. Söylediklerimi onaylaması beni şaşırtmamıştı. Sanırım içten içe ben de bunun doğru olduğunu biliyordum.</p>

  <p>"Onu ilk gördüğüm andan beri oğlum, yani Alice'i çiftliğe getirdiğinden beri."</p>

  <p>"O zaman mı anlamıştın? Ve yine de benden gizledin?"</p>

  <p>Başını sallayarak onayladı.</p>

  <p>"Fakat bazı şeyler söylemiştin. Şimdi çok anlamsız gelen şeyler; Alice ile benim eyaletin geleceği ve umudu olduğumuzu ve ustamın her ikimizin de yanında olmamıza ihtiyaç duyacağı gibi. Bunları neden söyledin?"</p>

  <p>Annem bir kez daha ayağa kalkarak ellerini omzuma koyup dosdoğru gözlerimin içine baktı, yüzünde sert ancak şefkat dolu bir ifade vardı. "O zaman söylediğim şeyler hâlâ geçerli. Alice sana çok değer veriyor ve bu zamana dek onu Karanlık'ın elinden kurtaran şey bu oldu."</p>

  <p>"Alice birkaç gün önce benimle iletişim kurdu. Hayalet'in bahçesine giren bir katil peri hakkında beni uyardı. O olmasaydı ölmüş olurdum."</p>

  <p>Annemin yüzünden, paniğe kapıldığını anladım; bakışları korku doluydu. "Peri mi? Onlar için oluşturduğum tehdidin farkında olduklarını biliyordum..." diye mırıldandı doğrularak. "Fakat senin varlığından haberdar olarak içlerinden birine denizi aştırıp eyalete göndermelerini doğrusu beklemiyordum. Karanlık, öngörümü zayıflatıyor. Bir zamanlar önceden kestireceğim şeyler bir bulutun arkasına gizlenmiş gibi ve tüm bunlar olabilecek en kötü zamanda gerçekleşiyor..." Gerçekten endişeli görünüyordu.</p>

  <p>"Anne, peri Yunanistan'dan gelmiş olsa da söylediklerinden tek kelime dahi anlayamadım."</p>

  <p>"O topraklarda pek çok lehçe vardır. Öldürme dürtüsü de bunda etkili olmuştur. Bir peri ile konuşmak zordur, çünkü akıldan çok duygularıyla hareket ederler. Yalnızca kendi iç seslerine kulak verirler. Yine de sakın onları küçümsemeye kalkma. Son derece güçlüdürler çünkü sayıları çok fazladır.</p>

  <p>"Neyse, hayatını kurtardığı için Alice'e minnettar olmalıyız. Dünyaya gelmiş olmasının illa ki kötücül bir cadı olması gerektiği anlamına gelmediğini kabullendiğinde Alice öz babası için çok güçlü bir düşman olabilir. En nihayetinde ikiniz birleşerek onu alt edebilirsiniz."</p>

  <p>"Birleşerek mi? Bay Gregory bunu asla kabul etmez."</p>

  <p>"Korkarım haklı olabilirsin oğlum. Yapmayı planladığım şeyi de kabullenmekte güçlük çekecektir..." Neler düşündüğünü anlatma konusunda bir kez daha tereddüt etti. Neden böyle yapıyordu?</p>

  <p>"Güneydeki otlaklarda kamp ateşleri var," dedim annemin yüzüne bakarak. "Jack, onların Pendle'dan gelen cadılar olduklarını söylüyor. Bu doğru olamaz, öyle değil mi anne?"</p>

  <p>"Evet Tom, bu doğru. Onlara ihtiyacımız var oğlum. Yardımlarına ihtiyacımız var."</p>

  <p>"Cadıların mı anne? <span class="t21">Cad</span><span class="t21">ı</span><span class="t21">larla</span> anlaşma mı yaptık?" Annemin bu yaptığının kötülüğünü yavaş yavaş kavramaya başladım. Hayalet'in ne tepki vereceğini düşünmek dahi istemiyordum.</p>

  <p>"Ustanın sana öğrettiği şeylerden ötürü bunu kabullenmenin senin için de güç olacağının farkındayım," dedi annem bir elini omzuma koyarak, "ancak onlar olmadan kazanamayız. Bu kadar basit. Ve kazanmalıyız, gerçekten kazanmalıyız. Ordeen'i yenmemiz gerekiyor. Kaybetmeyi göze alamayız. Kaybettiğimiz takdirde yalnızca eyalet değil bütün dünya tehlikeye girecek. Sen şimdi gidip ustanı buraya getir. Sonra da ben onunla konuşmaya çalışırken ayak altında durma."</p>

  <p>&nbsp;</p>

  <p>Annemin söylediğini yaptım, Cellat Tepesi'ne gidip Hayalet'e annemin onu görmek istediğini söyledim. Daha fazla şey söylemedim, ama ustam yüz ifademden olan biteni anlamış olacak ki çiftliğe doğru yürümeye başladığında hiç de mutlu görünmüyordu.</p>

  <p>Onu annemle birlikte mutfakta bıraktıktan sonra güney otlaktaki cadıların kamp ateşini görebilmek üzere ufak, tepelik arazilerden birine doğru ilerledim. Esen rüzgâr burnuma yemek kokuları getiriyordu: tavşan yahnisi. Eyalet halkı yiyecek kıtlığı çekiyordu ve öyle çok tavşan avlanmıştı ki sayıca epey azaldıklarından avlayacak tavşan bulmak iyice zorlaşmıştı. Gelgelelim Pendle'lı ziyaretçilerimizin kendilerine özgü karanlık yöntemleri olsa gerekti...</p>

  <p>Cadılarla olan münasebetimi düşünerek korku içinde titredim. Kemikli Lizzie canlı canlı kemiklerimi kesmek üzere bıçaklarını bilerken bir çukurda kapalı kaldığım anı hatırladım. Sonra bir de Mab Mouldheel'in minik Mary'nin boğazına bıçak dayayarak annemin sandıklarının anahtarını vermediğim takdirde onu öldürmekle tehdit ettiği o korkunç an vardı.</p>

  <p>Kötücül cadılar ayinlerinde kanlarını yahut kemiklerini kullanacakları masum insanları öldürmekten çekinmeyen Karanlık'a ait varlıklardı. Yani eğer annem onunla mücadele etmek için böylesine kötü varlıklarla müttefik olmayı göze aldıysa Ordeen gerçekten dehşet verici bir yaratık olmalıydı. Fakat bunun için annemi suçlayabilir miydim? Ben de Morwena ve diğer su cadılarını alt edebilmek için Grimalkin'in yanında savaşarak bu tür ilkelerimden ödün vermek zorunda kalmıştım.</p>

  <p>Düşüncelerim arka kapının çarpılmasıyla birlikte bölününce Hayalet'in öfke dolu bir yüz ifadesiyle bahçede ilerlediğini gördüm. Ona doğru koştuysam da suratını asıp kuzeye döndükten sonra anca yetişebildim.</p>

  <p>Cellat Tepesi'ne doğru ilerlerken omzunun üzerinden bakarak, "Beni izle evlat, konuşmamız gerek!" dedi. Kuzey otlağı geçtikten sonra Jack'in çiftliğinin sınırında durup bana baktı.</p>

  <p>"Sorun ne?" dedim paniğe kapılmış bir vaziyette. Annemle yaptığı konuşmanın kötü gittiğine emindim.</p>

  <p>"Sorun ne mi? Her şey evlat. Her şey! Karanlık'ı kullanmakla ilgili düşüncelerimi biliyorsun. İçten içe kirlenerek Karanlık'a çekilmeden cadılar ve şürekâlarıyla ittifak yapılmaz. Hepsinden öte evlat, sen böyle bir riske giremezsin. Şeytan'ın tam olarak istediği şey bu, bunu sana daha önce birçok kez söylemiştim, işte şimdi önemli bir karar vermen gerekiyor, iyice düşün."</p>

  <p>"Neyi düşüneyim?"</p>

  <p>"Annenin önerisini. Yunanistan'a giderek cadılarla güç birliği yapmayı ve... her neyse... bırakayım da gerisini annen anlatsın. Ben bunu imkânı yok yapamam. Şimdi dosdoğru Chipenden'a dönüyorum. Üç gün içinde gelmezsen annenin isteğini yerine getirdiğini düşüneceğim. Bu durumda yanımdaki çıraklığın sona erer!"</p>

  <p>"Lütfen!" diye seslendim peşi sıra tarlanın sınırını aşarak. "Gitmeyin. Bunu konuşamaz mıyız?"</p>

  <p>"Konuşmak mı? Konuşacak ne var ki? Annen Pendle cadılarıyla ittifak oluşturmuş. Bu apaçık ortada. O yüzden karar vermeden önce iyice düşün evlat. Ben kararımı çoktan verdim!"</p>

  <p>Sözlerini bitirir bitirmez çitleri aşarak arkasına bile bakmadan bayır yukarı yürümeye başladı. Ağaçların arasında gözden kaybolmasını izlerken az önce duyduklarıma inanamıyordum. Çıraklığımı mı bitiriyordu? Birlikte yaşadığımız bunca şeyden sonra bunu nasıl yapabilirdi? Şaşırmış, incinmiş ve öfkelenmiştim. Bunu hak etmiyordum.</p>

  <p>Bayır aşağı inip bahçeyi geçtikten sonra dosdoğru mutfağa yöneldim. Annemle konuşup işleri yoluna sokmaya çalışmalıydım.</p>

  <p>&nbsp;</p>
</body>
</html>
