<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 20</title>
</head>

<body>
  <h1 class="h11">BÖLÜM 20</h1>

  <p class="p10"><span class="t7">İ</span><span class="t7">Ş</span><span class="t7">İ</span><span class="t7">N DO</span><span class="t7">Ğ</span><span class="t7">RUSU</span></p>

  <p>&nbsp;</p>

  <p>"Neden bu kadar geciktin?" diye sordu. "Epeydir burada bekliyorum."</p>

  <p>"Neden beni bekliyorsun ki?" diye sordum yorgun bir şekilde.</p>

  <p>"Çünkü yapman gereken şeyler var ve vaktimiz az! Annen bekliyor," diye yanıtladı. "Ver şunu ben taşıyayım..."</p>

  <p>Bunun üzerine elimden feneri aldı ve cübbemin yakasından yakaladığı gibi beni yukarı doğru sürüklemeye başladı. Önce direndiysem de sonrasında döne döne yükselen dar basamaklar boyunca beni çekiştirmesine izin verdim.</p>

  <p>Bir anda endişelenmeye başladım. Beni bu şekilde kontrol etmesine neden izin vermiştim? Acaba Mab beni kendi iradesine bağlamak için bir tür kara büyü mü kullanıyordu?</p>

  <p>"Kız kardeşlerin nerede? Ve neden Mouldheellar'ın geri kalanıyla birlikte değildin?" diye sordum basamakların ortasında aniden durarak. Ona hiç güvenmiyordum. Belki de Şeytan bana ihanet etmiş, sözünü tutmamıştı. Ya Mab beni Ordeen'in yanına götürüyorsa ve o da uyanmışsa?</p>

  <p>"Ord'a girerken farklı gruplara ayrıldık," diye açıkladı Mab. "Beth, Jennet ve ben uzaktan takip ettik. Şimdi güvendeler ve bu berbat yerden olabildiğince uzaktalar. Ama ben kaldım. Bunu yapmak için hayatımı tehlikeye attım. Minnettar olmalısın."</p>

  <p>"Neyi yapmak için?"</p>

  <p>"Annen için Ordeen'i bulmak. Yerini tespit etmek için kâhinlik yaptım. Şimdiye dek yaptığım en zor şeydi. Hadi gel bakalım Tom. Kaybedecek vakit yok. Zaman geçiyor ve annen bizi yukarıda bekliyor!" diye bağırarak beni yeniden yukarı doğru çekiştirmeye başladı.</p>

  <p>"Bekle!" diye bağırdım karşı koyarak. "Ordeen'in nerede olduğunu biliyordun öyle mi? Yine de bize bir şey söylemedin? Vaktimizi boş yere harcayıp tuzağa düştük. Neden bizi uyarmadın? Hepimiz öldürülebilirdik!"</p>

  <p>Üstelik Mab'e söylemediğim daha kötü şeyler de vardı. Ordeen'in nerede olduğunu öğrenmek için ruhumu teslim etmiştim.</p>

  <p>"Hayır Tom. Olay böyle olmadı. Bunu ancak Ord'un içine girdikten sonra öğrenebildim. Bunu yapabilmek için Ordeen'in hizmetkârlarından birinin kanına ihtiyacım vardı. Uyuyanlardan birinin boğazını kestim. Fazla uzun sürmedi.</p>

  <p>"Sonra Ordeen'in kulelerde olmadığını öğrendik. Burada olduğunu öğrendik. Böylelikle annen riske girerek en kısa yolu seçti. Beni tünelden çıkarıp duvar boyunca ilerletti. Sonra da cesur bir şekilde ana girişten girdik! Ama içerisi çok tehlikeli: Altı bacaklı, dev kıskaçlı ve bir sürü gözü olan tuhaf böcek benzeri yaratıklar var. Ama annenin yanına bile yaklaşmadılar, mesafelerini korudular. Sonra buradaki engele geldik. Annen içinden geçebiliyordu fakat ben geçemedim. Benim geçebilmem için annenin gücünü kullanarak engeli etkisiz hale getirdik. Annene pahalıya mal oldu: Gücünün bir kısmını kullandı. Bu da bana ne kadar çok ihtiyacı olduğunun işareti. "Bana Tom'u olabildiğince hızlı getir!" dedi. "O yüzden hadi, kaybedecek vaktimiz yok!"</p>

  <p>Bunun üzerine beni yeniden peşi sıra çekiştirmeye başladı. Bu kez engel olmadım ve çok geçmeden basamakları üçer beşer çıkmaya başladık. Loş bir sahanlığa gelince durduk. Önümüzde karanlığa açılan bir kapı vardı.</p>

  <p>"İçeri gir," dedi Mab. "Annen seninle konuşmak için orada bekliyor. Bana dışarıda beklememi söyledi. Seni tek başına görmek istiyor."</p>

  <p>Girmek istemiyordum ama feneri almak için elimi uzattım. Mab başını iki yana salladı. "Senin onu şuan görmeni istemiyor. Bu haliyle değil. Değişim geçiyor. Henüz daha yarısında. Görünüşü pek hoş değil..."</p>

  <p>Annemle ilgili bu şekilde konuşması hoşuma gitmemişti ve içimden asamla ona vurmak geldi. Acaba annem gerçek lamia görünüşüne mi bürünüyordu?</p>

  <p>"Hadi gir!" diye çıkıştı Mab.</p>

  <p>Ona sert bir bakış attıktan sonra asamla çantamı alıp bu korkutucu karanlığa dalarak gözlerimin alışmasını bekledim. Ne var ki daha ben köşedeki silüeti görmeden birinin güçlükle nefes alıp verdiğini duydum. Acaba bu annem miydi? Sesi sanki yaralıymış gibi geliyordu.</p>

  <p>"Anne! Anne! Sen misin" diye bağırdım.</p>

  <p>"Evet oğlum, benim!" diye yanıtladı bir ses. Anımsadığımdan daha kaba ve tok bir sesti bu. Üstelik yorgun ve acı dolu geliyordu. Ancak, konuşanın annem olduğuna hiç şüphem yoktu.</p>

  <p>"İyi misin anne? Yaralı mısın?"</p>

  <p>"Biraz acıyor oğlum, ama bu kadarı olur. Dönüşüm geçiriyorum. Bürüneceğim şekli seçebiliyorum ve Ordeen'e karşı en azından bir şansım olmasını sağlayacak bir şekil seçtim. Fakat bu düşündüğümden daha zor oldu. Hem de çok daha zor. Hâlâ hazır olmak için biraz zamana ihtiyacım var. Onu oyalamalısın."</p>

  <p>"Oyalamak mı? Nasıl?" diye sordum.</p>

  <p>"Öncelikle konuşarak. Onun için bir sır olmalısın, çözmek için can atacağı bir bulmaca. Bu senin ilk savunman. Sonrasındaysa zincirinle asan bize biraz daha zaman kazandırabilir. O bıçağı hâlâ taşıyor musun Tom? Peki ya dileği kullandın mı?"</p>

  <p>Bu sözler üzerine kendimi berbat hissettim. O anda annemin Grimalkin'in bana verdiği hediyeleri Ordeen'e karşı kullanmamı istediğini fark ettim. Ancak ona gerçeği söylemeliydim.</p>

  <p>"Bıçak hâlâ yanımda ama kara dileği Alice'i kurtarmak için kullandım. Vahşi bir lamia onu yakalamıştı. Bunu yapmasam ölecekti."</p>

  <p>Annemin göğüs geçirdiğini duydum. "Dilekle bıçağı aynı anda kullanmak Ordeen'e karşı gerçek anlamda bir şansın olmasını sağlayabilirdi. Fakat eğer bu durumdan sağ salim kurtulursan doğru kararı vermişsin demektir oğlum. Alice'in yanında olmasına ihtiyacın olacak. Son bir şans olarak bıçağı kullan."</p>

  <p>"Ordeen'e karşı bir 'bulmaca ol' diyerek ne kastettin?" diye sordum. "Anlamıyorum, neden böyle bir şey yapacağım?"</p>

  <p>"Sana söylediklerimi hatırlamıyor musun? Ona senin kanından vermemizin nedenini? Seni hem tanıyacak hem de tanımayacak. Önce akrabasıymışsın gibi gelecek. Bilmesi gereken fakat bir türlü çıkaramadığı biri gibi. Dikkatini üzerine çekecek ve böylelikle hazırlanmam ve ilk saldırıyı yapmam için bana bir fırsat vermiş olacaksın. O senin kanını içti, yeniden hayat kazanmak için kanını kendi bedenine aldı. Bu onu değiştirdi. Sizi yakınlaştırıyor. Bu onu daha şimdiden güçsüzleştirdi bile. Bu yüzden engeli aşabildin. Ben de bu sayede engelden geçerek buraya gelebildim. Aynı kanı taşıyoruz Tom."</p>

  <p>Artık sesi değişiyordu. Giderek insan sesi olmaktan çıkıyordu. Bir kez daha şüphelerim vardı. Daha önce pek çok kez kandırıldığım için artık temkinli davranıyordum.</p>

  <p>"Bu sen misin anne? Gerçekten sen misin?" dedim.</p>

  <p>"Elbette ki benim Tom. Başka kim olacak? Ama şüphelendiğin için seni suçlamıyorum. Uzun süren hayatım boyunca pek çok farklı şekle girdim ve bu da sonuncusu. Süreç biz konuşurken bile hızlanıyor. Artık bir zamanlar olduğum kadın değilim. Annen olduğum günleri anımsıyorum. Babanın karısı olduğum günleri. Ancak artık bambaşka bir şeyim. Üzülme Tom. Önünde sonunda her şey değişir. Hiçbir şey sonsuza dek sürmez. Tek yapabildiğimiz birlikte geçirdiğimiz son anları değerli kılmak.</p>

  <p>"Uzun süren hayatımın büyük bölümünde Ordeen'in mahvını planladım. Ve şimdi buna erişmek üzereyim. Sen ona kanını verdin; bu cesurca bir davranıştı. Seni memleketime getirmemin nedeni buydu. Ancak fark yaratabilecek bir şey daha yapabilirsin. Onu oyalayabilirsin. Bana zaman kazandırabilirsin. Mab seni onun birazdan uyanacağı yere götürecek. Çok geçmeden gücümün son kırıntılarını da ona karşı kullanacağım. Onu bir ölüm kıskacına alacağım. Ama eğer bunu başarabilirsem Ord'dan hemen kaçman gerek. Bunu yapar mısın? Bana söz verir misin Tom?"</p>

  <p>"Seni bırakacak mıyım anne? Bunu nasıl yapabilirim?"</p>

  <p>"Yapmalısın oğlum. Kaçmalısın. Senin kaderin Şeytan'ı yok etmek. Elde etmek için bu kadar çaba harcadığım şey, işte bu. Eğer burada benimle birlikte ölürsen her şey bir hiç uğruna yapılmış olacak. Ben gücü tükeninceye dek Ordeen'i bağlı tutacağım. Sonrasında Ord yerle bir olup geçitten geri geçecek. Yok olacak ve eğer kurtulamazsa bu Ordeen'in de sonu olacak!"</p>

  <p>"Ama sen de öleceksin! Bunu mu söylemeye çalışıyorsun anne?"</p>

  <p>"Evet, bu benim de sonum olacak fakat bu fedakârlığı yapmaya değer. Uzun zaman önce yapmayı aklıma koyduğum şeyi başarmış olacağım. O yüzden söz verir misin? Lütfen! Bunu senden duyayım..."</p>

  <p>Şaşkına dönmüş ve üzülmüştüm. Annem burada ölecekti. Ama benden son ricasını nasıl geri çevirebilirdim?</p>

  <p>"Söz veriyorum anne. Seni çok özleyeceğim. Fakat benimle gurur duyacaksın."</p>

  <p>Tam o esnada pencereden sızan bir ay ışığı huzmesi annemin başını aydınlattı. Hâlâ tanınabilecek haldeydi ama elmacık kemikleri eskisine kıyasla çok daha çıkık ve keskin, bakışlarıysa daha acımasızdı. Bedeninin şekliyle tenini göz ucuyla da olsa görebildim. Çömelip iyice yere yaklaşmıştı. Pulları, keskin pençeleri ve kıvrık kanatları vardı... Baktığım o kısacık süre içerisinde dahi gitgide insanlığını yitirmeye, gözlerimin önünde dönüşüp nihai lamia biçimini almaya başlamıştı.</p>

  <p>"Bana bakma Tom! Bana bakma! Hemen arkanı dön!" diye bağırdı annem, sesi acı dolu ve kederliydi.</p>

  <p>Daha önce buna benzer bir şey görmüş, annemin aynı şeyleri söylediğini duymuştum. Priestown Katedrali'nin altında yaşayan Zehir bana bu dehşet verici görüntüyü gösterip annemin dönüşeceğini söylemişti. Ve sarf ettiği cümleleri kelimesi kelimesine anımsıyorum:</p>

  <p><span class="t21">Ay gizlenen gerçeklikleri aç</span><span class="t21">ığ</span><span class="t21">a ç</span><span class="t21">ı</span><span class="t21">kar</span><span class="t21">ı</span><span class="t21">r evlat. Bunu zaten biliyorsun. Gördü</span><span class="t21">ğ</span><span class="t21">ün her</span> <span class="t21">ş</span><span class="t21">ey gerçek ve günün birinde gelip geçecek. Gereken tek</span> <span class="t21">ş</span><span class="t21">ey zaman.</span></p>

  <p>Zehir haklıydı, işte şimdi gerçek bir kâbusun orta yerindeydim. Sahiden de gelip geçiyordu.</p>

  <p>Duraksadım ve annem yeniden bağırdı, "Hadi git ve dediğimi yap! Beni hayal kırıklığına uğratma! Kim olduğunu ve seni sevdiğimi asla unutma!"</p>

  <p>Bunun üzerine arkamı dönüp acı içinde odadan çıktım.</p>

  <p>Dışarıya çıktığımda Mab beni zafer kazanmış gibi sırıtarak karşıladı. "Sana hoş bir görüntü olmadığını söylemiştim," dedi. "Şimdi seni Ordeen'e götüreceğim."</p>

  <p>Gördüklerim karşısında dehşet içinde titreyerek Mab'in peşi sıra basamaklardan çıkmaya başladım. Annemin çektiği ızdırabı ve geçirmekte olduğu değişimi düşünmek bana acı veriyordu. Ne var ki alçak, taştan bir korkulukla çevrili balkona çıkarken bunu düşünecek fazla vaktim yoktu ve Mab balkonun kenarında aşağıya uzanan bir başka merdiveni işaret etti.</p>

  <p>"İşte orada!" diye tısladı Mab. "Ordeen!"</p>

  <p>Epey aşağıda kiliselerin içini andıran bir alan vardı; tek eksik sıralardı. İşlemeli mermer sütunların arasındaki koridor, siyah ipek elbiseli bir kadının simsiyah mermerden bir tahta yaslanmış öylece durduğu beyaz bir yükseltiye uzanıyordu. Altın şamdanlara yerleştirilmiş uzun, siyah mumlar koridora sıra sıra dizilmişti ve tahtın arkasında yüzlercesi daha yanmaktaydı. Sütunların ötesindeki duvarlarda her türlü tehlikenin kol gezebileceği karanlık oyuklar vardı.</p>

  <p>Yeniden kadına baktım. Gözleri kapalıydı fakat her an uyanabilirdi. İçgüdülerim bana bu kadının gerçekten Ordeen olduğunu söylüyordu.</p>

  <p>Dönüp arkama bakınca Mab işaret parmağını dudaklarına götürdü. "Çok sessiz ol," diye uyardı usulca. "Yakında kıpırdanmaya başlar. Basamaklardan inip daha geç olmadan annenin söylediğini yap. Yoksa hiçbirimiz buradan sağ kurtulamayız."</p>

  <p>Konuşarak harcayacak vaktimizin olmadığını anladım. Çantamı yere bırakıp Mab Mouldheel'a sırtımı dönerek olabildiğince sessiz bir şekilde basamaklardan inmeye başladım. Aşağıya ulaşınca koridor boyunca siyah tahta doğru ilerledim. Tüm çabalarıma rağmen botlarımın sesi yüksek kubbeli tavandan yankılanıyordu. Uyumakta olan Ordeen'i koruyan nöbetçiler olup olmadığını düşündüm; sağa sola bakıp sütunların arkasında kalan duvarlardaki oyuklara göz gezdirdim, hiçbir hareket yoktu. Orada herhangi bir tehlike yoktu.</p>

  <p>Tahta yaklaştıkça Ordeen'in varlığının korkutucu gücünü hissetmeye başladım; yoğun bir soğuk dalgasıyla birlikte ürperdim. Annem yardımıma gelip düşmanını yok etmeye hazır oluncaya dek Ordeen'in dikkatini dağıtmam gerektiğini söylemişti. Peki ama ya beni görür görmez saldırıya geçerse? Bu düşüncenin üzerine kendimi hazırlayıp asamı sol elimden sağ elime alıp arka cebimdeki gümüş zinciri sol elimle çıkardıktan sonra cübbemle üzerini örterek gizledim.</p>

  <p>Artık iyice yaklaştığımdan burnuma kötü kokular gelmeye başladı. Ordeen dışarıdan bakınca bir kadına benziyordu ama vahşi hayvanlarınkini andıran bir havası vardı: neredeyse öğürmeme neden olacak iğrenç bir koku.</p>

  <p>Tahtının önünde durdum. Gözleri kapalıydı ve görünüşe bakılırsa uyuyordu. Uyanıp gücüne kavuşmadan önce saldırıya geçme şansım olabilir miydi? Pekâlâ bu avantajı kullanabilirdim. İyi de elimdeki silahlar ona karşı işe yarar mıydı?</p>

  <p>Gümüş, Karanlık'ın hizmetkârlarına karşı etkili bir silahtı fakat karşımda sıradan bir cadı yoktu; bu, Kadim Tanrılardan biriydi ve çok güçlüydü. Basit bir gümüş zincir onu bağlamaya yeter miydi? Bu pek mümkün görünmüyordu. Ucundaki gümüş alaşımlı bıçağıyla asam ona zarar verebilirdi. Fakat kalbini deşmem gerekirdi, üstelik son derece hızlı ve kuvvetli olduğuna emindim. Yani bunu yapacak fırsatı bulamayabilirdim. Grimalkin'in verdiği bıçak hâlâ elimdeydi ancak kara dileği kullanmıştım. Annem Alice'i kurtarmam için onu kullanmam gerektiğini anlamıştı fakat bu haberi duyduğunda onun bile hayal kırıklığına uğradığını hissetmiştim. Bıçak Ordeen'e acı verebilirdi, ne var ki ona gerçek anlamda zarar verme şansımı yitirmiştim.</p>

  <p>Silahlarımı şu sırayla kullanmaya karar verdim: zincir, asa ve bıçak. Fakat önce düşmanımı konuşarak etkisiz hale getirmeyi deneyecektim. Tüm güçlerimi kullanarak annem saldırıya geçmeye hazır oluncaya dek onu oyalayacaktım.</p>

  <p>Tüm bu düşünceler zihnimde dört dönerken Ordeen gözlerini açıp bana baktıktan sonra tahtında doğruldu. Kan gittikçe dudakları kızarıp irileşmeye başladı; gözleriyse gün batımından bir saat sonra gökyüzünün büründüğü renkteydi.</p>

  <p>Ordeen uyanmıştı.</p>

  <p>&nbsp;</p>
</body>
</html>
