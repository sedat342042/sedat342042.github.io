<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 11</title>
</head>

<body>
  <h1 class="h11">BÖLÜM 11</h1>

  <p class="p10"><span class="t7">GECE SALDIRISI</span></p>

  <p>&nbsp;</p>

  <p>Yemeklerin pişirildiği ateşin az ilerisinde cübbeme sarınmış yatıyordum. Sıcak bir gün olmuştu fakat yıldızlar ışıl ışıl parlıyordu ve hava az da olsa serinlemeye başlamıştı. Tam uykuya dalmak üzereyken çok yüksek bir sesle birlikte kendime geldim.</p>

  <p>Bu kontrolsüzce atılan kahkaha sesine benziyordu ne var ki öfkeli bir çığlıkla sonlanıyordu. Ateşin ardındaki karanlığa baktım. Ses anında farklı bir yönden tekrar duyulunca ayaklanıp asamı aldım.</p>

  <p>Bunlar perilerdi; buna emindim. Saldırıya geçmeye hazırlanıyorlardı. Etrafımdaki diğer insanlar da uyanmaya başladılar. Közlerin ışığında turuncu turuncu parlayan ateşin üzerine ayağıyla toprak atıp bizi karanlığa gömen Bili Arkwright'in kel başını görebildim. Uzaktaki diğer ateşler de söndürüldü, böylece düşman önünü yalnızca yıldızların ışığıyla görebilecekti. Arkwright'in hedef küçültmek için olduğu yere eğildiğini görerek aynısını yaptım.</p>

  <p>Bu kez çok daha yakından yine bir bağırış duyuldu. Etrafımız sarılmıştı: Periler çemberi daraltıp saldırıya hazırlanıyordu. Arkwright dosdoğru üzerine koşan bir silueti asasıyla yere indirdi. Peri hırıltıya benzer bir ses çıkararak ayaklarının dibine düştü fakat dört bir yanımızdan yenileri geliyordu. Kuru topraktaki ayak seslerini duyabiliyordum. Arkamı dönünce sol omzumun orada bir saldırganla yüz yüze gelip asamı savurdum. Asam perinin başına çarpınca dengesini kaybederek düşmesine neden oldu. Asamın üzerindeki yuvaya bastırıp bıçağı çıkardım. Artık ölümüne dövüş başlamıştı. Etrafımız perilerle çevriliydi, kimisi uzun bıçaklarını bana doğru savuruyor, kimisi çıplak elleriyle üzerime saldırıyordu. Bazıları çoktan ölmüştü. İçlerinden birinin ağzından kan damlıyordu ve dişlerinin arasında deri ve et parçaları vardı. Olduğum yerde dönüp durarak onları uzak tutmaya çabalıyordum. Sayıca çok fazlaydılar ve bana yardım edebilecek kimse yoktu. Diğer herkes de aynı durumdaydı. Çok az kişiydik.</p>

  <p>Tek umudum beni çevreleyen dairenin içinden çıkmak olduğu için öne atılıp saldırıya geçerek asamı hemen önümdeki periye doğru savurdum. Arkaya düşünce üzerinden atlayıp açıklığa çıktım. Periler hâlâ arkamda bağırmaya devam ediyorlardı. Diğerleriyle -Bill Arkwright, Hayalet, hatta Pendle cadıları- buluşup onlarla birlikte dövüşmem gerekiyordu.</p>

  <p>Hemen sağ tarafımda bir gölge gördüm ve daha oraya dönüp kendimi savunamadan bir el beni yakaladığı gibi karanlığa doğru çekti.</p>

  <p>"Beni izle Tom!" diye bağırdı tanıdık bir ses.</p>

  <p>Bu Alice'ti!</p>

  <p>"Nereye gidiyoruz?" diye sordum.</p>

  <p>"Şimdi bunu konuşmanın sırası değil. Önce buradan kaçmalıyız..."</p>

  <p>Vakit kaybetmeden onu takip ettim. Kamptan çıkıp doğuya yöneldik. Peşimizden gelenlerin sesleri azaldıysa da Alice yavaşlayacak gibi değildi, ben de onu yakalayıp kolundan çekiverdim.</p>

  <p>"Daha uzağa gitmiyorum Alice."</p>

  <p>Durup bana döndü, yüzü karanlıkta kalmıştı fakat gözleri ay ışığında parlıyordu.</p>

  <p>"Geri dönmeliyiz Alice. Yardıma ihtiyaçları olacak. Bu şekilde çekip gidemeyiz. Onları terk edip yalnızca kendimizi düşünemeyiz."</p>

  <p>"Annen ilk tehlikeli durumda seni uzaklaştırmam gerektiğini söyledi. Özellikle de periler saldırdığında. <span class="t21">Tom'u güvenli bir yere ula</span><span class="t21">ş</span><span class="t21">t</span><span class="t21">ı</span><span class="t21">r,</span> dedi. <span class="t21">E</span><span class="t21">ğ</span><span class="t21">er ona bir</span> <span class="t21">ş</span><span class="t21">ey olursa her</span> şey <span class="t21">bo</span><span class="t21">ş</span><span class="t21">a gider.</span> Bunun için söz vermemi istedi."</p>

  <p>"İyi de niye her şey boşa gitsin? Anlamıyorum."</p>

  <p>"Annenin Ordeen'i yenme planları her neyse sen de önemli bir parçasısın Tom. O yüzden senin güvende olmanı sağlamalıyız. Doğuya gitmeye devam edeceğiz. Şafak sökmeden dağlarda olacağız. Bizi orada bulamazlar."</p>

  <p>Alice kimi zaman benden bir şeyler saklardı, fakat şimdiye dek bana hiç doğrudan bir yalan söylememişti. Annemin talimatlarına uyduğunu bildiğim için istemeye istemeye doğuya ilerlemeye devam ettim. Kampa düzenlenen saldırı hâlâ beni endişelendiriyordu. Periler sayıca çok fazlaydılar, yine de kampı savunanların iyi dövüşeceklerine emindim. Annemin savaşçı nöbetçilerinin yanı sıra Pendle cadıları, Hayalet ve Bill Arkwright vardı. Arkwright birkaç kafa kırmak için elinden geleni yapardı.</p>

  <p>"Neden sen ya da Pendle cadıları bu saldırıyı önceden sezemediniz?" diye sordum suçlarcasına. "Annem ya da Mab neler olup biteceğini önceden bilerek gerekli uyarıyı yapardı. Ters giden ne oldu Alice?"</p>

  <p>Alice omuz silkti. "Bunun yanıtını bilmiyorum Tom."</p>

  <p>Hiç rahat hissetmememe rağmen bir şey demeyerek endişelerimi kendime sakladım. Annem bana önsezilerinin eskisi kadar güçlü olmadığını söylemişti. Şeytan'ın bütün güçlerimizi azaltarak işimizi iyice zora koştuğuna emindim.</p>

  <p>"Hadi Tom. Acele edelim!" diye bağırdı Alice telaşlı bir şekilde. "Hâlâ peşimizde olabilirler..."</p>

  <p>Böylece bir süre daha koştuktan sonra yavaşladık.</p>

  <p>Dağların eteğine vardığımızda ay, önümüzdeki kapkara bir taş yığınını andıran Pindhos Dağları'nın ardından yükselmeye başlamıştı. İleride bu dağların arasından geçen bir yol olması gerekiyordu, fakat eyalette değildik ve ne yol biliyordum ne de bakabileceğim bir haritam vardı. Tek bildiğim Meteora'nın bu sıradağların ardında bir yerde olduğuydu. Biz de bir yol bulmayı umarak elimizden geldiğince tırmanmaya devam ettik.</p>

  <p>On dakika kadar bir çam ormanının içinden tırmanmıştık ki -harcadığım bunca çaba yüzünden sırılsıklam terlemiştim- Alice gözlerini belerterek aniden durdu. Üç kez havayı kokladı. "Periler <span class="t21">sahiden</span> peşimizde. Buna hiç şüphe yok. İz sürücüleri olsa gerek."</p>

  <p>"Kaç kişiler Alice?"</p>

  <p>"Üç ya da dört. Üstelik fazla uzak değiller."</p>

  <p>Arkama baktım, fakat bayırı aydınlatan ay ışığına rağmen ağaçlar yüzünden takipçilerimizi göremiyordum. Söz konusu tehlikeleri önceden sezmek olduğunda Alice nadiren yanılırdı.</p>

  <p>"Yükseldikçe gizlenip onları atlatma şansımız artar," dedi.</p>

  <p>Dönüp hızla ilerlemeye devam ettik. Çok geçmeden ağaçlar arkamızda kaldı ve zemin iyice dikleşerek daha kayalık bir hal aldı. Dönüp tekrar arkama baktığımda dört silüetin patika boyunca ilerlemekte olduğunu gördüm. Hızla arayı kapıyorlardı.</p>

  <p>Her iki tarafımızda yükselen iki devasa kayalığın arasındaki dar geçitten ilerlerken tam karşımızda karanlık ağzı aşağıya doğru uzanan bir mağara gördük. Patika dosdoğru mağaraya gidiyordu. Gidecek başka yol yoktu.</p>

  <p>"Onları karanlıkta atlatabiliriz. Takip etmeleri güçleşir," dedi Alice. Hızlı bir şekilde mağara girişini kokladı. "Burası güvenli görünüyor. Tehlike yok."</p>

  <p>"İyi de ya çıkışı yoksa Alice? Eğer bu mağaranın başka bir çıkışı yoksa aşağıdaki karanlıkta sıkışıp kalırız."</p>

  <p>"Çok fazla seçeneğimiz yok Tom. Ya mağaraya gireceğiz ya da geriye dönüp onlarla savaşacağız!"</p>

  <p>Haklıydı. Başka seçeneğimiz yoktu. Başımı evet anlamında salladıktan sonra çıra kutumu çıkarıp her zaman yanımda taşıdığım mumu yaktım ve mağaraya girdik. Başlangıçta patika yavaş yavaş alçalıyordu ve hava dışarıdakinden çok daha serindi. Sık sık durup etrafı dinlememize rağmen peşimizden gelenlerin seslerinin duyamıyorduk. Fakat periler de çok geçmeden bizi takip ederek mağaraya girerdi. Ya buranın başka bir çıkışı yoksa? Bunu düşünmek bile istemiyordum.</p>

  <p>Ancak mağara girişine uzanan patika epey kullanılmışa benziyordu, yani buradan bir başka çıkış yolu daha olmalıydı. Tünel daha dik bir şekilde alçalmaya başlayınca attığımız her adım bizi daha derine götürüyordu. Aniden sağımızda kalan duvarın içinden belli belirsiz ritmik bir ses duyduk. Neredeyse anında sol duvardan karşılık geldi.</p>

  <p>"Bu da ne Alice?"</p>

  <p>"Bilmiyorum," dedi gözlerini iri iri açarak. "Peri değil ama. Onlar arkada kaldı. Tabii tünelde daha başkaları yoksa."</p>

  <p>Tıklamaya benzeyen bu ses iyice artarak çokkollu çılgın bir davulcunun çıkarabileceği bir sese dönüştü. Sesler zaman zaman yukarıdan gelse de çoğunlukla iki yanımızdan geliyordu, sanki biri yahut bir şey bizimle birlikte tünel boyunca ilerliyordu. Gelgelelim hiçbir şey göremiyorduk. Bu sesi çıkaranlar her neyse ya görünmezlerdi ya da bir şekilde kayaların içindeydiler. Acaba bunlar bir tür elemental olabilir mi, diye düşündüm.</p>

  <p>En sonunda bu tıklama seslerinin azalmasıyla birlikte kendimi daha iyi hissetmeye başladım. Artık tünel iyice daralıp dikleşmiş, üzeri ufak taşlarla dolu zeminse engebeli bir hal almıştı. Buraya dek tünel kuruydu fakat burada uzak duvardan akan ve çatıdan damlayan sular yerde su birikintileri oluşturmuştu. Yolu izleyerek aşağı inmeye devam ettik.</p>

  <p>Çok geçmeden sığ fakat hızlı bir akıntıya dönüşen su birikintilerinin akış yönünde ilerledik. Yürüdükçe azalan güvenimizle birlikte içimiz kararmaya başladı. Suyun derinliği gitgide yükselerek en sonunda diz hizamızı aştı, akıntıysa öyle hızlıydı ki ayakta durmakta güçlük çekiyordum. Artık arkamızdaki perilerin birbirlerine seslendiklerini duyabiliyorduk, giderek arayı kapıyorlardı.</p>

  <p>Kalçalarımıza kadar yükselmiş olan suda güçlükle ilerleyerek ilk bakışta çıkışı olmadığını düşündüğümüz bir yere ulaştık. Ama su seviyesi artık yükselmiyordu. Eğer buranın bir çıkışı olmasa su seviyesi çoktan mağaranın tavanına kadar ulaşmış olurdu. Ancak yaklaşınca bunun muazzam bir girdap olduğunu görebildik. Hızla akan su dönüp kendi üzerine kapanmadan önce kayalık bir duvara çarpıyordu. Evet, burada güçlü bir girdap oluşmuştu.</p>

  <p>Aşağılarda bir yerde yüksekten akan su sesinin yankılandığını duyabiliyorduk. Su bir delikten geçip daha aşağıda kalan bir başka mağaraya akıyor olmalıydı. Sonra arkamızdan gelen öfke dolu bağırış çığırışları duyduk. Periler yaklaşırken biz bu kaya duvarının önünde kapana kısılmıştık.</p>

  <p>Çaresizlik içinde elimdeki mumu havaya kaldırıp bizi buraya sıkıştıran kaya duvarlarına baktım. Hemen sağımızda suyun üzerinde kuru kalmış bir bölge, dimdik yükselen bir taş kütlesi vardı. Ufak bir tünele uzandığını görünce rahatladım. Onu işaret edince Alice vakit kaybetmeden gevşek taşların üzerinde sürünerek tırmanmaya başladı. Ben de hemen arkasındaydım ama periler artık iyice yaklaşmıştı. Taş kütlesindeki ve arkamızda kalan tüneldeki ayak seslerini duyabiliyordum.</p>

  <p>Bizi yakalamaları an meselesi, diye düşündüm. Arkaya dönüp onlarla yüzleşmek daha mı iyi olurdu? Tünel çok dardı: Aynı anda yalnızca biriyle dövüşebilirdim. Bu durum eşitsizliği azaltıyordu. Gerçekten de dönüp savaşma vaktinin geldiğine karar verdim.</p>

  <p>Mumu Alice'e verdim. Sonra asamı kırk beş derece açı yapacak şekilde önümde tutup bıçağını açarken Arkwright'ın öğrettiklerini düşünüyordum. <span class="t21">Yava</span><span class="t21">ş</span> <span class="t21">ve derin nefes al. A</span><span class="t21">ğı</span><span class="t21">rl</span><span class="t21">ığı</span><span class="t21">n</span><span class="t21">ı</span> <span class="t21">dengeli bir</span> <span class="t21">ş</span><span class="t21">ekilde da</span><span class="t21">ğı</span><span class="t21">t. Dü</span><span class="t21">ş</span><span class="t21">man</span><span class="t21">ı</span><span class="t21">n sana gelmesini bekle ve ilk hamleyi yap. Kar</span><span class="t21">ş</span><span class="t21">ı</span> <span class="t21">sald</span><span class="t21">ı</span><span class="t21">r</span><span class="t21">ı</span><span class="t21">ya haz</span><span class="t21">ı</span><span class="t21">r ol...</span></p>

  <p>Periler Yunanca birtakım sözler sarf ederek kendilerini iyice öfkelendirip saldırıya hazırlanıyorlardı. Söyledikleri her şeyi anlamasam da ne kast ettiklerini çıkarabiliyordum. Bana yapmayı düşündükleri şeyleri anlatıyorlardı:</p>

  <p><span class="t21">"Kalbini sökece</span><span class="t21">ğ</span><span class="t21">iz! Kan</span><span class="t21">ı</span><span class="t21">n</span><span class="t21">ı</span> <span class="t21">içece</span><span class="t21">ğ</span><span class="t21">iz! Derini yiyece</span><span class="t21">ğ</span><span class="t21">iz! Kemiklerini un ufak edece</span><span class="t21">ğ</span><span class="t21">iz!"</span></p>

  <p>İlk peri dosdoğru üzerime saldırdı, bir elinde bıçak diğerindeyse öldürücü olabilecek çivili bir sopa vardı. Yüzünde öfkeden çok daha öte bir ifade vardı. Öne atıldı. Geriye doğru bir adım atıp şakağına sert bir darbe indirdim. Hemen arkasındaki bana daha temkinli adımlarla yaklaştı. Çılgına dönmüş gibi bakıyordu, fakat yüzünden kurnaz olduğu anlaşılabiliyordu ve ilk adımı benim atmamı bekledi. Silahsızdı, ellerini öne uzatmıştı. Beni bir şekilde tutmayı başarırsa anında paramparça edeceğini biliyordum. Diğerleri de ona yardıma gelirdi ve bu sonum olurdu.</p>

  <p>Şişmiş dudaklarını aralayıp keskin dişlerini gösterince mide bulandırıcı bir koku aldım. Kan ya da kemik büyüsü yapan cadılarınkinden bile daha kötüydü. Periler taze etin yanı sıra leşle de beslenirdi ve dişlerinin arasında çürümüş et parçaları vardı.</p>

  <p>Aniden yukarıdan bir yerden gelen bir tıkırtı duydum. Perilerle hiçbir ilgisi yoktu. Neredeyse anında bir başka tıkırtı ona karşılık verdi, bu seferki çok daha yüksekti ve daha yakından geliyordu. Sesler gitgide artarak sağır edici bir hal aldı. Duvarlara vuruldukça çıkan bu ritmik tıkırtılar saniyeler içinde dört bir yanımızı sardı. Giderek yükseliyor, ısrarlı ve tehditkâr bir gürlemeye dönüşüyordu.</p>

  <p>Sabrı taşan peri üzerime saldırdı. Asamı tıpkı bir mızrak gibi kullanarak omzuna sapladım. Çığlık atıp geriye doğru sendeledi. Gök gürültüsünü andıran bu sesin gevşettiği kayalar aniden kayıp etrafımıza düşmeye başlayınca yukarıda bir yerde hiç de hayra alamet olmayan bir gümbürtü oldu.</p>

  <p>Bir şey başıma çarpınca yarı baygın vaziyette geriye doğru düştüm. Güç bela dizlerimin üzerinde doğrulunca Alice'in dehşet içindeki yüzünü gördüm; sonrasında tünel gıcırdayıp büyük bir gümbürtüyle yıkıldı ve her yer karardı.</p>

  <p>&nbsp;</p>

  <p>Gözlerimi açtığımda Alice'in üzerime doğru eğilmiş olduğunu gördüm. Mum sönmek üzereydi. Ağzımda acı bir tat vardı. Dilimin altında bir parça kâğıt vardı: Alice'in deri kesesinden çıkan bir tür şifalı bitki.</p>

  <p>"İyice endişelenmeye başlamıştım," dedi Alice. "Çok uzun zamandır baygınsın."</p>

  <p>Ayağa kalkmama yardım etti. Tam tepesinde yumurta kadar bir şişlik olan başım çatlayacak gibi ağrıyordu. Fakat saldırganlardan eser yoktu.</p>

  <p>"Periler şu toprak yığınının altındalar Tom, yani şimdilik güvendeyiz."</p>

  <p>"Umalım da öyle olsun Alice, gerçekten çok güçlüler ve aralarında hayatta kalan varsa bize saldırabilmek için çok geçmeden kayaları hareket ettirmeye başlayacaktır!"</p>

  <p>Alice başını aşağı yukarı sallayıp üst üste yığılmış kayalara baktı. "Şu sesler de neyin nesiydi acaba.</p>

  <p>"Bunu düşünmek istemiyorum fakat sesi çıkaran her neyse tüneli de o yıkmış olsa gerek."</p>

  <p>"Acilen buradan çıkmanın bir yolunu bulmamız gerek Tom. Şu mum yakında söner."</p>

  <p>Tabii başka bir çıkış yolu varsa. Eğer yoksa işimiz bitmiş demekti. Önümüzdeki bu kaya yığınını hayatta yerinden oynatamazdık. Kayaların bazılarını ikimiz birlikte uğraşsak dahi kaldıramazdık.</p>

  <p>Olabildiğince hızlı bir şekilde tünel boyunca ilerledik: Mum titremeye başlamıştı. Çok geçmeden karanlıkta kalacak hatta belki gün ışığını bir daha göremeyecektik.</p>

  <p>İşte tam o esnada mumun aslında sönmek üzere olduğu için titremediğini fark ettim. Bize doğru bir temiz hava esintisi geliyordu. İyi de kayadaki bu delik acaba ne kadar büyüktü? Dışarı çıkabilir miydik? Yavaş yavaş tırmanmaya devam ettikçe esinti güçlendi. İyice umutlanmıştım. Ve evet, çok geçmeden ileride bir ışık gördük. Demek <span class="t21">sahiden</span> bir çıkış vardı!</p>

  <p>Birkaç dakika sonra epey yüksekte kalan bir patikaya çıktığımızda neredeyse canlı canlı gömülmek üzere olduğumuz mağaradan kurtulduğumuz için minnettardık. Yaklaşan şafakla birlikte soluklaşan ay dağın yamacını aydınlatıyordu. Alice'ten mumu alıp söndürdükten sonra yeniden ihtiyaç duyabileceğimizi düşünerek arka cebime koydum. Ardından tek kelime etmeden bizi dağın derinliklerine götüren patika boyunca doğuya ilerlemeye başladık.</p>

  <p>Yürümeye devam edip diğer tarafta kalan ovaya geçmenin bir yolunu bulmamız gerekiyordu. Annemle diğerlerinin saldırıdan sağ salim kurtulmuş olmalarını umuyordum. Kurtuldularsa Meteora'ya doğru ilerlemeye devam ediyor olmalıydılar ve durum buysa onları orada bulurdum.</p>

  <p>&nbsp;</p>
</body>
</html>
