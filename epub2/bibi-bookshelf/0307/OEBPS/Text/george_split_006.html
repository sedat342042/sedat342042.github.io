<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_6"><br class="chapter" />
  <br class="chapter" />
  2. Sahne</h2>

  <p class="ortayazi">GEORGE DANDIN, LUBIN</p>

  <p class="normal">&nbsp;</p>

  <p class="normal">GEORGE DANDIN</p>

  <p class="indentmetinitalik">(Lubin'in evden çıktığını görür, kendi kendine.)</p>

  <p class="normal">Ne arıyor bu herif benim evimde?</p>

  <p class="normal">LUBIN</p>

  <p class="indentmetinitalik">(George Dandin'i fark eder, kendi kendine.)</p>

  <p class="normal">Şu adam bana bakıyor!</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Beni tanımadı.</p>

  <p class="normal">LUBIN</p>

  <p class="indentmetinitalik">(Kendi kendine.)</p>

  <p class="normal">Bir şeylerden kuşkulanıyor herhalde.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Evet, evet, zoraki selam verişinden belli.</p>

  <p class="normal">LUBIN</p>

  <p class="indentmetinitalik">(Kendi kendine.)</p>

  <p class="normal">Beni buradan çıkarken gördüğünü gidip sağda solda anlatmasa bari.</p>

  <p class="normal">GEORGE DANDIN</p>

  <p class="normal">Günaydın.</p>

  <p class="normal">LUBIN</p>

  <p class="normal">Bendenizim efendim.</p>

  <p class="normal">GEORGE DANDIN</p>

  <p class="normal">Buralı değilsiniz sanırım.</p>

  <p class="normal">LUBIN</p>

  <p class="normal">Hayır, yarınki şenliği görmeye gelmiştim sadece.</p>

  <p class="normal">GEORGE DANDIN</p>

  <p class="normal">Söylesenize, içeriden mi çıktınız?</p>

  <p class="normal">LUBIN</p>

  <p class="normal">Şişştt!</p>

  <p class="normal">GEORGE DANDIN</p>

  <p class="normal">Nasıl yani?</p>

  <p class="normal">LUBIN</p>

  <p class="normal">Rahat bırakın beni.</p>

  <p class="normal">GEORGE DANDIN</p>

  <p class="normal">Ne oldu ki şimdi?</p>

  <p class="normal">LUBIN</p>

  <p class="normal">Susun! Beni buradan çıkarken gördüğünüzü kimseye söylemeyin sakın.</p>

  <p class="normal">GEORGE DANDIN</p>

  <p class="normal">O niyeymiş?</p>

  <p class="normal">LUBIN</p>

  <p class="normal">Hey Tanrım, çünkü...</p>

  <p class="normal">GEORGE DANDIN</p>

  <p class="normal">Çünkü ne?</p>

  <p class="normal">LUBIN</p>

  <p class="normal">Yavaş konuşun, yerin kulağı vardır.</p>

  <p class="normal">GEORGE DANDIN</p>

  <p class="normal">Kimse dinlemiyor canım.</p>

  <p class="normal">LUBIN</p>

  <p class="normal">İşin aslı şu ki, evin hanımına bir beyefendiden haber getirdim. Adam yanıp tutuşuyor, ama bu konunun asla duyulmaması gerek, anladınız mı?</p>

  <p class="normal">GEORGE DANDIN</p>

  <p class="normal">Evet.</p>

  <p class="normal">LUBIN</p>

  <p class="normal">Çünküsü bu işte. Bana sıkı tembih ettiler, aman eve girip çıkarken kimse görmesin diye. Sizden rica ediyorum, ne olur beni gördüğünüzü söylemeyin.</p>

  <p class="normal">GEORGE DANDIN</p>

  <p class="normal">Hiç öyle bir niyetim yok.</p>

  <p class="normal">LUBIN</p>

  <p class="normal">Saman altından su yürütmekte üstüme yoktur, benden bekledikleri de bu zaten.</p>

  <p class="normal">GEORGE DANDIN</p>

  <p class="normal">Su iyi yürümüş, belli.</p>

  <p class="normal">LUBIN</p>

  <p class="normal">Dediklerine göre, kadının kocası çok kıskançmış, kimsenin karısına âşık olmasına katlanamazmış, kulağına giderse yeri göğü birbirine katarmış. Anlatabildim mi?</p>

  <p class="normal">GEORGE DANDIN</p>

  <p class="normal">Mükemmel bir şekilde.</p>

  <p class="normal">LUBIN</p>

  <p class="normal">Bir kelimesini bile bilmemeli konuştuklarımızın.</p>

  <p class="normal">GEORGE DANDIN</p>

  <p class="normal">Elbette.</p>

  <p class="normal">LUBIN</p>

  <p class="normal">Adamı işkillendirmeden tatlı tatlı aldatmak istiyorlar. Anlatabildim mi?</p>

  <p class="normal">GEORGE DANDIN</p>

  <p class="normal">Ona ne şüphe?</p>

  <p class="normal">LUBIN</p>

  <p class="normal">Beni onun evinden çıkarken gördüğünüzü söylerseniz her şey bozulur. Anlatabildim mi?</p>

  <p class="normal">GEORGE DANDIN</p>

  <p class="normal">Kesinlikle. Baksanıza! Sizi oraya gönderen beyefendinin adı neydi demiştiniz?</p>

  <p class="normal">LUBIN</p>

  <p class="normal">Bizim memleketin senyörü, Vikont de bir şey... Aman, şu ismi de hiç doğru dürüst hatırlayamıyorum, nasıl diyorlar, Mösyö Cli... Clitandre.</p>

  <p class="normal">GEORGE DANDIN</p>

  <p class="normal">Sakın şuracıkta oturan o saray mensubu genç olmasın?</p>

  <p class="normal">LUBIN</p>

  <p class="normal">Evet, şu ağaçların orada oturuyor.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Demek o çıtkırıldım züppe boşuna taşınmamış burnumun dibine; iyi koku almışım, bu komşuluktan pirelenmiştim biraz zaten.</p>

  <p class="normal">LUBIN</p>

  <p class="normal">Tanrı onu korusun! Hayatınızda görebileceğiniz en namuslu adamdır. Tam üç altın verdi bana. Ne için? Sadece kadına gideceğim, adamın ona âşık olduğunu söyleyeceğim ve kendisiyle konuşma onuruna erişmek istediğini ekleyeceğim. Sabahtan akşama çalışsam elime on metelik geçer, ama bir de şu efendinin hiç zahmetsiz bir iş için verdiği bahşişe bakın.</p>

  <p class="normal">GEORGE DANDIN</p>

  <p class="normal">Peki mesaj yerine ulaştı mı?</p>

  <p class="normal">LUBIN</p>

  <p class="normal">Evet, içeride Claudine diye biriyle tanıştım, o da leb demeden leblebiyi anladı ve beni hemen hanımefendisiyle gö-<br class="chapter" />
  rüştürdü.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Vay utanmaz hizmetçi, vay!</p>

  <p class="normal">LUBIN</p>

  <p class="normal">Ah ah! Öyle güzel ki şu Claudine hiç sormayın. Dostluğumu kazandı, rızasını bir alsam, hiç beklemez evlenirdim onunla.</p>

  <p class="normal">GEORGE DANDIN</p>

  <p class="normal">Peki hanımefendi saraylı beyefendiye ne cevap verdi?</p>

  <p class="normal">LUBIN</p>

  <p class="normal">Şöyle söylememi istedi... Durun durun, hepsini hatırlayabilecek miyim bilmiyorum: Bu ilgi ve alakadan dolayı beye-fendiye şükranlarını bildirdi; ama kocam çok evhamlıdır, aman bir şey fark ettirmesin diye ekledi; baş başa kalabilmek için uygun bir bahane bulmak gerektiğini söyledi.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Ah şırfıntı!</p>

  <p class="normal">LUBIN</p>

  <p class="normal">İşe bak! Amma komik olacak, koca bu düzenden kuşkulanmayacak bile, en güzel tarafı bu işte; hesapta çok kıskanç geçiniyor ya, nanik yapıverecek herkes ona, değil mi?</p>

  <p class="normal">GEORGE DANDIN</p>

  <p class="normal">Bak, işte bu doğru.</p>

  <p class="normal">LUBIN</p>

  <p class="normal">Hoşça kalın. Ağızlar mühürlü, tamam mı? Aman iyi koruyun bu sırrı da kocanın bir şeyden haberi olmasın.</p>

  <p class="normal">GEORGE DANDIN</p>

  <p class="normal">Tamam, tamam.</p>

  <p class="normal">LUBIN</p>

  <p class="normal">Ben de hiçbir şey çaktırmayacağım. Hinoğlu hinimdir bu işlerde, yürürüm karda belli etmem izimi.</p>
</body>
</html>
