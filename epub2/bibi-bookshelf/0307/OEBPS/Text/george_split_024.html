<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_23"><br class="chapter" />
  <br class="chapter" />
  10. Sahne</h2>

  <p class="ortayazi">ANGÉLIQUE, CLITANDRE, CLAUDINE;<br class="chapter" />
  M. ve MME. DE SOTENVILLE, GEORGE DANDIN<br class="chapter" />
  &nbsp;<span class="ideitalik">(Birlikte sahne fonunun önünde.)</span>&nbsp;</p>

  <p class="normal">&nbsp;</p>

  <p class="normal">ANGÉLIQUE</p>

  <p class="indentmetinitalik">(Clitandre'a.)</p>

  <p class="normal">Hoşça kalın, sizi burada ansızın bastırırlar diye korkuyorum, biraz tedbirli olmak gerek.</p>

  <p class="normal">CLITANDRE</p>

  <p class="normal">Söz verin bana madam, bu akşam sizinle konuşabileceğim değil mi?</p>

  <p class="normal">ANGÉLIQUE</p>

  <p class="normal">Elimden geleni yapacağım.</p>

  <p class="normal">GEORGE DANDIN</p>

  <p class="indentmetinitalik">(M. ve Mme. de Sotenville'e.)</p>

  <p class="normal">Yavaşça arkadan yaklaşalım ve fark edilmemeye çalışalım.</p>

  <p class="normal">CLAUDINE</p>

  <p class="normal">Ah madam, mahvolduk! Bakın, annenizle babanız, yanlarında da kocanız.</p>

  <p class="normal">CLITANDRE</p>

  <p class="normal">Aman Tanrım!</p>

  <p class="normal">ANGÉLIQUE</p>

  <p class="indentmetinitalik">(Kısık sesle Clitandre ve Claudine'e.)</p>

  <p class="normal">Hiçbir şey yokmuş gibi davranın ve işi bana bırakın.</p>

  <p class="indentmetinitalik">(Clitandre'a yüksek sesle.)</p>

  <p class="normal">Sabah olup bitenlerden sonra bu şekilde davranmaya nasıl cüret edersiniz? Siz duygularınızı böyle mi gizliyorsunuz? Bana âşık olduğunuzu ve benimle görüşmek için fırsat kolladığınızı gelip anlatıyorlar. Ben çok inciniyorum ve herkesin gözü önünde düşündüklerimi açıkça söylüyorum. Siz de bu meseleyi yüksek sesle inkâr ediyor ve asla bana hakaret etme niyetinde olmadığınız konusunda söz veriyorsunuz. Ama aynı gün evimde beni ziyaret etme, beni sevdiğinizi söyleme, bana bir sürü aptalca masal anlatma cüretini gösteriyorsunuz. Sanki ben bir kocaya ettiği yemini bozacak ve ebeveynlerimin bana öğrettiği erdemli yoldan sapacak ayarda bir kadınmışım gibi tuhaf tekliflerinize karşılık vermem için beni ikna etmeye uğraşıyorsunuz! Eğer babam bunları duysa böyle teşebbüslerde bulunmanın ne demek olduğunu size öğretirdi! Ama namuslu bir kadın kavga gürültüden hoşlanmaz; ona hiçbir şey anlatmayacağım;</p>

  <p class="indentmetinitalik">(Claudine'e bir sopa getirmesini işaret ettikten sonra.)</p>

  <p class="normal">ve her ne kadar bir kadın olsam da bana yapılan hakaretlerin öcünü alacak cesarete sahip olduğumu size göstereceğim. Yaptığınız iş bir asilzadeye yakışmaz ve ben de size asilzade muamelesi yapmayacağım.</p>

  <p class="indentmetinitalik">(Angélique sopayı alır ve Clitandre'a vuracakmış gibi kaldırır, Clitandre da öyle bir durur ki sopa George Dandin'in sırtına iner.)</p>

  <p class="normal">CLITANDRE</p>

  <p class="indentmetinitalik">(Sanki sopa kendi sırtına inmiş gibi bağırarak.)</p>

  <p class="normal">Ah! Ah! Ah! Yavaş!</p>
</body>
</html>
