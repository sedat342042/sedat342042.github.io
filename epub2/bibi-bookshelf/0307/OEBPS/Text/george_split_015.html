<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_14"><br class="chapter" />
  <br class="chapter" />
  1. Sahne</h2>

  <p class="ortayazi">CLAUDINE, LUBIN</p>

  <p class="normal">&nbsp;</p>

  <p class="normal">CLAUDINE</p>

  <p class="normal">Evet, anlamıştım zaten bu işin senden çıktığını; gidip birine anlatmıştır, o da bizim efendiye yetiştirmiştir demiştim.</p>

  <p class="normal">LUBIN</p>

  <p class="normal">Şart olsun, geçerken yoldaki bir adama azıcık bir şey çıtlattım ki beni dışarı çıkarken gördüğünü kimseye söylemesin. Bu memlekette insanların ağzında bakla ıslanmıyor.</p>

  <p class="normal">CLAUDINE</p>

  <p class="normal">Bu Mösyö le Vikont da adamlarını ne seçermiş yani, senden başka habercilik yapacak birini bulamamış. En bahtı açık adamı kullanmış bu iş için.</p>

  <p class="normal">LUBIN</p>

  <p class="normal">Olsun, bir dahaki sefere daha kurnaz davranırım ve etrafımı daha iyi kollarım.</p>

  <p class="normal">CLAUDINE</p>

  <p class="normal">Hiç fena olmaz doğrusu.</p>

  <p class="normal">LUBIN</p>

  <p class="normal">Artık kapatalım şu mevzuyu. Dinle.</p>

  <p class="normal">CLAUDINE</p>

  <p class="normal">Neyi dinleyecekmişim?</p>

  <p class="normal">LUBIN</p>

  <p class="normal">Yüzünü biraz bana doğru çevirsene.</p>

  <p class="normal">CLAUDINE</p>

  <p class="normal">Ne var, söylesene.</p>

  <p class="normal">LUBIN</p>

  <p class="normal">Claudine.</p>

  <p class="normal">CLAUDINE</p>

  <p class="normal">Ne?</p>

  <p class="normal">LUBIN</p>

  <p class="normal">Aman, sanki ne demek istediğimi bilmiyor da...</p>

  <p class="normal">CLAUDINE</p>

  <p class="normal">Bilmiyorum.</p>

  <p class="normal">LUBIN</p>

  <p class="normal">Şımarık, seni seviyorum ben.</p>

  <p class="normal">CLAUDINE</p>

  <p class="normal">Gerçekten mi?</p>

  <p class="normal">LUBIN</p>

  <p class="normal">Evet, yalanım varsa şeytan çarpsın! Yemin ediyorum işte, inansana.</p>

  <p class="normal">CLAUDINE</p>

  <p class="normal">Pelâlâ.</p>

  <p class="normal">LUBIN</p>

  <p class="normal">Sana bakınca içim bir hoş oluyor.</p>

  <p class="normal">CLAUDINE</p>

  <p class="normal">Sevindim.</p>

  <p class="normal">LUBIN</p>

  <p class="normal">Bu kadar güzel olmak için ne yapıyorsun?</p>

  <p class="normal">CLAUDINE</p>

  <p class="normal">Herkes ne yapıyorsa onu.</p>

  <p class="normal">LUBIN</p>

  <p class="normal">Lafı uzatmaya ne gerek var? Eğer istersen benim karım olursun, ben de senin kocan olurum; böylece karı koca oluruz.</p>

  <p class="normal">CLAUDINE</p>

  <p class="normal">Belki sen de bizim efendi gibi kıskançlık yapardın.</p>

  <p class="normal">LUBIN</p>

  <p class="normal">Hiç yapmazdım.</p>

  <p class="normal">CLAUDINE</p>

  <p class="normal">Ben işkilli kocalardan nefret ederim, hiçbir şeyi kafaya takmayacak bir koca istiyorum, öyle güven dolu, iffetimden öyle emin bir adam olmalı ki beni otuz erkeğin ortasında görse kılı bile kıpırdamamalı.</p>

  <p class="normal">LUBIN</p>

  <p class="normal">Peki tamam, ben de öyle olurum o zaman.</p>

  <p class="normal">CLAUDINE</p>

  <p class="normal">Bir kadından kuşkulanıp onu üzmek kadar aptalca bir şey yok bu dünyada. İşin aslı şu ki böyle davranan hiçbir şey kazanmıyor: Aklımıza kötü düşünceler böyle giriyor ve çoğunlukla kocaların başına ne geliyorsa bu şamatacılıklarından geliyor.</p>

  <p class="normal">LUBIN</p>

  <p class="normal">Peki tamam, seni serbest bırakırım, canın ne isterse onu yaparsın.</p>

  <p class="normal">CLAUDINE</p>

  <p class="normal">İşte böyle yapan hiç aldatılmaz. Kocamız bize güvenirse, biz de ancak gerektiği kadar kullanırız özgürlüğü. Keselerini önümüze koyup dilediğin kadar al diyenlerin parasını da namusluca kullanır, makul sınırların dışına çıkmayız. Ama cimrilik eden oldu mu, onu soyup soğana çevirmek için elimizden geleni ardımıza koymayız.</p>

  <p class="normal">LUBIN</p>

  <p class="normal">Öyle olsun bakalım, ben de kesesini açanlardan olacağım, evlen artık benimle.</p>

  <p class="normal">CLAUDINE</p>

  <p class="normal">Pekâlâ, bakarız.</p>

  <p class="normal">LUBIN</p>

  <p class="normal">Gelsene buraya Claudine.</p>

  <p class="normal">CLAUDINE</p>

  <p class="normal">Ne istiyorsun?</p>

  <p class="normal">LUBIN</p>

  <p class="normal">Gel diyorum sana.</p>

  <p class="normal">CLAUDINE</p>

  <p class="normal">Yavaş ol bakalım. Zevzeklerden hiç hoşlanmam.</p>

  <p class="normal">LUBIN</p>

  <p class="normal">Ne var canım? Biraz yarenlik edelim.</p>

  <p class="normal">CLAUDINE</p>

  <p class="normal">Bırak dedim sana, şakam yoktur ona göre.</p>

  <p class="normal">LUBIN</p>

  <p class="normal">Claudine.</p>

  <p class="normal">CLAUDINE</p>

  <p class="indentmetinitalik">(Lubin'i iterek.)</p>

  <p class="normal">Ay!</p>

  <p class="normal">LUBIN</p>

  <p class="normal">Ah! Yoksullara karşı pek de sertsin! İnsan böyle terslenir mi? Sen hem bu kadar güzel ol, hem de kendini okşatma, çok ayıp doğrusu! Ah, dur!</p>

  <p class="normal">CLAUDINE</p>

  <p class="normal">Burnuna bir tane indiririm şimdi.</p>

  <p class="normal">LUBIN</p>

  <p class="normal">Vahşi şey! Yabani! Hain kız, amma gaddarsın!</p>

  <p class="normal">CLAUDINE</p>

  <p class="normal">Fazla ileri gidiyorsun.</p>

  <p class="normal">LUBIN</p>

  <p class="normal">Ne olur sanki biraz müsaade etsen?</p>

  <p class="normal">CLAUDINE</p>

  <p class="normal">Sabırlı olmayı öğren.</p>

  <p class="normal">LUBIN</p>

  <p class="normal">Küçük bir öpücük sadece. Evlendikten sonrakilerden mahsup edersin.</p>

  <p class="normal">CLAUDINE</p>

  <p class="normal">Baş üstüne beyzadem.</p>

  <p class="normal">LUBIN</p>

  <p class="normal">Claudine yalvarıyorum, bak şöyle yanaktan...</p>

  <p class="normal">CLAUDINE</p>

  <p class="normal">Nanik! Çok beklersin sen. Hoşça kal. Git, Mösyö le Vikont'a söyle, itinayla ileteceğim pusulasını.</p>

  <p class="normal">LUBIN</p>

  <p class="normal">Hoşça kal, eşek inatlı güzellik.</p>

  <p class="normal">CLAUDINE</p>

  <p class="normal">Aşkından bal damlıyor ağzından bakıyorum.</p>

  <p class="normal">LUBIN</p>

  <p class="normal">Hoşça kal kaya parçası, çakıl taşı, yontma taş, dünyada en sert ne varsa ...</p>

  <p class="normal">CLAUDINE</p>

  <p class="indentmetinitalik">(Tek başına.)</p>

  <p class="normal">Şimdi bunu hanımımın eline teslim edeceğim... Ama bakın kocasıyla birlikte geliyor; biraz uzaklaşalım da yalnız kalmasını bekleyelim.</p>
</body>
</html>
