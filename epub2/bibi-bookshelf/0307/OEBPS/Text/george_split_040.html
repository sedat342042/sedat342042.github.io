<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_38"><br class="chapter" />
  <br class="chapter" />
  12. Sahne</h2>

  <p class="ortayazi">M. DE SOTENVILLE ve MME. DE SOTENVILLE<br class="chapter" />
  <span class="ideitalik">yataktan çıktıkları kıyafetle;</span><br class="chapter" />
  <span class="ideitalik">elinde bir fener taşıyarak;</span><br class="chapter" />
  ANGÉLIQUE ve CLAUDINE <span class="ideitalik">pencerede;</span><br class="chapter" />
  GEORGE DANDIN.</p>

  <p class="normal">&nbsp;</p>

  <p class="normal">ANGÉLIQUE</p>

  <p class="indentmetinitalik">(M. ve Mme. de Sotenville'e.)</p>

  <p class="normal">Lütfen yaklaşın; dünyanın en büyük küstahlığına nasıl maruz kaldığımı görün de bana hak verin; şarap ve kıskançlık kocamın beynini öyle allak bullak etmiş ki ne dediğini ne yaptığını bilmez hale gelmiş. Öyle ki hiç işitilmedik, büyük bir rezalete tanık olasınız diye bir de tutmuş sizi çağırtmış. Görüyorsunuz işte, bütün gece onu bekledim, eve yeni geliyor. Ona kulak verirseniz, eminim benim için söylemediğini bırakmayacaktır; yok efendim, o uyurken ben yanından sıvışıp dışarılarda sürtmeye gitmişim de vesaire vesaire... Rüyasında görmüş herhalde, masal üstüne masal...</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Ne hınzır, ne mendebur bir karı bu!</p>

  <p class="normal">CLAUDINE</p>

  <p class="normal">Aynen öyle. Yok efendim, kendisi evin içindeymiş de biz dışarıdaymışız, bizi buna inandırmaya çalışıyor. Öyle çıldırmış ki aklını başına toplamak mümkün değil.</p>

  <p class="normal">M. DE SOTENVILLE</p>

  <p class="normal">Ne demek oluyor bütün bunlar?</p>

  <p class="normal">MME. DE SOTENVILLE</p>

  <p class="normal">Bir de adam yollayıp bizi çağırtıyorsunuz, bu ne saygısızlık, bu ne küstahlık?</p>

  <p class="normal">GEORGE DANDIN</p>

  <p class="normal">Asla...</p>

  <p class="normal">ANGÉLIQUE</p>

  <p class="normal">Hayır, baba. Böyle bir kocaya daha fazla tahammül edemeyeceğim, sabrım tükendi artık. Binbir hakaret etti bana burada.</p>

  <p class="normal">M. DE SOTENVILLE</p>

  <p class="indentmetinitalik">(George Dandin'e.)</p>

  <p class="normal">İnsaf canım! Ne namussuz adammışınız siz!</p>

  <p class="normal">CLAUDINE</p>

  <p class="normal">Genç bir kadıncağıza böyle davranıldığını görmek insanın vicdanını sızlatıyor, Tanrım öcü alınmayacak mı bunun?</p>

  <p class="normal">GEORGE DANDIN</p>

  <p class="normal">Bir dakika beni...</p>

  <p class="normal">M. DE SOTENVILLE</p>

  <p class="normal">Haydi kesin artık, utançtan yerin dibine girmiş olmalıydınız çoktan.</p>

  <p class="normal">GEORGE DANDIN</p>

  <p class="normal">Bırakın da ben de bir çift söz edeyim.</p>

  <p class="normal">ANGÉLIQUE</p>

  <p class="normal">Dinleyin dinleyin, size de anlatsın masallarını.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Durum ümitsiz görünüyor.</p>

  <p class="normal">CLAUDINE</p>

  <p class="normal">Öyle içmiş ki laf dinleyecek hali yok; şarap kokusu bize kadar geldi.</p>

  <p class="normal">GEORGE DANDIN</p>

  <p class="normal">Sayın kayınpederim, size yemin ederim ki...</p>

  <p class="normal">M. DE SOTENVILLE</p>

  <p class="normal">Çekilin rica ederim, leş gibi şarap kokuyorsunuz.</p>

  <p class="normal">GEORGE DANDIN</p>

  <p class="normal">Madam, rica ediyorum...</p>

  <p class="normal">MME. DE SOTENVILLE</p>

  <p class="normal">Ayyy! Yaklaşmayın bana, nefesiniz feci kokuyor.</p>

  <p class="normal">GEORGE DANDIN</p>

  <p class="indentmetinitalik">(M. de Sotenville'e.)</p>

  <p class="normal">Bir izin verin de size...</p>

  <p class="normal">M. DE SOTENVILLE</p>

  <p class="normal">Size çekilin diyorum, insan tahammül edemiyor.</p>

  <p class="normal">GEORGE DANDIN</p>

  <p class="indentmetinitalik">(Mme. de Sotenville'e.)</p>

  <p class="normal">Lütfen izin verin de...</p>

  <p class="normal">MME. DE SOTENVILLE</p>

  <p class="normal">Bööö! Midemi kaldırıyorsunuz. Lütfen biraz uzaktan konuşun.</p>

  <p class="normal">GEORGE DANDIN</p>

  <p class="normal">Peki tamam, uzaktan konuşurum. Size yemin ediyorum evden dışarı adımımı atmadım, dışarı çıkan o.</p>

  <p class="normal">ANGÉLIQUE</p>

  <p class="normal">Söylememiş miydim ben size?</p>

  <p class="normal">CLAUDINE</p>

  <p class="normal">Şu haline bakın.</p>

  <p class="normal">M. DE SOTENVILLE</p>

  <p class="indentmetinitalik">(George Dandin'e.)</p>

  <p class="normal">Haydi canım, alay etmeyin insanlarla. Kızım aşağı inin, buraya gelin.</p>
</body>
</html>
