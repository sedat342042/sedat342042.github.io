<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_34"><br class="chapter" />
  <br class="chapter" />
  8. Sahne</h2>

  <p class="ortayazi">GEORGE DANDIN, ANGÉLIQUE, CLAUDINE</p>

  <p class="normal">&nbsp;</p>

  <p class="normal">GEORGE DANDIN</p>

  <p class="indentmetinitalik">(Pencereden.)</p>

  <p class="normal">Colin! Colin ha? Yakaladım sizi sayın eşim, ben uyurken kaçamak yapıyorsunuz demek! Sizi bu saatte dışarıda gördüğüme pek sevindim doğrusu.</p>

  <p class="normal">ANGÉLIQUE</p>

  <p class="normal">Ne olmuş? Serin gece havasına çıkıp biraz ferahlamakta ne kötülük var?</p>

  <p class="normal">GEORGE DANDIN</p>

  <p class="normal">Tabii ya, tam serinleyecek saat. Artık serinlemek mi demeli buna, kızışmak mı bilemedim edepsiz kadın. O züppeyle buluşmak için ne entrikalar çevirdiğinizden haberim var. Nasıl cilveleştiğinizi dinledi bu kulaklar ve kaçırmadı hiçbirini hakkımda döktürdüğünüz güzel dizelerin. Tesellim şu ki sonunda öcüm alınacak, anneniz ve babanız şikâyetlerimde ne denli haklı olduğuma bu kez inanacaklar, ne kadar ahlaksızca davrandığınızı görecekler. Adam gönderdim onlara, neredeyse burada olurlar.</p>

  <p class="normal">ANGÉLIQUE</p>

  <p class="indentmetinitalik">(Kendi kendine.)</p>

  <p class="normal">Aman Tanrım!</p>

  <p class="normal">CLAUDINE</p>

  <p class="normal">Madam!</p>

  <p class="normal">GEORGE DANDIN</p>

  <p class="normal">Bu darbeyi beklemiyordunuz herhalde. Son gülen iyi gülermiş, kibirinizi yerle bir edecek ve numaralarınızı boşa çıkaracak deliller elimde artık. Şu ana kadar suçlamalarımı çürütmeyi, ebeveynlerinizin gözünü boyamayı ve ahlaksızlığınızı allayıp pullamayı başardınız. Her şeyi görüp söylesem de, öyle hünerlisiniz ki fendinize hep yenik düştüm ve hep buldunuz haklı çıkmanın bir yolunu, ama bu defa, şükürler olsun, her şey açığa çıkacak ve edepsizliğiniz gözler önüne serilecek.</p>

  <p class="normal">ANGÉLIQUE</p>

  <p class="normal">Rica ediyorum, lütfen kapıyı açtırın bana.</p>

  <p class="normal">GEORGE DANDIN</p>

  <p class="normal">Hayır, olmaz; çağırttığım kişilerin gelmesini beklemem lazım, onların sizi bu saatte dışarıda bulmalarını istiyorum. İsterseniz onlar gelinceye kadar bu işten yakayı sıyırmak için yeni bir çare düşünün, kaçamağınızı gizleyecek yollar icat edin, insanların gözünü boyayıp masum gözükmek için güzel bir hile bulun; gece gidilen bir kutsal ziyaretten veya yardımına koştuğunuz hamile bir arkadaşınızdan söz edin, bulun bir bahane de görelim.</p>

  <p class="normal">ANGÉLIQUE</p>

  <p class="normal">Hayır, sizden bir şey gizlemeye niyetim yok. Kendimi savunacak veya bir şeyleri inkâr edecek değilim, zaten her şeyi biliyorsunuz.</p>

  <p class="normal">GEORGE DANDIN</p>

  <p class="normal">Yolların kapalı olduğunu görüyorsunuz da ondan böyle konuşuyorsunuz, artık bu defa kolayca çürütemeyeceğim bir mazeret icat edemezsiniz...</p>

  <p class="normal">ANGÉLIQUE</p>

  <p class="normal">Evet, hatalı olduğumu itiraf ediyorum, şikâyet etmekte haklısınız, ama size yalvarıyorum şimdi, beni annemin babamın öfkesiyle karşı karşıya bırakmayın ve açtırın şu kapıyı.</p>

  <p class="normal">GEORGE DANDIN</p>

  <p class="normal">Emriniz olur hanımefendi.</p>

  <p class="normal">ANGÉLIQUE</p>

  <p class="normal">Kocacığım yalvarıyorum size.</p>

  <p class="normal">GEORGE DANDIN</p>

  <p class="normal">Vay, kocacığım ha? Şimdi kocacığım oldum, çünkü kapana kısıldığınızı düşünüyorsunuz. Hoşuma gitti bu durum doğrusu, bugüne kadar bana hiç böyle tatlı sözler etmemiştiniz.</p>

  <p class="normal">ANGÉLIQUE</p>

  <p class="normal">Size söz veriyorum, bir daha canınızı sıkacak hiçbir şey yapmayacağım, bir daha...</p>

  <p class="normal">GEORGE DANDIN</p>

  <p class="normal">Boş laf bunlar. Bu maceradan asla yenik çıkmak istemiyorum; yoldan çıkmışlığınızın tepeden tırnağa aydınlatılmasında fayda var.</p>

  <p class="normal">ANGÉLIQUE</p>

  <p class="normal">Merhamet edin, bırakın anlatayım. Bir dakikacık dinleyin beni.</p>

  <p class="normal">GEORGE DANDIN</p>

  <p class="normal">Söyleyin bakalım, neymiş?</p>

  <p class="normal">ANGÉLIQUE</p>

  <p class="normal">Size karşı kusurlu olduğum doğru, bunu bir kez daha itiraf ediyorum, bana hınçlanmakta haklısınız, siz uyurken dışarı çıktım, amacım sizin de bildiğiniz kişiyle buluşmaktı; ama bu hareketlerimi yaşıma verip mazur görebilirsiniz, henüz hiçbir şey yaşamamış, dünyayla yeni tanışan genç bir insanın taşkınlıkları deyip geçebilirsiniz; insanın hiçbir kötü niyet taşımadan kendini kaptırdığı serbestçe davranışlar bunlar, özünde hiçbir...</p>

  <p class="normal">GEORGE DANDIN</p>

  <p class="normal">Evet, siz söylediğinize göre iman edilip inanılması gereken hakikatler bunlar.</p>

  <p class="normal">ANGÉLIQUE</p>

  <p class="normal">Size karşı işlediğim suça mazeret aramıyorum, sadece tüm kalbimle af dilediğim bu hakaretimi unutmanızı, annemle babamın öfkeli suçlamalarının yaratacağı tatsızlıktan beni esirgemenizi rica ediyorum. Gönül zenginliği gösterip beni affederseniz, bu iyiliğinizi asla unutmam, kalbimi fethedebilir, anne babamın tüm gücünün ve evlilik bağlarının kalbimde size karşı yeşertemeyeceği hislerin doğmasını sağlayabilirsiniz; uzun lafın kısası, bu alicenaplığınız her türlü çapkınlıktan vazgeçmeme ve sadece size bağlanmama neden olur. Size söz veriyorum, artık dünyanın en iyi eşi olacağım, göreceksiniz; size öyle bir dostluk göstereceğim ki çok mutlu olacaksınız.</p>

  <p class="normal">GEORGE DANDIN</p>

  <p class="normal">Ah ah ah, timsah gözyaşları bunlar.</p>

  <p class="normal">ANGÉLIQUE</p>

  <p class="normal">Benden bu iyiliği esirgemeyin.</p>

  <p class="normal">GEORGE DANDIN</p>

  <p class="normal">Söz konusu bile olamaz, geri adım atmayacağım.</p>

  <p class="normal">ANGÉLIQUE</p>

  <p class="normal">Cömertliğinizi gösterin.</p>

  <p class="normal">GEORGE DANDIN</p>

  <p class="normal">Olmaz.</p>

  <p class="normal">ANGÉLIQUE</p>

  <p class="normal">Merhamet.</p>

  <p class="normal">GEORGE DANDIN</p>

  <p class="normal">Yok.</p>

  <p class="normal">ANGÉLIQUE</p>

  <p class="normal">Size tüm kalbimle yalvarıyorum.</p>

  <p class="normal">GEORGE DANDIN</p>

  <p class="normal">Hayır, hayır, hayır. Herkes sizin ne olduğunuzu görsün, rezilliğiniz ortaya çıksın istiyorum.</p>

  <p class="normal">ANGÉLIQUE</p>

  <p class="normal">Öyle olsun! Beni ümitsizliğe itmeyin, bu duruma düşürülmüş bir kadının her şeyi yapabilir, sizi uyarıyorum, öyle bir şey yaparım ki sonra pişman olursunuz.</p>

  <p class="normal">GEORGE DANDIN</p>

  <p class="normal">Acaba ne yaparmışsınız?</p>

  <p class="normal">ANGÉLIQUE</p>

  <p class="normal">Kalbim en uç kararları bile alabilir ve elimdeki gördüğünüz hançerle şuracıkta öldürürüm kendimi.</p>

  <p class="normal">GEORGE DANDIN</p>

  <p class="normal">Oh, pek güzel olur.</p>

  <p class="normal">ANGÉLIQUE</p>

  <p class="normal">Sizin için sandığınız kadar güzel olmaz. Aramızdaki sorunları ve bana durmadan yaşattığınız sıkıntıları herkes biliyor. Cesedimi bulduklarında, beni sizin öldürdüğünüzü düşünecekler. Ailem de böyle bir ölümü cezasız bırakacak insanlar değildir. Adli kovuşturmanın sunacağı tüm olanakları hınçlarının ateşiyle birleştirip en ağır cezayı almanız için ellerinden geleni artlarına koymayacaklardır. Ben de sizden intikamımı böyle alacağım. Böyle intikamlara başvuran ilk kişi olacağımı da sanmayın. Bizi en uç noktalara itme gaddarlığını gösterenleri mahvetmek için gözünü kırpmadan canına kıyan çok kadın görülmüştür.</p>

  <p class="normal">GEORGE DANDIN</p>

  <p class="normal">Aman yapmayın, insanlar kendilerini öldürmeyi pek düşünmüyorlar artık; bu işlerin modası çoktan geçti.</p>

  <p class="normal">ANGÉLIQUE</p>

  <p class="normal">Emin olun ki yaparım bunu; eğer kapıyı açtırmamakta inat ederseniz, yemin ediyorum ümitsizliğe itilen bir insanın nereye kadar gidebileceğini size birazdan gösteririm.</p>

  <p class="normal">GEORGE DANDIN</p>

  <p class="normal">Boş laf, palavra bunlar! Beni korkutmaya çalışıyorsunuz.</p>

  <p class="normal">ANGÉLIQUE</p>

  <p class="normal">Öyle olsun! Madem böyle gerekiyor, alın bakalım, ikimiz de memnun olalım, siz de şaka etmediğimi görün.</p>

  <p class="indentmetinitalik">(Kendisini bıçaklıyormuş gibi yapar.)</p>

  <p class="normal">Ah! Oldu işte! Dilerim intikamım istediğim gibi alınır ve buna sebep olan kişi bana zulmettiği kadar acımasız bir cezaya çarptırılır!</p>

  <p class="normal">GEORGE DANDIN</p>

  <p class="normal">Vay canına! Kurnazlığı, beni astırmak için intihar etmeye kadar vardırabilir mi? Bir mum alalım da gidip bakalım.</p>
</body>
</html>
