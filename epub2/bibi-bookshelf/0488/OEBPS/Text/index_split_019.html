<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-14-</p>

  <p class="block_17">USTALAR SARAYI</p>

  <p class="block_7">&nbsp;</p>

  <p class="block_6">Tal gözünü kırptı.</p>

  <p class="block_7">&nbsp;</p>

  <p class="block_6">Bir anlığına yüzünün tam önünden geçen kılıç sağa doğru hızla sallanınca önce tereddüt etti, sonra kılıç aynı yöne ilerledi. Tahmin ettiği gibi rakibi sağa gidiyor gibi yapıp sola geçmişti. Korumasını öyle hızlı geçti ki, diğer kılıç ustası zamanında karşılık veremedi ve Tal'in kılıcı ulaşması gereken noktayı buldu.</p>

  <p class="block_7">&nbsp;</p>

  <p class="block_6">"Dokundu!" diye bağırdı Saray Üstadı.</p>

  <p class="block_7">&nbsp;</p>

  <p class="block_6">Tal bir adım geri gitti ve dimdik durarak kıyı şehri Shalan'dan genç bir asilzade olan rakibini selamladı. Adamın ismi Duzan ya da Dusan gibi bir şeydi, Tal tam hatırlamıyordu. Seyirciler, müsabaka kıvama gelmiş gibi kibarca alkışladılar ki, müsabaka sahiden de kıvama gelmişti. Saray Üstadı öne çıkıp, "Sayı ve oyun Efendi Hawkins'indir," diye ilan etti.</p>

  <p class="block_7">&nbsp;</p>

  <p class="block_18">Ç.N.- Ana karakter Gümüş Şahinin Pençesi'nin İngilizcedeki adı Talon of the Silver Hawk'tur. Bu ismi hikâye içinde Türkçeleştirmeyi tercih ettim. Romanın bu bölümünde farklı biri olarak tanıtılan Pençenin adı, görüsünde kazandığı isme bağlı kalınarak Talwin Hawkins olarak değiştirilmiştir ki, bununla yazar Pençe ve Şahin isimlerine gönderme yapmaktadır. Türkçede bu gönderme açık bir biçimde görülemeyeceğinden, bu noktada ismi orijinal haliyle bırakıyorum. -Ç.N.</p>

  <p class="block_7">&nbsp;</p>

  <p class="block_6">Ylith'ten düşük rütbeli bir asilzade, Krondor'daki Prens Sarayı'nın Baronu Lord Seljan Hawkins'in uzaktan kuzeni olan Talwin Hawkins, önce Saray Üstadı'na sonra da rakibine eğilerek selam verdi. İki adam da taktıkları kafesli maskeleri çıkarıp el sıkışmak için birbirlerine yaklaştılar. Roldemli genç asilzade gülümseyerek, "Bir gün tahminlerin tutmayacak Tal ve o gün seni yeneceğim," dedi. Tal de karşılık olarak gülümsedi. "Muhtemelen haklısın. Fakat hizmetkârım Pasko'nun da dediği gibi, 'İyi olmaktansa şanslı olmayı yeğlerim'. Öyle değil mi Pasko?"</p>

  <p class="block_7">&nbsp;</p>

  <p class="block_6">Hemen yanı başında biten cüsseli hizmetkârı efendisinin kılıcıyla maskesini aldı ve gülümseyerek, "Efendimin de dediği gibi, bana seçme hakkı tanınsa her daim şansı seçerim," dedi. İki savaşçı karşılıklı selam verip Roldem şehrinin kalbindeki Ustalar Sarayı'nın dev düello arenasında karşı köşelere çekildi. Oymalı, geniş ahşap sütunlar, fırçalanmış bakır gibi parlayan muazzam, ahşap yüzeyi çevreliyordu. Zeminde girift desenler vardı ve ustalarına takdim edildiğinde, Tal bunların estetik dışında başka bir amaca hizmet ettiğini hemen anladı. Her bir desen, meç eskrimi için hazırlanmış oldukça karmaşık, uzun ve dar alanlardan, daha uzun kılıçlar için hazırlanmış geniş bir sekizgene kadar farklı düello alanlarını temsil ediyordu.</p>

  <p class="block_7">&nbsp;</p>

  <p class="block_6">Zira Ustalar Sarayı'nın varoluş sebebi kılıçlardı. İki yüz yıldan fazla bir süre önce Roldem Kralı, dünyanın en iyi kılıç ustasını bulmak için bir turnuva düzenlemişti. Asilzadeler, halktan insanlar, askerler ve paralı askerler, Kesh Kuşağı'nın -İmparatorluk'un kuzey ve güneyini birbirinden ayıran dağların- ötesinden, Krallık'taki Uzak Sahil'den ve aradaki tüm diğer yerlerden buraya gelmişti. Turnuvanın ödülü efsaneviydi: altından yapılmış ve değerli taşlarla süslenmiş, geniş ağızlı bir kılıç… Bir krallığın belki senelerce toplayacağı vergiler kadar eden, insan elinden çıkma bir mucize.</p>

  <p class="block_7">&nbsp;</p>

  <p class="block_6">İki hafta boyunca müsabakalar devam etmiş, sonunda bölgede yaşayan bir asilzade olan Kont Versi Dango galip gelmişti. Kont, Kralı hem şaşırtıp hem sevindirerek bu ödülü reddedeceğini söylemiş, buna karşılık Kral'dan ödülün değerinde bir akademi inşa ettirerek burayı kılıca adamasını ve müsabakaları düzenli bir biçimde devam ettirmesini istemişti. İşte Ustalar Sarayı böyle kurulmuştu. Kral, başkentin kalbinde büyük bir parseli kaplayan okulun yapım emrini vermişti. Seneler içinde burası yenilenip geliştirilmiş ve sonunda saraya benzemişti. Yapının tamamlanmasıyla beraber bir başka turnuva daha düzenlenmiş ve Kont Dango dünyanın ilk en iyi kılıç ustası unvanını korumuştu.</p>

  <p class="block_7">&nbsp;</p>

  <p class="block_6">Her beş yılda bir turnuva tekrarlandı. Kont Dango unvanını koruduğu dördüncü turnuvada, nihai galiple yaptığı müsabakada yaralanmış ve çekilmek zorunda kalmıştı.</p>

  <p class="block_7">&nbsp;</p>

  <p class="block_6">O zamandan beri şampiyonluğu otuz bir farklı adam kazanmıştı. Artık Tal Hawkins olarak bilinen Gümüş Şahinin Pençesi, bu şampiyonların otuz ikincisi olmayı planlıyordu.</p>

  <p class="block_7">&nbsp;</p>

  <p class="block_6">Düello ustası ona doğru yaklaşınca Tal eğilerek selam verdi. "Usta Dubkov," dedi saygıyla. "Hoş bir gösteriydi, fakat rakibini cepte sandın. Bunu daha tecrübeli bir kılıç ustasına yapsaydın seni indirebilirdi genç dostum."</p>

  <p class="block_7">&nbsp;</p>

  <p class="block_6">Tal düello ustasının yaptığı bu doğru saptamayı kafasını hafifçe eğerek onayladı. Daha sonra sırıtarak, "Daha az hüner gösterebilenlere küçük de olsa bir kazanma fırsatı sunmazsam, benimle karşılaşmayı nasıl kabul ederler?" dedi.</p>

  <p class="block_7">&nbsp;</p>

  <p class="block_6">Usta Dubkov güldü. "Ve daha tecrübeli olanlar da -örneğin turnuvada bir yer edinmeyi düşünenler- saldırı tarzlarıyla ilgili fazla şey açık edecekleri ve seninle karşılaştıklarında bu durumun onların aleyhine olacağı korkusuyla seninle düello yapmazlar, öyle mi?" "Aynen öyle," dedi Tal.</p>

  <p class="block_7">&nbsp;</p>

  <p class="block_6">"Pekâlâ," dedi düello ustası sesini alçaltarak. "Bu çalışmalarla kendini ne kadar geliştirdiğini düşünüyorsun bilmem ama kalabalığın hoşuna gittiği kesin. Özellikle de genç hanımların." Roldem asilzadelerinin müsabakaları takip eden kızlarının oturduğu izleyici alanını kafasıyla işaret etti. Kızların pek çoğu gülümseyerek Tal'e doğru kafa salladılar. O da gülümsedi ve belirli bir kızla göz temasına girmeden topluluğa kafasını salladı. Usta Dubkov bu durum karşısında tek kaşını kaldırdı ve sonra, "Eh, artık işimin başına dönmem gerek. Sana iyi günler genç Talwin," dedi.</p>

  <p class="block_7">&nbsp;</p>

  <p class="block_6">"Size de iyi günler efendim." Tal sanki tüm hayatı boyunca bir saray mensubuymuş gibi reverans yaptı.</p>

  <p class="block_7">&nbsp;</p>

  <p class="block_6">Pasko'nun da yardımıyla pamuk dolgulu eskrim ceketini çıkardı ve Pasko ona bir havlu verdi. Tal boynunu ve yüzüne yapışan ıslak saçlarını kuruladı. Ardından öğleden sonrası için uygun olan sırmalı ceketini giyerek Pasko'nun ilik ve kopçalarını bağlamasını sabırla bekledi. "Yemek davetleri kimlerden?" diye sordu.</p>

  <p class="block_7">&nbsp;</p>

  <p class="block_6">"Dört davet var efendim. Leydi Sabrina kendisi ve babasıyla yemeğe gelmenizi istiyor. Leydi Jessica ve Leydi Mathilda aileleriyle birlikte sizi yemeğe davet ediyor. Leydi Melinda'ysa onunla baş başa yemek yemenizi rica ediyor. Ayrıca babasının iş nedeniyle evde bulunmadığını da söyledi."</p>

  <p class="block_7">&nbsp;</p>

  <p class="block_6">"Melinda olsun öyleyse," dedi Tal sırıtarak.</p>

  <p class="block_7">&nbsp;</p>

  <p class="block_6">"Bugün son derece mutlu görünüyorsunuz," dedi Pasko. Robert'ın eski hizmetkârı, Tal ve Caleb'ın Salador'da kalmaya başladığı ilk ay ortaya çıkmıştı. Uşak rolünü öyle büyük bir inandırıcılık ve rahatlıkla oynamıştı ki, Tal adamın bilinmeyen geçmişinin bir döneminde gerçekten de bir asilzadenin hizmetkârı olduğuna kolayca inanabilirdi. Pasko, Gümüş Şahinin Pençesi'ne asilzade tavırlarındaki ayrıntıları kesinlikle çok iyi bir biçimde aşılamış ve böylece Talwin Hawkins doğmuştu.</p>

  <p class="block_7">&nbsp;</p>

  <p class="block_6">Tal kafasını sallayarak gülümsedi. "Söylentiler, asılsız dedikodular ve mükemmel bir güvenilmezliğe sahip kaynaklar, müsabaka öncesi saraya, Kral'ın huzuruna davet edileceğimi ya da en azından bir sonraki kutlamada ismimin konuk listesinde yer alacağına inanmama sebep oluyor." "Bu şaşırtıcı olmaz efendim," dedi Pasko. Genç adamın omuzlarına pelerinini örterken sesini iyice alçaltarak, "Asıl şaşırtıcı olan bunun bu kadar vakit alması," dedi.</p>

  <p class="block_7">&nbsp;</p>

  <p class="block_6">Tal gülümsedi. "Kesinlikle."</p>

  <p class="block_7">&nbsp;</p>

  <p class="block_6">Alıştırma salonundan çıkıp üst balkondan geçtiler ve dış avluya çıkan büyük salona girdiler. Bu sırada birden fazla hizmetkâr Pasko'nun eline not sıkıştırdı. Büyük salonun duvarlarında geçmiş şampiyonların portreleri sıralanmıştı ve girişin tam ortasında Versi Dango'nun bronzdan dev heykeli, Ustalar Sarayı'nın ziyaretçi ve öğrencilerini karşılıyordu. Hızla basamaklardan inerek onları bekleyen arabaya bindiler. Arabanın sürücüsü kapıyı onlar için tutuyordu.</p>

  <p class="block_7">&nbsp;</p>

  <p class="block_6">"Ustalar Sarayı tarihinde hiçbir düelloyu kaybetmemiş ikinci kılıç ustasıyım," dedi Tal içeri girer girmez. "Hımm," dedi Pasko. "Bir öğleden sonra Usta Dubkov'a karşı bir yenilgi yaşadığınızı hatırlar gibiyim beyim."</p>

  <p class="block_7">&nbsp;</p>

  <p class="block_6">"O bir düello değildi ki," dedi Tal. "Üstelik eğitim amaçlıydı. Hem, ben ona izin verdiğim için öyle bir şey yaşandı." "Siz mi izin verdiniz?"</p>

  <p class="block_7">&nbsp;</p>

  <p class="block_6">"Evet, iki sebepten ötürü," dedi Tal araba avludan çıkıp Roldem sokaklarına dalarken. "İlki kendisinin Saray Üstadı olması ve benim dosta ihtiyaç duymamdı. İkincisiyse, o müsabakayı kaybederek, kazanarak elde edeceğim tecrübeden çok daha fazlasını öğrenmemdi." "Yani bu sebeple mi kimi düellolarda beraberliği kabul ediyorsunuz?"</p>

  <p class="block_7">&nbsp;</p>

  <p class="block_6">"Evet," dedi Tal. "Fakat bil ki bu yalnızca uygulamada böyle. Müsabakalarda asla kaybetmem ve yakın zamanda da böyle bir şey yapmaya niyetim yok."</p>

  <p class="block_7">&nbsp;</p>

  <p class="block_6">"Dünyanın her yanından kılıç ustaları bu turnuva için geliyor, size hatırlatayım beyim." "Evet, kaybedebilirim fakat niyetim bu değil." "Güzel," dedi Pasko.</p>

  <p class="block_7">&nbsp;</p>

  <p class="block_6">Araba kaldırım taşları üzerinden ilerlerken Tal arkasına yaslanıp akan manzaranın keyfini çıkarıyor, Pasko da eline sıkıştırılan notları hızla okuyup gereksizleri eliyordu. Notların hepsi aynıydı. Genç kadınlar Tal'e son zamanlarda neden kendilerini aramadıklarını soruyorlardı. Tal batıdan esen taze okyanus havasıyla ferahlıyor, manzaranın tadını çıkarıyordu. Üç büyük şehir görmüştü: Krondor, Salador ve şimdi de Roldem. Şu an bulunduğu yeri, diğerlerine tercih ediyordu. Krondor kabaca tasarlanmış gibi görünüyordu ve diğer ikisiyle mukayese edildiğinde neredeyse ilkeldi. Belki de bunun sebebi, son otuz senenin enkazından yeniden yapılandırılmış olmasıydı. Caleb ona Zümrüt Kraliçe ile ordularının yok ettiği şehrin hikâyesini ve Krallık Ordusu'nun Karabasan Tepesi'nde onlara nasıl da yiğitçe karşı koyduğunu anlatmıştı.</p>

  <p class="block_7">&nbsp;</p>

  <p class="block_6">Buna karşılık Salador genişlemekte olan büyük ve eski bir şehirdi. Dış mahallelerinde küçük yerel pazarlar ve ticaret sokakları hakimdi. Şehrin merkeziyse, geçmişin karanlığında kalan o kadim hisarla pek az benzerlik gösteriyordu. Tal şehrin bir mıntıkasından öbürüne açık bir kapıdan geçtiğini hatırlıyordu, fakat bunun dışında bir zamanlar şehrin ana savunmasını sağlamış olan büyük duvara işaret eden çok fazla şey yoktu.</p>

  <p class="block_7">&nbsp;</p>

  <p class="block_6">Salador'un güzel tarafları vardı ve Gümüş Şahinin Pençesi'nin orada Talwin Hawkins olmaya çalışarak geçirdiği iki sene, hayatının en güzel iki senesi olmuştu. Ta ki Roldem'e gelene kadar. Lavta, pirinç korno ve pek çok vurmalı çalgı çalmayı öğrenmişti. Kral Dili veya Roldemce konuşurken kullandığı aksanı silinmişti ve artık herhangi bir milletten gelen bir beyefendi olarak görülebiliyordu. Resim yeteneklerini geliştirmiş, iyi bir şarabı kötü bir şaraptan ayırmayı öğrenmiş -üstelik iyi olanlara karşı ilgi duymaya da başlamış- ve saray danslarının zorluklarını bile yenmişti. Kitaplar, parşömenler okuyarak, Triagia kıtasının milletler tarihi hakkında elinden geldiğince çok şey öğrenmişti. Ziyaret etmediği diğer milletler hakkında da bilgi sahibi olmuş, doyumsuz bir tarih araştırmacısı haline gelmişti.</p>

  <p class="block_7">&nbsp;</p>

  <p class="block_6">Pek çok kadınla karşılaşmış, onlarla birlikte olmuştu. İlk başlarda Alysandra yüzünden çektiği acıyı unutmamaya çalışıyordu, fakat bir gece Caleb şehirde kendisine eşlik etmesi için Tal'i zorlamış, o han senin bu han benim dolaşırlarken sonunda kendilerini ünü epey yayılmış bir genelevde bulmuşlardı. Caleb, Tal'i orada bir grup hünerli ve ateşli genç kadına emanet etmişti ve böylece Tal'in kadınlara olan ilgisi yeniden canlandı. Bunu hizmetkâr kızlarla, tüccar kızlarıyla ve nadiren de olsa düşük rütbeli asilzadelerin kızlarıyla yaşanan yasak aşklar takip etmişti. Yirminci yaş günü gelip çattığında -doğum gününü belirlemek için Krallık geleneklerine uyarak Yazdönümü Günü'nü kullanıyordu- Ustalar Sarayı'na giriş yapmaya hazır duruma gelmişti. Robert bir gece elinde sahte belgelerle çıkagelmiş, ona Adalar Krallığı'nın Batı Diyarı'ndaki Yabon Eyaleti'nden düşük rütbeli bir asilzadenin uzaktan kuzeni olan Talwin Hawkins kimliğini vermişti.</p>

  <p class="block_7">&nbsp;</p>

  <p class="block_6">Böylece Gümüş Şahinin Pençesi, Talwin Hawkins oldu. Morgan Nehri ve Çankalesi Toprak Beyi, Gümüşnehir Baroneti, Ylith Baronu çalışanı, bir süreliğine kuzey garnizonlarında Yabon Dükü'nün emrinde Bayraktar Şövalye Komutanı olarak görev yapmak için baba ocağını terk eden ve bu hizmeti de kendi servetini yapmak için onuruyla bırakan biri… Rütbeli fakat büyük varlıkları olmayan genç bir adam.</p>

  <p class="block_7">&nbsp;</p>

  <p class="block_6">Bu süre içinde nasıl olduysa, şehrin daha seçkin bir bölgesinde mütevazı fakat zevkli bir daire alabilecek kadar yeterli parayı toplayabilmişti ve burada genç asilzadelerden oluşan küçük grupları ağırlıyordu. Tal senelerdir şehre gelmiş en iyi kılıç ustası ve en uygun yabancı bekar olarak sivrilmişti.</p>

  <p class="block_7">&nbsp;</p>

  <p class="block_6">Tal, kendisini Roldem sosyetesine sokabilmek için yapılan hazırlıklara harcanan çabadan çok etkilenmişti. İtibar mektupları, takdimler ve tavsiyenameler önceden hazırlanmıştı. Oralı pek çok kişi kendilerini eski tanıdıklar olarak tanıtmış, hatta Tal'e evvelki müsabakalarından ayrıntılar hatırlatacak kadar ileri gidebilmişlerdi.</p>

  <p class="block_7">&nbsp;</p>

  <p class="block_6">Robert ve Magnus'la çalıştığı dönemlerde ona zorla öğretilen mantık oyunlarının bir neticesi olarak Tal'in hünerli bir kumarbaz haline gelmesi Pasko ve Robert'ı sevindiriyordu. Büyük bahislerde kazanma isteğine karşı koymayı başaran Tal, sürekli ufak miktarlarda kazanmayı tercih ediyordu. İskambil ve zar oyunlarına tekrar davet edilmeyi garantilemek için zarif bir eda ve nükteyle ara sıra oyunları kaybediyordu. Onu tanıyan herkes tarafından asil bir genç adam olarak görülüyordu. Açık, kibar ve eğlenceli kişiliği yüzünden yemeklerin vazgeçilmez konuklarındandı ve evde nadiren tek başına yemek yiyordu. Pek çok dilde akıcı konuşması, dansçı olarak gösterdiği zarafet, şarkı söyleme ve farklı enstrümanlar çalma becerisi... tüm bunlar onu şehrin en gözde genç erkeklerinden biri yapıyordu. Tek ihtiyacı olan Kral'ın kutlamalarından birine davet edilmekti. Söylentiler de artık bunun an meselesi olduğuna dair umut veriyordu.</p>

  <p class="block_7">&nbsp;</p>

  <p class="block_6">Tal Hawkins'e yöneltilen tek eleştiri, Roldem'in genç hanımlarındandı. Kendisi sevimli, yakışıklı, zeki ve yeri geldiğinde de coşkuluydu. Fakat pek çok genç kadın onu kalpsizlikle suçluyordu, zira onlarla hiç aşktan konuşmazdı. Arzular ve fiziksel hazlar ile doğaldan ve cesur yaklaşımları sayesinde Tal, batıdan gelen bu kötü şöhretli genç adama karşı koymaya kararlı birden fazla Roldem çiçeğini kazanmıştı. Yatağı yalnızca o istediğinde boş kalıyordu, öte yandan onu birileriyle paylaştığında da çok az mutluluk duyuyordu. Rahatlıyor, zevk alıyor ve eğleniyordu, fakat asla mutluluk duymuyordu.</p>

  <p class="block_7">&nbsp;</p>

  <p class="block_6">Zaman zaman Alysandra'yı anımsayarak ona benzeyip benzemediğini düşünüyor, fakat sonra öyle olmadığına karar veriyordu; çünkü akıl hocalarına beslediği muhabbet, ailesi ve köyünde yaşayanlara dair kalbinde duyduğu sevgi geliyordu aklına. Fakat konu genç kadınlar olunca, ya onları şehvetini söndürmek, kendisine sosyal başarı sağlamak ya da sadece farklılık yaratmak için kullanacağı birer araç olarak görüyordu.</p>

  <p class="block_7">&nbsp;</p>

  <p class="block_6">Araba, ilk katta bulunan üç odalı dairesinin önünde durdu. Zemin kat, bir tefeci ve ailesine aitti. Ailenin oldukça çekici bir kızı vardı, fakat Pasko'nun tavsiyesiyle Tal bu genç hanımı rahat bırakmayı kabul etmişti; paralı ve öfkeli bir babayla komşu olmak zor gelebilirdi. Baba elinde kılıcı olan bir tehdit değilse de, para pek çok kılıcı satın alabilirdi. Bu sebeple Tal baba ve anneye oldukça kibar, genç erkek çocuğa bir ağabey gibi, kıza da hafif cilveleşmelerin dışında her zaman terbiyeli davranıyordu.</p>

  <p class="block_7">&nbsp;</p>

  <p class="block_6">Sürücü kapıyı açtı ve Tal'le Pasko aşağı indi. Pasko daireye çıkan merdivene yönelirken araba bir sokak ötedeki umumi ahıra doğru yol aldı. Sürücü de bu bölgede yaşıyordu ve Tal ihtiyacı olduğunda hep hazır bulunuyordu.</p>

  <p class="block_7">&nbsp;</p>

  <p class="block_6">Tal yukarı çıkıp dairesine girdi. "Banyoyu hazırlayayım mı?" dedi Pasko.</p>

  <p class="block_7">&nbsp;</p>

  <p class="block_6">"Hayır," dedi Tal. "Şu an içimden soğuk banyo yapmak gelmiyor. Sanırım önce biraz kestireceğim, bir saat sonra da Remarga'nın Hamamı'na gidip Melinda'yla yiyeceğim yemek için giyineceğim. Ben uyurken lütfen ona haber yolla ve bu gece onunla yemek yemekten büyük mutluluk duyacağımı ilet. Davette bulunan diğer hanımlara da kendilerine katılamadığım için duyduğum üzüntüyü belirt."</p>

  <p class="block_7">&nbsp;</p>

  <p class="block_6">"Evet, beyim," diye yanıtladı Pasko. En baştan beri Pasko'nun, ona gerçekten de bir asil olarak doğmuş gibi davranması ve yalnız olduklarında dahi Pençe'nin geçmişinden bahsetmemesi, ayrıca hiçbir zaman yerini unutmaması Tal'i şaşırtmıştı. Roldem'e geldiklerinden bu yana Talwin Hawkins, Adalar Krallığı'ndan gelen maceracı bir asilzade rolünü öyle derinden ve öyle iyi oynamıştı ki, Salador'a gelmeden önceki geçmişi, sanki bir başkasına aitmiş gibi, sönük bir anıya dönüşmeye başlamıştı.</p>

  <p class="block_7">&nbsp;</p>

  <p class="block_6">Pasko gönderilecek haberlerle yola çıktığında Tal soyundu. Pelerinini, ceketini, tuniğini ve çizmelerini çıkararak üzerinde yalnızca pantolonuyla kendini yatağına attı. Yaptığı çalışmalar yüzünden yorulmuştu, fakat bir türlü uyuyamıyordu, çünkü saraya davet edilme haberi yüzünden heyecanlanmış, gerilmişti. Ayrıca turnuva bir aydan kısa bir süre içinde başlayacaktı. Gerginliğinin arttığını hissediyordu. Dikkat etmeliydi; fazla gergin olursa endişesi artar, elindeki işe yoğunlaşması zorlaşırdı.</p>

  <p class="block_7">&nbsp;</p>

  <p class="block_6">Turnuva bittiğinde önünde bir başka şeyin daha olduğunu biliyordu, fakat bunun ne olduğuna dair hiçbir fikri yoktu. Krallık beyefendisi rolüne bürünmüş olması, senelerce aldığı eğitimi açıklıyordu fakat kimse ona bunun nedeninden bahsetmemişti.</p>

  <p class="block_7">&nbsp;</p>

  <p class="block_6">Kendi gündemi hiç değişmemişti. En sonunda ailesi ve dostlarını katledenleri bulup yok edecekti, fakat şimdilik, bu rol tamamlanana, Usta Pug ve yandaşları Meclis'teki görevinin bittiğine karar verene kadar beklemek zorundaydı.</p>

  <p class="block_7">&nbsp;</p>

  <p class="block_6">Yine de son birkaç aydır içinde büyüyen bir endişe onu kemirip duruyordu. Ya Meclis'teki görevinin bittiğine asla karar verilmezse? Ya halkının öcünü almadan ölürse? İkinci seçenek dikkate alınamazdı, çünkü kader son Orosinilinin de suçlulardan intikam almadan ölmesine karar verdiyse buna boyun eğmek gerekirdi. Fakat ilk olasılık onu endişelendiriyordu. Hangi görev daha üstündü onun için? Hayat borcu Orosinililerin kolaylıkla göz ardı edebileceği bir şey değildi, çünkü böyle yapmak o kişiye utanç vermekle kalmaz, ailesi ve atalarını da mahcup ederdi. Kültürünün öngördüğü kan davası da eşil derecede mühimdi. Belki de tanrılar ona merhamet eder, her iki borcu da onuruyla kapatmasına izin verecek bir yol gösterirlerdi.</p>

  <p class="block_7">&nbsp;</p>

  <p class="block_6">Yüzüstü yatmak için dönerken, tanrıların belki böyle bir şey yapmayacağını düşündü. Bunlar onun kontrolünde değildi, bu yüzden en iyisi hiç endişe etmemekti.</p>

  <p class="block_7">&nbsp;</p>

  <p class="block_6">Neredeyse yarım saat öylece yattı, fakat yine de uyuyamıyordu. Sonunda bu ruh halinin umduğundan da uzun sürecek bir banyoyla değişebileceğine karar verdi. Ayağa kalktı ve Pasko'ya seslendi, adamın işlerini tamamlayıp geri döndüğünü duymuştu.</p>

  <p class="block_7">&nbsp;</p>

  <p class="block_6">Hizmetkâr göründüğünde, "Kıyafet getir. Remarga'nın yerine gideceğim. Bu geceki yemeğe uygun kıyafetleri seçer seçmez arkamdan gel. Günbatımından bir saat sonra bizi Remarga'dan alması için de arabayı ayarla," dedi Tal. "Peki beyim," dedi Pasko.</p>

  <p class="block_7">&nbsp;</p>

  <p class="block_6">Tal giyinip dairesinden çıktı ve Roldem sokaklarında hızla yürümeye başladı. Şehirde içinde bir yerlere yürüyerek gitmekten hiç sıkılmıyordu. Sokaklarda kümelenmiş dükkânlar, topluca ilerleyen çeşit çeşit insanlar -genç, yaşlı, erkek, kadın, tüccar, denizci, asil veya halktan kişiler-. Deniz kokusu her yanı kaplamıştı, bu koku ses ve karmaşayla birleştiğinde, ıssız dağlarda yetişen bu genç çocuğu adeta sarhoş ediyordu.</p>

  <p class="block_7">&nbsp;</p>

  <p class="block_6">Tal, kaderin kendisine çocukluğuna dönme fırsatı getirip getirmeyeceğini ve karşısına böyle bir fırsat çıksa kendisinin bunu kabul edip etmeyeceğini merak etti. Çok kısa bir süre düşündükten sonra bu fırsatı kesinlikle kaçırmayacağına karar verdi. Çünkü elde ettiği harika şeyler, tecrübe ve maddi kazanç, kaybettikleri yanında sönük kalıyordu: O evini, ailesini ve hakiki bir yaşamı kaybetmişti.</p>

  <p class="block_7">&nbsp;</p>

  <p class="block_6">Bir dilek tutma şansı olsa, annesini, babasını, kız kardeşini ve kavminin geri kalan kısmını sağlıklı ve mutlu bir biçimde memleketinde görmek isterdi. En kudretli büyücü, hatta bütün büyücüler bir araya gelse bile, bu dilek yerine getirilemezdi ve bunu bilmek çok acıydı.</p>

  <p class="block_7">&nbsp;</p>

  <p class="block_6">Bir kavşağa vardı, sağa döndü ve ikindi kalabalığı arasında ilerlemeye çalıştı. Yalnızca birkaç saniye sonra, takip edildiğini anladı. Avcı içgüdüleri ya da Nakor'un deyimiyle 'bela gümbürtüsü', arkasına attığı ufak bir bakış, bir dükkân vitrininde fark ettiği yansıma, bir şeyler onu uyarmıştı: Bir şekilde, dairesinden çıktığından bu yana onu yaklaşık on metre geriden takip eden birisi olduğunu hissediyordu.</p>

  <p class="block_7">&nbsp;</p>

  <p class="block_6">Pençe, vitrindeki bir şeye bakıyormuş gibi bir dükkânın önünde durdu. Göz ucuyla gördüğü kişi, durup unuttuğu bir şeyi arıyormuş gibi etrafına bakınınca iyice ortaya çıktı. Adam sahte bir hayıflanma ifadesi takınarak hızla döndü ve oradan uzaklaştı. Fakat Tal çoktan onu kafasına kazımıştı. Kısa boylu, sırım gibi bir adamdı, fakat öyle hızlı, öyle büyük adımlarla ilerliyordu ki, Tal onun tehlikeli olduğunu anladı.</p>

  <p class="block_7">&nbsp;</p>

  <p class="block_6">Tal adamın kalabalığa karışacağını biliyordu, bu yüzden onu takip etmeye kalkmadı. Bu hem anlamsız olurdu, hem de adam Tal'in kendisini fark ettiğini anlardı. Aynı adam ya da bir başkası yakında yine gelirdi. Birileri Tal'in peşindeydi ve Tal bu işi kimin, neden yaptığını bulmak zorundaydı.</p>

  <p class="block_7">&nbsp;</p>

  <p class="block_6">Bu durumun öfkeli genç bir kadın veya babasıyla ilgili olması ile Gölgeler Meclisi'yle ilgili olması arasında dağlar kadar fark vardı. Robert ve diğerlerini uyarması için Pasko'yu göndermek zorunda kalabilirdi.</p>

  <p class="block_7">&nbsp;</p>

  <p class="block_6">Pençe, her zaman kullandığı yoldan kaçınarak hamama doğru acele etmeden yürüdü. Artık takip edilmediğinden emin olmak için de pek çok defa durdu.</p>

  <p class="block_7">&nbsp;</p>

  <p class="block_6">Remarga'nın yerine geldiğinde görevlilerden biri, Tal'in çok iyi tanıdığı bir adam onu karşıladı. "İyi günler beyim," dedi adam.</p>

  <p class="block_7">&nbsp;</p>

  <p class="block_6">"İyi günler Sven," diye yanıtladı Tal. "Salmina boş mu?" "Hemen bakacağım efendim. Onu mu istiyorsunuz?" "Evet," dedi Tal ve soyunma odasına gitti.</p>

  <p class="block_7">&nbsp;</p>

  <p class="block_6">Sven, Tal'in kıyafetleriyle ilgilenmek ve ihtiyacı olan şeyleri getirmek için yanında bekliyordu. Tal kendisine getirilen pamuklu büyük bir havluya sarındı. Soyunma odasından çıkarken, Sven kıyafetleri ve kılıcını bir kenara bıraktı. Tal kendine büyük bir kova ılık suyun yanında küçük ahşap bir tabure buldu. Kovanın arkasında bir kalıp kokulu sabun ve bir fırça vardı. Taburenin yanındaysa, içinde çiçek desenleriyle süslü küçük, kibar, topraktan kavanozlar olan bir tepsi duruyordu. Tal kovayı alıp suyu kafasından aşağı boşalttı. Kovayı yerine koyar koymaz, elinde yeni bir kova ılık su olan genç bir çocuk göründü ve boş olanı alıp götürdü.</p>

  <p class="block_7">&nbsp;</p>

  <p class="block_6">Tal önce saçına kokulu yağ sürdü ve bu sırada her zamanki gibi, büyükbabasının bunlar hakkında ne düşüneceğini merak etti. İhtiyarın banyo anlayışı, en soğuk nehre ya da göle atlayıp içinde keyif yapmaktan ibaretti. Fakat büyükbabasının rahata düşkünlüğünü göz önüne alınca, Tal yaşlı adamın tüm bunlara hoş bakacağını düşündü. Tam bu sırada, beyaz ketenden, kısa bir bornoz giymiş genç bir kadın çıkageldi, hamamın nemli sıcaklığıyla bornoz vücuduna yapışmıştı. Tal büyükbabasının bunu kesinlikle onaylayacağını biliyordu, çünkü ihtiyar, kadınlara olan düşkünlüğünden hiçbir şey kaybetmemişti ve Tal'in büyükannesini kızdırmak için sürekli bundan bahsederdi.</p>

  <p class="block_7">&nbsp;</p>

  <p class="block_6">Bir anlığına geçmişine dönen Tal hiçbir şey söylemeden kızın sırtını sabunlamasına izin verdi. Remarga çalışanlarını iyi eğitirdi:</p>

  <p class="block_7">&nbsp;</p>

  <p class="block_6">Kızlar, kendileriyle konuşulmadan konuşmaya başlamazlardı. Kimi müşteriler sohbet etmek, cilveleşmek ister, pek azı da belli bir tutar karşılığında binanın arka tarafındaki küçük özel odayla beraber daha kişisel hizmetleri tercih ederdi. Diğerleriyse sükuneti, sessizliği daha çok sever, banyo yaparken düşüncelerini kendilerine saklamaktan başka bir şey istemezlerdi.</p>

  <p class="block_7">&nbsp;</p>

  <p class="block_6">Tal ayağa kalktı ve kız sırtıyla omuzlarını yıkamayı bitirerek göğsünü temizlemeye geçti. Tal sabunu kızın elinden nazikçe alarak onu gönderdi ve işini kendi bitirdi. Hiç hareket etmeden öylece kalsa, kızın vücudunun her bir noktasını yıkayacağını biliyordu, fakat aklında hamam çalışanı bir kızla oynaşmaktan daha başka şeyler vardı. Üstelik zihnini, yemekten sonra tutkulu ihtiyaçlarını karşılamayı seve seve kabul edecek olan Melinda'ya vermeliydi.</p>

  <p class="block_7">&nbsp;</p>

  <p class="block_6">Tal bir başka kova daha alıp üstündeki sabunu temizleyerek buhar dolu yan odaya geçti. Banyo çok sıcaktı. İçeri yavaşça giren Tal, havuzun en uzak köşesine, omuzlarını havuzu çevreleyen duvar semerine yaslayıp uzanabileceği tahta sıraya ulaşmak için kendini zorlarken, ensesindeki ve kollarındaki tüylerin diken diken olduğunu hissetti.</p>

  <p class="block_7">&nbsp;</p>

  <p class="block_6">İçeri balıketli bir kadın girdi ve havlusunu görevliye vererek suya girdi. Robert onu kurtardığından beri Tal, insanların vücutlarının bazı kısımlarını göstermeleri ve diğer kişisel eylemlerini gerçekleştirmek için kullandıkları farklı yöntemleri anlayabilecek kadar seyahat etmişti, fakat gezdiği yerler arasında en tuhafı Roldem gibi görünüyordu. Kadınlar genelde tutucu kıyafetler giyerdi, fakat buna büyük etkinlikler dahil değildi. Böyle zamanlarda rezil denebilecek kadar açık kıyafetler giyerlerdi. Evvelki hafta Kontes Amandi, Baron Gruder'in kutlamasına her iki göğsünü de açıkta bırakan bir elbise giyerek gelmiş ve bu açıklığı boynunu tamamen saran ve göğsünden aşağı sarkan birkaç sıra inci takarak kapamaya çalışmıştı. Sürekli oynayan incilerse, en hafif tabiriyle, kışkırtıcı birer ilgi odağıydılar. Böyle davetlerde, gün içinde boğazlarından ayak bileklerine kadar kapalı kıyafetler giyen kadınların açık sırtlarına ve derin dekoltelerine şahit olmak alışıldık bir durumdu. İşin daha da tuhaf olan yanı, kadınlarla erkeklerin üzerlerini farklı odalarda giyip çıkarmaları, fakat birlikte yıkanmalarıydı. Pençe, Roldem tarihinde yetkili bir kişinin çıplaklığın kabul edilebileceği fakat karşı cins önünde giyinip soyunmanın kötü bir şey olduğu kararına varmış olabileceğini düşünüyordu.</p>

  <p class="block_7">&nbsp;</p>

  <p class="block_6">Pençe bu düşündüklerine kıs kıs gülerken karşısındaki kadın tek kaşını kaldırdı. Kadına bakıp gülümsedi ve "Aklıma bir şey geldi de hanımefendi," dedi.</p>

  <p class="block_7">&nbsp;</p>

  <p class="block_6">Kadın kafasını salladı, fakat pek ikna olmamıştı.</p>

  <p class="block_7">&nbsp;</p>

  <p class="block_6">Pençe rahatladığını ve düşüncelerinden arındığını hissetti. Uyuyakalsa çalışanlar eşyalarına göz kulak olurdu ve ciddi anlamda sarhoş olup sızan müşterilerin sayısı göz önünde bulundurulunca, suya yüzüstü düşüp boğulmasına da engel olacaklarından emindi.</p>

  <p class="block_7">&nbsp;</p>

  <p class="block_6">Pasko da orada çok fazla kalmasına izin vermez, hatta az sonra akşam için seçtiği kıyafetlerle buraya gelirdi. Bu sebeple Tal anlık hüznünü hızla bir kenara atarak, belirsiz bir huzur içinde uykuya daldı.</p>

  <p class="block_7">&nbsp;</p>

  <p class="block_6">Az sonra Sven geldi ve "Salmina şimdi sizi alacak beyim," dedi.</p>

  <p class="block_7">&nbsp;</p>

  <p class="block_6">Tal ayağa kalktı ve bekleyen delikanlılardan birinin uzattığı büyük havluyu aldı. Sven'in ardından, perdeyle kapatılmış küçük bir odaya girdi. Salmina, Tal'in bir seksen beş metrelik boyuna neredeyse ulaşabilecek kadar uzun boylu bir Rodez kadınıydı. Güçlüydü, kuvvetli elleri vardı, fakat her nasılsa doğa ona ince bir vücut vermişti. Tal kişisel tecrübelerine dayanarak, giydiği o kısa tuniğin altında kadının kaslı ve esnek bir vücudu olduğunu biliyordu.</p>

  <p class="block_7">&nbsp;</p>

  <p class="block_6">Sven çıkar çıkmaz perdeyi kapadı ve kadın Tal'in bornozunu çıkararak ellerine kokulu yağ döktü.</p>

  <p class="block_7">&nbsp;</p>

  <p class="block_6">"Bugün de bütün masaj mı istersiniz beyim?" diye sordu kadın işveyle.</p>

  <p class="block_7">&nbsp;</p>

  <p class="block_6">Tal çenesi kollarının üzerinde uzanmıştı. "Bugün olmaz canım. Bu gecelik enerjimi başkasına saklamak zorundayım," dedi.</p>

  <p class="block_7">&nbsp;</p>

  <p class="block_6">Kadın, Tal'in çıplak kalçasına şakacı bir şaplak indirerek yağ sürdü, fakat bu şaplak, aldığı yanıt yüzünden az da olsa hayal kırıklığına uğradığını gösterecek kadar sertti. Kırk yaşını geçmiş olmasına rağmen gözalıcı bir kadındı ve seneler içinde edindiği tecrübeyle müthiş bir sevgili olmuştu. Tal 'bütün' masajı kabul ettiği ilk sefer, oradan yalpalayarak çıkmıştı.</p>

  <p class="block_7">&nbsp;</p>

  <p class="block_6">"Sizin gibi bir aslan mı? Siz beni hoş tutar, ardından bir saatten az bir zaman içinde yarım düzinesini daha halletmeye hazır olursunuz."</p>

  <p class="block_7">&nbsp;</p>

  <p class="block_6">Pençe güldü. "Benimle işin bittiğinde adımı, eve nasıl gideceğimi güçlükle hatırlayabiliyorum Salmina."</p>

  <p class="block_7">&nbsp;</p>

  <p class="block_6">"Yaptığım işle iftihar ediyorum."</p>

  <p class="block_7">&nbsp;</p>

  <p class="block_6">"Öyle de olmalı zaten," dedi içten bir yakınlıkla.</p>

  <p class="block_7">&nbsp;</p>

  <p class="block_6">"Şanslı kız kim?" diye sordu Salmina onun omuzlarını ovarken. Bunu sormayı aklına koymuştu. "Hanımefendinin ismini verirsem kendime nasıl beyefendi diyebilirim?" "Çoğu yapar bunu, ama sanırım siz diğerlerine göre daha ketumsunuz." "Teşekkür ederim."</p>

  <p class="block_7">&nbsp;</p>

  <p class="block_6">Tal'in vücudundaki sayısız yaranın üzerinde parmaklarını dolaştırırken her zaman yaptığı gibi dilini şaklattı. "Bu kadar çok yara almış olmak için çok gençsiniz," dedi daha önceleri de söylemiş olduğu gibi. "Turnuva için hazır olduğunuzu düşünüyor musunuz?"</p>

  <p class="block_7">&nbsp;</p>

  <p class="block_6">Kadın boynunu ovmaya başlarken Tal iç geçirdi. "Hazır değilsem, turnuva başlar başlamaz bunu öğrenirim, değil mi?" "Orası öyle," dedi kadın kıkırdayarak.</p>

  <p class="block_7">&nbsp;</p>

  <p class="block_6">Biraz sohbet ettiler, sonra Salmina duvarın oradaki masanın üzerinden bir başka yağ şişesi daha almaya gitti.</p>

  <p class="block_7">&nbsp;</p>

  <p class="block_6">Pençe birden tehlikede olduğu hissine kapıldı ve sağma hamle yaptı.</p>

  <p class="block_7">&nbsp;</p>

  <p class="block_6">Bir bıçak darbesiyle, eti omzundan dirseğine kadar yarıldı, sol kolunda inanılmaz bir ağrı başladı. Masayı devirdi ve acısını görmezden gelerek yere düştü.</p>

  <p class="block_7">&nbsp;</p>

  <p class="block_6">Salmina tek elini duvara iyice bastırmış ayakta duruyordu. Boynunun yanından akan kanı bir şekilde durdurmaya çalışırken sağ elini uzattı. Gözlerinde şaşkınlık vardı. Bir an anlamsız bir biçimde, göğüslerinden karnına doğru akan al sıvı, sanki o güzellikteki bir kadın için olanaksız bir şeymiş gibi endişeyle baktı. Sonra gözleri devrildi ve yere düştü.</p>

  <p class="block_7">&nbsp;</p>

  <p class="block_6">Adam, onu takip eden kişiyle aynıydı ve elinde ince, ustura gibi keskin, ölümcül bir silah vardı. Hareketleri ve Tal'in hamlesine verdiği çabuk tepkiden, bu silahın kullanımında usta olduğu anlaşılıyordu. Üstelik aşağı doğru yuvarlanırken Tal'i takip etmemiş, aksi yöne doğru hareket ederek kurbanıyla perdenin arasına girmişti.</p>

  <p class="block_7">&nbsp;</p>

  <p class="block_6">Tal adamın onu öldürmek için bir dakikadan az bir süresi olduğunu biliyordu, çünkü Tal'in bağırıp, birilerinin duruma el koymasını isteyeceğini düşünüyor olmalıydı. Bu rezalet bir suikast girişimiydi. Adam bir an evvel hamlesini yapmak zorundaydı.</p>

  <p class="block_7">&nbsp;</p>

  <p class="block_6">Önce Tal hamle yaptı. Suikastçı onun geri çekilip, perdeye doğru atılmak için kendine biraz yer açmaya çalışmasını bekliyor olabilirdi, fakat bunun yerine Tal iki eliyle birden uzanarak masayı ters çevirdi. Ortada tam anlamıyla bir tehdit olmamasına rağmen, adam darbe almaktan kaçmak için içgüdüsel olarak bir adım geri attı ki, Tal'in tasarladığı da buydu.</p>

  <p class="block_7">&nbsp;</p>

  <p class="block_6">Tal kılıca aldırmadan, düşen masanın üzerinden atladı. Zaten yara almıştı ve evvelden de pek çok yarası vardı, o yüzden yeni bir tanesinin daha olması pek önemli değildi. Ancak bu adamın kendisini öldürmesine izin veremezdi.</p>

  <p class="block_7">&nbsp;</p>

  <p class="block_6">Suikastçı, Tal'in boğazına doğru bir hamle yaptı ve Tal kılıcın altına eğilerek omzunu adamın karnına geçirdi. Tahmin ettiği gibi, sırtından ince bir yara aldı, fakat bu darbe, şu an en hassas olduğu boyun noktasına gelmemişti.</p>

  <p class="block_7">&nbsp;</p>

  <p class="block_6">İtişip kakışırlarken, Tal'in kanı her yana sıçrıyordu. Soyunma odasına gelen müşteriler, etraftaki kanı ve zeminde dövüşen iki adamı görünce bağırıp çığlık atmaya başladılar.</p>

  <p class="block_7">&nbsp;</p>

  <p class="block_6">Tal çırılçıplak halde ve hiçbir silahı olmaksızın iki büklüm ayağa kalktı. Aldığı iki ciddi yaradan dolayı kan kaybediyordu, fakat kendini elinden geldiğince iyi savunmaya hazırdı. Suikastçı tereddüt etti, bir kez daha saldırmak mı, yoksa kaçmaya mı kalkışmalıydı, bundan emin olamamıştı.</p>

  <p class="block_7">&nbsp;</p>

  <p class="block_6">Bu tereddüt hayatına mal oldu. Birden gözleri kocaman açıldı, elindeki kılıç parmaklarının arasından kayıp düştü. Tal, adamın arkasındaki Pasko'ya baktı. Pasko suikastçının sırtına sapladığı bıçağı sertçe geri çekiyordu.</p>

  <p class="block_7">&nbsp;</p>

  <p class="block_6">Adamın hâlâ bir tehdit oluşturup oluşturmadığını görmek için eğildi, sonra yere düşen Tal'in yanına gelip dizlerinin üzerine çöktü.</p>

  <p class="block_7">&nbsp;</p>

  <p class="block_6">"Berbat görünüyorsunuz beyim."</p>

  <p class="block_7">&nbsp;</p>

  <p class="block_6">"Ona ne şüphe," dedi Tal. Başı dönmeye başlamıştı. "Galiba Leydi Melinda'ya davetine gidemeyeceğimi iletsen iyi olur," diye ekledi. Ardından gözleri devrildi ve bayıldı.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_19">&nbsp;</p>
</body>
</html>
