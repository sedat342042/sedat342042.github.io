<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-15-</p>

  <p class="block_17">GİZEM</p>

  <p class="block_7">&nbsp;</p>

  <p class="block_6">Tal uyandı.</p>

  <p class="block_7">&nbsp;</p>

  <p class="block_6">"Bu üçüncü oldu," dedi Pasko.</p>

  <p class="block_7">&nbsp;</p>

  <p class="block_6">Vücudunu hareket ettirmeye çalışırken acıyla hafifçe inleyen Tal, "Nedir üçüncü olan?" diye sormayı başardı. Kirpikleri birbirine yapışmıştı sanki ve ağzı kupkuruydu. "Su lütfen." Pasko kafasını kaldırmasına yardımcı olarak dudaklarına bir bardak su dayadı. Pençe suyu yudumlarken bir başka ses, "Seni hayatta tutmak için üçüncü defadır böyle uğraşıyoruz Pençe," dedi.</p>

  <p class="block_7">&nbsp;</p>

  <p class="block_6">Tal'in görüş hattına gelen Robert de Lyis, "Bize üçüncü defadır hayatını borçlusun," diye eklerken kafasını iki yana salladı.</p>

  <p class="block_7">&nbsp;</p>

  <p class="block_6">Tal boğazı ıslanana, konuştuğunda sesi kurbağa gibi çıkmayacak hale gelene kadar suyu içmeye devam etti. "Bunu söylediğim için çok üzgünüm, fakat bende verilecek tek bir hayat var. Ayrıca lütfen bana 'Tal' de, çünkü benim adım artık Talwin'."</p>

  <p class="block_7">&nbsp;</p>

  <p class="block_6">"Elindeki tek hayatı da dün yitiriyordun Tal," dedi Robert.</p>

  <p class="block_7">&nbsp;</p>

  <p class="block_6">Tal sol koluna baktığında gözleri irileşti. Vücudu ağrıyordu ve tutulmuştu, fakat kolundaki ve göğsündeki yaralar gitmişti. "Nasıl?" "Büyü," dedi Robert.</p>

  <p class="block_7">&nbsp;</p>

  <p class="block_6">"İki haftadan az bir süre içinde bir turnuvanız var beyim; yaralarınızın derinliğine ve kaybettiğiniz kan miktarına bakılınca, bu turnuvaya katılacak kadar iyileşemeyeceğiniz ortadaydı," dedi Pasko.</p>

  <p class="block_7">&nbsp;</p>

  <p class="block_6">"Saldırıya uğramanın pek çok sebebinden biri de bu," diye ekledi Robert "Fakat asıl sebebin bu olduğunu pek sanmıyorum." "Nasıl?"</p>

  <p class="block_7">&nbsp;</p>

  <p class="block_6">"Roldem'de oldukça yetenekli birkaç şifacı rahip var," dedi Robert. "İçlerinden bazıları da Meclis'e çok yardımcı oluyor."</p>

  <p class="block_7">&nbsp;</p>

  <p class="block_6">"Seni buraya getiren de bu mu?" diye sordu Tal. Kollarını oynatmaya başladığında vücudundaki tutukluğun azaldığını fark etti.</p>

  <p class="block_7">&nbsp;</p>

  <p class="block_6">"Ben çağırdım beyim," dedi Pasko.</p>

  <p class="block_7">&nbsp;</p>

  <p class="block_6">"Pasko Meclis'ten büyü kabiliyeti olan birilerinin gelmesini zorunlu kılan bazı şeyler olduğunu sezmiş. Suikastçının sana masaj yapılan odaya büyü kullanmadan girmesinin imkânsız olduğunu bildirdi."</p>

  <p class="block_7">&nbsp;</p>

  <p class="block_6">Tal bunları düşündü. Masa, altında birisinin saklanabileceği kadar büyüktü, fakat içeri girenler saklanan kişiyi görürdü. Odada bir dolap ya da başka bir kapı da yoktu. "Bunu fark etmiş olmam gerekirdi," dedi Tal. "Kendinde değildin," dedi Robert. "Pasko gerekli yerlere kanın çoğunun orada öldürülen talihsiz genç kadından geldiğini ve sende yalnızca birkaç çürük, bir de hemen iyileşebilecek küçük bir yara olduğunu iletmiş. Turnuvaya kadar kendine geleceksin." Tal doğruldu ve vücudundaki tutukluğun neredeyse tamamen gittiğini fark etti. "Açlıktan ölüyorum," dedi. "Rahip dostumuzun kullandığı şifa büyüsünün sonuçları bunlar. Eğer fark edebildiysen, şu anda daha zayıfsın. Vücudun yaralanan etini iyileştirmek için başka bir yerden güce ihtiyaç duyuyordu, bu yüzden de zaten az miktarda olan vücut yağından kullandı Tal. Cılız görünüyorsun ki, bunu iyi anlamda söylüyorum." Tal ayağa kalktığında başı döndü. "Ve bir günlük bir kedi yavrusu gibi güçsüz hissediyorum."</p>

  <p class="block_7">&nbsp;</p>

  <p class="block_6">Pasko elini uzatıp Tal'in cüppesini giymesine yardım etti ve dairenin ana odasındaki masaya kadar ona eşlik etti. Masada yemekler duruyordu ve Tal iştahla yemeye başladı. Yedikçe gücü yerine geliyordu.</p>

  <p class="block_7">&nbsp;</p>

  <p class="block_6">"Günün geri kalanında dinlenmen gerekecek Tal," dedi Robert. "Fakat sonra, yaraların hakkındaki dedikoduları dağıtmak için bir yerlerde görünmen gerek."</p>

  <p class="block_7">&nbsp;</p>

  <p class="block_6">"Neden?" diye sordu Tal. "Neden acele ediyoruz?"</p>

  <p class="block_7">&nbsp;</p>

  <p class="block_6">"Çünkü insanlar neden saldırıya uğradığın, ne kadar yaralı olduğunla ilgili konuşmaya çoktan başlamış olacak," dedi Robert. "Saldırının nedenini tahminlere bırakacağız, çünkü anladığım kadarıyla turnuvaya girmemeni ya da kızlarını görmemeni isteyen pek çok insan var." Tal kafasını salladı.</p>

  <p class="block_7">&nbsp;</p>

  <p class="block_6">"Yaralarına gelince, suikastçıyı gönderenler her kimse onlara başarısızlığa uğradıklarını göstermek zorundayız. Böylece yakın zaman içinde yeniden saldırırlar." "Şimdi de yem mi oldum?"</p>

  <p class="block_7">&nbsp;</p>

  <p class="block_6">Robert omuzlarını silkti. "Birileri seni öldürmeye çalışıyor. Bunu bir av gibi gör. Yırtıcılardan biri seni takip ediyorsa ne yaparsın?"</p>

  <p class="block_7">&nbsp;</p>

  <p class="block_6">"Koşmazsın. Tuzak hazırlarsın," dedi Tal. "İşte biz de öyle yapacağız."</p>

  <p class="block_7">&nbsp;</p>

  <p class="block_6">Tal yemeğini bitirdiğinde, "Saat kaç?" dedi. Pencereden baktığında öğleden sonra olduğunu görebiliyordu. "Öğleni iki saat geçti," dedi Pasko.</p>

  <p class="block_7">&nbsp;</p>

  <p class="block_6">"Öyleyse yapabileceğim en iyi şey Ustalar Sarayı'na dönmek, öldürülen zavallı kızla ilgili birkaç laf etmek..." Birden Salmina'yı düşündü ve onu bir daha göremeyeceğini, onunla bir daha ateşli bir şekilde sevişemeyeceğini anımsayarak bir an korkunç bir hüzne kapıldı. "Sonra da yeniden banyo ve masaj için Remarga'nın yerine gitmek." Pasko'ya baktı. "Davet var mı?" "Üç tane."</p>

  <p class="block_7">&nbsp;</p>

  <p class="block_6">"Hepsini geri çevir. Halk içinde görülmem gerekiyorsa Dawson'ın yerinde yemek yemeye giderim."</p>

  <p class="block_7">&nbsp;</p>

  <p class="block_6">Robert kafasını salladı. "Peki ya ondan sonra?"</p>

  <p class="block_7">&nbsp;</p>

  <p class="block_6">"Çarkıfelek'te oyun oynarım."</p>

  <p class="block_7">&nbsp;</p>

  <p class="block_6">"Güzel, böylece zinde olduğun tamamen ortaya çıkar."</p>

  <p class="block_7">&nbsp;</p>

  <p class="block_6">Tal ayağa kalkıp gerindi. "Dün av eti gibi deşilmiş birine göre son derece iyi hissediyorum kendimi."</p>

  <p class="block_7">&nbsp;</p>

  <p class="block_6">Robert'ın yüzünde alaycı bir ifade vardı. "O büyü hiç de ucuza gelmedi."</p>

  <p class="block_7">&nbsp;</p>

  <p class="block_6">Tal gülümsedi. "Kaynakları bol olan biri için çalışmayı tercih etmiş olmam ne iyi."</p>

  <p class="block_7">&nbsp;</p>

  <p class="block_6">Robert'ın ifadesindeki alay silinip yerini bir donukluk aldı. "Onlar güçlükle kazanılmış kaynaklardır genç Tal. İnsan büyü sanatlarıyla ilgili hiçbir şey bilmiyorsa zenginliği büyüyle elde etmek kolay gibi görünür, fakat sen bizim sanatımıza bazı şeyleri anlayabilecek kadar şahit oldun. Adayı, kaç kişiyi giydirip beslediğimizi gördün ve şimdi de başka yerlerde ne kadar insana destek çıktığımızı görüyorsun." Eliyle daireyi, kıyafetleri ve diğer şeyleri gösterdi. "Bunların hiçbiri bedel ödenmeksizin bizim olmadı ve hiçbiri de 'dilek'le var edilmedi."</p>

  <p class="block_7">&nbsp;</p>

  <p class="block_6">Tal, Robert'ın anlatmaya çalıştığı şeyi tam olarak anlayabildiğinden emin değildi ve bu yüzden, "Ustalarımın benim için tedarik ettiklerine minnettar olmadığımı söylemiyorum. Fakat şu an kimin bir suikastçının hedefinde olduğunun acı bir şekilde farkındayım, bu yüzden de doğru zamanda arkamda belli bir gücün olması hoşuma gidiyor," dedi. İfadesi son derece ciddileşmişti. "Hatırlarsan bana daha ne için eğitildiğime, bu kahrolası turnuvayı kazanmanın dışında görevimin tam olarak ne olduğuna dair ipuçları vereceksin."</p>

  <p class="block_7">&nbsp;</p>

  <p class="block_6">Robert birkaç dakika sessiz kaldıktan sonra, "Doğru," dedi. "Sana pek fazla şey anlatmadık ve bizim için uygun olduğu müddetçe de seni bazı durumlardan habersiz bırakmaya devam edeceğiz. Şayet yanlış ellere düşersen... hünerli bir büyücü, elmayı çekirdeğinden ayırır gibi hatıralarını kafandan çekip çıkarabilir Tal. İyiliğini düşünmeyenler bunu bir günden az bir süre içerisinde yapar ve seni bir hanın kapısının önüne ağzından salyalar akar bir halde bırakıverirler. Kimse de seni aklını oynatmış bir ayyaştan başka bir şey olarak görmez.</p>

  <p class="block_7">&nbsp;</p>

  <p class="block_6">Fakat onlar işlerini bitirmeden önce, bildiğin tüm sırları alıp götürürler."</p>

  <p class="block_7">&nbsp;</p>

  <p class="block_6">Pasko kafasını salladı. "Duyduğuma göre oldukça da canı yanıyormuş insanın."</p>

  <p class="block_7">&nbsp;</p>

  <p class="block_6">Robert onayladı. "Onu oldukça ıssız bir yere götürürler ki, çığlığı kimseleri rahatsız etmesin." Tal gerinmeye devam etti. "Öyleyse ustalarımın beni, anlattığınız gibilerden korumak için büyü sanatlarını kullanacaklarına güvenmeliyim. Peki suikastçı kimmiş, biliyor musun?"</p>

  <p class="block_7">&nbsp;</p>

  <p class="block_6">"Pasko seni hamamdan çıkarmak için çok uğraştı..." Robert diğer adama bakarak tasvip eder gibi kafasını salladı. "Havlularla kanını durdurup, kimse kanın ne kadarı sana ne kadarı kıza ait olduğunu anlamadan seni arabaya taşıyarak büyük bir marifet göstermiş oldu."</p>

  <p class="block_7">&nbsp;</p>

  <p class="block_6">Pasko omuzlarını silkti. "Abanıyorsun Robert. Çoğu insan başka taraflara koşturuyordu ya da çığlık ve bağrışmalardan kafaları karışmıştı. Hamam pek iyi aydınlatılmadığı için... eh, insanların Tal'in yerde kanlı bir et parçası gibi yattığını görmesinin iyi olmayacağını biliyordum."</p>

  <p class="block_7">&nbsp;</p>

  <p class="block_6">"İyi etmişsin." Robert Tal'e baktı. "Zamanı gelince görevini öğreneceksin genç dostum. Şu zamana kadarki gelişiminden memnun kaldığımızı bil. Şimdilik tek endişen de şu turnuvayı kazanmak olsun."</p>

  <p class="block_7">&nbsp;</p>

  <p class="block_6">"Neden?"</p>

  <p class="block_7">&nbsp;</p>

  <p class="block_6">"Kazandığında sana nedenini söyleyeceğim." "Peki ya kazanamazsam?"</p>

  <p class="block_7">&nbsp;</p>

  <p class="block_6">"O zaman zaten sonrasında yaşanacakları bilmek zorunda olmazsın, değil mi?" Tal'in yüzünde karanlık bir hoşnutluk ifadesi belirdi. "Galiba bu doğru efendim." "Bana Pençe 'efendim' der,</p>

  <p class="block_7">&nbsp;</p>

  <p class="block_6">Toprak Beyi Talwin Hawkins ise 'Robert' diyebilir."</p>

  <p class="block_7">&nbsp;</p>

  <p class="block_6">"Evet, Robert," dedi Tal ve yeniden rolüne bürünerek, "Pasko, kıyafetlerimi Remarga'nın yerine getir ve uygun vakitte arabanın orada olmasını sağla," diye ekledi. Diğer adama dönerek, "Robert, hamamda bana eşlik eder misin? İnsanı ferahlatıyor," dedi.</p>

  <p class="block_7">&nbsp;</p>

  <p class="block_6">Robert kafasını hafifçe yana eğerek, "Sanırım seninle olsam akıllılık ederim. Suikastçı büyü kabiliyeti olan biri değildir belki, ama birileri onu o odaya büyü kullanarak sokmuş. Ya aktarım ya görünmezlik büyüsü. Şu an ile turnuva zamanı arasında özellikle de mistik sanatlarla ilgili bir sorun yaşanırsa yakınlarında olmalıyım," dedi.</p>

  <p class="block_7">&nbsp;</p>

  <p class="block_6">"Suikastçının kim olduğuna dair bir fikrin var mı?" diye sordu Tal tekrar.</p>

  <p class="block_7">&nbsp;</p>

  <p class="block_6">"Adamın biri," dedi Pasko. "Kimse onu teşhis edemedi, Şehir Muhafızları da cesedi alıp götürdü." "Asayiş teşkilatında bu caniyi soruşturacak kadar iyi tanıdığımız biri var mı?" diye sordu Tal. "Asayiş amiri Drogan'la iskambil oynamışlığınız var, yani kimse olayın farkına varmadan ona bir şeyler sorabilirsiniz," dedi Pasko.</p>

  <p class="block_7">&nbsp;</p>

  <p class="block_6">"Öyleyse bunu yarın hallederim," dedi Tal ve Robert'a dönerek, "Hadi Remarga'nın yerine doğru yürüyelim de dünün nahoşluğunu aklımızdan atalım," diye ekledi.</p>

  <p class="block_7">&nbsp;</p>

  <p class="block_6">"Hadi öyle yapmışız gibi görünsün bakalım," dedi Robert. "Fakat bu insanların seni öldürmeye ne kadar yaklaştıklarını asla unutmamanı istiyorum."</p>

  <p class="block_7">&nbsp;</p>

  <p class="block_6">"Hangi insanların?"</p>

  <p class="block_7">&nbsp;</p>

  <p class="block_6">Robert hafifçe gülümsedi. "Zannederim bunu yakında öğreneceğiz." İki adam çıkarken Pasko akşam için kıyafet seçmeye başladı.</p>

  <p class="block_7">&nbsp;</p>

  <p class="block_6">Tal, asayiş amirinin şehir merkezindeki eski pazarın yanında bulunan ofisine giden daracık sokaklarda ilerliyordu. Hava sanki onun ruh halini yansıtıyormuş gibi kapalıydı. Önceki gece olaysız geçmişti, fakat sürekli gergin durmuş, bir başka saldırı olabileceği korkusunu yaşamıştı. Bu yüzden de genelde ona zevk veren ufak şeylerin keyfini çıkaramadığını fark etmişti. Eski bir han olan fakat şimdi yalnızca evlerinde yemek yemek istemeyen asilzadelere ve zenginlere özel yemek salonları haline getirilmiş üst kattaki odalarda hizmet veren Dawson'ın yerinde yediği yemek, her zamanki gibi muazzamdı. Ancak, et mükemmele yakın -jöle ve soslar Tal'in alışkın olduğu tattaydı- hizmet de kusursuz olduğu halde, o ve Robert yemeklerini sessizlik içinde tamamlamışlardı. Ravensburg'den ithal edilen ve genelde çok leziz olan Krallık şarapları hakkında neredeyse hiç yorum yapmamıştı.</p>

  <p class="block_7">&nbsp;</p>

  <p class="block_6">Çarkıfelek'te kumar oynamak da pek ilgi çekici olmamıştı. Tal isteksizce oynamıştı, aklının başka yerde olduğu aşikardı. Leydi Thornhill bile Tal'e kafasının karışık göründüğünü söylemişti. Tal ise gülümseyip bunun evvelki gün Remarga'nın yerinde yaşadığı nahoş şeyle bir ilgisi olmadığını söylemişti. Hayır, ciddi yara almamıştı; zavallı kızın kanına bulandığı ve kafasını fayans zemine çarptığı için böyle görünüyordu ve evet, çoğunlukla da yaklaşan turnuvayı düşünüyordu. Birkaç defa ufak miktarda para kaybetmiş ve oyundan erken kalkmıştı. O ve Robert daireye döndüklerindeyse Tal hemen yatmaya gitmiş, Robert ve Pasko ise yan odada saatlerce sessiz sessiz konuşmuşlardı.</p>

  <p class="block_7">&nbsp;</p>

  <p class="block_6">Tal pek çok zor soruya yanıt arıyordu. Düşük rütbeli bir saray görevlisinin yeğeni olan amirin, göreve siyasi bağlantıları sayesinde gelen, ama buna rağmen işinde başarılı olduğunu ispatlayan Dennis Drogan'ın ofisine geldi.</p>

  <p class="block_7">&nbsp;</p>

  <p class="block_6">Drogan'ın, içinde toplantı alanındaki bir masa ile sandalye ve asayiş müdürüne biraz mahremiyet sağlayabilmek için hazırlanmış tahta perde dışında pek bir şey olmayan odasına alındığında, nazik fakat mesafeli bir tebessümle karşılandı. "Tal, ben de bugün seni ziyaret etmeyi düşünüyordum." Drogan orta yaşlı, tıknaz bir adamdı ve kısacık kesilmiş saçları, temiz tıraşıyla iyice ortaya çıkan, Tal'in bugüne kadar gördüğü en yuvarlak kafaya sahipti. Seneler içinde defalarca kırılmış yamuk bir burnu vardı ve bir kulağının yarısı kavga sırasında ısırılıp koparılmıştı. Her zaman dikkatli olan gözleri hiçbir şeyi kaçırmazdı.</p>

  <p class="block_7">&nbsp;</p>

  <p class="block_6">"Benimle cinayet hakkında konuşmak istiyorsun sanırım."</p>

  <p class="block_7">&nbsp;</p>

  <p class="block_6">Amirin kaşları kalktı. "Evet. Seni kim öldürmek isteyebilir Tal?"</p>

  <p class="block_7">&nbsp;</p>

  <p class="block_6">"Beni mi?" dedi Tal şaşırmış gibi yaparak. "Ben saldıranın kıskanç bir sevgili ya da Salmina'ya kin duyan biri olduğunu düşündüm. Bana kalırsa kimliğini teşhis etmemen için arkamdan geldi." Drogan bir an bunu düşündü ve sonra, "Adamı daha önce görmüş müydün?" dedi. "Hayır. Aslına bakarsan adamı tanıyıp tanımadığını merak ediyordum ben de."</p>

  <p class="block_7">&nbsp;</p>

  <p class="block_6">"Hayır, bizimkilerden kimse onu daha önce görmemiş. Cesedi kireç kuyusuna atmadan önce üzerini aradık, bize onun hakkında bilgi verebilecek hiçbir şey bulamadık. Tek bildiğimiz Adalar'dan henüz gelmiş olduğu, çünkü üzerinden Krallık gümüşü çıktı."</p>

  <p class="block_7">&nbsp;</p>

  <p class="block_6">Tal düşüncelere dalmış gibi arkasına yaslandı. "Bu çok kafa karıştırıcı, değil mi? Belki adam kızın sevgilisiydi ve seyahate gitmişti. Döndüğünde de Salmina'nın hamamda çalıştığını öğrenip sinirlendi."</p>

  <p class="block_7">&nbsp;</p>

  <p class="block_6">"Kız on seneden fazladır orada çalışıyor dostum. Şayet adam bu haberi şaşırtıcı bulan bir sevgiliyse, uzunca bir süredir buralarda değilmiş demektir." "Benim aklıma gelen ilk şey bu oldu," diye yanıtladı Tal.</p>

  <p class="block_7">&nbsp;</p>

  <p class="block_6">"En bariz seçenek bu ve genelde doğru çıkar. Fakat bu kez öyle olduğunu düşünmüyorum. Biri kızı öldürmek istemiş olsa, evine dönmek için hamamdan çıkana kadar neden beklemedi? Hayır, birilerinin Roldem'in en iyi kılıç ustasını kılıçlarından bir oda ötede yakalamak istemiş olması daha olası. Tahminim bu."</p>

  <p class="block_7">&nbsp;</p>

  <p class="block_6">"Fakat kim suikastçı göndermek ister ki?"</p>

  <p class="block_7">&nbsp;</p>

  <p class="block_6">"Adamın suikastçı olduğunu kim söyledi?"</p>

  <p class="block_7">&nbsp;</p>

  <p class="block_6">"Onu daha evvel hiç görmemiştim Dennis. Bana kin tutan bir iki kişi olabilir, fakat şüphesiz onları sima olarak tanırdım. Birileri ölmemi istiyorsa, mantık olarak bu iş için adam kiralamış olmaları gerekir. Gerçi bana pek olası görünmüyor ya." "Neden olmasın?" diye sordu amir.</p>

  <p class="block_7">&nbsp;</p>

  <p class="block_6">"Çünkü kızlarını görmemi istemeyecek bir iki baba, hatta belki ölmemi isteyecek bir hanım olabilir, fakat bu işi yapmak için ciddi ciddi adam kiralayacak birini tanımıyorum." "Bu işin en tuhaf yanı ne biliyor musun?" "Nedir?"</p>

  <p class="block_7">&nbsp;</p>

  <p class="block_6">"Kimse adamın hamama girdiğini görmemiş. Saldırıya uğradığın yere gelebilmek için, yarım düzine kadar görevli ve hademenin önünden geçmen gerekiyor. Sabah banyoların açıldığı andan, gece kapıların kapandığı ana kadar binanın o bölümüne çıkan hiçbir gizli giriş bulunmuyor." "Evet, çok tuhaf, değil mi?"</p>

  <p class="block_7">&nbsp;</p>

  <p class="block_6">"Orada, sanki büyü yapılmış gibi birden nasıl ortaya çıktığına dair bir fikrin yok değil mi?" Tal alaycı bir gülümsemeyle arkasına yaslandı. "Büyü mü? Bu işleri daha da... tuhaf bir hale sokar, değil mi?" "Birileri senin ölmeni istemişse bu işi yaptırmak için epey ödeme yapmayı da göze almış demektir. Hem kılıcı kullanana hem de onu görünmeden binaya sokan büyücüye ödeme yapmış."</p>

  <p class="block_7">&nbsp;</p>

  <p class="block_6">"Görünmezlik büyüsü mü acaba?"</p>

  <p class="block_7">&nbsp;</p>

  <p class="block_6">"Öyle bir şey. Amcamın büyücü tanıdığı olan bir arkadaşı var. Ona birkaç soru sordum; adam kullanılmış olması en muhtemel büyünün bu olduğunu söylüyor. Adamı başka bir yerden o odaya göndermek... çok zor bir şey ve bunu yalnızca birkaç büyücü başarabiliyor."</p>

  <p class="block_7">&nbsp;</p>

  <p class="block_6">Tal bu neticeyi elde edebilecek en az üç dört kişi tanıdığından bahsetmemenin en iyisi olduğunu düşündü. Bu tarz gerçekleri keşfetmeyi amire bırakmalıydı. "Yani kimse bu adamla ilgili bir şey bilmiyor mu?"</p>

  <p class="block_7">&nbsp;</p>

  <p class="block_6">"Üzgünüm, fakat öyle."</p>

  <p class="block_7">&nbsp;</p>

  <p class="block_6">"Hangimizin hedefteki kurban olduğunu bile anlayamıyor mu?"</p>

  <p class="block_7">&nbsp;</p>

  <p class="block_6">"Hayır. Sadece herkesle yatıp kalkan bir fahişeden öte biri olmayan bir kadın için bu kadar sıkıntı çıkmış olmasını sorun ediyorum."</p>

  <p class="block_7">&nbsp;</p>

  <p class="block_6">Tal kaskatı kesildi. "Salmina herkesle yatıp kalkan biri değildi." "Ben öyle duydum," dedi Dennis.</p>

  <p class="block_7">&nbsp;</p>

  <p class="block_6">Tal ayağa kalktı. "Seni işlerinden alıkoymayayım. Başka bir şey bulursan lütfen bana haber ver." "İçin rahat olsun, haber vereceğim."</p>

  <p class="block_7">&nbsp;</p>

  <p class="block_6">El sıkıştılar ve Tal ofisten çıkıp evine yöneldi. Suikastçıyla ilgili hiçbir bilgi çıkmaması onu öfkelendiriyordu. Gerçi böyle bir şey olmasını umduğu da yoktu.</p>

  <p class="block_7">&nbsp;</p>

  <p class="block_6">Aklını hayatın bu anlaşılmaz şeylerinden kurtarıp tamamen turnuvayı düşünmeliydi. İki haftadan az bir süre kalmıştı ve kazanacaksa dikkatinin daha fazla dağılmaması gerekiyordu. Turnuva yaklaştıkça Tal de endişesinin arttığını hissediyordu. Magnus, Nakor ve Robert'ın kendisine öğrettiği zihin yatıştırma alıştırmaları yapsa da; zarlar, iskambil kâğıtları ve hoş beraberliklerle kendini turnuvayı düşünmekten alıkoymaya çalışsa da yaklaşan turnuvanın düşüncesi dönüp dolaşıp geri geliyordu.</p>

  <p class="block_7">&nbsp;</p>

  <p class="block_6">Turnuvadan iki gece önce gelen saray daveti bile bu takıntısını geçiremedi. Saatlerini bir terzide öldürmüş, son moda saray kıyafetleri kestirip diktirmişti. Kullanışlılık açısından tamamen gereksiz bir çift cilalı siyah çizmenin içine sıkıştırılmış dar pantolonuyla süslü bir züppe kıyafetiydi yaptırdığı. Çizmeler at binmek için çok kısa -üst kısımları bir saate kalmadan baldırların su toplamasına sebep olurdu- yürüyüş içinse çok uzundu. Fakat çok hoş gümüş tokaları ve yan tarafında da boyalı deriden kırmızı şeritleri vardı. Pantolon öyle sıkıydı ki, içinde durmak bile neredeyse olanaksızdı, fakat terzi sarayda modanın bu olduğu konusunda onu ikna etti.</p>

  <p class="block_7">&nbsp;</p>

  <p class="block_6">Rağbette olduğu ifade edilen, pantolonun önündeki açıklığı örten kumaştan vazgeçmişti. Saray modası için bile olsa katlanılamayacak kadar aptal bulduğu şeyler vardı. Boynu açık, dantel yakası göğüs kafesinin altında bir dizi inci düğmeyle bir araya gelen ve bol bol dantelle bezenmiş manşetleri olan gömleği tam bir süs abidesiydi. Ceketi de son derece süslüydü. Kırmızı brokar üzerine altın iple işlenmiş, yalnızca sol koldan giyilmek üzere tasarlanmış ve diğer taraftan sırmalı bir iple asılı duran, yakası ve manşeti inci bezeli korkunç bir şeydi. Bunların üzerine bir de kar beyaz keçeden, arasına boyalı bir kuştüyü sıkıştırılmış gümüşten şeridi olan, geniş kenarlı bir şapka takmıştı.</p>

  <p class="block_7">&nbsp;</p>

  <p class="block_6">Tal'in tüyü siyah olduğundan ortaya çıkan zıtlık çok belirgindi. Terzi, bu kıyafetin sarayda giyilenler gibi en iyisinden olduğu konusunda onu temin etmeye çalışsa da, Tal birilerinin bu adamı özel olarak tuttuğunu ve böylece saraya ilk gelişinin kahkaha ve alaylarla karşılanmasının sağlanacağını düşünmeden edemiyordu.</p>

  <p class="block_7">&nbsp;</p>

  <p class="block_6">Ancak kutlama gecesi arabası saray kapısına vardığında, şehrin diğer genç erkeklerinin de aynı şekilde tuhaf kostümler giymiş olduğunu gördü. Dağlardaki ailesinin kışları basit post ve kürkler giydiğini, yaz sıcağındaysa neredeyse tamamen çıplak dolaştığını hasretle anımsadı. Sarayın merdivenlerini çıkarken, Tal modanın asilzadelerdeki fazladan altını söğüşlemek için terzilerin yarattığı bir tezgâh olduğuna karar verdi. Salador ve Roldem'de katıldığı çeşitli sosyal toplantılardan duyduklarını göz önüne alınca, seneye bu vakitler şu an giydiği tüm kıyafetlerin eski moda kabul edileceğini ve yeni çıkanların rağbet göreceğini biliyordu.</p>

  <p class="block_7">&nbsp;</p>

  <p class="block_6">Tal, davetsiz misafirlerin Kral'ın sarayında görünmesini önlemekten sorumlu görevliye davetiyesini verdi. Görevlinin arkasında, üzerlerinde kırmızı-sarı süslü üniformaları olmasına rağmen, bırakın istenmeyen bir konuğu dışarı atmayı, koca bir ayaklanmayı dahi bastırabilecek gibi görünen bir bölük saray koruması duruyordu. Bir uşak, ana salona geçerken ona eşlik etmek üzere görevlendirildi. Salona yürürlerken, "Efendim, bu gece Kral resmi bir oturma düzeninin olmamasına karar verdi. Herkes yemeğini büfeden alacak," dedi uşak.</p>

  <p class="block_7">&nbsp;</p>

  <p class="block_6">Pençe bu kelimenin anlamını bilmiyordu ve hatırlayabilmek için düşünmesi gerekti. "Büü-fee," dedi yavaşça. Delikanlı salonun ucundaki masaya yöneldi; masa yemeklerle donatılmıştı ve hizmetkârlar koşturarak, istek doğrultusunda, ellerindeki şarap ve bira maşrapalarından bardakları dolduruyorlardı. Tal baktığı her yerde cırtlak renkli kıyafetler giymiş insanların konuşma halinde olduklarını, bazılarının da bir ellerinde tuttukları tabaktan öbür elleriyle yemek yediklerini gördü. İşte o an, büfenin Bas-Tyra lehçesindeki bir kelime olduğunu hatırladı. Oturmadan, açık bir masadan yemek alıp yemek anlamına geliyordu. Bazen, bir dili konuşabildiğini sanırsın yalnızca, diye hatırlattı Tal kendine.</p>

  <p class="block_7">&nbsp;</p>

  <p class="block_6">Kalabalığın arasından yemek masasına doğru ilerlerken birkaç tanıdık yüz gördü ve gülümseyip selam verdi. Hayal edebileceği her tür yiyecek o masanın üzerindeydi: füme av kuşları, çeşnili yumurtalar; ocakta pişirilmiş, baharlı, salamura ve akla gelebilecek her şekilde hazırlanmış sebzeler; çeşit çeşit peynirler; bazıları mevsiminde bile olmayan meyveler; tatlılar. Bir tabak aldı ve tabağın beklediğinden hafif olduğunu fark etti. Şöyle bir incelediğinde tabağın taş ya da metal değil, bir çeşit sert seramik olduğunu gördü. Dalgaların arasından çıkan bir yunusun bir yıldız üzerinden atlayışını gösteren Roldem kraliyet arması tabağın üstüne elle işlenmişti. Oldukça etkileyiciydi.</p>

  <p class="block_7">&nbsp;</p>

  <p class="block_6">Sağından bir ses, "Evet, etkileyici, değil mi?" dedi. Tal döndüğünde, daha önce pek çok kez kumar oynadığı Bas-Tyralı tüccar Quincy de Castle'ı gördü. "Akıl okuyabiliyor musun?" diye sordu Tal tebessüm ederek. "Hayır," diye yanıtladı tüccar. "Öyle olsaydı iskambil oyununda sana o kadar çok para kazandırmazdım Tal. Hayır, tabağa hayranlıkla baktığını gördüm ve neden böyle yaptığını tahmin ettim." "Oldukça etkileyici," diye tekrarladı Tal.</p>

  <p class="block_7">&nbsp;</p>

  <p class="block_6">"Eh, söyledikleri gibi, 'Kral olmak güzel şey'. İnsan kendini her türlü güzelliğe kaptırabiliyor." O an Teşrifatçıbaşı, asasının demir ucunu yere vurdu. "Efendiler, hanımlar ve beyefendiler, Kral'ımız teşrif ettiler!"</p>

  <p class="block_7">&nbsp;</p>

  <p class="block_6">Tüm gözler kraliyet konağından salona uzanan kemerli girişe döndü ve Kral VI. Carol yavaşça içeri girdi. Hâlâ yirmi beş yaşındaymış gibi dinç duran orta yaşlı Kral'ın yanında balıketli, hoş görünen, başında taç olan bir kadın vardı. Teşrifatçıbaşı, "Kraliçe ve Kraliyet Ailesi!" diye duyurdu. Herkes eğilerek selam verirken Kral, "Eğlenceye dönmeniz bizleri memnun edecektir. Bu gece resmiyet yok!" dedi.</p>

  <p class="block_7">&nbsp;</p>

  <p class="block_6">Bu haber karşısında kısa süre alkışlar duyuldu, sonra herkes Kral gelmeden önce ne yapıyorsa o işe döndü.</p>

  <p class="block_7">&nbsp;</p>

  <p class="block_6">Tal, "Daha önce böyle bir şeye katılmış mıydın?" dedi Quiney'ye.</p>

  <p class="block_7">&nbsp;</p>

  <p class="block_6">"Evet fakat böyle gayri resmi bir toplantı değildi. Duyduğuma göre turnuvaya o kadar çok insan katılıyormuş ki, sarayda herkesin oturabileceği kadar büyük bir masa olmasına rağmen yeterince sandalye yokmuş. O yüzden bu büfeyi hazırlamışlar. Yandaki ve onun yanındaki salonda da birer büfe var."</p>

  <p class="block_7">&nbsp;</p>

  <p class="block_6">Tal kafasını salladı. "Az önce, bu toplantıya davet edilmiş olmaktan duyduğum onur artık biraz daha azalmış gibi hissediyorum, dostum Quincy."</p>

  <p class="block_7">&nbsp;</p>

  <p class="block_6">Adam güldü. "Kendini küçük düşmüş gibi hissetme. Davet edilen her bir kişi için, kapının dışında bekleyip içeride olmayı dileyen üç kişi var. Ben buradayım, çünkü yirmi yıldır kraliyet satın alma mümessilleriyle ticaret yapıyorum ve daha evvel de turnuvaya geldim. Bu üçüncü olacak. Altın kılıcı kazanması beklenen gözdeler arasındasın Tal. Bu yüzden de buraya davet edilmen kesindi. Hatta gece bitmeden Kral seninle bizzat konuşabilir." "Ne diyeceğimi bile bilmiyorum," diye yanıtladı Tal.</p>

  <p class="block_7">&nbsp;</p>

  <p class="block_6">"Az konuş, şakalarına gül ve söylediği her şeyi onayla. Bir kralla ancak böyle başa çıkabilirsin."</p>

  <p class="block_7">&nbsp;</p>

  <p class="block_6">"Tavsiyen için teşekkürler."</p>

  <p class="block_7">&nbsp;</p>

  <p class="block_6">İkili ayrıldı ve Tal üç salonu da gezerek tanıdıklarıyla merhabalaştı, kendisine selam verenlere selam verdi. İki saat sonra, onu aramaya gelen bir uşak, "Efendim, siz Toprak Beyi Tal Hawkins misiniz?" diye sordu. "Evet," diye yanıtladı Tal.</p>

  <p class="block_7">&nbsp;</p>

  <p class="block_6">"Kral sizi huzuruna çağırıyor efendim. Lütfen beni takip edin."</p>

  <p class="block_7">&nbsp;</p>

  <p class="block_6">Tal, Kral'ın köşede Kraliçe Gertrude ve diğer aile üyeleri olan on üç yaşındaki Prens Constantine, iki erkek ve bir kız çocuğuyla birlikte durduğu üç salonun merkezine götürüldü. Daha küçük olan çocuklar sıkılmış gibi görünseler de sessiz ve uslu duruyorlardı.</p>

  <p class="block_7">&nbsp;</p>

  <p class="block_6">Uşak bir hizmetkârın kulağına sessizce bir şeyler söyledi, o da Teşrifatçıbaşı'nın kulağına bir şeyler iletti. Teşrifatçıbaşı Tal'e doğru hafifçe kafasını salladı ve sonra, "Majesteleri, karşınızda Morgan Nehri ve Çankalesi Toprak Beyi, Gümüşnehir Baroneti Talwin Hawkins," dedi. Tal son derece kibar bir şekilde eğilerek selam verdi ve sessiz kaldı. Kral'dan evvel konuşulmayacağını biliyordu.</p>

  <p class="block_7">&nbsp;</p>

  <p class="block_6">Kral Carol gülümsedi. "Hakkında bir şeyler duydum genç efendi. Turnuvayı kazanacak kişinin sen olacağına dair bahse girmenin akıllıca olacağını söylüyorlar."</p>

  <p class="block_7">&nbsp;</p>

  <p class="block_6">"Majesteleri çok naziksiniz," dedi Tal. "Turnuvaya gelen kılıç ustalarını geçebilirsem kendimi kesinlikle şanslı hissederim."</p>

  <p class="block_7">&nbsp;</p>

  <p class="block_6">"Alçakgönüllü davranıyorsun," dedi Kral gülerek. "Duyduğum şeyler var. Ustalar Sarayı'nda sır olmaz." "Majesteleri," dedi Tal, "buna şüphesiz inanırım." Kral'ın gülümsemesi genişledi ve ardından, "Ah, işte altın kılıcı kazanmanı engellemeye çalışacak biri geliyor," dedi.</p>

  <p class="block_7">&nbsp;</p>

  <p class="block_6">Tal döndüğünde bir grup adamın yaklaştığını gördü. Yüzündeki gülümseme, Kral'ın, "Toprak Beyi Talwin, sana kuzenimiz Kaspar'ı, Olasko Dükü'nü tanıtayım," demesiyle dondu kaldı. Öndeki adamın omuzları geniş, bel kısmı dardı ve Tal onun hem kuvvetli hem de tehlikeli olduğunu anlayabiliyordu. Yüzü ay gibi yusyuvarlak, çenesi öne çıkıktı ve koyu renk gözleri kısık, dikkatliydi. Sanki avını takip ediyordu. Çenesinde kapkara bir sakal vardı, fakat dudağının üstü tıraşlıydı ve dudakları sanki sırıtıyormuş gibi kıvrılmıştı. "Demek adamımın kazanmasına engel olacak genç adam bu, öyle mi?" Solundaki, üzerinde üniforma olan adama döndü. "Majesteleri, bu dukalığımdaki en iyi kılıç ustası ve turnuvayı kazanacağına bahse girebileceğim Yüzbaşı Campaneal." Sonra gülerek, "Bahse girerim dediğimde, ciddi bir bahisten bahsediyorum üstelik," diye ekledi.</p>

  <p class="block_7">&nbsp;</p>

  <p class="block_6">Kral güldü. Tal, Dük ve Yüzbaşı'ya kafasıyla selam verdi. Bir süre sonra Olasko Dükü, "Sayın Toprak Beyi, yüzbaşıyı süzüp duruyorsunuz. Birbirinizi tanıyor musunuz yoksa?" diye sordu. "Hayır," diye yalan söyledi Tal. "Bir an, Yüzbaşı'yı tanıyor olabileceğimi düşündüm, fakat yanılmışım," diyerek döndü ve "Sizinle tanışmak büyük onur Dük Kaspar," dedi.</p>

  <p class="block_7">&nbsp;</p>

  <p class="block_6">Tal, konuşmayı Dük'ün sürdürmesine izin vererek arkaya çekildi. Yüzündeki sahte ifadeyi koruyabilmek için tüm gücünü sarf ediyordu, çünkü Yüzbaşı Campaneal'ı daha önce görmüştü. Kuzgun adı verilen adamın arkasındaki atta oturan Yüzbaşı Quentin Havrevulen'den emir alıyordu. Yüzbaşı Campaneal, Tal'in köyünü yok eden adamlardan biriydi. Tal'in öldürmeye yemin ettiği adamlardan biriydi.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_20">&nbsp;</p>
</body>
</html>
