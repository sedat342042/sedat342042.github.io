<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-11-</p>

  <p class="block_17">AMAÇ</p>

  <p class="block_7">&nbsp;</p>

  <p class="block_6">Atlar çayırın üzerinde yarış ediyordu.</p>

  <p class="block_7">&nbsp;</p>

  <p class="block_6">Nakor ve Magnus, kısrağının boynuna doğru iyice eğilmiş, binici olarak istekle olduğu kadar hünerle de atını ilerleten Pençe'yi izliyorlardı. Rondar iki üzengi üzerinde sırtını dik, ellerini de dizginler üzerinde hafifçe tutarak rahat bir biçimde otururken, kısır atı yavaşça arayı açıyordu. "Halkı tarafından kötü binici olarak görülen biri için Rondar atı nasıl kullanacağını iyi biliyor," dedi Nakor.</p>

  <p class="block_7">&nbsp;</p>

  <p class="block_6">Magnus kafasıyla onaylayıp, "Ashunta hakkında sen benden daha çok şey bilirsin, ama onlar dünyanın en iyi at binicileri olarak tanınmazlar mı?" diye sordu.</p>

  <p class="block_7">&nbsp;</p>

  <p class="block_6">"Kesinlikle en iyi hafif süvarilerdir. İmparatorluk onları bastırmak için sonunda topraklarına on beş tümen getirmek zorunda kalmıştı. İki asır önce Kesh'in, İmparatorluk'un batısının fethinde kilit rol oynamışlardı, fakat bu Ashunta reislerinin isyanıyla son buldu." Demetrius az ötede durmuş bağırıp, tezahürat ederken, Nakor atlılara baktı. "Pençe yakında çok iyi bir süvari olacak." Magnus elini yavaşça iki atlının olduğu yöne doğru sallarken, "Pençe'nin dil öğrenmesini, ata binmeyi, kılıç kullanmayı ve diğer her şeyi öğrenmesini anlayabiliyorum. Ancak neden büyü derslerine dahil ediyorsun onu?"</p>

  <p class="block_7">&nbsp;</p>

  <p class="block_6">Nakor eski öğrencisine bakıp sırıttı. "Büyü mü? Büyü diye bir şey yoktur."</p>

  <p class="block_7">&nbsp;</p>

  <p class="block_6">Magnus gülmemek için kendini zor tutuyordu ve bunu başaramadı da. "Kâinatın sonu gelene dek bu konuyu babamla tartışabilirsiniz, fakat ikimiz de biliyoruz ki, senin şu 'numaraların', büyü kullanma sürecine farklı bir açıdan bakmaktan öte bir şey değil."</p>

  <p class="block_7">&nbsp;</p>

  <p class="block_6">"Bundan daha ötesi ve sen de bunu biliyorsun," dedi Nakor. "Bu iş, zihni evvelden düşünülmüş kavramlardan bağımsız kılmanın bir yolu." Durup, "Hem," diye ekledi kıkırdayarak, "ilk başta 'büyü diye bir şey yoktur' diyen senin babandı."</p>

  <p class="block_7">&nbsp;</p>

  <p class="block_6">"Kesh'e yaptığı ilk yolculuğunda sana James'le haber yollayacağını nasıl bilebildiğini sen ya da babam anlatacak mı bana? O sırada daha tanışmamıştınız bile."</p>

  <p class="block_7">&nbsp;</p>

  <p class="block_6">"Nasıl anladığını bana da hiç anlatmadı," diye yanıtladı Nakor. "Babanın hiç kimseye, hatta annene bile emanet etmeyeceği sırlar vardır."</p>

  <p class="block_7">&nbsp;</p>

  <p class="block_6">"Kara Büyücü," dedi Magnus iç geçirerek. "Bunun adaya fazla yaklaşan denizcileri yıldırmak için girilmiş bir kisveden fazlası olduğunu unutmak çok kolay."</p>

  <p class="block_7">&nbsp;</p>

  <p class="block_6">"Hayır, büyükbabanın da bildiği gibi bundan çok daha fazlası var."</p>

  <p class="block_7">&nbsp;</p>

  <p class="block_6">Magnus'un büyükbabası Macros, adanın mahremiyetini sağlamak için bir Kara Büyücü kullanan ilk büyücüydü. Ayrıca kayıp efsun tanrısı Sarig'in vekilliğini yapmış ve Büyücünün Adası'nı Pug ile Miranda'ya bırakmıştı.</p>

  <p class="block_7">&nbsp;</p>

  <p class="block_6">Nakor ve Magnus Gölgeler Meclisi'nin en üst mevkisinde yer almalarına rağmen, ikisi de kuruluşun en derin gizemlerini tam olarak anlıyor değillerdi. Magnus bir seferinde babasına, ona bir şey olursa kimin başa geçeceğini sormuş ve Pug, şifreli konuşur gibi, böyle bir şey yaşandığında herkesin ne yapmaları gerektiğini bileceğini söylemişti.</p>

  <p class="block_7">&nbsp;</p>

  <p class="block_6">Magnus tekrar konuya döndü. "Büyü olsun numara olsun, Pençe'nin neden mistik sanat öğrendiğini hâlâ söylemedin bana." "Doğru, söylemedim."</p>

  <p class="block_7">&nbsp;</p>

  <p class="block_6">"Nakor, bütün gün sinirimi bozmayı mı tasarlıyorsun?"</p>

  <p class="block_7">&nbsp;</p>

  <p class="block_6">Nakor güldü. "Hayır, sadece bazen mizah kavramıyla ilgili bir sorunun olduğunu unutuyorum." Yarışın sona erdiği ve üç gencin talimatları almak üzere bekledikleri çayırın öbür ucunu işaret etti. "Pençe olası düşmanları mümkün olduğunca iyi tanımalı. Hasımlarımız senelerdir kara büyüye bel bağladı ve Pençe'nin o üç ölümdansçısından kurtulması bana bir fikir verdi."</p>

  <p class="block_7">&nbsp;</p>

  <p class="block_6">Magnus sessizdi. Kulübede tek başına olsaydı, o ölümdansçılarının kendisini büyük olasılıkla öldürebileceğini biliyordu. Gece geç saatlerde babasıyla, neden düşmanın böyle cesurca bir adım attığını ve neden kendisinin hedef olarak seçildiğini anlamaya çalışmışlardı, ama sonunda ellerindeki tek şey tahminlerdi.</p>

  <p class="block_7">&nbsp;</p>

  <p class="block_6">"Büyüyü tanıyabilmesini mi istiyorsun?" dedi Magnus.</p>

  <p class="block_7">&nbsp;</p>

  <p class="block_6">"Mümkünse evet. Seneler evvel Krondor Dükü Lord James, birileri büyü yaparken ensesindeki tüylerin diken diken olduğunu hissettiğini söylemişti. Ayrıca 'bela gümbürtüsü'nden, yani kötü bir şey olmak üzereyken bunu hissedebilme kabiliyetinden de söz etmişti. Bu özel önsezi sayesinde James'in hayatı pek çok defa kurtulmuştur."</p>

  <p class="block_7">&nbsp;</p>

  <p class="block_6">"Sence Pençe'de de böyle bir kabiliyet olabilir mi?"</p>

  <p class="block_7">&nbsp;</p>

  <p class="block_6">"Henüz bilemiyorum, fakat büyücü olmadığı açıkça görülmediği halde bu işlerden biraz olsun anlayan, büyücülere karşı özel kilitlerle korunan yerlere girebilecek ve akıllıca davranabilecek birilerinin yanımızda olması faydalı olabilir. "</p>

  <p class="block_7">&nbsp;</p>

  <p class="block_6">"Çocuğu fazladan çalışmaya zorlamak için pek muğlak bir sebep gibi görünüyor. Hele de bu iş hep soyutta kalıp, bu bilgileri asla fiiliyata dökemeyeceği göz önüne alınırsa."</p>

  <p class="block_7">&nbsp;</p>

  <p class="block_6">"Bunu asla bilemezsin," dedi Nakor. "Her halükarda şimdi olduğundan çok daha eğitimli biri haline gelecek ve bu da herkesin yararına olur." Gençlerin yer değiştirmelerini, böylece bir sonraki yarış için Demetrius'la Pençe'nin yerlerini alışını izlediler. Rondar da onlara bakıyordu.</p>

  <p class="block_7">&nbsp;</p>

  <p class="block_6">"Bana kalırsa Pençe'nin eğitiminin bir başka aşamasıyla daha ilgilenmeliyiz. Kendrick'in yerindeki şu iki kızla olan ilişkisine dair tuttuğun notları ilgiyle okuyorum. Bence o dersleri ilerletmemiz gerek."</p>

  <p class="block_7">&nbsp;</p>

  <p class="block_6">"Alysandra'yla mı?"</p>

  <p class="block_7">&nbsp;</p>

  <p class="block_6">"Evet. Ona öğrettiğimiz becerileri kullanmaya başlamasının vakti geldi bence." "Neden?"</p>

  <p class="block_7">&nbsp;</p>

  <p class="block_6">"Çünkü Pençe kılıç ya da büyüden çok daha tehlikeli şeylerle karşı karşıya kalacak."</p>

  <p class="block_7">&nbsp;</p>

  <p class="block_6">Magnus dönüp babasına ait dev binalara baktı. "Nasıl böyle adamlar olduk Nakor? Nasıl böyle kötü şeyleri yapabilir olduk?"</p>

  <p class="block_7">&nbsp;</p>

  <p class="block_6">"Tanrılar böyle hicvediyor işte," diye yanıtladı Nakor. "Biz nasıl iyilik için kötülük yapıyorsak, düşmanlarımız da zamanında kötülük adına iyilikler yapmıştır." "Sence tanrılar bize gülüyor mudur?" Nakor kıkırdadı. "Hem de sürekli." "Yapmamışsındır değil mi?" "Neyi?"</p>

  <p class="block_7">&nbsp;</p>

  <p class="block_6">"Ben senin öğrencindim. Sen... Helena... seninkilerden biri değildi, değil mi?"</p>

  <p class="block_7">&nbsp;</p>

  <p class="block_6">"Hayır," dedi Nakor, yüz ifadesi yumuşamıştı. Elini Magnus'un koluna koyarak, "O zorlu ders sana aitti. Bazen hayat böyledir," dedi. Yeni yarış başlarken dikkatini bir kez daha üç gence yöneltti. Demetrius ve Pençe tüm hünerlerini kullanarak atları sürüyor, Rondar da her ikisini aşağılayan sözcükler haykırıyordu.</p>

  <p class="block_7">&nbsp;</p>

  <p class="block_6">Nakor tekrar Magnus'a döndüğünde, büyücünün düşüncelere dalmış olduğunu gördü. O düşüncelerin ne yöne gittiğini tahmin ettiğinden, "Başka birini bulmalıydın Magnus," dedi.</p>

  <p class="block_7">&nbsp;</p>

  <p class="block_6">Magnus eski ustasına baktı. "Kimi yaralar asla iyileşmez. Onları sarıp hayatına devam edersin." Nakor kafasını salladı. "Biliyorum Magnus."</p>

  <p class="block_7">&nbsp;</p>

  <p class="block_6">Magnus gülümsedi. Nakor'un kendisini anladığını biliyordu, çünkü o da zamanında Magnus'un büyükannesiyle evlenmiş, kadını öldürmeye mecbur kaldığı ana kadar da onu sevmekten vazgeçmemişti. Magnus derin bir nefes aldı. "Pekâlâ. Ne zaman başlayalım?" "Bu gece bile olur," dedi Nakor.</p>

  <p class="block_7">&nbsp;</p>

  <p class="block_6">Magnus yürümeye başladı. "Öyleyse gidip kıza söyleyeyim."</p>

  <p class="block_7">&nbsp;</p>

  <p class="block_6">"Ona ne yapacağını söyle yeter. Nasıl yapacağını kesinlikle biliyordur," diye bağırdı Nakor arkasından.</p>

  <p class="block_7">&nbsp;</p>

  <p class="block_6">Arkasını döndüğünde, Pençe'nin Demetrius'un biraz önünde yarışı bitirdiğini ve her iki gencin de Rondar'ın yanında atları durdururken sevinç nidaları attıklarını gördü. Nakor, gençlerin kendilerine öğretilmeden de anın tadını çıkarmayı, yarını ve getirebileceği endişeleri ya da pişmanlık ve suçluluk duygusuyla dünü çok fazla düşünmemeyi bildiklerini düşündü. "Bu anın tadını çıkar Pençe. Zevkine var," dedi Nakor hafifçe.</p>

  <p class="block_7">&nbsp;</p>

  <p class="block_6">Sonra pişmanlıkla iç geçirerek üç öğrencisine sırtını döndü ve Pug'ın kaldığı yere doğru yürümeye başladı. Konuşacakları çok şey vardı ve bunların büyük bir bölümü sevimsiz şeylerdi.</p>

  <p class="block_7">&nbsp;</p>

  <p class="block_6">Pençe kaba bir havluyla saçlarını kuruladı. Çocukluğunda düzenli bir alışkanlık olarak gerçekleştirmese de, banyo yapmayı seviyordu. Orosini halkı yıkanırken kullanacakları suyu ısıtmak zorunda kalırdı, çünkü tüm nehirlere yıl dönümüyle eriyen kar suyu karışırdı ve yalnızca sıcak yaz aylarında insanlar dağ göllerinde veya nehirlerinde yüzebilirlerdi. Kışları buhar odalarında ter atar, kirlerinden bir sopa yardımıyla arınırlardı.</p>

  <p class="block_7">&nbsp;</p>

  <p class="block_6">Yıkanma alışkanlığıyla Kendrick'in yerinde tanışmıştı, fakat orada da çoğunlukla daha önce başkalarının kullanmış olduğu küvetlere girmek zorunda kalırdı ve bu da ona kendi kirini başkasınınkiyle değiş tokuş etmek gibi gelirdi. Fakat Villa Beata'da yıkanılacak muhteşem odalar vardı. İnsanların günaşırı keyfine varabildiği soğuk, ılık ve sıcak suyu olan birbirine bağlı üç banyo bulunuyordu. Ayrıca binaların her kanadında daha küçük küvetler de vardı.</p>

  <p class="block_7">&nbsp;</p>

  <p class="block_6">Çalıştıktan ya da ata bindikten sonra kirini atıp yeni kıyafetler giymekten memnun oluyordu. Üstelik her gün elbise sandığına temiz kıyafetler konuyordu. Diğer öğrencilere çamaşırhanede çalışma görevi verildiğini biliyordu, fakat tüm bunlar yine de ona büyüymüş gibi geliyordu. Kirli kıyafetlerini odanın kapısının dışındaki çamaşır sepetine bırakıyor, çalışmalarından ya da alıştırmalarından döndüğündeyse tertemiz elbiseler onu bekliyor olurdu.</p>

  <p class="block_7">&nbsp;</p>

  <p class="block_6">Yüzünü kurularken çenesindeki sakalı hissetti. Evvelki sene tıraş olmaya başlamıştı ve bu işi Magnus gibi hallediyordu. Orosinililer çenenin üzerindeki kılları teker teker çekerlerdi. Pençe ise keskin usturayı tercih etmişti.</p>

  <p class="block_7">&nbsp;</p>

  <p class="block_6">Rondar ve Demetrius banyodan döndüğü sırada Pençe usturayı bilemekle uğraşıyordu. "Yemekten sonra ne yapacaksınız?" diye sordu yüzünü köpürtürken. Üzerinde kaba bir havludan başka bir şey olmayan Rondar kendini yatağına atarken belirsiz bir şeyler homurdandı. "Bu gece mutfak görevim var. Yani servis, bulaşık işleriyle uğraşacağım. Sen?" dedi Demetrius.</p>

  <p class="block_7">&nbsp;</p>

  <p class="block_6">"Ben boşum," dedi Pençe tıraş olmaya başlarken. "Gölün oradaki çukurda ateş yakar, insanları toplardık diye düşünmüştüm."</p>

  <p class="block_7">&nbsp;</p>

  <p class="block_6">"Bu fikrini yemekte paylaşırsan faydası olur." "Kızlar," dedi Rondar.</p>

  <p class="block_7">&nbsp;</p>

  <p class="block_6">"Hazırlıksız buluşmalar çoğunlukla en iyileridir."</p>

  <p class="block_7">&nbsp;</p>

  <p class="block_6">"Eh, yarın Altıncıgün, yani sabah ne kadar yorgun olursanız olun, öğlen dinlenebilirsiniz." "Öyle," dedi Demetrius. "O da dinlenebilir," dedi Rondar'ı işaret ederek. "Fakat sen dinlenemezsin. Görev listesine bakmadın mı?" "Hayır."</p>

  <p class="block_7">&nbsp;</p>

  <p class="block_6">"Bütün gün mutfak görevin var. Gündoğumundan son yemeğe kadar."</p>

  <p class="block_7">&nbsp;</p>

  <p class="block_6">Pençe iç geçirdi. "Bu geceki âlem için fazla gelir." "Eh, orada olamasan da bu güzel bir fikir," dedi Demetrius.</p>

  <p class="block_7">&nbsp;</p>

  <p class="block_6">"Evet," diye onayladı Rondar.</p>

  <p class="block_7">&nbsp;</p>

  <p class="block_6">"Teşekkürler. Ben akıl ediyorum, ama gidemiyorum."</p>

  <p class="block_7">&nbsp;</p>

  <p class="block_6">"Gidebilirsin," dedi Demetrius. "Çok geçe kalma yeter."</p>

  <p class="block_7">&nbsp;</p>

  <p class="block_6">"Şarap," dedi Rondar yatağından kalkıp giyinmeye başlarken.</p>

  <p class="block_7">&nbsp;</p>

  <p class="block_6">"Evet, şaraba ihtiyacımız olacak."</p>

  <p class="block_7">&nbsp;</p>

  <p class="block_6">Demetrius, sırıtarak kendine bakan Pençe'ye döndü. "Bu gece sen mutfaktasın." "Besalamo beni bir kez daha mahzende yakalarsa, o yaratık beni pişirir, afiyetle de yer."</p>

  <p class="block_7">&nbsp;</p>

  <p class="block_6">"Taldaren," dedi Rondar kafasını sallayarak.</p>

  <p class="block_7">&nbsp;</p>

  <p class="block_6">Pençe güldü. Besalamo başka bir dünyadan gelen bir büyücüydü -bu gerçeği tam olarak sindirmek Pençe'nin epey vaktini almıştı- ve saç çizgisi hizasında öne ve geriye doğru uzanan iki sıra beyaz kemik dışında neredeyse bir insan gibi görünüyordu. Parlak kırmızı gözleri vardı. "Sanırım Besalamo, Taldaren'in oğlanları yediği dedikodusunu bizi hizaya getirmek için yaydı." "Bunun gerçek yanıtını öğrenmek ister misin?" diye sordu Demetrius.</p>

  <p class="block_7">&nbsp;</p>

  <p class="block_6">"Hayır, bize şarap getirmesi gereken kişi ben değilim. Şarap yoksa, kızlar gölün oraya gelmez," dedi Pençe. "Rica edersen gelebilirler," dedi Demetrius. Pençe bu öneri karşısında kızardı. Yeni delikanlı olarak adadaki kızların merakını çektiği açıkça görülüyordu.</p>

  <p class="block_7">&nbsp;</p>

  <p class="block_6">Adada yaklaşık elli kadar öğrenci vardı. Ve insan olmayanları çıkarınca geriye Pençe'nin yaşlarında ve yirmili yaşlarının ortasında olan on altı genç adam ve on dörtle - yirmi iki yaşları arasında on dört kız kalıyordu.</p>

  <p class="block_7">&nbsp;</p>

  <p class="block_6">"Alysandra," dedi Rondar.</p>

  <p class="block_7">&nbsp;</p>

  <p class="block_6">"Evet," diye onayladı Demetrius. "Onu davet et. Evet derse tüm erkekler gelir ve tüm erkekler gölün orada buluşuyorsa tüm kızlar da orada olur." Pençe'nin yüzü ve boynu kıpkırmızı kesildi.</p>

  <p class="block_7">&nbsp;</p>

  <p class="block_6">"Kızardı," dedi Rondar pantolonunu çekerken bir kahkaha atarak.</p>

  <p class="block_7">&nbsp;</p>

  <p class="block_6">"Onu rahat bırak seni işe yaramaz barbar. Kızları bu gece göl başına toplamak istiyorsak Pençe'nin Alysandra'yı davet etmesi lazım."</p>

  <p class="block_7">&nbsp;</p>

  <p class="block_6">Pençe Demetrius'a şüpheci bir bakış attı, fakat sessiz kaldı. Diğer gençlerden bazılarının aksine, Demetrius Alysandra'yla konuşmakta bir sorun yaşamıyordu; buna rağmen kızın onunla kesinlikle ilgilenmediği sonucuna varmıştı. Son birkaç haftada koşullar gereği bir araya geldiklerinde, Alysandra'nın ona verdiği kibar fakat ilgisiz yanıtlar ile delikanlıların kıza gösterdikleri korkuyla karışık saygı arasında, Alysandra'nın peşinden gitmenin vakit kaybı olacağına karar vermişti bile. Yine de Demetrius biraz şarap aşırarak aşçının gazabına uğramaya boyun eğiyorsa ve hatta Rondar bile bu buluşma için böylesine heyecanlanıyorsa, Pençe de kendi üzerine düşen görevi yapması gerektiğini hissediyordu.</p>

  <p class="block_7">&nbsp;</p>

  <p class="block_6">Üzerini giyindikten sonra Alysandra'yı bulmak üzere odadan çıktı.</p>

  <p class="block_7">&nbsp;</p>

  <p class="block_6">Ateş tüm parlaklığıyla yanarken, adanın genç erkek ve kadınları ikili ya da üçlü gruplar halinde oturmuş sessizce konuşuyordu. Pençe'nin adını bilmediği bir kızla yan yana oturan Demetrius'tan biraz ötede duran Rondar dışında.</p>

  <p class="block_7">&nbsp;</p>

  <p class="block_6">Pençe ateşin etrafında neredeyse elli kişi gördüğüne oldukça şaşırmıştı. Demetrius'un getirdiği iki şişe şaraba, bir başkasının ambar sundurmasından yürüttüğü büyük fıçı bira da eklenmişti ve delikanlılardan bazıları, fazla içkinin etkilerini göstermeye başlamıştı bile. Pençe kendine bir kadeh alarak topluluktan biraz uzaklaştı.</p>

  <p class="block_7">&nbsp;</p>

  <p class="block_6">Şarabı seviyordu; bira ise onun için o kadar önemli değildi. Çocukluğundaki ballı içkiler artık karanlık birer anıdan ibaretti ve erkeklerin içtiği mayalı balı içme şansını da elde edememişti. Orada tek başına durup keskin sıvıdan bir yudum alıp tadına varmaya çalıştı.</p>

  <p class="block_7">&nbsp;</p>

  <p class="block_6">"Neden tek başınasın?"</p>

  <p class="block_7">&nbsp;</p>

  <p class="block_6">Pençe kafasını kaldırdığında, omzunda ince bir şal olan Gabrielle isminde zayıf, koyu renk saçlı bir kızın yanında dikildiğini gördü. Şaşırtıcı mavi gözleri ve sıcak bir gülümsemesi vardı. "Pek tek başıma sayılmam," dedi Pençe. Kız kafasını salladı. "Fakat hep... ayrı duruyorsun Pençe." Pençe etrafına bakındı ve hiçbir şey söylemedi. "Alysandra'yı mı bekliyorsun?"</p>

  <p class="block_7">&nbsp;</p>

  <p class="block_6">Sanki kız onun zihnini okuyordu; bu adada böyle bir şeyin olması bariz bir ihtimaldi zaten! Gabrielle'in gülümsemesi genişledi. "Hayır... Evet, sanırım. Yemekten önce ona burada toplanacağımızdan bahsetmiştim," -diğer kızları eliyle işaret etti- "belli ki birkaç kıza bundan bahsetti."</p>

  <p class="block_7">&nbsp;</p>

  <p class="block_6">Gabrielle Pençe'nin yüzünü inceleyerek, "Sen de onun büyüsüne kapılanlardan mısın?" diye sordu. "Büyüsü mü?" diye sordu Pençe. "Ne demek istiyorsun?"</p>

  <p class="block_7">&nbsp;</p>

  <p class="block_6">"O benim arkadaşım. Onunla aynı odayı paylaşıyoruz ve onu seviyorum, fakat o farklı." Gabrielle alevlerin içinde bir şeyler görüyormuş gibi ateşe baktı. "Hepimizin farklı olduğunu unutmak kolaydır."</p>

  <p class="block_7">&nbsp;</p>

  <p class="block_6">Pençe, Gabrielle'in konuşmayı nereye götürdüğünü bilmiyordu, bu yüzden de sessiz kalmaktan memnundu.</p>

  <p class="block_7">&nbsp;</p>

  <p class="block_6">Uzun bir sessizlikten sonra, "Görülerim var," dedi Gabrielle. "Bazen küçük parçalar, yalnızca bir anlığına benimle olan resimler halinde geliyorlar. Bazense başkalarını izlediğim, konuşmalarını duyduğum bir odadaymışım gibi uzun, ayrıntılı şeyler görüyorum.</p>

  <p class="block_7">&nbsp;</p>

  <p class="block_6">"Çocukken ailem tarafından terk edildim. Yakınlardaki bir çiftçinin ölümünü haber verdiğim için benden korkmuşlardı ve köylüler bana cadı-çocuk adını vermişlerdi." Gözleri gölgelendi. "Dört yaşındaydım."</p>

  <p class="block_7">&nbsp;</p>

  <p class="block_6">Pençe ona dokunmak için elini uzattığında kız geri kaçtı ve acı dolu bir gülümsemeyle ona döndü.</p>

  <p class="block_7">&nbsp;</p>

  <p class="block_6">"Bana dokunulmasından hoşlanmam."</p>

  <p class="block_7">&nbsp;</p>

  <p class="block_6">"Özür dilerim," dedi Pençe elini geri çekerek. "Ben yalnızca... "</p>

  <p class="block_7">&nbsp;</p>

  <p class="block_6">"Niyetinin iyi olduğunu biliyorum. Çektiğin acıya rağmen, cömert bir ruhun, geniş bir kalbin var. O yüzden senin için yalnızca acı görüyorum." "Ne demek istiyorsun?"</p>

  <p class="block_7">&nbsp;</p>

  <p class="block_6">"Alysandra." Gabrielle derin bir nefes aldı. "Onu bir kardeş gibi seviyorum, fakat o tehlikeli biri Pençe. Bu gece gelmeyecek. Fakat yakında onu bulacaksın. Ona âşık olacaksın ve o kalbini kıracak."</p>

  <p class="block_7">&nbsp;</p>

  <p class="block_6">Pençe daha başka soru soramadan kız arkasını döndü ve karanlığa doğru yürüyüp Pençe'yi şaşkınlık içinde bıraktı. Pençe kızın söylediklerini tartarken şaşkınlık ve öfke karışımı bir şeyler hissettiğini fark etti. Hayatında zaten çok acı çekmemiş miydi? Onun için değerli olan her şeyi kaybetmiş, ölümden dönmüş, tuhaf yerlere götürülmüş ve zaman zaman ona hâlâ yabancı gelen ve rahatsızlık verici şeyleri öğrenmesi istenmişti.</p>

  <p class="block_7">&nbsp;</p>

  <p class="block_6">Şimdiyse kalbinin gireceği yolda seçme hakkının olmadığı söyleniyordu. Ayağa kalktı ve eğlenen arkadaşlarına arkasını dönerek yavaş yavaş odasına doğru yürümeye başladı. Zihni bir o yöne bir bu yöne kayıyordu. Fark etmeden odasına gelmişti. Yatağına uzanıp tavana bakmaya başladı. Sanki iki farklı yüz yer değiştirerek gözü önünde beliriyordu: Gabrielle'in sözlerini yalanlayan parlak tebessümüyle Alysandra geliyordu önce. Bu kadar nazik, bu kadar güzel bir şey nasıl tehlikeli olabilirdi ki? Fakat hemen ardından Gabrielle'in gözlerinde gördüğü acıyı hatırlıyor ve onun verdiği tavsiyelerin yanlış olmadığını düşünüyordu. Kız tehlikeyi sezmişti ve Pençe de bu uyarıyı dikkate alması gerektiğini biliyordu.</p>

  <p class="block_7">&nbsp;</p>

  <p class="block_6">Rondar ve Demetrius biraz sarhoş halde odaya döndüklerinde Pençe uykuya dalıyordu. İkili sohbet ediyordu. Ya da Pençe'ye göre, Demetrius her ikisi yerine sohbet ediyordu.</p>

  <p class="block_7">&nbsp;</p>

  <p class="block_6">"Gittin," dedi Rondar.</p>

  <p class="block_7">&nbsp;</p>

  <p class="block_6">"Evet," dedi Pençe. "Hatırlayacağınız üzere yarın mutfakta uzun bir gün geçireceğim. Bu yüzden hepimize bir iyilik yap da konuşmayı kes."</p>

  <p class="block_7">&nbsp;</p>

  <p class="block_6">Demetrius önce Pençe'ye, sonra Rondar'a bakıp gülmeye başladı. "Rondar işte, ne yaparsın? Safi çene!"</p>

  <p class="block_7">&nbsp;</p>

  <p class="block_6">Rondar çizmelerini çıkardı ve homurdanarak yatağına attı kendini.</p>

  <p class="block_7">&nbsp;</p>

  <p class="block_6">Pençe yüzünü duvara döndürerek gözlerini kapadı, fakat uykunun gelmesi epey vakit aldı.</p>

  <p class="block_7">&nbsp;</p>

  <p class="block_6">Haftalar geçmiş, Gabrielle'in onunla görüsünü paylaştığı gecenin anıları solup gitmişti. Pençe verilen görevlerin çoğunu sıradan ve beklendik görüyordu, fakat ilgisini canlı tutmaya yetecek yeni dersler hep vardı. Magnus'un da tahmin ettiği gibi, Rondar Pençe'nin iyi bir at binicisi olmasını sağlamış ve Orosinili delikanlı birkaç ay içinde adanın en hünerli kılıç ustalarından biri olmuştu. Fakat Büyücünün Adası'ndaki öğrencilerin çoğu kılıç çalışmalarına çok az vakit ayırdıkları ya da hiç ilgilenmedikleri için bu boş bir onurmuş gibi geliyordu.</p>

  <p class="block_7">&nbsp;</p>

  <p class="block_6">Büyü dersleri tuhaftı. Tartışılan şeylerin yarısını bile güçlükle anlıyordu ve bu konuya karşı doğuştan hiçbir yatkınlığı yokmuş gibiydi. Büyü yapılmadan evvel bir iki defa tuhaf bir hisse kapılmış, bunu Magnus ve Nakor'la paylaştığında adamlar bu hissi ayrıntılı olarak anlatması için ona bir saatten fazla süre soru sormuşlardı.</p>

  <p class="block_7">&nbsp;</p>

  <p class="block_6">O haftalar içinde yaşanan en eğlenceli olaysa, Rondar'ın Selena ismindeki yeni gelen bir kıza sevdalanmasıydı. Fevri, narin bir Keshli olan kız, çocukken Ashunta atlılarının pek çok kez kasaba sınırına geldiğini gördüğü için onları hakir görüyordu. Selena'nın Rondar'ın kültüründe kadınlara kötü muamele edilmesine karşı duyduğu öfke, sanki o kültürün değer ve inançlarının tek mimarı Rondar'mış gibi onun üzerinde toplanıyordu. İlk başta bu öfke karşısında Rondar sessiz kalmış, iğneli söz ve aşağılamaları duymazdan gelmişti. Sonra o da, az da olsa tam cümleler kurarak Pençe ve Demetrius'u şaşırtmış, kızın öfkesine karşılık vermeye başlamıştı. Sonundaysa, makul tüm beklentilere karşın, ona âşık olmuştu.</p>

  <p class="block_7">&nbsp;</p>

  <p class="block_6">Rondar'ın kızın kalbini kazanma kararlılığı, Demetrius'un ona bir kıza doğru düzgün nasıl kur yapılacağını öğretmesine, Pençe'nin de buna kahkahalarla gülmemek için kendini zor tutmasına neden olmuştu. Pençe bu işlerde uzman olmadığını biliyor ve böyle durumlarda kızların erkeklerden daha çok şey söylediğini tahmin ediyordu, fakat en azından Lela ve Meggie'yle yaşamış olduğu tecrübe, onun kızların yanında Rondar ve Demetrius'a nazaran daha rahat olmasını sağlıyordu. Tabii Alysandra dışındaki kızların yanında.</p>

  <p class="block_7">&nbsp;</p>

  <p class="block_6">Gabrielle'in uyarısına verdiği tepkiyle birlikte, Pençe'nin Alysandra'ya olan ilgisi daha da artmıştı. Şimdi onu hem son derece çekici hem de son derece ürkütücü buluyordu. Alysandra'da tehlikeli bir şeyler vardı ve Pençe bunun kendi hayal ürünü mü olduğunu, yoksa onunla iletişim halinde olmanın gerçekten de bir risk taşıyıp taşımadığını merak ediyordu.</p>

  <p class="block_7">&nbsp;</p>

  <p class="block_6">En iyi yanıtın onu görmezden gelmek olduğuna karar vererek, ikisinin bir araya geldiği durumlarda kibar fakat mesafeli davranmaya başladı. Pençe tüm bunlar karşısında neler hissettiğini anlayana kadar da, ondan uzak durmak için mümkün olduğunca çok bahane buldu.</p>

  <p class="block_7">&nbsp;</p>

  <p class="block_6">Nakor ve Magnus sürekli olarak ona yapacak yeni şeyler buluyordu. Bir öğleden sonra kendini bu zamana kadarki en tuhaf göreve başlarken buldu. Nakor onu, böcekler yüzünden neredeyse ölmüş, boğumlu dalları ve birkaç yaprağı olan güdük bir huş ağacının bulunduğu küçük bir tepeye çıkarmıştı. Pençe'ye ahşap bir çerçeveye gerilmiş büyük bir parşömen, ateşte sertleştirilmiş ve ucunda kömür olan bir sopa vermişti. "Şu ağacı çiz," demişti ve Pençe'nin soru ya da yorumlarını duymayı beklemeden uzaklaşıp gitmişti.</p>

  <p class="block_7">&nbsp;</p>

  <p class="block_6">Pençe uzunca bir süre ağaca baktı. Sonra etrafında iki kez döndü ve ardından yarım saat kadar boş parşömene baktı.</p>

  <p class="block_7">&nbsp;</p>

  <p class="block_6">En sonunda bir dalın altındaki kıvrımı, dalın gölgesinin balığa benzer bir şekil oluşturduğu yeri fark etti. O da bunu çizmeye çalıştı.</p>

  <p class="block_7">&nbsp;</p>

  <p class="block_6">Üç saatin ardından, önce çizdiği resme sonra da ağaca baktı. İçinde bir öfke kabardı ve parşömeni yere attı. Yere uzanıp tepesinde dönen bulutlara bakarken zihnini serbest bıraktı. Büyük beyaz bulutlar şekiller oluşturuyordu; Pençe bu şekillerde yüzler, hayvanlar, bir de kale duvarı gördü.</p>

  <p class="block_7">&nbsp;</p>

  <p class="block_6">Aklı gerçekle bağlarını koparmıştı ve çok geçmeden uyuyakaldı. Ne kadar uyuduğunu bilmiyordu -yalnızca birkaç dakika olduğunu düşünüyordu- fakat aniden bir şeyin farkına vardı. Doğrulup önce parşömene sonra ağaca baktı ve yaptığı çizimin hemen sol yanına hızla yeni bir şeyler çizmeye başladı. Bu sefer ayrıntılara bakmak için durdu ve ağacın yarattığı duyguyu, avcı göze çarpan hatları ve gölgeleri yakalamaya çalıştı. Ayrıntıların önemli olmadığını anladı: Önemli olan nesnenin yarattığı duyguydu.</p>

  <p class="block_7">&nbsp;</p>

  <p class="block_6">Tam çizimini bitirmek üzereyken Nakor geri döndü ve omzunun üzerinden çizimine baktı. "Bitirdin mi?"</p>

  <p class="block_7">&nbsp;</p>

  <p class="block_6">"Evet," dedi Pençe.</p>

  <p class="block_7">&nbsp;</p>

  <p class="block_6">Nakor iki ağaca baktı. "Önce bunu mu yaptın?" diye sordu sağdakini işaret ederek. "Evet." "Bu daha iyi olmuş," dedi soldaki çizimi göstererek.</p>

  <p class="block_7">&nbsp;</p>

  <p class="block_6">"Evet."</p>

  <p class="block_7">&nbsp;</p>

  <p class="block_6">"Neden?"</p>

  <p class="block_7">&nbsp;</p>

  <p class="block_6">"Bilmem. Yalnızca her şeyi çizmeyi çalışmaktan vazgeçtim."</p>

  <p class="block_7">&nbsp;</p>

  <p class="block_6">"Fena değil," dedi Nakor çizimi geri verirken. "İyi bir gözün var. Şimdi gereksiz olanlardan ziyade, önemli olan şeyleri aktarmayı öğrenmelisin. Yarın resim yapmayı öğreneceksin." "Resim mi?" "Evet," dedi Nakor ve sonra binaların olduğu araziye dönerek, "Hadi gel," diye ekledi.</p>

  <p class="block_7">&nbsp;</p>

  <p class="block_6">Pençe ustasının peşine düşüp 'resim yapmayı öğrenmek' ile ne kastettiğini merak etmeye başladı.</p>

  <p class="block_7">&nbsp;</p>

  <p class="block_6">Maceus, Pençe'yi izlerken kaşlarını çatmıştı. Adam, Pençe'nin ağaç resmi çizdiği günün ertesinde Nakor'un kaldığı yerin kapısının önünde belirmişti. Kendisi kalkık burunlu, minik süslü bir bıyığı olan bir Quegliydi ve Pençe'nin yaptığı işi izlerken sürekli dilini şaklatıyordu. Genç adama bir aydır resim yapmayı öğretiyor, onu şafak vaktinden akşam karanlığına kadar çalıştırıyordu.</p>

  <p class="block_7">&nbsp;</p>

  <p class="block_6">Pençe çabuk öğrenen biriydi. Maceus onun yetenek ve zarafetten yoksun olduğunu söylemiş, ama ardından, biraz gönülsüz bir şekilde, temel becerilere ve iyi bir göze sahip olduğunu eklemişti. Pençe ışık, şekil, doku ve renk kavramlarının üstesinden gelmeye çabalarken, Nakor ara sıra gelip onu gözlüyordu. Pençe renklerle yağları karıştırarak ihtiyacı olan şeyi elde etmeyi, resmini koyabileceği ahşap panolar ya da gergin tuvaller yapmayı da öğrenmişti.</p>

  <p class="block_7">&nbsp;</p>

  <p class="block_6">Kendisine öğretilen diğer disiplinlerdeki becerileri de kullanıyordu, çünkü ustalık kazanmaya çalıştığı her şey bir yana, resim yapmak onda sonsuz bir hüsrana neden oluyordu. Hiçbir şey, işe başlarken hayal ettiği gibi görünmüyordu. Maceus ilk başta ona basit şeylerin resimlerini yaptırıyordu: masanın üzerinde dört adet meyve, tek bir zırh eldiveni, bir kılıç ve bir kalkan. Fakat bunlar bile onun çabalarını boşa çıkarmaya kararlı gibiydi.</p>

  <p class="block_7">&nbsp;</p>

  <p class="block_6">Pençe çalışıp kendini bu işe verdi; çoğu kez başarısızlığa uğramasına rağmen, yorumlama işine nasıl yaklaşması gerektiğini yavaş yavaş anlamaya başlıyordu.</p>

  <p class="block_7">&nbsp;</p>

  <p class="block_6">Bir sabah uyandı ve mutfaktaki işlerini -resim yapmak, yemek yapmanın verdiği basit zevki özlemesine sebep oluyordu- bitirdikten sonra gidip son çalışmasına, porselen bir sürahiyle kâse resmine baktı. Beyaz renkli kâsenin ağzında ve sürahinin çevresinde mavi, süslü bir şerit olduğundan, bu parçalar ince bir yaklaşım gerektiriyordu.</p>

  <p class="block_7">&nbsp;</p>

  <p class="block_6">Maceus onun resmi bitirdiğini anlamış gibi çıkageldi ve Pençe kenara çekildi. Adam burnunun üzerinden resme baktı ve bir süre hiçbir şey söylemedi. Sonra, "Kabul edilebilir," dedi.</p>

  <p class="block_7">&nbsp;</p>

  <p class="block_6">"Beğendin yani?" diye sordu Pençe.</p>

  <p class="block_7">&nbsp;</p>

  <p class="block_6">"Beğendim demedim. Kabul edilebilir dedim. Doğru kararlar vermişsin genç Pençe. Boyalı şeritlerde birebir çizim yapmak yerine yorumu öne çıkarmanın gerekli olduğunu anlamışsın. Beyazı vuruş biçimin de doğru." Pençe bu ihtiyatlı övgüyü aldığına sevinmişti. "Sırada ne var?" "Şimdi portre yapmaya başlayacaksın." "Portre mi?"</p>

  <p class="block_7">&nbsp;</p>

  <p class="block_6">"İnsanların resimlerini yapacaksın yani." "Ya."</p>

  <p class="block_7">&nbsp;</p>

  <p class="block_6">"Git ve başka bir şeyler yap. Dışarı çık, ufka bakmak için gözlerini kullan. Uzun zamandır ince şeylerle uğraşarak onları zorladın," dedi Maceus.</p>

  <p class="block_7">&nbsp;</p>

  <p class="block_6">Pençe kafasını sallayarak odadan çıktı. Diğerleri kendilerine verilen görevleri yapıyordu ve o tek başına ata binmek, göle yürümek ya da tek başına yüzmek istemiyordu. Bu yüzden arazinin kuzeyinde kalan çayırda dolaşmaya başladı ve sonunda ormanın sınırındaki küçük elma korusunda çalışan bir grup öğrenciye rastladı.</p>

  <p class="block_7">&nbsp;</p>

  <p class="block_6">Tanıdık bir şekil ismini seslendiğinde nabzının hızla atmaya başladığını hissetti. "Pençe!" diye bağırdı Alysandra. "Gel de yardım et!"</p>

  <p class="block_7">&nbsp;</p>

  <p class="block_6">Kız bir ağaca dayadıkları merdivenin en üstünde duruyordu. Merdiveni tutan çocuğun adı Jom'du.</p>

  <p class="block_7">&nbsp;</p>

  <p class="block_6">Pençe koruda altı çift halinde toplam on iki öğrenci olduğunu gördü.</p>

  <p class="block_7">&nbsp;</p>

  <p class="block_6">Pençe merdivenin dibine gelip, "Ne yapayım?" dedi.</p>

  <p class="block_7">&nbsp;</p>

  <p class="block_6">Alysandra eğilip büyük bir elma çuvalı verdi ona. "Bunu diğerlerinin yanına koy ve bana yeni bir çuval getir. Böylece sürekli aşağı inip çıkmak zorunda kalmam."</p>

  <p class="block_7">&nbsp;</p>

  <p class="block_6">Pençe söyleneni yaptı ve elmaları çuvallarla dolu bir yığının yanına taşıdı. Uzakta, bir başka öğrencinin de arabayla onların yanına doğru geldiğini görünce, işin bitmek üzere olduğunu tahmin etti. Boş bir çuval alıp merdivene döndü ve birkaç basamak çıkıp çuvalı Alysandra'ya verdi. Kız saçını arkadan toplayıp beyaz bir şapkanın altına sıkıştırmış, böylece boynunun inceliği, omuzlarının zarafeti ortaya çıkmıştı. Kızın saçlarının arasından görünen kulaklarını fark eden Pençe, bunun ne kadar çekici olduğunu düşündü.</p>

  <p class="block_7">&nbsp;</p>

  <p class="block_6">"Neden gidip diğerlerine yardım etmiyorsun?" dedi Alysandra bir süre sonra. "İşimiz neredeyse bitti." Pençe aşağı atlayıp, bir kucak dolusu çuval kaptı. Boşları dolu olanlarla değiştirmeye başladı; araba yanlarına geldiğinde hasat bitmişti.</p>

  <p class="block_7">&nbsp;</p>

  <p class="block_6">Öğrenciler arabayı hızla doldurup binaların olduğu araziye yürümeye başladılar. Alysandra Pençe'nin yanına gelerek, "Nerelerdeydin? Artık seni neredeyse hiç görmüyorum," dedi.</p>

  <p class="block_7">&nbsp;</p>

  <p class="block_6">"Resim yapıyordum," dedi Pençe. "Usta Maceus bana resim yapmayı öğretiyor."</p>

  <p class="block_7">&nbsp;</p>

  <p class="block_6">"Mükemmel!" diye haykırdı Alysandra. Pençe'ye bakarken gözleri kocaman görünüyordu. Kolunu Pençe'nin koluna taktığında, delikanlı kızın göğsünün yumuşaklığını hissetti. Onun elmaların muazzam kokusuna karışan hafif kokusunu duyabiliyordu. "Ne resmi yapıyorsun?"</p>

  <p class="block_7">&nbsp;</p>

  <p class="block_6">"Genelde ustamın 'natürmort' dediği şeylerin, masanın üzerine dizilen parçaların resimlerini ya da manzara resimleri yapıyorum. Yarın da portre yapmaya başlıyorum."</p>

  <p class="block_7">&nbsp;</p>

  <p class="block_6">"Mükemmel!" diye tekrarladı. "Benim portremi de yapar mısın?"</p>

  <p class="block_7">&nbsp;</p>

  <p class="block_6">Pençe adeta kekeledi. "Ah, elbette... Usta Maceus izin verirse."</p>

  <p class="block_7">&nbsp;</p>

  <p class="block_6">Kız bir an bir dansçı edasıyla parmak uçlarında yükseldi ve Pençe'nin yanağına minik bir öpücük kondurdu. "Söz verdin," dedi. "Yerine getirmezsen hatırlatırım."</p>

  <p class="block_7">&nbsp;</p>

  <p class="block_6">Bunun ardından hızla öne geçti. Pençe yıldırım çarpmış gibi kalakalırken, diğer delikanlılardan birkaçı bu bariz şaşkınlık durumuna kahkahalarla gülüyorlardı.</p>

  <p class="block_7">&nbsp;</p>

  <p class="block_6">Pençe yavaşça elini uzatıp Alysandra'nın öptüğü yanağına dokundu ve uzunca bir süre başka hiçbir şey düşünmedi.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_15">&nbsp;</p>
</body>
</html>
