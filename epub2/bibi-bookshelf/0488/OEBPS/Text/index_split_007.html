<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-3-</p>

  <p class="block_17">HİZMETKÂR</p>

  <p class="block_12">&nbsp;</p>

  <p class="block_7">&nbsp;</p>

  <p class="block_6">Pençe resmen bir savaş veriyordu.</p>

  <p class="block_7">&nbsp;</p>

  <p class="block_6">Binanın içinden geçen nehirden tepeye kadar, sırılsıklam çamaşır dolu büyük bir sepet taşıyarak Lela'yı takip ediyordu. Pençe bir süre önce onun emrine verilmişti, ona fazladan bir el ve ayak olarak yardım ediyordu.</p>

  <p class="block_7">&nbsp;</p>

  <p class="block_6">Sorun olan tek şey, Robert'ın Lela'ya, Pençe'yle yalnızca kendi dilinde konuşması ve soruları doğru biçimde sormadığı sürece yanıt vermemesi yönündeki ısrarıydı. Bu dildeki birkaç kelime ortak Dil'de de kullanılıyordu, fakat Ortak Dil, Aşağı Kesh ile Kral dilinin bir karışımıydı ve bu iki büyük milletin yıllarca yürüttüğü sınır ticaretiyle gelişmişti.</p>

  <p class="block_7">&nbsp;</p>

  <p class="block_6">Zorlanmasına rağmen Pençe, dile karşı kulak yatkınlığı olduğunu için ve sürekli yüzü gülen bu kızdan dili kolaylıkla öğrenmişti.</p>

  <p class="block_7">&nbsp;</p>

  <p class="block_6">Lela ondan beş yaş büyüktü ve şayet hikâyesi doğruysa, Kendrick'in yerine karışık olaylar sonucunda gelmişti. Aranor Prensinin sarayındaki bir asilzadeyle politik bir evlilik yapmak üzere ulan Roldem Prensesi'nin hizmetkârı olduğunu iddia ediyordu. Kullanılan dili anladığı kadarıyla ve kızın hikâyesini değiştirme şekline bakarak, onun korsanlar ya da haydutlar tarafından kaçırılıp köle olarak satıldığını ve oradan da ya nazik birisinin yardımıyla kurtulduğunu ya da kendi başına kaçtığını anladı. Her halükarda, Deniz Krallıklarının ötesindeki uzak ada milletlerinden gelen kız, son iki yıldır bir hizmetkâr olarak çalıştığı Kendrick'in yerine ulaşmıştı.</p>

  <p class="block_7">&nbsp;</p>

  <p class="block_6">Her zaman neşeli ve şakacıydı, ayrıca oldukça güzeldi. Pençe gönlünü ona kaptırmak üzereydi. Yine de, ailesinin geri kalanıyla beraber bir yerlerde ölü olarak yatan Mavi Kanatlı Çamurcun Gözü'nü düşünmek içini acıtıyordu. Cesetler leş yiyiciler için açıkta kalmıştı. Bu görüntüyü aklından atıp sırtındaki büyük küfeyi taşımaya odaklandı.</p>

  <p class="block_7">&nbsp;</p>

  <p class="block_6">Lela, Pençe onun hizmetine verildiğinden kıyafetleri yıkamak için nehre birkaç defa inme zorunluluğunun ortadan kalktığını düşünüyordu. Bu yüzden de bir buçuk metre kadar yüksekliği olan bir sepet bulmuş, Pençe sepeti tepeden sırtında çıkarabilsin diye bir de koşum bağlamıştı.</p>

  <p class="block_7">&nbsp;</p>

  <p class="block_6">Kıyafetleri nehre indirmek kolaydı; sırılsıklam çamaşırları hana geri çıkarmaksa oldukça zordu.</p>

  <p class="block_7">&nbsp;</p>

  <p class="block_6">"Caleb iyi bir avcı olduğunu söylüyor."</p>

  <p class="block_7">&nbsp;</p>

  <p class="block_6">Pençe bir an duraksadı. Yanıt vermeden evvel kullanacağı kelimeleri düşünmeliydi. "Tüm hayatım için avlandım ben."</p>

  <p class="block_7">&nbsp;</p>

  <p class="block_6">Kız, kurduğu cümlenin yapısını düzelttikten sonra söylediklerini tekrarladı. "Tüm hayatım boyunca avlandım ben."</p>

  <p class="block_7">&nbsp;</p>

  <p class="block_6">Lela gevezelik ettikçe Pençe ciddi ciddi sinirleniyordu. Dikkatlice dinlese bile onun söylediklerinin yarısını anlayamıyordu, diğer yarısı da mutfak ya da kendisinin neredeyse hiç görmediği insanlar hakkındaki dedikodular oluyordu.</p>

  <p class="block_7">&nbsp;</p>

  <p class="block_6">Pek çok açıdan kaybolmuş gibiydi. Hâlâ ağılda uyuyordu, ama artık yalnızdı, çünkü Pasko, Robert için bir ayak işine bakmak üzere ortadan kaybolmuştu. Robert'ı nadiren, hanın bir penceresinden ya da tuvalete gitmek için hanın arkasından geçerken görüyordu. Ara sıra, hayatını kurtaran adam durup Pençe'yle genel bir sohbet eder, ya Ortak Dil'de ya da Roldem dilinde konuşurdu. Eğer Roldem dilinde konuşuyorsa, Pençe de aynı dili kullandığı müddetçe yanıt verirdi.</p>

  <p class="block_7">&nbsp;</p>

  <p class="block_6">Pençe'nin hana girmesi hâlâ yasaktı. Bunu tuhaf bulmuyordu. Yabancı da Orosini locasına kabul edilmezdi ve burası Orosini değildi. Artık bir hizmetkâr olduğundan ağılda uyumasının bir gereklilik olduğunu tahmin ediyordu. Bu insanların anlayamadığı değişik bir yönü vardı.</p>

  <p class="block_7">&nbsp;</p>

  <p class="block_6">Çok yorulduğunu hissediyordu. Neden olduğunu bilmiyordu: Sonuçta, genç bir erkekti, çoğunlukla enerjik ve neşeliydi, fakat Kendrick'in yerine geldiğinden bu yana her gün kötü bir ruh haliyle savaşıyor, onu neredeyse pes ettiren bir hüzün yaşıyordu. Bulunduğundan beri ya da Pasko ona bir görev vermiş veya Caleb ve Lela yanında olsa da, yalnızken pençesine düştüğü kara düşünceler yine de dikkatini dağıtıyordu. Bu konuda büyükbabasının bilgeliğinden faydalanmak isterdi, fakat ailesini düşünmek, kaçışı olmayan karanlık bir yerde tutsakmış gibi hissetmesine sebep olan hastalıklı bir ruh haline sürüklüyordu onu.</p>

  <p class="block_7">&nbsp;</p>

  <p class="block_6">Orosini halkı kendi arasında gayet açık davranır, düşünce ve duygularını kolaylıkla paylaşırdı, fakat yabancılara göre duyarsız, soğuk ve aşırı sessiz olarak bile görülebilirlerdi. Kendi insanlarına kıyasla daha fazla sokulgan olan Pençe, çevresindekilere dilsiz gibi görünüyordu. İçten içe çocukluğunda tattığı o özgür ifade anlayışını özlüyordu. Çocukluk diye bahsettiği bu şey birkaç hafta önce sona ermişti, ama o sanki aradan çağlar geçmiş gibi hissediyordu.</p>

  <p class="block_7">&nbsp;</p>

  <p class="block_6">Aslına bakılırsa bir soru sorduğunda Pasko ve Lela ona karşı sıcak davranıyordu, fakat Lela ya kaçamak ya da yanlış yanıtlar veriyor, Pasko da sorusunun yapmaya çalıştıkları işle bir ilgisi olmadığını anlatarak onu savsaklamaya çalışıyordu. Bunun sonucunda Pençe'nin yaşadığı öfke, karanlık ruh halinin üzerine yığılıyordu, Yalnızca Caleb'la ava çıktığında bu öldürücü karanlığa bir ara verip dinlenebiliyordu. Genç adam, Pençe'den bile daha ketumdu ve avda geçirdikleri bir gün içerisinde aralarında yalnızca birkaç laf ederlerdi.</p>

  <p class="block_7">&nbsp;</p>

  <p class="block_6">Ahır avlusuna geldiğinde Lela, "Misafirlerimiz var," dedi. Siyah lake ahşap üzerine yaldızlı süslemelerle bezeli ve gümüş rengi perdahlı metal aksesuarlarıyla bir araba, ahırın hemen yanında duruyordu. Gibbs ve Lars, Pençe'nin bugüne dek gördüğü en güzel ve uyumlu kısır atları koşum takımlarından çıkarıyordu. Atlar, Orosini'deki dağ kabilelerinde bölgedeki diğer kültürlerdeki gibi önemli değildi, fakat yine de Pençe güzel bir binek hayvanı gördüğünde anlardı. Arabacı iki hizmetkârı gözetliyor, efendisinin atlarının gereken saygıyı gördüğünden emin olmaya çalışıyordu. "Galiba Kont DeBarges yine ziyarete geldi," dedi Lela. Pençe onun kim olduğunu merak etse de ses çıkarmadı. "Sepeti arka verandaya bırak," dedi Lela. Pençe söyleneni yaparken kız da gülümseyerek mutfaktaki arka kapıdan geçti.</p>

  <p class="block_7">&nbsp;</p>

  <p class="block_6">Pençe bir an ne yapacağını kestiremeyerek duraksadı, sonra dönüp tekrar ağıla geçti. Pasko içeride sürekli tamir gerektiren eski arabayla uğraşırken kendi kendine anlamsız bir şarkı mırıldanıyordu. Bir an ona baktı, sonra da elindeki işine geri döndü. Birkaç dakikalık sessizlikten sonra, "Şuradaki bizi uzatsana evlat," dedi.</p>

  <p class="block_7">&nbsp;</p>

  <p class="block_6">Pençe kendisinden istenen aleti uzattı ve koşum takımı için yeni bir deri üzerinde çalışan Pasko'yu izlemeye koyuldu. "Büyük bir şehirde yaşıyorsan evlat," dedi Pasko, "böyle bir işi yapacak bir usta bulabilirsin, ama yolda, herhangi bir merkezden kilometrelerce ötedeysen ve koşum takımın dağılıyorsa ne yapman gerektiğini kendin bileceksin." Bir an durdu, sonra bizi Pençe'ye verdi. "Delik aç bakalım." delikanlı, Pasko'yu bu yeni koşum takımı üzerinde çalışırken birkaç gün izlemişti ve bu yüzden ne yapılacağına dair yeterli fikri vardı. Üzerine kemer dilinin geleceğini bildiği kayışlarla uğraşmaya başladı. Ne yapacağından tam olarak emin olmadığı zamanlarda Pasko'ya bakıyordu, o da başıyla ya onaylıyor ya da yanlış olmadığını belirtiyordu.</p>

  <p class="block_7">&nbsp;</p>

  <p class="block_6">Nihayet kayış bittiğinde Pasko, "Hiç deri diktin mi?" diye sordu.</p>

  <p class="block_7">&nbsp;</p>

  <p class="block_6">"Anneme post dikerken yardım ederdim..." Sözcükleri birden önemini yitirdi. Ailesiyle ilgili herhangi bir konu, derin hüznünü geri getiriyordu.</p>

  <p class="block_7">&nbsp;</p>

  <p class="block_6">"iyidir," dedi Pasko delikleri önceden açılmış uzun bir deri parçasını ona uzatırken. "Al bu kemeri..." dedi atları arabanın konin kayışlarına bağlamakta kullanılan büyük demirden bir kemeri göstererek, "... ve şu kayışın ucuna dik."</p>

  <p class="block_7">&nbsp;</p>

  <p class="block_6">Pençe kayışı bir süre inceledikten sonra, onun daha sağlam olması için birbirine dikilmiş iki parça deriden yapıldığını fark etti. Daha düz ve geniş olan bir tarafı da vardı. Kemeri aldı ve metal silindir, düz tarafa doğru yasladığı dile karşı gelecek şekilde uzun kayışın üzerine geçirdi. Sonra Pasko'ya baktı.</p>

  <p class="block_7">&nbsp;</p>

  <p class="block_6">Pasko kafasını sallayıp hafifçe gülümsedi. Pençe, ağır derici iğnesini aldı ve kemeri yerine dikmeye başladı. İşi bittiğinde Pasko, güzel oldu evlat, fakat bir yanlış yaptın," dedi. Pençe'nin gözleri hafifçe açıldı.</p>

  <p class="block_7">&nbsp;</p>

  <p class="block_6">"Şuradakine bak," dedi Pasko, tamamlanmış bir başka kayışı işaret ederek. Pençe, Pasko'nun söylediğini yaptı ve ucu dikerek birleştirdiği delik noktasını çok kısa yaptığını fark etti. Bu kemerde, daha dayanıklı olması için tokanın altından üç kat dikiş geçilmişti.</p>

  <p class="block_7">&nbsp;</p>

  <p class="block_6">Pençe kafasını salladı, bıçağı aldı ve dikişleri kesmeye başladı. Deriyi zedelememeye özen göstererek dikişleri gevşetti ve bir taraftaki delikler, ilk sıranın dikildiği yana, diğer taraftakiler de üçüncü sırayla uyuşacak şekilde kayışı ayarladı. İki sırayı dikkatlice dikti, sonra tam aralarına üçüncüyü ekledi.</p>

  <p class="block_7">&nbsp;</p>

  <p class="block_6">"İşte böyle," dedi Pasko, Pençe'nin işi bittiğinde. "Eğer bir işi ilk defa yapıyorsan ve yakınlarında tamamlanmış halinin bir örneği varsa, biraz dur ve yapacağın şeyi incele. Böylece daha az hata yaparsın ki, hatalar bir insanın canına mal olabilir."</p>

  <p class="block_7">&nbsp;</p>

  <p class="block_6">Bu ifade Pençe'ye biraz tuhaf gelse de kafasını salladı. Bir süre sonra da, "Pasko, seninle konuşabilir miyim?" dedi. "Ne hakkında?" "Hayatım hakkında."</p>

  <p class="block_7">&nbsp;</p>

  <p class="block_6">"Bu Robert'la konuşman gereken bir mevzu," dedi hizmetkâr. "Eminim vakit geçtikçe senden ne beklediğini bildirecektir."</p>

  <p class="block_7">&nbsp;</p>

  <p class="block_6">"Halkımın geleneklerine göre, bir delikanlı erkek olduğunda bir başkası ona kılavuzluk etmek, bilge seçimler yapmasında yardımcı olmak için hazır bekler." Pençe durdu ve bir an, sanki ağıl duvarlarının içinden bir şeyler görüyormuş gibi uzağa doğru baktı. "Ben... "</p>

  <p class="block_7">&nbsp;</p>

  <p class="block_6">Pasko hiç ses çıkarmadan onu dikkatlice izledi. Pençe uzunca bir süre sessiz kaldıktan sonra koşum takımı derisi üzerinde çalışmaya devam etti. Biraz daha zaman geçtikten sonra konuşmaya başladı: "Evlenecektim. Uzun binadaki erkeklere katılacak, avlara dahil olacak, ekin ekecek, çocuklara babalık edecektim. Ne için doğduğumu biliyorum Pasko." Durup hizmetkâra baktı. "Tüm bunları yaparken bir erkek bana kılavuzluk edecekti, fakat artık bunların hiçbir önemi yok. Burada, bu ağılda, senin yanındayım ve hayatta ne yapmam gerektiğini bilmiyorum. Ne olacak bana?"</p>

  <p class="block_7">&nbsp;</p>

  <p class="block_6">Pasko iç geçirdi ve üzerinde çalıştığı deriyi bir kenara bıraktı. Pençe'nin gözlerinin içine bakıp elini omzuna koydu. "Her şey bir anda değişiverir evlat. Hiçbir şey sonsuza dek sürmez. Bunu Unutma. Bir sebepten, tanrılar tüm ırkın içinde bir seni bağışladı. Bir sebepten sana hayatın armağan edildi. Bu sebebi biliyor değilim." Ne söyleyeceğini düşünür gibi bir an sustu ve sonra devam etti.</p>

  <p class="block_7">&nbsp;</p>

  <p class="block_6">"İlk görevin bu sebebi öğrenmek olabilir. Bana kalırsa bu gece Robert'la konuşmalısın." Koşum takımını bırakıp ağıldan çıktı. Omzunun üzerinden, "Onunla konuşup seninle görüşmeyi düşünüyor mu öğreneceğim," dedi.</p>

  <p class="block_7">&nbsp;</p>

  <p class="block_6">Pençe ağılda tek başına kalmıştı. Önünde duran işe baktı ve bu zamanlar büyükbabasının ona söylediği bir şeyi anımsadı: Elindeki işe bak, eline gelecek iş için endişe etmeyi bırak. Böylece zihnini elindeki derilere yoğunlaştırdı ve dikişleri elinden geldiği kadar sıkı ve düzgün yapmaya odaklandı.</p>

  <p class="block_7">&nbsp;</p>

  <p class="block_6">Haftalar, günler geçti, yaz güze döndü. Pençe, tüm yaşamını dağlarda geçirmiş yaban hayvanları gibi havadaki değişimi algılayabiliyordu. Kendrick'in yerinin etrafındaki çayırlar, pek çok açıdan memleketinin tepelerinden farklıydı, fakat mevsim dönümlerinin ritminde aynı gördüğü yanlar da vardı.</p>

  <p class="block_7">&nbsp;</p>

  <p class="block_6">Caleb'la ava çıktığında tavşanlar ve diğer hayvanların kürklerinin, kışın yaklaşmasına hazırlık olarak kalınlaştığını fark etti. Çoğu ağaç yapraklarını döküyordu. Az zaman sonra beklenmedik bir soğukla yapraklar kızarır, altın rengini alır, en sonunda da soluk sarı olurlardı.</p>

  <p class="block_7">&nbsp;</p>

  <p class="block_6">Kuşlar güneye göç ediyorlardı ve sonbaharda döllenen hayvanlar kızışmışlardı. Bir öğleden sonra erkek bir wyvernin, kendi bölgesine girebilecek diğer wyvernleri tehdit eden kükreyişini duydu. Günlerin kısalmasıyla Pençe'nin üzerine bir hüzün çöktü. Sonbahar hasat demekti, kış için tuzlanmış et ve balık ayırmak demekti; fındık toplamak, pelerinleri ve battaniyeleri yamamak, yaklaşan sert hava için hazırlanmak demekti.</p>

  <p class="block_7">&nbsp;</p>

  <p class="block_6">Kış daha büyük bir kayıp hissi yaşatacaktı, çünkü sert dağ karı erimeye başlayana dek köyler birbirinden ayrılırdı ki, bu zamanlarda köylüler uzun bina ya da yuvarlak binada toplanıp hikâyeler anlatırdı. İkili, üçlü, hatta dörtlü gruplar halinde sık sık bir evde toplanan aileler, samimi bir ortamda yapılan sohbetlerle rahatlar, eski hikâyeler anlatır ve ne kadar bilindik olsalar da onları zevkle dinlerlerdi.</p>

  <p class="block_7">&nbsp;</p>

  <p class="block_6">Kadınların, kızlarının saçlarını tararken ya da yemek hazırlarken söyledikleri şarkıları, yemek kokusunu, kısık seslerle fıkralar anlatan erkeklerin çıkardığı fısıltıyı anımsadı. Pençe bu kışın, şimdiye dek geçirdiği en sert kış olacağını biliyordu.</p>

  <p class="block_7">&nbsp;</p>

  <p class="block_6">Bir gün avdan döndüğünde yine Kont Ramon DeBarges'ın arabasını bahçede gördü. Caleb tuzakla yakaladıkları besili tavşanları içeri taşıyor, Pençe de mutfağın arka verandasında yeni öldürdükleri geyiğin içini temizliyordu.</p>

  <p class="block_7">&nbsp;</p>

  <p class="block_6">Caleb bir an durup, "Güzel bir avdı Pençe," dedi. Pençe kafasını salladı. Her zamanki gibi, gün içinde çok az konuşmuş, el hareketleriyle idare edip iki üç kelime etmişlerdi. Caleb, Pençe'nin halkı arasında gördüğü en iyi avcılar kadar yetenekliydi. Gerçi halkı arasında en fazla bir düzine kişi böyle avlanabiliyordu, yani... eskiden avlanabilirdi. "Geyiği mutfağa götür," dedi Caleb.</p>

  <p class="block_7">&nbsp;</p>

  <p class="block_6">Pençe tereddüt etti. Daha hana adımını atmışlığı yoktu ve girmesi gerektiğinden de emin değildi. Fakat Caleb ondan yasak olan bir şey istemezdi, bu yüzden geyiği sırtladığı gibi arka kapının geniş basamaklarından çıkmaya başladı. Kapı saf meşedendi ve üzerinde demir parmaklıklar vardı. Böyle bir şey bir handan çok, bir istihkamda görülebilirdi. Pençe, Kendrick'in yerinin dinlenme için olduğu kadar savunma için de tasarlanmış olduğundan, demirden yapılmış ağır kapı kolunu kaldırıp içeri doğru itti ve kapı açıldı. Kapının açılış yönünü takip ederek mutfağa girdiğinde, daha önce gördüğü hiçbir şeye benzemeyen bir dünyayla karşılaştı.</p>

  <p class="block_7">&nbsp;</p>

  <p class="block_6">Orosini yemekleri ya açık ateş üzerinde ya da büyük ortak çanaklarda yapılırdı, fakat bunlar asla ortada olmazdı. Pençe ilk olarak bir karmaşa hissetti, fakat bir an durup etrafı incelediğin de gözlerinin önüne bir düzen serildi.</p>

  <p class="block_7">&nbsp;</p>

  <p class="block_6">Lela kafasını kaldırdı ve onu görünce hafifçe tebessüm ederek karşıladı, hemen ardından yine üç büyük ocaktan birinin üzerinde asılı duran dev gibi tencereye yöneldi. İriyarı bir kadın, Lela'nın bakışlarını takip ederek hayvanı taşıyan cılız delikanlıyı gördü.</p>

  <p class="block_7">&nbsp;</p>

  <p class="block_6">"İçi boşaltıldı mı?" diye sordu.</p>

  <p class="block_7">&nbsp;</p>

  <p class="block_6">Pençe kafasını salladı. Hemen ardından, "Ama derisi yüzülmedi," diye eklemesi gerektiğini düşündü. Pençe'nin hayvandan akan kanı ve iç organları toplamak için burada bulunduğunu düşündüğü büyük metal bir tencerenin üzeninle, tam köşede duran dev et kancasını işaret etti kadın. Pençe geyiği alıp arka ayaklarını birbirine bağlayan kayıştan kancaya astı. Yerleştirme işi bittiğindeyse döndü ve beklemeye başladı.</p>

  <p class="block_7">&nbsp;</p>

  <p class="block_6">Birkaç dakika sonra kadın ona baktı ve hiçbir şey yapmadığını gördü. "Geyik derisi nasıl yüzülür biliyor musun evlat?" diye sordu.</p>

  <p class="block_7">&nbsp;</p>

  <p class="block_6">Pençe kafasını salladı. "Öyleyse işe koyul!"</p>

  <p class="block_7">&nbsp;</p>

  <p class="block_6">Pençe hiç duraksamadan geyiğin derisini becerikli bir biçimde yüzmeye başladı. Bu kadının kim olduğu ya da neden ona emirler verdiğini de hiç düşünmedi. Halkı arasında kadınlar yemek hazırlamakla ilgilenir, erkekler de ocağın, ateşin, fırının başında kendilerinden ne istenirse onu yaparlardı.</p>

  <p class="block_7">&nbsp;</p>

  <p class="block_6">İşi çabucak bitmişti. Küçük bıçağını temizlemek için ufak bir bez aranırken, biri ona bez attı. Bezi havada yakaladı. Gibbs sırıtarak, üzerinde büyük bir bıçakla doğradığı bir yığın sebzenin bulunduğu masanın arkasında duruyordu.</p>

  <p class="block_7">&nbsp;</p>

  <p class="block_6">Pençe, Gibbs'in arkasındaki ocakta et pişiren ve fırında taze ekmek yapan diğer hizmetkârları da gördü. Pençe birden bu mutfağın güzel kokusu ve göğsüne doğru saplanan derin bir açlıkla kendini kaybetti. Bir anlığına bu ılık koku ona annesini ve yemek pişiren diğer kadınları anımsattı. Gözleri yaşlarla dolacak gibi olan Pençe, büyük bir kapının açıldığını ve içeri bir adamın girdiğini gördü. Adam orta yaşlardaydı, kemerinin -ki Pençe'ye göre kemerden çok bir at kuşağını andırıyordu- üzerinden taşan dev bir göbeği, orta uzunluktaki çizmelerinin içine sokuşturduğu bir pantolonu ve yemek, şarap lekeleriyle dolu geniş, beyaz bir gömleği vardı. Yüzü neredeyse yusyuvarlaktı ve arada grileri olan siyah saçı arkadan atkuyruğu yapılmıştı. Uzun favorileri neredeyse çenesine dek uzanıyordu.</p>

  <p class="block_7">&nbsp;</p>

  <p class="block_6">Dikkatli gözlerle tüm odayı taradı, fakat yolunda gitmeyen hiçbir şey göremedi, ta ki Pençe'yi fark edene kadar.</p>

  <p class="block_7">&nbsp;</p>

  <p class="block_6">"Hey sen, çocuk," dedi Pençe'ye suçlayıcı bir parmak işaretiyle oysa gözleri şen bakıyordu ve dudaklarında hafif bir tebessüm vardı. "Ne yapıyorsun bakalım?"</p>

  <p class="block_7">&nbsp;</p>

  <p class="block_6">"Geyiğin derisini yüzdüm efendim," dedi Pençe duraklayarak. Adam Roldem dilinde konuşuyordu. Bu soruyla üzüntüsü biraz kaybolmuştu.</p>

  <p class="block_7">&nbsp;</p>

  <p class="block_6">Adam bilerek çocuğa doğru yürüdü. "Bu, yapmış olduğun bir iş." dedi oldukça yüksek bir sesle. "Şu an ne yapıyorsun?" Pençe duraksadı ve sonra, "Birilerinin bana şimdi ne yapmam gerektiğini söylemesini bekliyorum," dedi. Adamın yüzünde bir sırıtma belirdi. "İyi dedin evlat. Sen akıllı bir çocuksun. Pençe'sin, değil mi?" "Evet efendim."</p>

  <p class="block_7">&nbsp;</p>

  <p class="block_6">Burası benim krallığım," dedi adam kollarını iki yana açarak. "Roldem'den Krondor'a hem asiller hem de avam tabakadan insanlar için aşçılık yaptım ve bu dünya üzerindeki hiç kimsenin benim yemeklerimden bir şikâyeti yoktur."</p>

  <p class="block_7">&nbsp;</p>

  <p class="block_6">Mutfağın içinden biri, "Çünkü hepsi bu fırsatı yakalayamadan öldü," diye mırıldandı. Bir süre herkes buna güldü. Leo beklenmedik bir çabuklukla döndü, suratında karanlık bir bakış vardı. "Hey sen, bu ne zaman ne diyeceğini bilmeyen ağzı her yerde tanırım. Domuz yenileriyle ilgilen!"</p>

  <p class="block_7">&nbsp;</p>

  <p class="block_6">Gibbs kaskatı dikilerek, "Ama bunlarla yeni çocuk ilgileniyor." Bu gece değil, benim geveze Gibbs'im. Çocuk masaya bakarak ayrılırken, Leo Pençe'ye göz kırptı. "Bu onun işini görür." Çocuğun kaba görünümüne baktı. "Benimle gel."</p>

  <p class="block_7">&nbsp;</p>

  <p class="block_6">Leo, Pençe'nin arkasından gelip gelmediğine bile bakmadan döndü ve içeri girdiği büyük kapıdan çıktı.</p>

  <p class="block_7">&nbsp;</p>

  <p class="block_6">Pençe bir adım gerisindeydi.</p>

  <p class="block_7">&nbsp;</p>

  <p class="block_6">Açıkça görülüyordu ki, oda hizmetkârlara aitti ve karşı duvarda bir başka kapı daha vardı. Sol ve sağ taraflardaki duvarlar boyunca küçük sehpalar dizilmişti. Bir masanın üzerinde kâseden kadehlere ve daha nicesine pek çok farklı çanak duruyordu. "Tabakları burada tutuyoruz," dedi Leo, zaten ortada olan bir şeye dikkat çekerek. "Gerek olursa, konuklar için masa nasıl hazırlanır sana göstereceğiz." Üzeri boş olan diğer masayı işaret etti. "Yemek vakti sıcak yiyecekler burada olacak. Lela ve Meggie servis yapacak."</p>

  <p class="block_7">&nbsp;</p>

  <p class="block_6">İkinci kapıyı açtı ve Pençe uzun koridorda onu takip etti. Karşılarındaki duvar, üzerinde çeşit çeşit eşyanın olduğu raflarla bölünmüştü: Lambalar, mumlar, bardaklar, kadehler ve bu kalabalık han için gerekli olan her şey buradaydı. "Kendrick ihtiyacımız olan ıvır zıvırı işte burada tutuyor," dedi Leo. Koridorun sol tarafındaki kapıyı işaret etti. "Burası ortak salon. Bir kafile ya da bölgedeki şatolardan birinin devriye askerleri geldiğinde burası gürültücü, sarhoş ahmaklarla dolar." Koridorun sağ tarafındaki kapıyı işaret ederek, "Burası da asilzadelerin ve mühim konukların karınlarını doyurdukları yemek odası. Bu gece buraya hizmet edeceksin." Durdu ve rafların altını üstüne getirerek elinde uzun, beyaz bir tunikle geri döndü. "Bunu giy," dedi Pençe'ye.</p>

  <p class="block_7">&nbsp;</p>

  <p class="block_6">Pençe söyleneni yaptığında, tuniğin kalçasıyla dizlerinin tam ortasında kaldığını gördü. Tuniğin kabarık kollarının manşetlerinde ipler vardı. Pençe bu ipleri de bağladı. "Ellerini göreyim çocuk," dedi Leo. Pençe ellerini uzattı.</p>

  <p class="block_7">&nbsp;</p>

  <p class="block_6">"Ben öyle bazıları gibi temizlik delisi değilim, ama asilzadelere, deri yüzdükten sonra tırnaklarının arasında biriken kanla hizmet edemezsin," dedi Leo ve yine mutfağı işaret etti. "Geç içeri ve ellerini yıka. Kanın çıkması için de fırçayı kullan."</p>

  <p class="block_7">&nbsp;</p>

  <p class="block_6">Pençe servis odasından mutfağa geçti ve tencerelerle tabakları temizlemek için kullanılan büyük bir kova sabunlu su buldu. Biraz önce Gibbs'in durduğu ahşap masanın önünde bu kez Lela durmuş, sebzelerle kalan işi tamamlıyordu. Pençe ellerini yıkamaya başladığında Lela bakıp gülümsedi.</p>

  <p class="block_7">&nbsp;</p>

  <p class="block_6">"Bu gece servis mi yapacaksın?"</p>

  <p class="block_7">&nbsp;</p>

  <p class="block_6">"Sanırım," diye yanıtladı Pençe. "Bana bir şey demediler." "Hizmetkâr tuniği giymişsin," dedi. "Servis yapacağın anlamına gelir bu."</p>

  <p class="block_7">&nbsp;</p>

  <p class="block_6">"Ne yapacağım?" diye sordu Pençe midesinde aniden yükselen gerginliği bastırmaya çalışarak. "Leo sana anlatır," dedi Lela aydınlık bir gülümsemeyle. "Kolaydır."</p>

  <p class="block_7">&nbsp;</p>

  <p class="block_6">Pençe ellerine baktığında tırnaklarında kalan kanın geçtiğini gördü. Leo'nun kendisini beklediği koridora döndü.</p>

  <p class="block_7">&nbsp;</p>

  <p class="block_6">"Epey zaman aldı," dedi aşçı tek kaşını kaldırarak. Pençe aşçının, paylamalarında oyunbazlık yapan ve aslında onların tek kelimesinde bile ciddi olmayan büyükbabasına çok benzediğini düşünmeye başlamıştı. "Gel benimle," dedi Leo.</p>

  <p class="block_7">&nbsp;</p>

  <p class="block_6">Pençe yemek odasına kadar onu takip etti. Burası, içinde Orosinili gencin hayatında hiç görmediği kadar geniş bir masanın bulunduğu uzun bir odaydı. Masanın her ucunda uzun arkalıklı sandalyelerden bir çift, yanlardaysa sekizer tane vardı. Meşeden yapılmış masa eskiydi. Koyu altın renginde parlıyordu ve şarap kadehleri, bira kupalarının devrilmesiyle oluşan binlerce leke yüzünden parlaklığı bir uçtan bir uca alacalanmıştı. Delikanlının yüzündeki ifadeyi fark eden Leo, "Kendrick'in masası bu. Efsanevidir. Eski bir meşe gövdesinden tek seferde kesilmiştir. Yirmi adam, iki de katırla anca taşındı buraya," dedi. Gözlerini kaldırdı ve etrafı işaret ederek ellerini salladı. "Kendrick bu odayı etrafına inşa etti." Gülümsedi. "Yerini değiştirmek durumunda kalsa ne yapardı hiç bilmiyorum. Hadi bunu yakacak odun olarak baltayla parçalara ayırırdık da yenisini içeri nasıl sokardık?"</p>

  <p class="block_7">&nbsp;</p>

  <p class="block_6">Pençe elini masanın yüzeyinde gezdirdi ve son derece pürüzsüz olduğunu gördü. "Senin gibi yüzlerce çocuk ellerinde paçavralarla onu bu hale getirdi. Senin de sıran gelecek." Leo döndü ve odada göz gezdirdi. "Evet, yapacakların şunlar." Uzun bir sehpayı işaret etti. "Birkaç dakika içinde buraya bira maşrapalarıyla beraber şarap sürahileri getirilecek ve senin de işin başlayacak. Şu kadehleri görüyor musun?" Masadaki bardakları işaret etti. Pençe kafasını salladı. "Bazılarına bira konulacak. Bazılarına da şarap. Aralarındaki farkı biliyor musun?"</p>

  <p class="block_7">&nbsp;</p>

  <p class="block_6">Pençe'nin içinden gülmek geldi. Yüzünü hiç bozmadan, "Her ikisini de tattım," dedi.</p>

  <p class="block_7">&nbsp;</p>

  <p class="block_6">Leo kaşlarını çatar gibi yaptı. "Konukların önünde bana 'Aşçı Efendi' diye sesleneceksin, anlaşıldı mı?" "Evet, Aşçı Efendi." "Pekâlâ, nerede kalmıştım?" Bir an aklı karışmış gibi göründü.</p>

  <p class="block_7">&nbsp;</p>

  <p class="block_6">"Görevin masanın bu tarafında beklemek... Anlaşıldı mı?" Pençe kafasını salladı.</p>

  <p class="block_7">&nbsp;</p>

  <p class="block_6">"Konukları gözünün önünde canlandır bakalım. Bu tarafta altı, diğerinde yedi tane olacak ve şu tarafa da iki konuk gelecek. Masanın, Pençe'nin sağında kalan tarafındaki iki sandalyeyi gösterdi. "Diğer köşeye kimse oturmayacak."</p>

  <p class="block_7">&nbsp;</p>

  <p class="block_6">"Anlaşıldı Aşçı Efendi," diye tekrarladı Pençe, "Kadehleri sürekli dolu tutmak senin sorumluluğunda. Ola ki kim daha fazla bira ya da şarap istemek durumunda kalırsa, bu onun onuruna leke sürülmüş olur ve ben de bunu kişiye saygısızlık olarak algılarım. Büyük olasılıkla Robert de Lyis'ten Pasko'ya seni dövdürtmesini isterim." "Anlaşıldı Aşçı Efendi." "İçinde bira olan kadehlere bira, şarap olanlara şarap koyma konusunda Kesh taraflarındaki bazı barbarların bu ikisini birbirine karıştırdığını duydum, fakat inanasım gelmiyor. Her ne olursa olsun bu ikisini karıştırırsan Robert de Lyis'ten Pasko'ya seni dövdürmesini islerim." "Anlaşıldı Aşçı Efendi." Leo Pençe'nin ensesine hafif bir şaplak indirdi. "Sırf bir çocuk olduğun için Robert de Lyis'ten Pasko'ya seni dövdürtmesini istetirim. Çünkü çocuklar can sıkıcıdır. Burada kal." Bunu söyledikten sonra Aşçı Efendi, Pençe'yi odada tek başına bırakıp gitti.</p>

  <p class="block_7">&nbsp;</p>

  <p class="block_6">Pençe etrafta göz gezdiriyordu. Hemen arkasındaki büfenin üzerinde duvar kilimleri ve odanın sağ köşesinde ufak bir şömine vardı. Karşısındaki sol köşede de bir başka şömine duruyordu. İki şömine arasında uzanan yemek odasında en soğuk gecelerde bile ısınmak mümkün olabilirdi.</p>

  <p class="block_7">&nbsp;</p>

  <p class="block_6">Ötedeki duvarın karşısında bir başka sehpa duruyordu ve az sonra Lars, üzerinde süslenmiş koyun etlerinin yığılı olduğu dev bir tabakla çıkageldi. Alımlı bir coşku içindeki Meggie ve Lela, mutfakta gördüğü fakat isimlerini bilmediği birkaç hizmetkârla birlikte, ellerinde buharı tüten sebzeler, sıcak ekmekler, sos ve balla dolu tencereler, taze yapılmış tereyağıyla dolu küçük fıçılar ve kızarmış ördek, tavşan ve tavuk olan tepsilerle telaş içinde odaya girdiler. Sehpa, Pençe'nin daha evvel hiç görmediği kadar değişik yemekle dolana dek hizmetkârlar odaya ellerinde yeni tabaklarla girip çıkmaya devam ettiler. Tuhaf renk ve dokudaki meyveler, elmaların, armutların ve eriklerin yanına dizilmişti.</p>

  <p class="block_7">&nbsp;</p>

  <p class="block_6">Sonra bira ve şarap getirildi ve Meggie masanın sol ucuna, Lela da Pençe'nin arkasındaki sehpanın sağ yanına geçerken Lars masanın öbür yanında Pençe'nin tam karşısında kaldı.</p>

  <p class="block_7">&nbsp;</p>

  <p class="block_6">Yalnızca bir anlık, herkesin nefes alabileceği, kendine gelebileceği bir dakikalık bir duraklamadan sonra kapılar açıldı ve güzel giyimli erkek ve kadınlardan oluşan bir güruh içeri girdi; her biri, Pençe'nin anladığı kadarıyla, statülerine göre masadaki yerlerini aldı. Pençe'nin böyle düşünmesinin sebebi, masanın bir ucundaki sandalyelerin arkasında duran bir adamla kadının beklemesi ve onların arkasından gelenlerin kendilerine ayrılan yerlere oturmasıydı. Pençe bunu, köyündeki uzun binada erkeklerin oturma planına benzetti. Binadaki en dikkat çeken kişi olan baş reis en yüksek koltuğa oturur, sağına en önemli ikinci kişi, soluna da üçüncü en önemli kişi geçerdi ve köydeki herkes yerini alan kadar bu böyle uzar giderdi. Yalnızca biri öldüğünde oturma düzeninde değişiklik olurdu, yani köydeki herkesin senelerce aynı yerde oturup kalma olasılığı vardı.</p>

  <p class="block_7">&nbsp;</p>

  <p class="block_6">Kapıdan son geçen, Pençe'nin onu gördüğü ilk hali gibi giyinmiş olan Kendrick'ti. Saçı ve sakalı yeni yıkanıp taranmış gibiydi, tuniği yine aynı renkteydi ve pantolonuyla çizmeleri gündelik kullanılan cinstendi. Masanın başındaki adamın sandalyesine doğru yönelip sandalyeyi çekti. Pençe, Lars'ın masanın başına en yakın duran sandalyeye doğru ilerleyip sandalyeyi çektiğini gördü. Pençe yalnızca bir an tereddüt etti ve hemen ardından masanın başına en yakın duran sağındaki diğer sandalyeye doğru ilerleyerek diğerlerini taklit etti. Küçük bir hamleyle sandalyeyi çekti ve yemek konuğunu -boynunda zümrütten pahalı bir gerdanlık olan orta yaşlı ilgi çekici bir kadındı- oturttuktan sonra sandalyeyi yavaşça ileri ittirdi. Pençe diğerlerinden çok az gerideydi, fakat görevini kusursuz yerine getirmeyi başardı.</p>

  <p class="block_7">&nbsp;</p>

  <p class="block_6">Bir sonraki sandalyeye doğru ilerleyip aynı işlemi gerçekleştirip gerçekleştirmemesi gerektiğinin endişesini yaşarken diğer konuklar hızla yerlerini aldı. Pençe görev yerine döndüğünde, Kendrick'in onu izlediğini ve Lars'ın sehpanın kenarında durmak için geri çekildiğini gördü. Kızlar yemekleri servis etmeye başladığında Lars bir bira maşrapası bir de şarap sürahisi alarak masanın başına doğru ilerledi. Pençe bir an duraksadıktan sonra Kendrick'e baktı. Kendrick önce Pençe'den sehpaya, sonra tekrar Pençe'ye baktı.</p>

  <p class="block_7">&nbsp;</p>

  <p class="block_6">Pençe, Lars'ın yaptıklarını yapmaya koyuldu. Masanın başındaki adama yönelerek şarap ve bira seçeneklerini sundu. Adam ağır bir aksanla konuşuyordu, fakat konuştuğu dil Roldem diliydi ve o nükte ve yorumların arasında Pençe'den şarap doldurmasını islediği anlaşılıyordu. Pençe masaya ya da konuğun üzerine bir şey dökmemeye özen göstererek kendinden isteneni yaptı.</p>

  <p class="block_7">&nbsp;</p>

  <p class="block_6">Daha sonra diğer konuklara yönelerek kadehlere istenen içecekleri hızla doldurdu.</p>

  <p class="block_7">&nbsp;</p>

  <p class="block_6">Bu iş de tamamlandıktan sonra gecenin kalanı herhangi bir sorun olmadan sürdü gitti. Yemek sırasında arka arkaya kadehleri doldurdu ve kendi maşrapalarıyla sürahileri bitmeye yaklaştığında kızlardan biri onları mutfağa götürüp yeniden doldurdu.</p>

  <p class="block_7">&nbsp;</p>

  <p class="block_6">Pençe'nin deneyimsiz bakış açısına göre her şey kusursuz bir biçimde ilerliyordu. Yemeğin sonuna doğru, masanın başındaki adamın kadehini dolduracak oldu, fakat adam elini önünde duran kadehin üzerinde kısa bir süre tutarak daha fazla istemediğini belirtti. Ne diyeceğine dair tek bir fikri olmayan Pençe, hafifçe eğilerek geri çekildi.</p>

  <p class="block_7">&nbsp;</p>

  <p class="block_6">Kendrick masanın ucunun arkasında sessizce durmuş, çalışanlarının her bir hareketini izliyor, yerine getirilmeyen herhangi bir istek var mı diye kolluyordu.</p>

  <p class="block_7">&nbsp;</p>

  <p class="block_6">Yemek sona erdiğinde konuklar gitmeye hazır olduklarını belirttiler. Pençe, Kendrick ve Lars'ı örnek alarak, kendi oturttuğu konuğun arkasına hızla ilerledi ve sandalyeyi nazikçe çekerek misafirin zarafet içinde kalkmasını sağladı.</p>

  <p class="block_7">&nbsp;</p>

  <p class="block_6">Son konuk da ayrıldıktan sonra Kendrick de onların arkasından çıktı. Ortak salonun kapısı hızla kapanırken servis odasınınki aynı hızla açıldı ve Leo, "Pekâlâ, işinize! Bu pislikleri temizlemeye koyulun!" diye bağırarak odada dolanmaya başladı.</p>

  <p class="block_7">&nbsp;</p>

  <p class="block_6">Meggie, Lela ve Lars birden masanın üzerindeki tabakları toparlamaya başlayınca Pençe de aynısını yaptı. Yemek odasıyla mutfak arasında mekik dokuyorlardı, böylece temizlik görevi başladı.</p>

  <p class="block_7">&nbsp;</p>

  <p class="block_6">Kısa süre içinde Pençe bu işte bir ahenk olduğunu, herkese ait özel bir işin bulunduğunu anladı ve bir sonraki adımın ne olması gerektiğini çabucak kavrayabildiğini fark etti. Gece işler sona erdiğinde, kendisinden istenen görevlerden hoşnut kalmıştı ve bir dahaki sefere bunları çok daha iyi gerçekleştirebileceğini düşündü. Mutfak tayfasından birkaç kişi sabah kahvaltısına hazırlanmak, ekmek yapmak için uyanık kalırken Lela gelip, "Uyumadan önce Kendrick seni görmek istiyor," dedi.</p>

  <p class="block_7">&nbsp;</p>

  <p class="block_6">Pençe etrafına bakındı. "Nerede?" dedi. "Ortak salonda," diye yanıtladı Lela.</p>

  <p class="block_7">&nbsp;</p>

  <p class="block_6">İçeri girdiğinde Kendrick barın önündeki uzun masalardan birinde Robert de Lyis'le oturuyordu ve her ikisinin de elinde birer bardak bira vardı.</p>

  <p class="block_7">&nbsp;</p>

  <p class="block_6">"Çocuk, senin adın Pençe mi?" dedi Kendrick. "Evet efendim," dedi Pençe. "Gümüş Şahinin Pençesi," diye açıkladı Robert. "Bu bir Orosini ismi," dedi Kendrick. "Evet efendim." "Seneler içinde zaman zaman senin halkından insanları da burada gördük, fakat siz genelde dağlarda kalırsınız."</p>

  <p class="block_7">&nbsp;</p>

  <p class="block_6">Pençe bir yanıt vermesi gerekip gerekmediğini tam olarak kestiremeyerek başını salladı. Kendrick bir süre sessizce onu süzdü ve sonra, "Dilini tutmayı biliyorsun. Bu güzel bir özelliktir," dedi. Ayağa kalktı ve Pençe'nin önüne geçerek, yüzünde uzaktan göremediği bir şeyleri yakından baktığında görebilecekmiş gibi dikildi. Kısa bir süre onu inceledikten sonra, "Leo senden ne yapmanı istedi?" diye sordu. "Şarap kadehlerine şarap, bira bardaklarına bira koyacaktım." "Hepsi bu mu?" "Evet efendim." Kendrick gülümsedi. "Leo fazla hazırlık yapmadan bir genci servise vermenin eğlenceli olduğunu düşünüyor. Onunla yeniden konuşmam gerekecek. İyi iş çıkardın ve konuklardan kimse deneyimsiz olduğunu fark etmedi." Robert'a döndü. "Onu sana bırakıyorum. İyi geceler."</p>

  <p class="block_7">&nbsp;</p>

  <p class="block_6">Robert ayağa kalkarak onu uğurladı, daha sonra Pençe'ye yanına oturmasını işaret etti. Pençe oturdu ve Robert onu incelemeye başladı. Ardından, "Masanın başında oturan adamın adını biliyor musun?" dedi. "Evet," dedi Pençe. "Kim o?"</p>

  <p class="block_7">&nbsp;</p>

  <p class="block_6">"Kont Ramon DeBarges." "Bunu nereden biliyorsun?"</p>

  <p class="block_7">&nbsp;</p>

  <p class="block_6">"Hanı son ziyaret edişinde onu görmüştüm. Lela da adını söyledi." "Sol elinde kaç yüzük vardı?" Pençe bu soruya şaşırmıştı, fakat anımsamaya çalışırken sessiz kalıp bir şey söylemedi. Kontun daha fazla şarap istemek için elini kaldırışını hatırladığında yanıtını verdi: "Üç. Küçük parmağında iri, kırmızı taşlı, gümüş bir yüzük vardı. Yanındaki parmağında işlemeli altın bir yüzük, işaret parmağında da üzerinde iki yeşil taş olan bir başka altın yüzük vardı." "Güzel," dedi Robert. "O yeşil taşlar zümrüt. Kırmızı taşsa yakut." Pençe bu sorunun ne anlama geldiğini düşünürken sessiz kaldı.</p>

  <p class="block_7">&nbsp;</p>

  <p class="block_6">"Kontun solundaki kadının taktığı gerdanlıkta kaç zümrüt vardı?" Pençe duraksadı ve sonra, "Galiba yedi," dedi.</p>

  <p class="block_7">&nbsp;</p>

  <p class="block_6">"Galiba mı, yoksa emin misin?" "Galiba," dedi Pençe tereddütle.</p>

  <p class="block_7">&nbsp;</p>

  <p class="block_6">"Dokuz." Robert delikanlının bir şeyler söylemesini bekler gibi yüzüne baktı, fakat Pençe hiç sesini çıkarmadı. Uzun süren bir sessizlikten sonra, "Kont ve iki sağındaki adam, sen aralarındaki hanıma bira verirken neden bahsediyordu, biliyor musun?" diye sordu.</p>

  <p class="block_7">&nbsp;</p>

  <p class="block_6">Pençe hafızasını yoklarken bir an durdu. "Galiba köpekler hakkında bir şeylerden." "Galiba mı, emin misin?"</p>

  <p class="block_7">&nbsp;</p>

  <p class="block_6">"Eminim," dedi Pençe. "Köpeklerden bahsediyorlardı." "Köpeklerle ilgili ne konuşuyorlardı?" "Köpek avlamakla ilgili bir şeyler." Durdu ve sonra, "Roldem dilini hâlâ çok iyi konuşamıyorum Robert," diye ekledi.</p>

  <p class="block_7">&nbsp;</p>

  <p class="block_6">"De Lyis birkaç saniye durdu, sonra kafasını salladı. "Pekâlâ." Hemen ardından kimin ne yediği, çeşitli zamanlarda nelerden bahsedildiği, hanımların ne tür kıyafet ve takılar kullandıkları, her bir adamın ne kadar içki içtiği gibi sayısız soru sordu. Öyle ki, Pençe tüm gece orada kalacaklarını düşünmeye başladı.</p>

  <p class="block_7">&nbsp;</p>

  <p class="block_6">Robert birden durdu ve "Hepsi bu," dedi. "Ağıla dön ve çağırılana kadar orada uyu. Daha sonra buradaki hizmetkârlar bölümüne geçeceksin. Odanı Gibbs ve Lars'la paylaşacaksın." "Yani Kendrick'in yerinde bir hizmetkâr mı olacağım?" Robert hafifçe tebessüm etti. "Bir süreliğine genç Pençe. Bir süreliğine."</p>

  <p class="block_7">&nbsp;</p>

  <p class="block_6">Pençe ayağa kalktı ve mutfağa doğru yol aldı. Sabah ilk iş pişirilmek üzere ocağın önüne dilim dilim ekmekler bırakılmıştı. Saatlerdir hiçbir şey yemediğini fark eden Pençe, büyük bir çanaktan bir elma kapıp ısırdı. Bunların tatlı için kullanılacağını tahmin ediyordu, fakat aralarından birinin eksilmesinin Leo için çok da büyük bir zorluk çıkarmayacağını düşündü.</p>

  <p class="block_7">&nbsp;</p>

  <p class="block_6">Dışarı çıkarken doğuda göğün aydınlandığını gördü. Kısa süre içinde, halkının Kurt Kuyruğu dediği, insanın ava ya da uzunca bir yolculuğa başlayabileceği o kat kat griliğin görüldüğü şafak öncesi vakit gelecekti.</p>

  <p class="block_7">&nbsp;</p>

  <p class="block_6">Ağıla girip yatağına yönelen Pençe kendini yorgunlukla bırakıverdi. Yarısını yediği elma elinden düştü. Kaderin kendisine daha neler göstereceğini ve Robert'ın sonu gelmeyen ve anlamsız gibi duran sorularının ardındaki mantığı düşünürken çabucak uykuya daldı.</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_10" id="calibre_pb_7">&nbsp;</p>
</body>
</html>
