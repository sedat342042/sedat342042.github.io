<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-19-</p>

  <p class="block_17">SAVUNMA</p>

  <p class="block_7">&nbsp;</p>

  <p class="block_6">Tal bekledi.</p>

  <p class="block_7">&nbsp;</p>

  <p class="block_6">Jasquenel köyü çevreleyen kazıkların önünde onunla bekliyor, işgalcilerden gelecek ilk işareti kolluyordu. Tal son on günde yaptıkları şeyleri uzunca bir süre gözden geçirdi. Yakınlardaki tüm köylere haberciler gönderilmişti ve bu köylerdeki haberciler de daha kuzeydeki köylere gitmişti. Kuzgun ve birliği Queala adındaki bu köyü geçmeyi başarırlarsa, güneye dönene kadar girdikleri her köyde savunmayla karşılaşacaklardı.</p>

  <p class="block_7">&nbsp;</p>

  <p class="block_6">Tal, birliğiyle buraya gelişinin üzerinden geçen on günde sürekli keder ve özlem duydu. Zira çocukluğundan beri, Queala dışında hiçbir yer, ona evini bu kadar çok hatırlatmamıştı. Orodonlular ile Orosinililer aynı değildi, fakat geçmişte bir dönem akrabalıkları olduğu aşikârdı, çünkü alışkanlıklarının çoğu Orosini halkınınkine benziyordu. Erkeklerin konsey toplantılarında bir araya geldikleri, onlarınkine benzer uzun bir binaları ve kadınların çalıştığı yuvarlak bir binaları vardı. Kıyafetleri ve gelenekleri de kendi halkınınkine oldukça benziyordu. Fakat farklılıklar da vardı ve benzerliklerin dışında çoğunlukla bu farklılıklar ona ne kadar çok şey kaybettiğini anımsatıyordu. Queala kendi yurdundan daha büyüktü. Buranın duvarları arasında otuz aile yaşarken, Kulaam Köyü'nde yalnızca bir düzine kadar aile vardı. Dört ortak bina vardı: erkeklerin uzun binası, kadınların yuvarlak binası, ortak mutfak ve hamam. Kazıklarla çevrili alandan içeride kalan bölümü nispeten küçük evler doldurmuştu ve yalnızca ortadaki açıklık kısım boştu.</p>

  <p class="block_7">&nbsp;</p>

  <p class="block_6">Duvarın üzerinden kazıkların önündeki açıklık alana baktı. Mühendisler tuzaklar kazmış, üzerlerini kaput beziyle örtmüşlerdi. Ardından kamuflaj için ince bir kat toprak kullanmışlardı. İki gece önce yağan hafif kar ve rüzgâr da tuzakların iyice saklanmasını sağlamıştı. Yüz metre kadar ötede ve duvardan elli metre kadar ileride güçlükle fark edilen, yere saplanmış bir dal vardı. Açıklığın köşesindeyse büyük bir kaya duruyordu. Kayadan dala ve daldan kapıya uzanan yol, kapıya giden tek güvenli yoldu. Aksi takdirde o berbat kazıklar tarafından deşilme riski oldukça yüksekti. Tal köyün savunmasını düşününce talihli olduğunun farkına vardı. Köyde kolaylıkla saldırıya uğrayabilecek yalnızca iki duvar vardı. Bunlar da ana kapının olduğu güney ve batı yönlerindeydi.</p>

  <p class="block_7">&nbsp;</p>

  <p class="block_6">Kuzey duvarı kalabalık bir grubun tırmanmasını olanaksız kılan dimdik bir yamaca bakıyordu. Oradaki duvara iki okçu yerleştirilse, o yoldan gelmeye çalışacak kadar aptal olan tüm saldırganlar hızla indirilebilirdi. Doğudaki duvarsa, tabanından yaklaşık on sekiz metre aşağıda kalan bir vadiye bakıyordu.</p>

  <p class="block_7">&nbsp;</p>

  <p class="block_6">Mühendisler devasa iki mancınık kurmuşlardı. Bu adamların, bir dizi basit alet, biraz ip, birkaç çivi ve keserle ormana girip üç gün sonra bu etkileyici makinelerle çıkagelmeleri, Tal'i şaşırtmıştı. Mühendislerin lideri Gaskle, iyi bir demircileri, biraz demir cevheri ve üzerinde çalışılabilecek tav ocakları olsa bir hafta içinde daha düzgün bir mancınık yapabileceklerini söylemiş, fakat Tal ellerindekilerin yeterli olacağına kanaat getirmişti. Çünkü büyük olasılıkla, Kuzgun ve adamları geri çekilmeden önce, bu taş fırlatan ölüm makinesini kullanabilecekleri tek bir şansları olacaktı.</p>

  <p class="block_7">&nbsp;</p>

  <p class="block_6">Duvardan aşağı bakan Tal, saldırganların koçbaşı kullanmaları olasılığına karşı, mühendislerin kazıklı çitlerin güçlendirdikleri kısmını gördü. Ağır, muhafazalı bir koçbaşı getirmeleri pek olası değildi, fakat kapıya doğru tepeden aşağı sürebilecekleri ahşap tekerlekleri olan büyük bir ağaç gövdesini kullanmayı düşünebilirlerdi. Böyle bir şey de, yol boyu kazılan çukurlara takılmasa bile, yapılan güçlendirmeler sayesinde geri teperdi. Tal yapılabilecek her şeyin yapılmış olmasından memnundu.</p>

  <p class="block_7">&nbsp;</p>

  <p class="block_6">Böylece beklediler. İki gün evvel kolcular, bir grup zırhlı adamın güney geçitlerden ilerlediğini ve güneye yarım günlük varış mesafesindeki bir çayırda sıralandıklarını haber vermişlerdi. Tal gökyüzüne baktı. Kuşluk vaktiydi, yani her an saldırı başlayabilirdi. Güney duvarına doğru baktı.</p>

  <p class="block_7">&nbsp;</p>

  <p class="block_6">John Creed de ona bakıp kafasını salladı. Ağaçlık alanda görülecek hiçbir şey yoktu.</p>

  <p class="block_7">&nbsp;</p>

  <p class="block_6">Tal düşündü. Taktik ve strateji konusunda uzman değildi, sadece Salador'dayken bunun üzerine birkaç kitap okumuşluğu vardı ve daha önce hiç savaş tecrübesi olmamıştı. Kılıç becerisini de düellodayken gösteriyordu ve bunun savaş alanında kendine yardım edeceğinden pek emin değildi. Bu yüzden John Creed'e ve tecrübelerine güveniyordu. Birliğinde mertebe diye bir şey yoktu, fakat diğer adamların hepsi, Creed'in en önemli ikinci adam olduğunu anlamıştı.</p>

  <p class="block_7">&nbsp;</p>

  <p class="block_6">Birlikten otuz adam şu anda girişte ya da duvarın saçak altında bekliyor, yaklaşan savaş için enerjilerini topluyordu. Tal saldırganların buradan sonra gidebilecekleri iki köye savunmalarını güçlendirmek için mühendislerle beraber onar adam yollamıştı.</p>

  <p class="block_7">&nbsp;</p>

  <p class="block_6">Söylentilere göre birden fazla birlik kuzeye ilerliyordu; muhtemelen iki, belki de üç... Tal sürekli olarak Kuzgun ve çetesinin başka bir köye geçeceği ve Queala'yı diğer çetelerin eline bırakarak, kendisini intikam alma şansından mahrum edeceği korkusunu yaşıyordu. Bu düşünceyi aklından atmaya çalışarak kaderin kendisine getirecekleriyle yetinmeye karar verdi. Her iki şekilde de Orodon'u Orosini'nin yaşadığı akıbetten kurtaracaktı. Sonunda Kuzgun'u ve halkına yanlış yapan diğer insanları bulacaktı; bunda olmazsa bir sonraki, ondan sonraki ya da daha sonraki bir savaşta… "İşaret," dedi Jasquenel birden. Tal, Jasquenel'in işaret ettiği yere baktı ve bir aynadan gün ışığının yansıdığını gördü. Bekledi ve işaret tekrar ederken saymaya başladı. "Güney geçitten iki yüz süvari geliyor." Hızla hesap yaptı. "Bir saatten az bir süre. Creed!" diye bağırdı.</p>

  <p class="block_7">&nbsp;</p>

  <p class="block_6">"Evet, Komutanım?"</p>

  <p class="block_7">&nbsp;</p>

  <p class="block_6">"Güneyden iki yüz süvari geliyor!"</p>

  <p class="block_7">&nbsp;</p>

  <p class="block_6">Creed köydeki herkesin bunu duyduğunu bilerek kafasını salladı. "Biz hazırız."</p>

  <p class="block_7">&nbsp;</p>

  <p class="block_6">Tal kafasını salladı. Hazırdılar. Orodon savaşçıları, ellerinde hem kendi silahları hem de Tal'in iki arabasından birine yükletip getirdiği yeni kılıç ve yayları taşıyarak kazıklı çitlerin etrafından gidiyorlardı. Tal'in tahmin ettiği üzere, tıpkı kendi insanları gibi Orodonlular da, vasat olandan son derece faydasız olanlara varana kadar pek çok tür silaha sahipti. Çoğu kılıç babadan oğula kalan aile yadigarlarıydı ve her birinin, üzerlerindeki yarık ve çatlakların nasıl elde edildiğini anlatan birer hikâyesi vardı. Şerefle ağırlaşmış bu kılıçlar, ilk darbeyi indirir indirmez dağılırdı.</p>

  <p class="block_7">&nbsp;</p>

  <p class="block_6">Orodonluların güzel av yayları olabilirdi, fakat savaş yayları elbette daha iyiydi. Queala insanları aptal değildi. Tal'in Roldem'de Keshli bir tüccardan satın aldığı kanallı bileşik yayları gördüklerinde kendi kısa yaylarını bir kenara bırakmışlardı. Tal bu yayları ilk defa Rondar kullanırken görmüştü, çünkü Ashunta insanları at sırtında bunları kullanmayı severdi. Tabakalı kemik ve ahşaptan yapılan, dışa ve içe doğru kıvrımlı bu kısa yayın kuvveti muazzamdı. Güçlü bir okçunun ellerinde, hafif bir zırhı arbaletten çıkan ok gibi delebilirdi. Üstelik Tal arbalet de getirmişti. Bir grup Orodon kadını ev kapılarının önünde durmuş, ellerinde bu yaylarla bekliyordu. Kapı yıkılır da süvariler kazıklı çiti aşmayı başarırsa önlerinden geçtikleri her evde kendilerini bu tuzaklar bekliyor olacaktı.</p>

  <p class="block_7">&nbsp;</p>

  <p class="block_6">Yaşı nispeten büyük olan çocuklar da silah kuşanmıştı. On yaşından büyüklerin hepsinin elinde birer kısa kılıç vardı ve biraz daha büyük olan kız ve oğlanlara arbalet oku nasıl gerilir, nasıl doldurulur, nasıl atılır, bunlar öğretilmişti. Tal yalnızca ilk gece, ilk kamp ateşi etrafında, kendi köyündeki kadın ve çocuklara neler olduğunu anlatmıştı ki, buranın erkekleri ailelerini yuvarlak binaya saklama geleneğini bir kenara bırakmıştı. Orodon erkekleri sevgi dolu eş ve babalardı: Eşleri ve çocuklarına savaşa hazırlanmaları için hemen yardım etmeye koyuldular.</p>

  <p class="block_7">&nbsp;</p>

  <p class="block_6">Creed güney duvarından ayrılıp ağılı geçti ve merdiveni tırmanarak Tal'in yanına geldi. "Keşke çocukların yarım düzinesini ormana almama izin verseydin Komutanım."</p>

  <p class="block_7">&nbsp;</p>

  <p class="block_6">"Biliyorum. Diğer köylere yirmi adam yollamamış olsaydım, bunu memnuniyetle yapardım." "Tam geri püskürtüldükleri sırada kıçlarına tekmeyi basarsak dağılırlar. Bu paralı askerleri bilirim. Kuzgun deli bir katil olabilir, ancak adamlarından bazıları kendilerinin haşat olacağını anlarsa onu bırakıp gidiverirler. Hepsi de yenilmez olduklarını düşünmüyor."</p>

  <p class="block_7">&nbsp;</p>

  <p class="block_6">"Onları buradan çıkarıp bozguna uğratabiliriz." "Yine söylüyorum," dedi Creed. "Onları dışarıda tutan şu hendekler bizi de içeride tutuyor." Dalla işaretlenmiş güvenli yolu gösterdi. "Dışarı çıkabilmek için önce oraya, sonra da kayaya ulaşmamız gerek. Çukurlarda birkaç adam kaybederlerse bunu anlarlar. Kuzgun şuraya üç okçu koyar," dedi ağaçların arasında nispeten daha güvenli görünen bir yeri işaret ederken, "ve böylece birliğini yeniden toplarken, bizi de buraya sıkıştırmış olur. Adamlarının en azından yarısını öldüremezsek, tam bir kuşatma olur ve o katil hayvanın bunu anlaması pek uzun sürmez." Birden durdu ve havayı kokladı. "Duman!" Jasquenel de, "Evet! Duman," dedi.</p>

  <p class="block_7">&nbsp;</p>

  <p class="block_6">"Bizi yakmak istiyorlar," dedi Tal dehşetle. "Geldikleri anda benim köyümü de ateşe vermişlerdi."</p>

  <p class="block_7">&nbsp;</p>

  <p class="block_6">Döndü ve Orodonlulara doğru, "Okçular! Önce ellerinde meşale olan atlıları hedef alın!" diye bağırdı. Ardından bu komutu Ortak Dil'de tekrar etti. Duvardaki okçular durumu anlamış gibi görünüyorlardı. Tal, John Creed'e döndü. "Güney duvarına dönsen iyi edersin. Eminim bizi buradan ve oradan vurmaya çalışacaklar."</p>

  <p class="block_7">&nbsp;</p>

  <p class="block_6">Creed başını sallayarak görev yerine döndü. Birkaç dakika sonra kazıklı çitlerin güneybatı köşesinden bir kolcu, "Ağaçlarda hareketlilik var!" diye bağırdı ve bir anda ormanın içinden açıklığa doğru hızla ilerleyen atlılar çıktı.</p>

  <p class="block_7">&nbsp;</p>

  <p class="block_6">"Hedef belirleyin, oklarınızı harcamayın!" diye bağırdı Creed.</p>

  <p class="block_7">&nbsp;</p>

  <p class="block_6">Tal, atlılar ilk sıradaki tuzaklara doğru dörtnala gelirken heyecan içinde izledi. Kuzgun ya da ailesini öldüren diğer adamlara benzeyen birilerini görebilir diye tüm yüzleri taradı. Fakat bunlar sıradan adamlardı ve ailesinin ölümünden sorumlu bazı kişilerin cezasız kalacağı düşüncesi göğsünü sıkıştırıyordu. İlk atlı tuzağın bulunduğu noktaya geldi. Tal kısacık bir an kaput bezi ve topraktan yapılmış bu tuzakların fazla mı sağlam olduğunu düşündü, çünkü atın ön toynakları tuzağa değdiği halde hiçbir şey olmamıştı. Hemen ardından kaput ile altındaki dallar çöktü ve at aşağı düştü. Hayvan ve üzerindeki binici sivri kazıklara oturduktan sonra çığlıkları birbirini izledi. İkinci ya da üçüncü sıradaki atlıların hızı, bu tuzaklara varmadan atları dizginleyemeyecek kadar fazlaydı. Şanslı olan birkaç atlı hendekleri aştı ve bir iki metre ötedeki temiz zemine indi. Ancak iki adım ileride bir başka sıra tuzak bulunuyordu.</p>

  <p class="block_7">&nbsp;</p>

  <p class="block_6">Dördüncü sıradaki süvariler de atlarını dizginleyince Tal, "Mancınık!" diye bağırdı.</p>

  <p class="block_7">&nbsp;</p>

  <p class="block_6">Savaş makinelerini ateşleme görevi verilen iki genç, makinenin büyük kollarını serbest bırakan çekme iplerine iyice asılarak yumruk büyüklüğünde taşlarla dolu büyük zembilleri havaya fırlattı. Atılan parçalar birkaç atlının üzerine inerken çoğunu atından düşürdü. Tal düşenleri hızla sayarak otuz ya da daha fazla atlının indirildiği, kimilerinin savaşamayacak kadar kötü yaralandığı, kimilerinin de öldüğü kanaatine vardı. Kendi adamları henüz yara almamıştı. Bunun da değişeceğini biliyordu. Ardından Kuzgun'u gördü.</p>

  <p class="block_7">&nbsp;</p>

  <p class="block_6">Eşkıyaların önderi ağaçların bittiği yerde göründü, adamlarına yeniden toplanmaları için talimat verdi. Duvara en yakın olanları okçular hallediyordu ve elinde meşale olanlar da bunları atamadan oklarla indiriliyordu. Sıradışı görme yeteneğine rağmen, Pençe Kuzgun'un yüz hatlarını seçemiyordu, ancak panik halindeki adamlarına emirler yağdıran komutanın yüzünün öfke dolu olduğunu hayal edebiliyordu. Kolay olacağını umdukları baskın -miskin köyü yakıp yıkacaklardı ve adamlardan yalnızca birkaçı yaralanacaktı- ilk beş dakika içinde bir hezimete dönmüş, Kuzgun'un adamlarının neredeyse çeyreği ya ölmüş ya da savaşmaya devam edemeyecek şekilde yaralanmıştı. Tal fazla temkinli davranmış olduğunu anladı. Creed'in okçuların bir kısmını Kuzgun'un olduğu noktanın arkasına, ormanın içine götürmesine izin verseydi şu an oklarla onları dağıtıyor olurlardı. Yeni bir saldırıya hazırlanmak yerine kaçmaya çalışırlardı. Ancak şimdi Kuzgun'un, savunmadakilerin öyle rahatça oturmalarına izin vermeyeceğini ve yeni bir plan yaptığını fark etti. Atlarından inerek ormanın içinde kaybolan adamları izledi. Birkaç dakika sonra baltaların ve kesilen ağaçların sesini duydular. "Şimdi ne olacak?" diye seslendi Tal Creed'e. "Galiba hendeklerin icabına bakmayı planlıyor," dedi Creed, açılmış tuzaklarla delik deşik olmuş zemini eliyle gösteriyordu.</p>

  <p class="block_7">&nbsp;</p>

  <p class="block_6">Tal etrafına bakındığında herkesin hâlâ görev yerinde durduğunu gördü. Hızla merdivenden aşağı indi, bahçeyi geçti ve Creed'in yanına tırmandı. "Ormana okçu koyma meselesinde haklıydın. O yüzden şimdi söyleyeceklerini canla başla dinleyeceğim." "Hâlâ kuzey duvarına birkaç adam çıkarabilirim," dedi Creed. "Ama artık onları gafil avlayamayız. Bana sorarsan gizli taktiği neymiş görene kadar bekleyelim." "Sen Kuzgun olsan ne yapardın?" "Buradan tüyer, güneydeki dağlara geçerdim, ama ben en büyük yenilgisini göstermeye cesaret edemeyen cani bir deli değilim. Yok, adamlarımın duvara yaklaşırken kullanmaları için kaplumbağalar hazırlar, şu çukurları aşabilmek için rampalar yapar ve kazıklı çitteki odunları ateşe vermeye yetecek kadar adam toplardım. Ya kapılar yanınca içeri dalardım ya da müdafiler çıkana kadar bekler, çıktıklarında da hepsini indirirdim." "Şu bahsettiğin kaplumbağaları nasıl hallederiz?"</p>

  <p class="block_7">&nbsp;</p>

  <p class="block_6">Creed lanet okumaya başladı. "Bu bildiğimiz gibi bir kuşatma olsaydı, mühendisler tarafından atölyelerde yapılmış olurdu: Tekerlekleri, çatısının altına gizlenmiş bir koçbaşı ya da adamlarını oklardan korumak için saklayabileceği yeri olan büyük bir şey. Sonrasında duvar etekliğinin dibini kazıp devirebilmek için kapıya ya da duvara yaklaşmak zorunda kalırlar. Biz de üzerlerine gazyağı döker, yahut kancalı halatları indirerek bocurgatla çekeriz, tersyüz olur döner... "</p>

  <p class="block_7">&nbsp;</p>

  <p class="block_6">"Fakat burası bir kale değil ve onlar da öyle harika bir şey yapmayacaklar. Sence ne yapacaklar?" "İçine yaklaşık bir düzine adamın sığabileceği ve biz tepelerine ok fırlatırken ilerleyebilecekleri kovan gibi bir şey yapacaklar. Duvara bir şeyler atabilecek kadar yaklaşıncaya dek bunu kullanırlar. Ellerinde iyi bir yağ varsa kazıklı çitin bir bölümünü ateşe verebilir, yolu açabilirler." Tal mancınıkların yanında dikilen çocuklara baktı. "Şu şeyleri yeniden kurabilir misiniz?" diye seslendi aşağıya.</p>

  <p class="block_7">&nbsp;</p>

  <p class="block_6">Yaşı büyük çocuklardan biri hevesle kafasını salladı ve "Onu nasıl doldurduklarını gördüm!" diye bağırdı. Uzun bir kazık kapıp donanımın gezine yerleştirdi ve diğer çocuklara dönüp, "Hadi, ağırlığınızı verin!" diye haykırdı.</p>

  <p class="block_7">&nbsp;</p>

  <p class="block_6">Çocuklar toplanıp mancınığın kolunu ilk konuma getirdiler. Yakınlardaki binada bulunan kadınlardan biri de yardıma geldi. Birden tüm kadın ve çocuklar oraya toplanmış, mancınıkları kurup yerleştiriyor, atış kolunu kilitliyorlardı.</p>

  <p class="block_7">&nbsp;</p>

  <p class="block_6">"Hasar verebilecek her şeyi oraya koyun!" diye bağırdı Tal. Creed'e dönüp, "İkinci bir tur atacağımızı bilseydim keşke. İçeri daha çok taş getirilmesini emrederdim," dedi.</p>

  <p class="block_7">&nbsp;</p>

  <p class="block_6">"Yapmış olabileceklerimizi dert etmenin bir anlamı yok," dedi Creed. "Kuzgunun şimdi ne yapacağını düşünsen daha iyi olur." "Ee, peki bir sonraki adımını ne zaman atacak?" Creed etrafına bakındı ve uzunca bir süre düşündü. Sonunda, "Bence gece çökene dek bekleyecek. Eğer karanlıkta saldırırsa şimdi elimizde olan bazı üstünlükleri kaybederiz. Rampaları indirebilir, o bunu yaparken de bizim okçular iyi nişan alamayabilir. Belki ufak bir grubu doğu duvarına sokarken ve çetesinin bir bölümü batı kapısına giderken, oraya birkaç adam çıkarır."</p>

  <p class="block_7">&nbsp;</p>

  <p class="block_6">Creed'in bu tahmini doğru çıkmıştı. Tüm öğleden sonra müdafiler ormanda çınlayan balta ve çekiç seslerini duydular, ancak hiçbir saldırı yapılmadı. Günbatımında, son ışık huzmeleri batı ufkunda görülen bulutların arasından yansırken, bu sesler kesildi. Uzunca bir süre köylüler nefeslerini tuttu sanki. Meltem dalları hışırdatıyor, kuşlar akşam şarkılarını şakıyorlardı, fakat bunun dışında her şey sessizdi. Derken boğuk bir gümbürtü, dalları çatırdatan çizmelerin sesi ve atların homurtuları duyuldu. Az sonra ağaçların arasında uzun, ahşap bir köprü belirdi ve ardından da kaplumbağa göründü. Köşeli uçları olan düz bir kayığa benziyordu, altı metre kadar boyu vardı; onu taşıyan adamlar, bir sıra halinde yürüyorlardı ve her biri başlarının üstüne kaldırdıkları kaplumbağayı taşıyorlardı. Tal bu solgun ışıkta düzgün atış yapamayacak kadar uzakta olduğunu bildiği halde yayını kaptı. Ardından kaplumbağayı taşıyan adamlar ahşap kabuğun altına girerek duvara doğru ilerlemeye koyuldular. Ahşap köprüdeki adamlar geride kalmıştı.</p>

  <p class="block_7">&nbsp;</p>

  <p class="block_6">"Okların bir faydası olur mu?" diye sordu Tal Creed'e. "Yeni kesilmiş odun bu. Neredeyse yemyeşildir kahrolası. Neft veya yağımız olsaydı biraz yapışır da yanardı belki ama..." Creed omuzlarını silkti. "Bazı yerleri dıştan yanabilir de alev almaz."</p>

  <p class="block_7">&nbsp;</p>

  <p class="block_6"></p>

  <p class="block_7">&nbsp;</p>

  <p class="block_6">Kapının diğer tarafından gelen bir ok, duvarın üzerinden geçip yaklaşmakta olan kaplumbağanın az ötesinde yere saplandı. Tal, "Okları boşa harcamayın!" diye bağırdı. Sonra Creed'e döndü. "Bir planım var," dedi.</p>

  <p class="block_7">&nbsp;</p>

  <p class="block_6">"Güzel," dedi Creed. "Komutanların bir planı olması her zaman hoşuma gitmiştir. Rasgele ölmeni engelliyor." "Birkaç adam al ve kapıdaki desteği indir." Creed şaşırdı. "Kapının açılmasını mı istiyorsun?" "Vakti gelince."</p>

  <p class="block_7">&nbsp;</p>

  <p class="block_6">Creed kafasını sallayıp döndü ve yakınlarındaki bir grup adama, "Beni takip edin!" diye bağırdı.</p>

  <p class="block_7">&nbsp;</p>

  <p class="block_6">Kapının geçilmesini zorlaştırmak üzere yerleştirilmiş destekleri, kütükleri hızla sökmeye başladılar. Pençe bakışlarını, destekleri çılgınca bir hızla indiren adamlardan çevirip dışarıdan yaklaşmakta olan kaplumbağaya yöneltti. İlk sıradaki çukurlara gelen adamlar durmuş, arkadakilerin köprüyü getirmesini bekliyorlardı.</p>

  <p class="block_7">&nbsp;</p>

  <p class="block_6">"Okçular!" diye bağırdı Tal.</p>

  <p class="block_7">&nbsp;</p>

  <p class="block_6">Siperlere dizilmiş okçular, kararan gökyüzüne doğru yaylarını kaldırdılar; oklardan çoğu zarar vermeden yere inmişti, ama duyulan çığlık ve bağrışmalar, az da olsa hasar yaratıldığını gösteriyordu. Tal okçularıyla başarılı olacağını düşünmüyordu, fakat müdafiler, ilk hendekten köprüyle geçerlerken saldırganlara bir şey yapmazsa Kuzgun'un bundan şüpheleneceğini biliyordu.</p>

  <p class="block_7">&nbsp;</p>

  <p class="block_6">Kuzgun'un adamları köprüyü hendeğin üzerinden hızla geçirirlerken homurdanıyordu. Kaplumbağadaki adamlar önce geri gittiler, ardından köprünün baş tarafına gelene dek tek sıra halinde ilerlediler ve ilk hendeği hızla aştılar. İkincisinin kenarına ulaştıklarında yeniden dönerek kendilerini olabildiğince koruma altında tutmaya çalıştılar. Bu sırada ormanın içinde ikinci köprü belirdi.</p>

  <p class="block_7">&nbsp;</p>

  <p class="block_6">Tal, azalan ışık altında adamlarına cesaret verici şeyler söylemekte olan Kuzgun'u görebiliyordu, ancak tam olarak ne dediğini duyamıyordu. Kazıklarla çevrili alanın içinde meşaleler yakıldı ve Tal fikrini tekrar gözden geçirdi. Jasquenel'in oğlu Tansa isimli gence dönerek, "Mancınıkların etrafına olabildiğince yanıcı şey getir ve işaret verdiğimde onları ateşlemeye hazır ol," dedi. Genç adam hiç tereddütsüz koşarak bu haberi diğerlerine bildirmeye gitti. Birkaç dakika içinde kadınlar, çocuklar ve birkaç yaşlı adam, kütük evlerdeki kişisel eşyalarını taşıyarak mancınığın etrafına yığmıştı bile. "Bitti!" diye bağırdı Creed.</p>

  <p class="block_7">&nbsp;</p>

  <p class="block_6">"Orada kal," dedi Tal ve merdivenden hızla indi. "Yapmanı istediğim şey şu. Birkaç adam ve at al, onları doğu duvarında tut. At sürmeye hazır ol. Şuradaki binanın arkasında olan adamlarının da..." sağdaki ilk binayı gösterirken kapıdan biri girdi. "...kapılar indiğinde gözden kaybolmasını istiyorum. Kuzgun'un buradakileri hezimete uğrattığını düşünmesini istiyorum. Umarım atının üzerinde deli gibi gelir de, karşısına çıkanların yalnızca bir avuç Orodonlu dağlı olmadığını anlamaz."</p>

  <p class="block_7">&nbsp;</p>

  <p class="block_6">"Ne yapacaksın?"</p>

  <p class="block_7">&nbsp;</p>

  <p class="block_6">"Benimle oraya çıkmayı kabul eden ne kadar Orodonlu varsa onlarla duvarda olacağım."</p>

  <p class="block_7">&nbsp;</p>

  <p class="block_6">"Yanacaksın dostum."</p>

  <p class="block_7">&nbsp;</p>

  <p class="block_6">"Vaktinde inersem yanmam."</p>

  <p class="block_7">&nbsp;</p>

  <p class="block_6">Creed omuzlarını silkti. "Peki, işaretin ne olacak?"</p>

  <p class="block_7">&nbsp;</p>

  <p class="block_6">"İşaret verme şansım yok. Çok gürültü olacak. En iyi öncülük edecek adamlara, Kuzgun'un birliğinin çoğu ağıla girdiğinde güney duvarından nişan almaya başlamalarını söyle, sonra da o binanın arkasındaki adamlara arkadan gelmelerini emret. Vakti geldiğini düşündüğünde at üzerinde hızla gelirsen bu işi hallederiz."</p>

  <p class="block_7">&nbsp;</p>

  <p class="block_6">"Komutanım, bu çılgınca bir fikir. Bizim elimizde yalnızca bir düzine kadar adam, Kuzgun'unsa yüz yirmi belki daha fazla adamı var."</p>

  <p class="block_7">&nbsp;</p>

  <p class="block_6">"Siz onları vurduğunuzda bu eşitsizlik azalacak. Üstelik ne kadar atlımız olduğunu da bilmeyecek. Elinizden geldiğince çok ses çıkarın. Dumandan pek bir şey göremeyecek zaten." "Duman mı?" Tal köylülerin mancınığın etrafına yanabilecek her şeyi yığmakta oldukları noktayı işaret etti. Creed kafasını iki yana salladı. "Adam burayı köküne kadar yakmaya geliyor ve sen de aynısını ona yapmayı mı tasarlıyorsun?"</p>

  <p class="block_7">&nbsp;</p>

  <p class="block_6">Tal güldü. "Bu insanlar istedikleri zaman her şeyi yeniden inşa edebilir, ancak bunu yapabilmek için hayatta olmaları gerekecek." Bir an düşündü. Otuz paralı askeri, Orodonlu yirmi beş yetişkin savaşçısı, zor da olsa faydalanılabilecek çocuk dövüşçüleri ve olay o noktalara kadar gelirse karşılarına çıkanlarla çarpışabilecek otuz kadar kadın savaşçısı vardı. "Siz geldiğinizde Kuzgun'un adamlarının sayısını yetmişlere çekebilirsem eşitlenebiliriz."</p>

  <p class="block_7">&nbsp;</p>

  <p class="block_6">"Tam bir katliam olacak."</p>

  <p class="block_7">&nbsp;</p>

  <p class="block_6">"Bu adamlar canları için savaşıyor John. Kuzgun'un adamları ne için savaşıyor?"</p>

  <p class="block_7">&nbsp;</p>

  <p class="block_6">"Altın için ama onlar da zorlu, talimli adamlar ve... " Creed söylenenlere karşı teslimiyetini belli ediyor gibi kafasını salladı. "Komutan sensin. Daha iyi bir planım varsa ne olayım. O yüzden de sen ne dersen o!"</p>

  <p class="block_7">&nbsp;</p>

  <p class="block_6">Duvardan gelen bir ses, ikinci köprünün ikinci hendekten geçmekte olduğu haberini veriyordu Tal'e. "En iyi on iki süvarini topla John. Tanrılar bizimle olsun," dedi. Ardından döndü ve merdivene koşarak hızla duvara tırmandı ve bir sonraki adımda neler yapılacağını adamlarına anlattı.</p>

  <p class="block_7">&nbsp;</p>

  <p class="block_6">Tüm paralı askerler oradan ayrılmış, kimi güney duvarına kimi de emredildiği üzere binanın arkasına geçiyorlardı. Jasquenel'e dönen Tal, "Benimle burada kalacak, ağılın içine girer girmez Kuzgun'un adamlarını okla vuracak cesur adamlara ihtiyacım var," dedi.</p>

  <p class="block_7">&nbsp;</p>

  <p class="block_6">"İstersen bütün adamlarımız yanında kalır."</p>

  <p class="block_7">&nbsp;</p>

  <p class="block_6">"Benim yalnızca on kişiye ihtiyacım var," dedi Tal. "Kapının bu tarafında beş kişi benimle duracak, diğer tarafta da diğer beş kişi olacak. En iyi avcılarınız gelsin. İşgalcilerin duvarda daha kalabalık olduğumuzu düşünmeleri gerek, yani adamlara bağırmalarını, sürekli hareket etmelerini söylersen iyi olur."</p>

  <p class="block_7">&nbsp;</p>

  <p class="block_6">"Oldu bil."</p>

  <p class="block_7">&nbsp;</p>

  <p class="block_6">"Diğerlerine de aşağıdaki şu binaya gitmelerini söyle..." -Creed'in on sekiz paralı askeri yerleştirdiği binanın karşısını gösteriyordu- "...arkasında beklesinler. Getirdiğim adamları gördüğünüzde şuradaki binanın arkasından, savaşabilen herkesle beraber düşmana saldırın." Durdu. "Ben şuraya ateş yakınca kadınlara da çığlık atmalarını söyle; sanki çocuklarının öldürülüşünü izliyorlarmış gibi." Mancınıkları gösterdi. "Kulağa her şey kaybedilmiş gibi gelmeli, fakat herkesin kuşanmış ve çocukları korumaya hazır bir durumda olmasını istiyorum."</p>

  <p class="block_7">&nbsp;</p>

  <p class="block_6">"Hazır olacaklar, Gümüş Şahinin Pençesi," dedi Jasquenel başını hafifçe eğerek. "Bu gece her ne olursa olsun, Orodon halkı senin adına, Son Orosinili adına şarkılar söyleyecek."</p>

  <p class="block_7">&nbsp;</p>

  <p class="block_6">Tal adamın kolunu kavradı ve "Bu gece atalarımız bizi kollasın, yanımızda olsun," dedi.</p>

  <p class="block_7">&nbsp;</p>

  <p class="block_6">"Öyle olsun," dedi yaşlı reis ve emirleri bildirmeye başladı.</p>

  <p class="block_7">&nbsp;</p>

  <p class="block_6">Bulunduğu üst noktadan aşağı bakan Tal, kaplumbağanın artık neredeyse duvarın yanına geldiğini gördü. Oklar ahşabın üzerinden kirpinin dikenleri misali çıkıyordu. Diğerleriyse zarar vermeden sekip gitmişti. "Oklarınızı harcamayın!" diye bağırdı.</p>

  <p class="block_7">&nbsp;</p>

  <p class="block_6">Kaplumbağa kapının altında yaklaşık yarım saat kaldı. Tal ne yaptıklarını merak ederken, alttaki adamlar çekilmeye başladı. Aşağı baktığında kapının önüne bir şeyin kurulduğunu görüyordu, fakat karanlıkta ne olduğu tam olarak anlaşılmıyordu. Hızla aşağı inip Creed'in beklediği noktaya geldi ve gördüğü şeyi tarif etti.</p>

  <p class="block_7">&nbsp;</p>

  <p class="block_6">"Kötü, yanan parçalarla dolu tulumlar," dedi Creed. "Okçuları bu şeyi ateşe vermek için alevli oklar atabilir, dikkatli ol."</p>

  <p class="block_7">&nbsp;</p>

  <p class="block_6">Tal kafasını salladı. "Sağol. İyi şanslar." Geri döndü ve Kuzgun'un ve komutanlarının önünde duran okçular tam oklarını yakmaya başlarken duvara yetişti. Tal de kendi yayını çıkarıp nişan aldı. Kapıyı vurabilecek kadar yakınlarsa, hedef olacak kadar da yakın olmaları gerekirdi. İlk alevli oklar bırakıldığında Tal de kendi okunu attı. Okçulardan biri çığlık attı, ardından Tal oklarını alıp elinden geldiğince hızlı bir biçimde fırlatmaya başladı. Kapının dibindeki yağ kutularını alevlendirmeye yetecek kadar ok atılmadan Kuzgunun okçularından beşi yaralanmış veya öldürülmüştü -hangisinin doğru olduğunu bilmiyordu.</p>

  <p class="block_7">&nbsp;</p>

  <p class="block_6">Creed'in tahmin ettiği gibi, kapıdaki şey oldukça yoğun bir ısıyla yanan çirkin, kötü kokulu bir yağdı. Yükselen kara duman, duvardaki diğer adamlarla birlikte Tal'i de boğacak gibi olmuştu, fakat yerlerinden ayrılmadılar. Duman yüzünden yaşaran gözlerini kırpıştıran Tal bekledi.</p>

  <p class="block_7">&nbsp;</p>

  <p class="block_6">Kapı on dakika boyunca yanarken Tal kazıklı duvarın üst kısmının arkasına çömelip oturdu. Alevlerin sıcaklığı üzerinden dalga dalga geçerken odunların çatırdadığını duyuyor, kütükleri bir arada tutan bağların az sonra dağılacağını biliyordu. Sonra da kapı parçalanacaktı.</p>

  <p class="block_7">&nbsp;</p>

  <p class="block_6">Dakikalar sonra kütükler düştü, kapı açıldı. Tal uzaktan bir bağırış duydu, ardından hızla yaklaşan atların nal sesleriyle beraber tek sıra halinde ilk köprüye doğru gelen yüz adamın gürültüsü geldi. Tal yayını kaldırdı. "Hazır!" diye komut verdi ve ilk atlının nişan alanına girecek kadar yaklaşmasını bekledi.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_24">&nbsp;</p>
</body>
</html>
