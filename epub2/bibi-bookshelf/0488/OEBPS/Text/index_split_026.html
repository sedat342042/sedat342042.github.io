<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-21-</p>

  <p class="block_17">AV</p>

  <p class="block_6">Tal durdu.</p>

  <p class="block_7">&nbsp;</p>

  <p class="block_6">Gece boyu zorladığı atın kısa bir mola vermesine izin verdi. Queala Köyü'nden ayrıldığından beri, Kuzgun'un izini kaybetmediğinden emin olabilmek için tam üç kez atından inmişti.</p>

  <p class="block_7">&nbsp;</p>

  <p class="block_6">Şüphelendiği gibi Kuzgun, hızlı gidebilmek uğruna iz bırakmayı bile göze almış, Kıyı Kolcusu şehrine doğrudan giden yol olan güney patikasından ilerlemişti. Tal, hızla yaklaşan güneşin çelik grisine bürüdüğü doğuya baktığında, şafağın birkaç dakika sonra sökeceğini düşündü. Kuzgun bir kamp kurar, nöbetçiler diker ve yoluna devam etmeden önce, büyük olasılıkla öğle vakti, biraz dinlenirdi. En azından Tal, kimsenin kendisini takip etmediğini düşünse böyle yapardı.</p>

  <p class="block_7">&nbsp;</p>

  <p class="block_6">Kendisi de kısa süreliğine dinlenmeye karar verdi. Ardından patikadan yavaşça inecek, muhafızları ya da olası tuzakları kollayacaktı. İki yüz metre kadar ileride, belki bunun iki katı uzaklıkta bir mesafede, küçük, çimenlik bir alan buldu ve atının eyerini çıkararak otlanması için bağladı.</p>

  <p class="block_7">&nbsp;</p>

  <p class="block_6">Ardından eyeri yastık gibi kullanıp bir ağacın altına uzandı.</p>

  <p class="block_7">&nbsp;</p>

  <p class="block_6">Güneşin gökyüzündeki konumuna baktı ve gözlerini kapatarak yorgunluk içinde uykuya daldı.</p>

  <p class="block_7">&nbsp;</p>

  <p class="block_6">Tasarladığı gibi iki saat sonra uyandı. Güneş yılın bu vakti için beklenmedik bir yoğunlukla insanı yoruyordu. Tal, daha terlemeden, havanın cildindeki nemi emdiğini hissedebiliyordu. Bu dağlar da memleketindekiler gibiyse, günlerce sıcak ve kuru bir hava olacaktı.</p>

  <p class="block_7">&nbsp;</p>

  <p class="block_6">Atını eyerledi ve yoldan aşağı inmeye başladı. Bir süre sonra ufak bir dere buldu ve kırbasını doldururken atına da su içirdi. Sonra devam etti yoluna. Yarım saat sonra, bir kamp ateşi dumanının kokusunu aldı. Atından indi, hayvanı bir yere bağladı ve yürümeye başladı. Yolun birkaç metre ötesinde, ağaçların arasında ilerlemek yavaş oluyordu ancak avını yakalarken görülmesinin pek mümkün olmadığını da biliyordu.</p>

  <p class="block_7">&nbsp;</p>

  <p class="block_6">Hızla ve sessizce ağaçlara yöneldi, birkaç metrede bir durup etrafını dinledi. Dördüncü kez durduğunda at pisliği kokusu aldı ve çimenleri ezerek ilerleyen atların belirsiz seslerini işitti. Yavaşça ağaçların arasından ilerlerken attığı her ihtiyatlı adım, düşmanlarına biraz daha yaklaştırıyordu onu. Uzakta ağaçlarla kaplı alanın azaldığını gördü ve ileride, büyük olasılıkla, Kuzgunla hayatta kalan diğer süvarilerin dinlendiklerini düşündüğü küçük bir çayır, bir açıklık olduğunu fark etti.</p>

  <p class="block_7">&nbsp;</p>

  <p class="block_6">Bir ağaçtan öbürüne dikkatle ilerlerken, yayını sol eline almış, hemen yanında da bir ok tutuyordu. Böylece anında yayını gerip okunu salabilecekti. İşgalcilerin her an ikaz işaretleri verebileceğini beklediğinden tüm sinirleri gerilmişti. En sonunda ağaçlardan biraz uzakta, dar bir vadiden köpük köpük akan ufak bir derenin yanına otlanmaları için bir dizi halinde bırakılmış atları gördü. O yaklaştıkça atlar kafalarını kaldırdı ve bu yüzden de Tal, hayvanlar otlamaya devam edene dek bekledi.</p>

  <p class="block_7">&nbsp;</p>

  <p class="block_6">Ateş sönmeye bırakılmıştı ancak isli kokusu hâlâ bölgeyi kaplıyordu. Altı at otlanırken, soğumuş kamp ateşinin etrafında beş kişi yatıyordu. Tal nöbetçiyi bulabilmek için etrafına bakındı.</p>

  <p class="block_7">&nbsp;</p>

  <p class="block_6">Ağaçların arasından sessizce geçerken, kalın ağaç gövdeleri görülmesini engelliyordu. Yolun küçük vadiyle buluştuğu noktanın yakınlarında bir hareket sezdi ve öylece kaldı.</p>

  <p class="block_7">&nbsp;</p>

  <p class="block_6">Bir ağacın çok yakınında duran bir adam, yukarıdaki dalların oluşturduğu karanlık gölgelerde neredeyse tamamen görünmez olmuştu. Tal yorgun olduğunu biliyordu, aksi takdirde bu adamı oldukça uzun bir süre önce fark ederdi. Derin bir nefes aldı ve sürünerek ilerledi.</p>

  <p class="block_7">&nbsp;</p>

  <p class="block_6">Nöbetçi, sırtı Tal'e dönük vaziyette izlere bakıyordu. Tal dönüp kampa baktı ve diğer beş kişinin hâlâ kımıldamadan yattıklarını gördü.</p>

  <p class="block_7">&nbsp;</p>

  <p class="block_6">Seçeneklerini düşündü. Nöbetçiyi öldürebilirdi fakat bunu sessizce yapmayı başarabilir miydi?</p>

  <p class="block_7">&nbsp;</p>

  <p class="block_6">Yavaşça okunu kirişe yerleştirdi ve yayını gerdi. Nöbetçi ağaca yaslanmıştı fakat Tal bekledi. Derken nöbetçi gerinip omuzlarını esnetti ve o an Tal oku bıraktı. Okun ucu, adamın ense köküne isabet etti ve tek bir ses bile çıkaramayan adam yere yığıldı. Ancak atlardan birinin hafifçe kişneyerek ürkmesine sebep olabilecek bir gümbürtüyle yere düşmüştü. Kan kokusu onlara ulaşır ulaşmaz, diğer atlar da cesedin devrildiği yere baktı.</p>

  <p class="block_7">&nbsp;</p>

  <p class="block_6">Askerlerden ikisinin uykusu hafifti: Birkaç saniye içinde ayağa kalkıp silahlarını çekmişlerdi bile. "Garth!" diye bağırdı biri. "Ne oldu?"</p>

  <p class="block_7">&nbsp;</p>

  <p class="block_6">Tal, bunun öldürdüğü adamın ismi olduğunu düşünerek ağaçların arasına doğru iyice çekildi. Kamp görüş alanından çıkarken, bir adamın, "Kuzgun!" diye bağırdığını duydu. Tal ormanın içinde hızla ilerlerken Kuzgun'un sesini ilk defa açıkça duydu. "Dağılın! Bulun onu!"</p>

  <p class="block_7">&nbsp;</p>

  <p class="block_6">Tal ayakta kalıp savaşamayacağını biliyordu. Çok yorgundu ve düzgün düşünemiyordu. Uyanık iki adamı öldürme fırsatını, belki de saklanmadan evvel diğer üç adamın da işini bitirme şansını elinden kaçırmıştı. Bir hata yapmıştı ve bu hayatına mal olabilirdi.</p>

  <p class="block_7">&nbsp;</p>

  <p class="block_6">Arkasında bir hareketlenme olduğunu duyuyor ve en azından işgalcilerden bir tanesinin iz sürme yeteneğine sahip olduğunu biliyordu. Bir kaya çıkıntısı, yüz metre kadar uzanan fakat sonra tırmanılamayacak kadar yüksek noktalara ulaşan bir bayır gördü ve üzerine atladı. Gergin bir ipte yürüyormuşçasına elinden geldiğince hızlı bir biçimde yürümeye başladı fakat kaya geçilmez bir hal aldığında aşağı atlayıp gizlendi. Yeni bir ok çekip beklemeye başladı.</p>

  <p class="block_7">&nbsp;</p>

  <p class="block_6">Birkaç dakika bekledikten sonra, izini her kim sürüyorsa bu işte oldukça iyi olduğunu itiraf etmek zorunda kaldı. Hiçbir şey duymamış, hiçbir şey görmemişti.</p>

  <p class="block_7">&nbsp;</p>

  <p class="block_6">Beklemeye devam etti.</p>

  <p class="block_7">&nbsp;</p>

  <p class="block_6">Birkaç dakika daha geçtikten sonra bir şeyler değişti. Tam olarak ne olduğunu belirlemek güçtü ancak bir an ormandaki sesler -dalların arasından geçen rüzgârın fısıltısı, yaprakların düşüşü- değişmişti.</p>

  <p class="block_7">&nbsp;</p>

  <p class="block_6">Tal, ne değiştiğini anlamanın mühim olmadığını, bunun sadece yalnız olmadığı anlamına geldiğini biliyordu. Kaya çıkıntısının arkasına çömeldi ve havayı koklayarak, oraya ait değilmiş gibi duran gölgeleri aradı, takipçisinin yerini belirtecek herhangi bir şeyi duyabilmeyi bekledi.</p>

  <p class="block_7">&nbsp;</p>

  <p class="block_6">Zaman ağır işliyordu sanki Tal, arkasındaki her kimse onun da aynı oyunu oynayarak bir hata yapmasını beklediğini biliyordu.</p>

  <p class="block_7">&nbsp;</p>

  <p class="block_6">Çizme tabanının kayaya sürtmesiyle çıkan o hafif sesle Tal ayağa fırladı ve döndü. Kısacık bir an düşmanının yüzü gözlerinin önündeydi. Tal parmaklarına oku serbest bırakma emrini verirken sanki zaman durmuştu. Bu komutu gerçekleştirebildiğinde, daha evvel hayal bile edemediği ayrıntıları görmeye başladı. Adamın saçları, yerlerde sürünmüş olması sebebiyle tozlansa da aslında siyahtı ve belki de Tal nöbetçiyi öldürdükten sonra bir başka ok atışının daha geleceğinden korkuyordu. Siyah tenliydi ve Kesh kökenli olabilirdi, çünkü gözleri de neredeyse kapkaraydı. O gözlerde tanıdık bir ifade vardı: Tal'in oku yaydan sıyrılırken, korkuyla karışık bir uysallık belirtisi görüldü. Adamın kasları, çığlık atacakmış ya da hareket etmeye çalışacakmış gibi kasılmaya başladı, ancak yapmak istediği şeyi tamamlayamadan ok onu boğazından vurdu.</p>

  <p class="block_7">&nbsp;</p>

  <p class="block_6">Adamın gözleri şaşkınlıkla büyüdü ve içlerindeki ışık birden söndü. Ardından da büzülüp Tal'in bakış açısından çıktı.</p>

  <p class="block_7">&nbsp;</p>

  <p class="block_6">Tal kayaların üzerinden güçlükle ilerleyerek adamı hızla inceledi. Üzerinde yalnızca silahları vardı.</p>

  <p class="block_7">&nbsp;</p>

  <p class="block_6">Tal kendi yayıyla devam edecekti, ancak izcinin oklarını da alarak kendisininkilere ekledi. Diğer işgalciler de yakınlarda mı diye görebilmek için etrafına bakındı, ancak ne bir şey gördü ne de işitti. Ölen adamı leş yiyicilere bırakan Tal, hızla oradan uzaklaştı. Şimdi yalnızca dört kişi kalmıştı.</p>

  <p class="block_7">&nbsp;</p>

  <p class="block_6">Tal uyumuştu. Bir nehirle kesişen ufak bir geçit bulmuş ve atını oraya bağlayıp bırakmıştı. Berbat bir şans ya da mükemmel bir izci sayesinde bulunabilirdi ancak. Tal şansına güveniyordu: En iyi izcilerini öldürdüğüne emindi.</p>

  <p class="block_7">&nbsp;</p>

  <p class="block_6">Ayrıca Kuzgun'un geriye kalan üç yoldaşını toplamak için yalnızca bir ya da iki saat bekleyeceğini, ardından da güneye kaçacağını düşündü. Çünkü işgalci komutanın bildiği kadarıyla Tal mükemmel bir izciydi ve iki düzine kadar Orodon savaşçısı ona yetişebilmek için hızla at sürüyor olabilirdi. Evvelki gece kendisine verilen yemek çantasının altını üstüne getirdi ve sert peynir, en az onun kadar sert bir parça ekmek ve biraz da kum meyve buldu. Tatsız olsa da besleyiciydiler. Yemeğini saklamasının bir hata olacağını bilerek her şeyi yedi. Kuzgun'u öldürdükten sonra açlıktan bayılabilirdi.</p>

  <p class="block_7">&nbsp;</p>

  <p class="block_6">Rutubeti ve soğuğu önemsemeden, birkaç saatliğine dinlenmeye kesin kararlı olarak, yukarıdan sarkan bir kayanın altına büzüştü. Düş gördü. Yine Shatana Higo tepesinde, yaklaşan erkeklik töreni için heyecanla görüsünü bekliyordu. Uyandığında, hâlâ kemiklerine kadar yorgun olduğu halde takibe başlamak için hazırlandı. Soğuk eklemlerine kadar işlemişti ve vücudunu yeniden ısıtabilmek için biraz dolanması gerekiyordu. Hesaplarına göre günbatımına iki saatten az bir vakit vardı ve yaklaşık üç saattir uyuyor olmalıydı.</p>

  <p class="block_7">&nbsp;</p>

  <p class="block_6">Kuzgun'a bir ipucu bırakmıştı ancak bunu telafi edeceğinden emindi. İşgalcilerin Kıyı Kolcusu arazilerine ulaşması üç günlük sıkı bir gidiş gerektirirdi. Tal, yolda yiyecek bir şeyler bulabilir ve kuvvetini kaybetmemeyi başarabilirse, şehre ulaşmadan onları yakalayabileceğini biliyordu. Şehre girip onları orada araması gerekirse, bunu da yapacaktı.</p>

  <p class="block_7">&nbsp;</p>

  <p class="block_6">Tal yorgun atına eyerini vurdu ve nehrin kenarından ilerlemeye başladı. Sonunda bayırdan yukarı çıkıp yola ulaşmak için bir açıklıktan geçti. Yola vardığında güneye döndü ve yavaşça ilerlemeye başladı. Kuzgun'un son kampının yerini biliyordu ve artık orada olmayacağından neredeyse kesinlikle emindi. O yüzden şimdilik acele etmeye lüzum yoktu. Birkaç dakikalık yürüyüşle atın ısınmasını sağladıktan sonra, eşkin eşkin ilerlemeye başladı.</p>

  <p class="block_7">&nbsp;</p>

  <p class="block_6">Kuzgun'un kampına yaklaştığında atı ağaçların arasında bıraktı. Kuzgun'u orada bulsa çok şaşırırdı ancak ölü olmaktansa şaşkın olmanın daha iyi olacağına kanaat getirdi.</p>

  <p class="block_7">&nbsp;</p>

  <p class="block_6">Nöbetçiyi öldürdüğü yeri hızla örterken, adamın hâlâ düştüğü yerde olduğunu gördü. Üzerine doğru eğildi fakat kimliğini gösterecek en ufak bir ipucuna rastlamadı. Altın için öldürmeyi kabul etmiş bir başka paralı askerdi o da. Tal, üzerinde ne taşıdığına baktı fakat yalnızca kemerindeki bıçağın durduğunu gördü. Para kesesi alınmıştı. Altının ölüye ne faydası olurdu?</p>

  <p class="block_7">&nbsp;</p>

  <p class="block_6">Tal açıklığa çıkıp etrafına bakındı. Kamp ateşi hâlâ hatırladığı yerdeydi fakat geride başka hiçbir şey bırakılmamıştı. Mantıklı olarak, fazladan kalan atları da almışlardı. Kuzgun bir küheylanın işgüzarlığı yüzünden yakalanma riskine girmezdi asla.</p>

  <p class="block_7">&nbsp;</p>

  <p class="block_6">Tal izlere baktığında, seçtikleri yolu gizlemeye dahi zahmet etmediklerini gördü: Güneye inen yoldaydılar yine.</p>

  <p class="block_7">&nbsp;</p>

  <p class="block_6">Hızla atının yanına gitti ve yine kovalamaya başladı.</p>

  <p class="block_7">&nbsp;</p>

  <p class="block_6">Gün bitiyor, her zaman olduğu gibi, dağların gün içindeki sakinleri gececilere yerlerini bırakırken sesler de değişiyordu. Tal bunun iki dünyanın çakıştığı, gece avcılarının erkenden kalkıp, kalacak güvenli bir sığınak arayan aheste gündüz yaratıklarını avladıkları vakit olduğunu biliyordu. Tal izlere bakarak Kuzgun'un bir sonraki adımını tahmin etmeye çalıştı. Yaşadığı şaşkınlık ve iki adamını kaybetmesinin ardından, açık bir yerde kamp yapıp tek bir nöbetçi görevlendirecek kadar dikkatsiz olacağını zannetmiyordu. Bir deliğe girmiş -bir mağara ya da bir kaya sarkıtı- soğuk kampında oturuyor ve sürekli olarak iki adamını uyanık bırakıyordur, diye düşündü.</p>

  <p class="block_7">&nbsp;</p>

  <p class="block_6">Günbatımıyla Tal izleri yeniden buldu ve etraf tamamen kararana dek bu izleri takip etti. Gecenin geçmesi için bekleyebileceği olabildiğince düzgün bir yer bulurken, Kuzgun'un da en az kendisi kadar rahatsız olduğunu düşünüyordu.</p>

  <p class="block_7">&nbsp;</p>

  <p class="block_6">Gün doğmadan kısa bir süre önce uyandı ve kollarıyla bacaklarını hareket ettirerek ısınmaya çalıştı. Boynu ve sırtı tutulmuştu, burnu akıyordu. Yorgunluk ve açlıktan hastalandığını biliyordu. Köyden çıktığından bu yana yiyecek hiçbir şey görememişti. Susuz kalmanın, yola birkaç gün için aç devam etmekten daha güç bir şey olduğunu bilen Tal, kırbasında kalan suyu içti ve yeniden doldurabilmek için etrafına bakınarak yola koyuldu.</p>

  <p class="block_7">&nbsp;</p>

  <p class="block_6">Bölgedeki toprakların dış hatlarını inceledikten sonra bayırdan aşağı inmeye başladı. Sonunda bu dağlarda bulunan pek çok çaydan birine vardı. Neyse ki suyun kenarında böğürtlen çalıları vardı; istekle başlarına oturdu. Böğürtlenlerin çoğu henüz olgunlaşmamıştı ancak birkaç tanesi de moralini düzeltip yorgunluğunu almış ve açlığını bastırmıştı. Boş yemek çantasına olgunlaşmış böğürtlenleri doldurarak bir saat geçirdi.</p>

  <p class="block_7">&nbsp;</p>

  <p class="block_6">Hâlâ aç olan, fakat yiyecek ve su sayesinde kendini çok daha iyi hisseden Tal, avının ardından yola koyuldu.</p>

  <p class="block_7">&nbsp;</p>

  <p class="block_6">Kuşluk vakti yaklaştığında Tal, bir şeylerin yolunda gitmediğini hissetti. Nal izleri arasındaki mesafeden Kuzgun ve adamlarının acelesi olmadığı anlaşılıyordu. İzlere bakarken bir şeyler içini kemiriyordu.</p>

  <p class="block_7">&nbsp;</p>

  <p class="block_6">Yarım saat kadar önce bir yığın at pisliğinin önünden geçmişti ve pislikler henüz kurumuş değildi. Öyleyse Kuzgun'a çok yakın olmalıydı. Ancak izlerdeki bir şey onu rahatsız ediyordu. Durdu ve atından indi. Kuzgun ve geride kalan üç yoldaşı, fazladan atları da yanlarına almıştı. İşte o an anladı Tal. Atlardan biri ortada yoktu! Doğru düşündüğünden emin olmak için hızla ilerledi. Evet, beş değil dört atın izlerine bakıyordu. Üstelik yalnızca üç toynak izi, bir binicileri olduğunu gösterecek kadar derine iniyordu. Yolda birileri ayrılmıştı.</p>

  <p class="block_7">&nbsp;</p>

  <p class="block_6">Tal yeniden atına atlarken hemen yanından bir ok geçti. Atın boynuna doğru eğilerek bağırdı ve hayvan ileri atıldı. Ağaçlara doğru ilerlediler. Sonra döndü ve bekledi.</p>

  <p class="block_7">&nbsp;</p>

  <p class="block_6">Oku atan her kimse, takip etmemişti. Tal elini atın boynuna koyup bitkin ve asabi hayvanı biraz daha sakinleştirmeye çabalayarak sessizce oturdu. Bekledi.</p>

  <p class="block_7">&nbsp;</p>

  <p class="block_6">Zaman yavaş akıyordu sanki. Oku atan kişi, bir zarar verebildi mi diye görebilmek için beklemeyip, Kuzgun'u ikaz etmek üzere geri dönmüş olabilirdi. Belki de yolun öbür yanındaki ağaçların arasına girmiş, Tal'in ortaya çıkıp çıkmayacağını bekliyordu.</p>

  <p class="block_7">&nbsp;</p>

  <p class="block_6">Nihayetinde Tal beklemekten yorularak atından indi, onu bir çalıya bağladı ve yolla aynı doğrultuda giden düzlükte ilerlemeye başladı. Güneye yöneldi ve bulabildiği en dar noktada hızla yolun karşısına geçerek kuzeye döndü. Kuzgun'un adamı güneye kaçmış olsa bunu fark ederdi.</p>

  <p class="block_7">&nbsp;</p>

  <p class="block_6">Fakat hâlâ Tal'i bekliyorsa önde olması gerekirdi.</p>

  <p class="block_7">&nbsp;</p>

  <p class="block_6">Tal sessizce ağaçların arasına karıştı. Saldırganın yerini belli edecek herhangi bir ipucu yakalayabilmek için gözünü kulağını dört açtı.</p>

  <p class="block_7">&nbsp;</p>

  <p class="block_6">Derken adam öksürdü. Tal donakaldı: Ses en fazla on metre öteden geliyordu. Bir öksürüğün birden fazla kişinin canını aldığını biliyordu. Adamın yerini belli edecek başka bir ses duyabilmek için bekledi.</p>

  <p class="block_7">&nbsp;</p>

  <p class="block_6">Tal bir ayağını hafifçe yere değdirerek yavaşça ilerliyor, diğer ayağını kaldırmadan ağırlığını dengeliyordu. Yerinden oynayan yaprakların ya da çatırdayan dalların varlığını belli etmesini istemiyordu.</p>

  <p class="block_7">&nbsp;</p>

  <p class="block_6">Ardından burnuna bir koku hücum etti. Dağların arasından gelen kuzeybatı rüzgârıyla, Tal adamın pis kokusunu alabiliyordu. Haftalardır yıkanmamıştı ve önceki gün o dumanların arasında kalmış olmalıydı, çünkü buruk bir kokusu vardı.</p>

  <p class="block_7">&nbsp;</p>

  <p class="block_6">Tal dinlemek ve bakmak için biraz daha çabaladığında adamı gördü.</p>

  <p class="block_7">&nbsp;</p>

  <p class="block_6">Bir ağacın dibinde durmuş, okunu hazırda tutup Tal'e dair bir iz görebilmek için yolu gözlüyordu.</p>

  <p class="block_7">&nbsp;</p>

  <p class="block_6">Tal adama, kellesini getirmedikçe geri dönmemesinin söylendiğini tahmin etti.</p>

  <p class="block_7">&nbsp;</p>

  <p class="block_6">Tal adamı hedef alarak onu kesinlikle öldürebileceği bir pozisyon alacak şekilde ilerledi. Ardından yavaşça, "Yayını indir," dedi.</p>

  <p class="block_7">&nbsp;</p>

  <p class="block_6">Adam donup kalmıştı. Vücuduyla dönmedi ancak göz ucuyla Tal'i görebilmek için başını çevirdi. Elini açtı ve yayın yere düşmesine izin verdi. "Yavaşça dön," dedi Tal.</p>

  <p class="block_7">&nbsp;</p>

  <p class="block_6">Adam, sırtı ağaca denk gelene kadar söylenildiği gibi döndü. Tal okunu, adamın göğsüne nişan aldı. "Kuzgun nerede?"</p>

  <p class="block_7">&nbsp;</p>

  <p class="block_6">"Güneyde, belki üç kilometre kadar ötede, ya benim seni getirmemi ya da bir sonraki tuzağına kendi ayaklarınla gelmeni bekliyor. " "Adın ne?" "Killgore."</p>

  <p class="block_7">&nbsp;</p>

  <p class="block_6">"Ne zamandır Kuzgunla çalışıyorsun?"</p>

  <p class="block_7">&nbsp;</p>

  <p class="block_6">"On senedir."</p>

  <p class="block_7">&nbsp;</p>

  <p class="block_6">Yayın teli tıngırdadı ve Killgore adındaki adam, kendini birden ağaca mıhlanmış buldu. Gözleri irice açıldı ve bir an aşağı baktı, fakat sonra kafası öne düştü ve vücudu gevşedi. "On sene demek, benim köyüme de girdin demektir, seni katil," dedi Tal sessizce.</p>

  <p class="block_7">&nbsp;</p>

  <p class="block_6">Killgore'u ağaca okla mıhlanmış olarak öylece bıraktı ve atını almak için hızla yolun karşı tarafına geçti.</p>

  <p class="block_7">&nbsp;</p>

  <p class="block_6">Artık yalnızca üç kişi kalmıştı ve Tal, yolun üç kilometre kadar aşağısında kendisini beklediklerini biliyordu.</p>

  <p class="block_7">&nbsp;</p>

  <p class="block_6">Tal küfretti. Burası öyle büyük bir çayırdı ki, Kuzgun'un neden bu bölgeyi seçtiğini hemen anlamıştı. Tal'in ağaçlar arasında saklanmasını ve birilerini saklandıkları yerden çıkarabilmesini engelleyecek kadar genişti.</p>

  <p class="block_7">&nbsp;</p>

  <p class="block_6">Kuzgun ve geride kalan iki işgalci, ellerini eyerlerin iki yanına rahatça bırakmış, otlağın ortasında bekliyorlardı.</p>

  <p class="block_7">&nbsp;</p>

  <p class="block_6">Ya kendi adamları gelecek ve güneye doğru yollarına devam edeceklerdi ya da Tal ortaya çıkacaktı ve bu av öyle ya da böyle sona erecekti. Tal seçeneklerini gözden geçirdi. Kuzgun beklemekten vazgeçip güneye doğru devam edene ya da Killgore'a ne olduğunu görmek için kuzeye dönene dek ağaçların arasında saklanabilirdi. Fakat yalnızca bir çanta böğürtleni ile bir matara suyu vardı ve son derece yorgundu. Beklerse sadece daha da bitkin düşerdi. Şüphesiz Kuzgun da yorgundu ancak onun yanında iki çift kılıç tutan el daha vardı.</p>

  <p class="block_7">&nbsp;</p>

  <p class="block_6">Tal dünyanın en iyi kılıç ustası unvanını taşıyordu; en azından Ustalar Sarayı'ndaki bir sonraki turnuvaya kadar. Ancak onlar üç kişiydi ve at üzerinde savaşacaklardı. Tal, adamların atlarından inip onunla teker teker karşılaşabilecekleri yanılgısına düşemezdi.</p>

  <p class="block_7">&nbsp;</p>

  <p class="block_6">Derin bir nefes aldı. Bu işi bitirmenin vakti gelmişti.</p>

  <p class="block_7">&nbsp;</p>

  <p class="block_6">Kısa yayını kaptı, dişlerinin arasına ve yayını tuttuğu eline birer tane ok aldı. Bacaklarıyla atını ileri gitmesi için yönlendirirken, tek eliyle de dizginleri tutuyordu. Tal görüş alanına girdi.</p>

  <p class="block_7">&nbsp;</p>

  <p class="block_6">Üç paralı asker, onu gördükleri gibi, gereksiz bir telaşa mahal vermeden silahlarını çekti. Tal birden umut dolmuştu. Hiçbirinde yay yoktu sanki.</p>

  <p class="block_7">&nbsp;</p>

  <p class="block_6">Rondar'ın harika bir binicilik ustası olduğuna şükreden Tal, bağırarak atıyla dörtnala ilerlemeye başladı. Doğrudan üç adamın üstüne giderken, gözlerini ortada duran Kuzgun'dan hiç ayırmıyordu. Kuzgun kımıldamadı fakat yoldaşları atlarını dehleyerek bir daire oluşturdular. Böylece Tal sırtını birine dönmek zorunda kalacaktı. Tal dizginleri bıraktı ve eyerin üzerinde doğrularak dizleriyle ata sıkıca tutundu.</p>

  <p class="block_7">&nbsp;</p>

  <p class="block_6">İlk okunu çekip fırlattı. Tal'in sağındaki atlı, tam beklediği gibi yana eğildi ve böylece o da daha aşağı nişan aldı. Ok bu kez uyluğuna, kalça eklemine yakın bir noktaya isabet etti. Adam eyerinden aşağı düşerken çığlık attı. Öldürücü bir darbe almamıştı ancak kısa süre içinde kalkıp dövüşe katılması da beklenemezdi.</p>

  <p class="block_7">&nbsp;</p>

  <p class="block_6">Tal, Kuzgun ve diğer adama yaklaşmamak için bacaklarından aldığı gücü kullanırken ikinci oku kirişe yerleştirdi. Tal'in soluna düşen adam, şimdi tam arkasındaydı ve doğrudan üzerine geliyordu. Hâlâ eyerin üzerinde duran Tal sağa eğilerek atıyla bir daire çizdi. Neredeyse tamamen geriye döndü. Okunu serbest bıraktığında ikinci adamın gözlerindeki şaşkınlığı görebiliyordu.</p>

  <p class="block_7">&nbsp;</p>

  <p class="block_6">Ok, adamın zincir zırhının korumasız bıraktığı boynuyla omzu arasındaki ekleme isabet etti. Adam eyerinden düşerek atının arkasına yuvarlandı. Yere devrilmeden öldüğü aşikardı. Kuzgun saldırıya geçti.</p>

  <p class="block_7">&nbsp;</p>

  <p class="block_6">Tal'e geri dönüp yeni bir ok çekme fırsatı vermeyi göze alamazdı. Neler yapabildiğini gördüğü için, bir an evvel önünü kapamazsa öleceğinden şüphe duymuyordu.</p>

  <p class="block_7">&nbsp;</p>

  <p class="block_6">Tal yayını bir kenara atıp kılıcını çekerek saldırıya son anda karşılık verdi. Kuzgun'un atı Tal'inkiyle çarpışınca kısrak neredeyse yere devriliyordu ve yana doğru sendelemişti.</p>

  <p class="block_7">&nbsp;</p>

  <p class="block_6">Tal atının dizginlerini çekerken, kılıcını Kuzgun'un kafasının olmasını beklediği noktaya doğru savurdu. Hatasını anlayıp geri çekilmeye çalıştı. Ne var ki biraz gecikmişti. Kuzgun'un kılıcı omuz kemiğini sıyırarak derisini keserken, sol omzunda bir acı hissetti.</p>

  <p class="block_7">&nbsp;</p>

  <p class="block_6">Tal acıyla suratını buruşturdu fakat yine de tetikteydi. Atını dehlerken sol omzunu sağ eliyle tutma dürtüsüne karşı koyuyordu. Bunun yerine, Kuzgun'dan gelen yeni bir darbeyi başının üzerinde kılıcıyla karşıladı.</p>

  <p class="block_7">&nbsp;</p>

  <p class="block_6">Tal yaşaran gözlerini kırpıştırırken omzundaki acının sona ermesi için zorladı kendini. Açıkça görülüyordu ki, Kuzgun at sırtındayken ondan daha iyi bir kılıç ustası oluyordu. Yine de hamleler aynı hamlelerdi ve Tal hayatında bundan daha önemli bir müsabakaya tutuşmamıştı. Rondar, tek elle ya da iki elini de kullanmadan, hayvanı yönetmek için yalnızca bacaklarına güvenerek nasıl at bineceğini ayrıntısıyla öğretmişti ona. Bunu düşünerek atı kendi vücudunun bir uzantısıymış gibi kullanmaya, atın bacakları da kendine aitmiş gibi hissetmeye çalıştı.</p>

  <p class="block_7">&nbsp;</p>

  <p class="block_6">Sol omzundaki acıyı aklından uzaklaştırmaya çalıştı, ancak yine de biliyordu ki, Kuzgun'un darbesi birkaç santim aşağıya gelmiş olsa şimdi ölmüş olurdu. Yara sinirlerine zarar verebilir ya da kolu tamamen kapabilirdi. Kan kaybı da sonu olurdu. Şu andaysa, bu yüzeysel kesik gömleğinin omzunu kanla ıslatıyordu. Ancak şu dövüşü çabukça sonlandırabilirse yaşayabilirdi.</p>

  <p class="block_7">&nbsp;</p>

  <p class="block_6">Tal, Kuzgun'u sağında tutmak için atını çevirirken yaralı omzuna yeni bir darbe almaktan çekiniyordu. Kuzgun, Tal'in atını rahatsız edebilmek için kendi atını kullandı, belki de binicisini üzerinden atmasını amaçlıyordu. Tal'in sağına doğru yanaştı ve o, Kulaam Köyü'nü talan ettiğinden beri düşmanını ilk defa yakından görme fırsatını yakaladı.</p>

  <p class="block_7">&nbsp;</p>

  <p class="block_6">Bir zamanlar tamamen tıraş edilen sakalı şimdi son derece bakımsız ve dağınıktı. Kemikli yüzü bezgin ve yorgun görünüyordu. Cildinde gri bir ton vardı ve koyu renk, çukur gözlerinin etrafı kırmızıydı. Gözlerinin altındaysa koyu halkalar vardı.</p>

  <p class="block_7">&nbsp;</p>

  <p class="block_6">Fakat yüzünden demir gibi bir irade okunuyordu ve Tal, Kuzgun'un karşılaşabileceği en tehlikeli adamlardan biri olduğunu görebiliyordu. Böyle bir irade olmadan kimse Kuzgun'unki gibi acımasız bir birlik kurmazdı. Tal, bu iradeyi kendisininkiyle karşılaştırması gerektiğini biliyordu. Kendisinin hayatta kalması ya da kalmaması mühim değildi. Kuzgun ölmeliydi. Tal'in halkına yapılan yanlışın karşılığını ödemeliydi.</p>

  <p class="block_7">&nbsp;</p>

  <p class="block_6">Daireler çizerek karşılıklı darbeler savurdular, çelik çelikle çarpıştı, fakat iki taraf da üstünlüğü elde edemedi. Kuzgun atını yönlendirmede daha mahirdi ancak vuruş menziline girdiğinde Tal daha iyi bir kılıç ustası olduğunu gösteriyordu.</p>

  <p class="block_7">&nbsp;</p>

  <p class="block_6">Uzunca bir süre böyle birbirleri etrafında döndüler, karşılıklı darbelerini savuşturdular ve ikisi de diğerine üstünlük sağlayamadı. Kuzgun tam üç kez Tal'e saldırmaya çalıştı ancak iki at da yorgunluktan bitmek üzereydi ve üçüncü denemede Kuzgun yanağına isabet eden bir darbeyle geri çekildi. Yüzünün sağ tarafından kan akıyordu ve Tal yepyeni bir şey gördü. Kuzgun'un yüzündeki kararlılık gitmişti! Artık ölmekten korkan bir adam gibi görünüyordu.</p>

  <p class="block_7">&nbsp;</p>

  <p class="block_6">Tal saldırdı. Avazı çıktığı kadar bağırarak üzengilerin üzerinde doğruldu ve tüm kuvvetiyle aşağı doğru bir hamle yaptı. Kuzgun'un senelerini harcadığı atlı dövüş, şimdi karşılığını veriyordu. Çünkü Tal'in beklediği gibi dönmek yerine, Kuzgun da kılıcını kaldırarak darbeyi karşıladı ve sol eliyle eyere tutunup öne eğilerek Tal'in sağ bacağına bir hamle yaptı.</p>

  <p class="block_7">&nbsp;</p>

  <p class="block_6">Kuzgun'un, baldırına derin bir kılıç darbesi indirmesiyle Tal büyük bir acı hissetti ve bacağı neredeyse hissizleşmeye başladı. Aşağı doğru yaptığı hamlenin hızıyla atından düştü.</p>

  <p class="block_7">&nbsp;</p>

  <p class="block_6">Tal omzunu sıkıştırıp tutarak dönmeye çalıştı, fakat darbenin etkisi onu sersemleştirmişti. Bitkin ve öfkeli atı hızla kaçarak Tal'i savunmasız biçimde yerde bıraktı. Rakibi de kendi hayvanını döndürdü ve bir kez daha saldırmak için dehledi. Niyeti Tal'i ezip geçmekti.</p>

  <p class="block_7">&nbsp;</p>

  <p class="block_6">Tal dönerek hayvanın toynaklarından güçlükle kurtuldu. Kuzgun'un kılıcının üzerinden geçtiğini hissetmiş, yalnızca birkaç santimle bu darbeden kurtulduğunu anlamıştı. Kuzgun öldürücü darbeyi indirmek için yeterince eğilmemişti.</p>

  <p class="block_7">&nbsp;</p>

  <p class="block_6">Tal doğrularak ağırlığını yaralanmamış sol bacağına vermeye çalıştı ve yeniden savaşmak için hazırlandı. Ancak beklediği saldırı yerine Kuzgun'un güneye doğru ilerlediğini gördü. Katilin canına yetmiş, kaçıyordu. Yorgun atı doğru düzgün gidemiyordu bile. Tal de kendi kısrağına seslendi ancak at bunu duymadı. Yaralı bacağıyla ulaşamayacağı kadar da uzaktaydı. Yaralarına bakması gerekiyordu, aksi takdirde kan kaybından bayılacaktı. Atından düşerken aldığı darbe yüzünden zaten başı dönüyordu.</p>

  <p class="block_7">&nbsp;</p>

  <p class="block_6">Yalnızca birkaç metre ötedeki yayıyla okunu ararken karanlık bir öfke doldurdu içini. Elinden geldiğince hızlı bir biçimde silahlarının olduğu yere kadar aksayarak gitti ve yayını aldı. Sadaktan bir ok çekti, kirişe yerleştirdi ve yayı gerdi. Rüzgârı ve eğimi de hesaba katarak atışını yaptı. Kuzgun oku duymamıştı bile. Hayvanın boynuna hafifçe abanarak yoluna devam ediyordu. Derken ok isabet etti. Kürekkemiklerinin arasına, Kuzgun'un tam sırtına gelmiş, deri zırhını delmişti.</p>

  <p class="block_7">&nbsp;</p>

  <p class="block_6">Tal adamın gevşediğini ve attan düştüğünü gördü. Öyle cansız bir şekilde düşmüştü ki, Tal yanına gidip Kuzgun'un nihayet ölüp ölmediğini kontrol etmek zorunda kalmadı.</p>

  <p class="block_7">&nbsp;</p>

  <p class="block_6">Tal'in bacağı artık direncini yitirmişti. Sanki tüm iradesi ve gücü içinden çekilip alınmıştı. Atı yüz metre kadar ileride, ilgisizce otlanıyordu. Az sonra ona ulaşmaya çalışırdı. Önce biraz dinlenmeliydi. Oturup soluklanmalıydı. Sonra bacağı ve omzuyla ilgilenirdi.</p>

  <p class="block_7">&nbsp;</p>

  <p class="block_6">Bayılmadan önce düşündüğü son şey, bunun bu zamana kadar yaptığı en iyi atış olduğuydu. Yemek ve kahve kokusuna uyandı. Bir arabanın yanında, battaniyelerin altında yatıyordu. Biri omzunu ve bacağını sarmıştı. Geceydi. "Kahve?"</p>

  <p class="block_7">&nbsp;</p>

  <p class="block_6">Tal kafasını çevirdiğinde, John Creed'in ateşin başında oturduğunu, birliğinden yarım düzine kadar adamınsa birkaç metre ötede daha büyük bir kamp ateşi etrafında toplandığını gördü.</p>

  <p class="block_7">&nbsp;</p>

  <p class="block_6">Doğrulmak için sağlam kolundan faydalandı. Arabanın tekerliğine dayadı sırtını. "Teşekkürler," dedi. Creed ona bir kap uzattı ve Tal acı kahveyi yudumlarken "Neyse ki yakınlardaymışız. Kan kaybından ölüyordun neredeyse," dedi. "Beni nasıl buldunuz?"</p>

  <p class="block_7">&nbsp;</p>

  <p class="block_6">Creed güldü. "Pek zor olmadı." Ekmeğe sarılmış sıcak eti ona uzattığında Tal oburca gözlerini açtı. Creed konuşmaya devam ederken o da yemeye başladı. "Yolunu cesetlerle pisletmiştin." Kuzeyi işaret etti. "Köyden seher vakti ayrıldık, sen Kuzgun'un peşinden yola düştükten belki yedi saat kadar sonra." Çenesini kaşıdı. "Aslında cesetlerden birinin sana ait olduğunu düşündüm ama iyi bir iş çıkarmışsın Tal Hawkins. İlk cesedi gördüğümde, birkaç çocukla birlikte koşturup yardıma ihtiyacın var mı bakmak istedik. Yokmuş." Tekrar kıkırdadı. "Kesinlikle yokmuş."</p>

  <p class="block_7">&nbsp;</p>

  <p class="block_6">"Kuzgun'un yüzündeki ifadeyi görememiş olman çok yazık ama. Şaşkınlık içinde ölmüş." Creed güldü. "Okun sırtından girmiş, o da göğsünden çıkan şeyi görmek istiyormuş gibi çenesini aşağı eğmiş. Bana sorarsan o itin hiç mizah anlayışı yoktu zaten." Ayağa kalktı ve biraz uzağı işaret etti. "Seni şurada, yorgunluktan bayıldığın yerde bulduk. Yaralarını sardım, çocuklar da iki saat kadar önce geldi. Kıyı Kolcusu'na gelene kadar arabada kal. Bacağın çok fena ama hastalık kapmazsa iyileşirsin."</p>

  <p class="block_7">&nbsp;</p>

  <p class="block_6">Tal ağzındaki son lokmayı da çiğnerken, "Diğer araba nerede?" diye sordu.</p>

  <p class="block_7">&nbsp;</p>

  <p class="block_6">"Onu köyde bıraktım. İki arabaya ihtiyacımız yoktu, onu da Orodonlulara vermekte bir sakınca görmeyeceğini düşündüm." "Doğru."</p>

  <p class="block_7">&nbsp;</p>

  <p class="block_6">"Ateşin etrafında seninle ilgili şarkılar söylüyorlar şimdi Tal. O herifler için tam bir kahraman oldun."</p>

  <p class="block_7">&nbsp;</p>

  <p class="block_6">Tal ne diyeceğini bilemiyordu. Kendi halkını düşündü ve adamları gibi bir grup asker, Kuzgun ve Olasko'nun birliği ortaya çıkmadan on gün önce Kulaam Köyü'ne gelmiş olsa hayatı nasıl olurdu merak etti. Arkasına yaslanıp gözlerini yumdu sonra. "Ben kahraman değilim. Yalnızca halletmem gereken bir iş vardı."</p>

  <p class="block_7">&nbsp;</p>

  <p class="block_6">"Eh, o işi yaptın işte," dedi Creed.</p>

  <p class="block_7">&nbsp;</p>

  <p class="block_6">"Bana baktığın için teşekkürler John."</p>

  <p class="block_7">&nbsp;</p>

  <p class="block_6">"Sen iyi bir komutansın Tal. Adama ihtiyacın olursa bulmakta güçlük çekmezsin. Adilsin, her şeyle ilgileniyorsun ve çoğu kişiden daha iyi ödeme yapıyorsun."</p>

  <p class="block_7">&nbsp;</p>

  <p class="block_6">"Şayet kuvvetli bir sağ kola ihtiyacım olursa John Creed, arayacağım ilk adam sen olacaksın." Tal elindeki kupayı bıraktı ve durdu. Yeniden uyku bastırıyordu, biliyordu. İyileşmek için dinlenmeye ihtiyacı vardı.</p>

  <p class="block_7">&nbsp;</p>

  <p class="block_6">"Çağırman yeter, ben gelirim," dedi paralı asker sırıtarak. Ardından gecenin içine doğru bakarak, "Bir sonraki adım ne?" diye sordu.</p>

  <p class="block_7">&nbsp;</p>

  <p class="block_6">Tal, tepedeki yıldızlara baktı. "Biraz dinleneyim. Sonra daha çok çalışacağım."</p>

  <p class="block_7">&nbsp;</p>

  <p class="block_6">"Pekâlâ," dedi Creed. "İşlerin en azından birkaç gün daha bekleyebilir. Her zaman dediğim gibi, vaktin varken dinlen."</p>

  <p class="block_7">&nbsp;</p>

  <p class="block_6">Tal battaniyelerin içinde kıvrıldı ve uykunun vücudunda yükselerek ona sahip olduğunu hissetti.</p>

  <p class="block_7">&nbsp;</p>

  <p class="block_6">Ailesini düşünerek, biraz olsun huzur bulduklarını umdu.</p>

  <p class="block_7">&nbsp;</p>

  <p class="block_6">Sonra Olasko Dükü'nü ve Yüzbaşı'yı; Quentin Havrevulen'i düşündü. Pençe'nin ailesinin gerçek anlamda huzur bulabilmesi için, o ikisinin de Kuzgun'a ölüm yolunda katılmaları gerekiyordu. İşte bu çirkin düşünceler içinde, Gümüş Şahinin Pençesi bitkin bir halde derin bir uykuya daldı.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_26">&nbsp;</p>
</body>
</html>
