<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-6-</p>

  <p class="block_17">LATAGORE</p>

  <p class="block_7">&nbsp;</p>

  <p class="block_6">Pençe bakakalmıştı.</p>

  <p class="block_7">&nbsp;</p>

  <p class="block_6">Şehre yaklaşıp, gece yarısı olmadan bir saat önce batı kapılarından birine ulaşana dek sessiz kalmıştı. Latagore'un büyüklüğü onu şaşkına çeviriyordu, fakat şehrin dış sınırlarına vardıklarında tam anlamıyla taş kesildi.</p>

  <p class="block_7">&nbsp;</p>

  <p class="block_6">Deneyimleri, birbirlerine böylesine yakın yaşayan bu kadar çok insanı bir arada görmeye hazırlamamıştı onu. O hengame ve gürültü ilk başta aklını başından alacak gibi oldu, fakat hem bu görüntüyü hem de sesleri ağır ağır sindirmeye başladı.</p>

  <p class="block_7">&nbsp;</p>

  <p class="block_6">Seyyar satıcılar şehir kapılarının yakınlarında dolanıyor, seslerinin ulaşabildiği herkese türlü türlü mal satmaya çalışıyorlardı. Bunların arasında biblolar, uğur simgeleri ve Pençe'nin ne işe yaradığını bilmediği başka parçalar da vardı. Hırpani dilenciler insanlara yaklaşıyor, yardım edenlere dua, görmezden gelenlereyse lanetler okuyordu.</p>

  <p class="block_7">&nbsp;</p>

  <p class="block_6">Caleb ağzı açık kalan Pençe'ye dönerek, "Bir kuş girip içinde yuva yapmadan ağzını kapasan iyi edersin," dedi.</p>

  <p class="block_7">&nbsp;</p>

  <p class="block_6">"Ne kadar çok insan var," dedi Pençe.</p>

  <p class="block_7">&nbsp;</p>

  <p class="block_6">Dustin Webanks omzunun üzerinden ona baktı. "Daha önce şehre gelmedin mi?" "Hayır efendim."</p>

  <p class="block_7">&nbsp;</p>

  <p class="block_6">Araba şiddetle hopladığında acıyla homurdanan, ancak bunun dışında can sıkıcı sessizlikte memnun bir şekilde yolculuk yapan tutsak, "Bu daha hiçbir şey, evlat" dedi. "Opardum ya da Kalesh'kaar'a gidersen, bir şeyler görmüş sayabilirsin kendini. Latagore'a şehir demeye bin şahit ister.</p>

  <p class="block_7">&nbsp;</p>

  <p class="block_6">Burası daha ziyade büyük boy bir kasaba gibi."</p>

  <p class="block_7">&nbsp;</p>

  <p class="block_6">Caleb homurdandı. "Bir muhafızı ve bol bol darağacı olacak kadar büyük bir şehir." Pençe'ye dönüp, "Şehre girerken bu kapıyı kullanmak daha iyidir. Yerlilerin çoğu buradan geçiyor, çünkü diğer kapıları gezginler ve kervanlar kullanıyor. Bu yüzden de oralardan geçmek vakit alıyor.</p>

  <p class="block_7">&nbsp;</p>

  <p class="block_6">Adının Yerliler Kapısı olmasının sebebi de bu," dedi.</p>

  <p class="block_7">&nbsp;</p>

  <p class="block_6">"Kaç kapı var?" diye sordu Pençe köyünün etrafındaki tek kapılı basit kazıkları düşünerek. "Galiba burada yirmi... dört kapı var. Evet, yirmi dört kapı."</p>

  <p class="block_7">&nbsp;</p>

  <p class="block_6">Gece karanlığı çöküp de kapılar kapanmadan şehre girmeyi bekleyen bir sıra dolusu insan vardı.</p>

  <p class="block_7">&nbsp;</p>

  <p class="block_6">Önlerinde yalnızca iki araba ve bir grup atlı adam olduğundan kapıya varmaları uzun sürmedi.</p>

  <p class="block_7">&nbsp;</p>

  <p class="block_6">"Hey, Roderick!" diye bağırdı Caleb, atların dizginlerini çekerken.</p>

  <p class="block_7">&nbsp;</p>

  <p class="block_6">"Caleb!" diye bağırdı üstünde şehrin koyu yeşil üniforması olan bir asker. "Satın almak için mi, satmak için mi buradasın?"</p>

  <p class="block_7">&nbsp;</p>

  <p class="block_6">"Satın alacağız," dedi Caleb. "Boş geldik." Asker içeri geçmesini işaret etti.</p>

  <p class="block_7">&nbsp;</p>

  <p class="block_6">"Bir haydut bıraksak olur mu?" diye sordu Caleb.</p>

  <p class="block_7">&nbsp;</p>

  <p class="block_6">Askerle yapılan hızlı bir konuşmanın sonucunda tutuklu götürüldü. Dustin Webanks de davacı olmak için yanlarından ayrılmadan önce, ertesi gün Koşan Uşak İzi'ne gelip kendisini bulmalarını, onlara bir ödül vereceğini söyledi.</p>

  <p class="block_7">&nbsp;</p>

  <p class="block_6">Caleb arabayı, Kendrick'in yerinde kalan müşterilerin şehre indiklerinde gittikleri hana sürüyordu. Karanlık çökerken, sağında geniş bir ahır avlusu olan şen görünümlü bir binaya vardılar. Dışarıya asılmış tabelada, gözleri kapalı olarak havaya toplar atan bir adamın resmi vardı. Hemen hemen Pençe'nin yaşlarında olan genç bir adam arabanın sesine dışarı çıktı.</p>

  <p class="block_7">&nbsp;</p>

  <p class="block_6">"Hey, Caleb!" diye bağırdı arabayı kimin kullandığını görür görmez.</p>

  <p class="block_7">&nbsp;</p>

  <p class="block_6">"Jacob!" diye yanıt verdi Caleb.</p>

  <p class="block_7">&nbsp;</p>

  <p class="block_6">Genç adamın kum rengi saçları, çıkık kemikleri vardı ve uzun yollara gidebilecek gibi sağlam görünüyordu. Üzerine basit bir pamuklu mintan, deri pantolon ve ağır iş çizmeleri giymişti. Atları alırken, "Arkadaşın kim?" diye sordu.</p>

  <p class="block_7">&nbsp;</p>

  <p class="block_6">"Pençe, bu Jacob."</p>

  <p class="block_7">&nbsp;</p>

  <p class="block_6">Pençe kafasıyla selam verdi ve arabadan aşağı atladı.</p>

  <p class="block_7">&nbsp;</p>

  <p class="block_6">"Babam seni gördüğüne sevinecek," dedi Jacob. "Tam senlik yeni av hikâyeleri var." "Ava gidecek vakit buldu mu ki?" diye sordu Caleb.</p>

  <p class="block_7">&nbsp;</p>

  <p class="block_6">"Hayır, fakat yeni hikâyeleri var işte," diye yanıt verdi Jacob sırıtarak.</p>

  <p class="block_7">&nbsp;</p>

  <p class="block_6">Caleb gülümsedi. "Hep öyledir zaten."</p>

  <p class="block_7">&nbsp;</p>

  <p class="block_6">Arabayı Jacob'a bırakıp hana girdiler. Tombulca bir kadın Caleb'ı görür görmez gülümsedi. Uzun barın ardından hızla çıkarak kollarını adamın boynuna doladı. "Caleb, seni alçak! Arayı ne soğuttun! Geçen yazdan beri görünmüyorsun!" dedi.</p>

  <p class="block_7">&nbsp;</p>

  <p class="block_6">Genelde sessiz duran avcı ne kadar rahatsız olduysa da bu boğucu kucaklaşmayı nezaketle karşıladı ve nihayetinde özgür kaldığında, "Merhaba Angelica," diyebildi. Hemen ardından yol arkadaşını işaret ederek, "Pençe bu yolculukta bana yardımcı oluyor," dedi.</p>

  <p class="block_7">&nbsp;</p>

  <p class="block_6">Pençe aniden kendini mis kokulu, ağır bir kucaklaşmanın ortasında buldu.</p>

  <p class="block_7">&nbsp;</p>

  <p class="block_6">"Kör Hokkabaz'a hoşgeldin Pençe." Sonra Caleb'a dönüp göz kırparak, "Ella mutfakta," dedi.</p>

  <p class="block_7">&nbsp;</p>

  <p class="block_6">Caleb hiçbir şey söylemeden hafifçe gülümsedi. "İki ya da üç günlük oda istiyoruz."</p>

  <p class="block_7">&nbsp;</p>

  <p class="block_6">"İstediğin olsun," dedi kadın. "Şimdi şöminenin başında güzelce bir masa bulun kendinize. Hava kararır kararmaz hamallarla yük arabacıları burayı doldurur, herkes kendi başının çaresine bakmak zorunda kalır."</p>

  <p class="block_7">&nbsp;</p>

  <p class="block_6">Caleb köşede, şöminenin yakınlarında ufak bir masayı işaret etti, Pençe de oraya gidip oturdu. "Sırayla yıkanmaya gideriz," dedi Caleb. "Kadın haklı. Birkaç dakika sonra burada adım atacak yer kalmaz."</p>

  <p class="block_7">&nbsp;</p>

  <p class="block_6">Angelica az sonra elinde iki büyük kupa birayla göründü. Caleb'a anahtarını verirken, "Merdivenlerin başındaki ilk oda. En iyisidir," dedi.</p>

  <p class="block_7">&nbsp;</p>

  <p class="block_6">"Teşekkürler," dedi Caleb.</p>

  <p class="block_7">&nbsp;</p>

  <p class="block_6">Pençe içtiği biranın sert ve lezzetli olduğunu düşündü.</p>

  <p class="block_7">&nbsp;</p>

  <p class="block_6">"Dikkatli iç Pençe. Fark etmeden aklını başından alıverir." Sonra eğilerek, "Yudumlamayı ve gerçekte içtiğinden daha fazla içiyormuş gibi yapmayı öğren," diye devam etti. "Nasıl yapacağım bunu?"</p>

  <p class="block_7">&nbsp;</p>

  <p class="block_6">Caleb göstermeye koyuldu. Bardağı aldı ve kana kana içiyor gibi göründü, fakat bakması için bardağı gösterdiğinde Pençe adamın biradan bir yudum alınmış olduğunu gördü. "Yanında kaba birileri varsa içtiğinin bir kısmını yere dökebilir ya da çenenden aşağı akıtabilirsin. Çevrende kaliteli insanlar varsa hizmetkârdan ara sıra senin için yeni bir kadeh getirmesini istersin. Hizmetkâr dışında kimse yarısı dolu bir bardağı geri gönderdiğini fark etmez, zaten o da kimseye bir şey demez. Büyük olasılıkla kilere gidene kadar içkiyi kendi içer." "Neden?" "Neden içer diye mi soruyorsun?"</p>

  <p class="block_7">&nbsp;</p>

  <p class="block_6">Pençe sırıtarak kafasını salladı. "Hayır, orasını anladım. Neden gerçekte içtiğimden daha fazlasını içiyor gibi görünmek isteyeyim?" "Bunu bir alışkanlık haline getir. Çok içen adamlar genelde, olduklarından daha ahmaktır. Ve kimi zaman ahmak gibi görünmek daha akıllıcadır." Caleb ayağa kalktı. "Gidip temizleneceğim."</p>

  <p class="block_7">&nbsp;</p>

  <p class="block_6">Pençe kafasını sallayarak arkasına yaslandı. Caleb, Pençe'nin mutfağa çıktığını düşündüğü barın yanındaki kapıdan çıkıp gitti. Halkının çoğu gibi Pençe de en soğuk aylarda dağlardaki nehir ve göllerde yıkanmıştı. Köyündeki ter odasında, güzelce şekil verilmiş sopalarla günün kirini üzerlerinden sıyıran, sonra da buharı tütsün diye taşların yanında bekletilen bir kova dolusu ılık suyla yıkanan erkek ve kadınlarla oturarak tenini temizlemişti. Sabun ve çoğunlukla soğuk olan su kullanmak Pençe'ye tuhaf bir gelenek gibi gelse de, bunu bir alışkanlık haline getirmeyi başarmıştı. Asilzadeler de dahil olmak üzere çoğu insanın elleri ve yüzlerini öylesine yıkadığını, fakat Kendrick'in yerindekilerin yıkanıp temizlenmeye oldukça fazla vakit ayırdıklarını fark ediyordu. Lela'ya bu durumu sorduğunda, kız kendisi geldiğinde de böyle bir alışkanlığın olduğunu ve bunu çok da önemsemediğini söylemişti.</p>

  <p class="block_7">&nbsp;</p>

  <p class="block_6">Pençe Lela'yı düşünürken karnı ağrıyordu. Yolculuğun verdiği heyecana rağmen onu özlemişti. Ondan önce hiçbir kadınla ilişkisi olmamıştı. Halkının geleneklerine göre, düğün gecesine kadar hiçbir kadın ona dokunamazdı. Erkekliğe ya da kadınlığa eriştikleri sene kendilerine bir eş seçilmemiş olanlar için her zaman geçerli olmasa da, yine de çoğu Orosinili bu geleneği uygulardı. Pençe'nin aklı sıklıkla Mavi Kanatlı Çamurcun Gözü ve köyünün diğer kızlarına kayıyordu. Onların, sevişirken gülen, eğlenceli olduğu kadar ateşli de görünen Lela gibi neşelenip neşelenmeyeceklerini merak ediyordu. Köyünü ve birlikte büyüdüğü kızları aklından çıkarmaya çalıştı, çünkü bu konu üzerinde düşünmek ona hâlâ acı veriyordu. Robert ona düşüncelerini şimdiye ya da yakın geleceğe odaklamayı öğretmişti. Onun da dediği gibi geçmişe takılıp kalmak, pişmanlıkla yaşamak olurdu.</p>

  <p class="block_7">&nbsp;</p>

  <p class="block_6">Bir alışkanlık haline getirdiği üzere Pençe çevresini incelemeye başladı. Odada bir düzine kadar masa vardı, yani belki elli kadar konuk rahatça buraya sığabilirdi; hatta barda durmak sorun olmazsa daha fazlası bile sığabilirdi. Pençe binanın dışını anımsayarak Kendrick'in yeriyle kıyasladı ve yukarıda altı ya da sekiz kadar oda olabileceği kanaatine vardı. Bölgedeki pek çok handa olduğu gibi, kimi konuklar ortak salonda, birkaç bakır para karşılığı masaların altında uyuyordu. Yer pek rahat değilmiş gibi görünse de, üzerine kalın bir pelerin serildiğinde açıkta uyumaktan kesinlikle çok daha iyi olurdu. Şöminedeki korumalı ateş, gece boyu sıcaklık verirdi ve uyanır uyanmaz da yenilecek sıcak bir yemek hazır bulunurdu.</p>

  <p class="block_7">&nbsp;</p>

  <p class="block_6">Bir süre sessizce düşünen Pençe ön kapının açıldığını ve içeri yarım düzine iriyarı adamın girdiğini gördü. Hepsinin de üzerinde kirli, evde dokunmuş kıyafetler vardı. Pençe, ağır çizmeleri -çoğunun parmak ucu iki kat güçlendirilmişti- ve dev vücut yapılarına bakarak, adamların ticaret arabalarını boşaltıp şehir içindeki dükkân ve depolara küfeler taşıyan hamallar olduğunu düşündü. Hepsi hızla bara doğru yürüdü ve içlerinden biri, "Angelica! Ella! Birileri gelsin! Susuzluktan öldük!" diye bağırdı.</p>

  <p class="block_7">&nbsp;</p>

  <p class="block_6">Birkaç adam gülüştü, fakat sonrasında Angelica mutfak kapısından görünene kadar sessizce beklediler. Kadın, hamalların hepsine isimleriyle selam verdi ve ne istediklerini sormadan içkilerini uzattı. Belli ki, bunlar sık sık gelen müşterilerdi.</p>

  <p class="block_7">&nbsp;</p>

  <p class="block_6">Sonraki birkaç dakika içinde, hepsi az evvelkiler gibi hamal, sürücü ya da yük arabacısı türünden işçiler olan başka bir grup daha hana geldi.</p>

  <p class="block_7">&nbsp;</p>

  <p class="block_6">Caleb dönmüştü. Masaya oturup, "Neler öğrendin?" diye sordu Pençe'ye.</p>

  <p class="block_7">&nbsp;</p>

  <p class="block_6">Pençe arkadaşına baktı. Bir an soruyu anlamamıştı, çünkü bir süredir tek başına oturuyordu, fakat hemen ardından Caleb'ın, gözlemlerinden ne çıkardığını sorduğunu anladı. Hanın boyutuyla ilgili tahminini dile getirirken, "Arkadaki ahır avlusu geniş olmalı, çünkü bizim arabayı rahatlıkla aldı ve odalardan yalnızca birini kullanıyoruz. Sanırım bir düzine, belki de daha fazla atı alacaktır," diye ekledi.</p>

  <p class="block_7">&nbsp;</p>

  <p class="block_6">"Daha fazlasını alır," dedi Caleb güzel bir kız mutfaktan gelip bir tepsi yemeği masalarına bırakırken. "Pençe, bu Ella."</p>

  <p class="block_7">&nbsp;</p>

  <p class="block_6">Pençe, kamış gibi incecik olan kıza baktığında Angelica'yla benzerliğini hemen fark etti. Pençe'den belki birkaç yaş büyüktü; soluk teniyle gül pembesi yanaklarının öne çıkardığı mavi gözleri ve oldukça koyu renk saçları vardı. Üzerine mavi ketenden sade bir elbise giymiş ve beyaz bir önlük takmıştı, fakat belindeki kuşak, orantılı, hoş bir vücudu ve ince görünmesine rağmen geniş kıvrımları olduğunu gösteriyordu. "Merhaba," dedi Pençe.</p>

  <p class="block_7">&nbsp;</p>

  <p class="block_6">Kız gülümsediğinde, Pençe onun ne kadar güzel olduğunu fark etti. Tepsiyi bırakırken Caleb'a açıkça görülebilen bir sıcaklıkla baktı ve "Bir şeye ihtiyacınız olursa gelirim," dedi.</p>

  <p class="block_7">&nbsp;</p>

  <p class="block_6">Kız hızla mutfağa giderken hana yeni işçiler girdi. Hamallardan biri, "Ella!" diye bağırdı. Kız bir an durdu, yüzü gölgelenmişti. "Merhaba Forney," dedi ve başka bir şey söylemeden hızla mutfağa girdi.</p>

  <p class="block_7">&nbsp;</p>

  <p class="block_6">Pençe yeni gelen adama baktı. Aşağı yukarı Caleb'ın yaşlarında, genç biriydi; kuvvetli bir yapısı ve kalın, siyah saçları vardı. Üzerindeki kıyafetler kabaydı, fakat diğerlerine nazaran daha temizdi.</p>

  <p class="block_7">&nbsp;</p>

  <p class="block_6">Arkadaşlarıyla beraber bara doğru ilerledi.</p>

  <p class="block_7">&nbsp;</p>

  <p class="block_6">Jacob mutfaktan bara gelerek hanın gediklilerinden birkaçına selam verdi ve ikilinin masasına yaklaştı. Caleb onun için bir sandalye çekince genç adam oturdu. "Atlarınız beslendi ve dinleniyor. Doru kısrak sol ön toynağı üzerine dikkatli basıyordu, ben de bir baktım. Küçük bir taş çıktı. İltihap oluşabilir."</p>

  <p class="block_7">&nbsp;</p>

  <p class="block_6">Pençe her gece ve öğlenleri dinlendikleri sırada atların toynaklarına bakardı, bu yüzden yolculuğun son ayağında hayvanın toynağına taş girmiş olmalıydı.</p>

  <p class="block_7">&nbsp;</p>

  <p class="block_6">Jacob konuşmayı sürdürdü. "Ben göz kulak olurum." Eğilip daha kısık sesle konuşmaya başladı. Şeytani bir gülümsemeyle, "Forney, Ella'yla konuştuğunu gördü mü?" dedi. Caleb bu söylenenden hoşlanmışa benzemiyordu. Jacob, Pençe'ye döndü. "Kız kardeşim bu arkadaşımızda karar kıldı ama şu Forney onunla evlenmekte ısrarlı."</p>

  <p class="block_7">&nbsp;</p>

  <p class="block_6">Bu insanların evlilik gelenekleriyle ilgili olarak Pençe'nin kafası hâlâ karışıktı, fakat şehirliler arasında -tıpkı Orosinili olmayan herkes için düşündüğü üzere- bu durumun evindeki gibi resmi olmadığını sezmeye başlamıştı. Tam olarak ne söyleyeceğini bilemeyen Pençe sesini çıkarmadı. Caleb, Forney'ye baktıktan sonra Jacob'a dönüp, "Kardeşine ondan hoşlandığımı söyledim, ama sen de benim kadar iyi biliyorsun ki, evliliğe çok uzağım," dedi. Hemen ardından uzaklara doğru bakarak, "Tabii şayet bir gün evlenebilirsem," deyip hafifçe gülümsedi. "Hem, doğru anlıyorsam, Latagore'a ayağımı basmamış olsam bile Forney'nin bir şansı yoktu."</p>

  <p class="block_7">&nbsp;</p>

  <p class="block_6">Jacob güldü. "Nedendir bilinmez, Ella'nın kötü tarafına herkesten fazla o denk geliyor. Ama hepsi bu işin bir parçası, değil mi? İnsan sahip olamadığı şeyi istiyor işte."</p>

  <p class="block_7">&nbsp;</p>

  <p class="block_6">Pençe şaşırmış gibi göründü. Jacob bunu fark edince, "Ella, Caleb'ı istiyor, ama ona sahip olamıyor, Forney de Ella'yı istiyor, ama ona sahip olamıyor. Aynı şey, anladın mı?" dedi.</p>

  <p class="block_7">&nbsp;</p>

  <p class="block_6">Pençe tam olarak anlamamıştı, fakat anlamış gibi kafasını salladı. Bir süre sonra, "O kim?" dedi. "Forney mi?" dedi Jacob omuzlarını silkerek. "İyi biridir de, özel bir tarafı yoktur." Caleb tek kaşını kaldırıp Jacob'a alaycı bir şekilde hafifçe gülümsedi.</p>

  <p class="block_7">&nbsp;</p>

  <p class="block_6">"Pekâlâ, babası bölgedeki en zengin nakliyeci olur."</p>

  <p class="block_7">&nbsp;</p>

  <p class="block_6">Pençe, Kendrick'in yerine gelenler dışında zengin insanlar hakkında pek bir şey bilmezdi.</p>

  <p class="block_7">&nbsp;</p>

  <p class="block_6">"Diğerlerine benzer giyinmişti," dedi.</p>

  <p class="block_7">&nbsp;</p>

  <p class="block_6">"Bu da babasının işi. İhtiyar, oğlunun mesleği en baştan öğrenmesini istiyor. Dediğim gibi, kötü biri değildir." Hemen ardından, "Tabii bizim gizemli gezginimizle kıyaslanamaz bile," diye ekledi ve Caleb'ın omzuna vurdu. "Ella neredeyse, kaç, on beş yaşından beri mi ne, onu tavlamaya çalışıyor."</p>

  <p class="block_7">&nbsp;</p>

  <p class="block_6">"Bu dört yıl önceydi Jacob."</p>

  <p class="block_7">&nbsp;</p>

  <p class="block_6">Jacob kafasını salladı. "Seni tanıdıkça fikrini değiştireceğini söyleyip durdum ona, ama kız kardeşler nasıl olur bilirsin."</p>

  <p class="block_7">&nbsp;</p>

  <p class="block_6">"Pek bilmem," dedi Caleb. "Benim bir ağabeyim var, unuttun mu?"</p>

  <p class="block_7">&nbsp;</p>

  <p class="block_6">Jacob'ın yüzünde tuhaf bir ifade belirdi; yalnızca bir anlıktı, ama Pençe fark etmişti. Sonra sesini biraz olsun yumuşatmaya çalışarak, "Magnus unutulması zor biri," dedi Jacob. Sandalyesini ses çıkararak geri çekti ve ayağa kalktı. "Eh, ilgilenmem gereken başka işler var. Bir şeye ihtiyacınız olursa söyleyin yeter."</p>

  <p class="block_7">&nbsp;</p>

  <p class="block_6">"Biz iyiyiz," dedi Caleb.</p>

  <p class="block_7">&nbsp;</p>

  <p class="block_6">Pençe, Jacob'ın gitmesini bekledikten sonra Caleb'a, "Siz insanlarla ilgili anlamadığım öyle çok şey var ki!" dedi. "Siz insanlar derken?" dedi Caleb.</p>

  <p class="block_7">&nbsp;</p>

  <p class="block_6">"Sen, Jacob ve Kendrick'in yerindekiler." İstediği şeyi anlatabilmek için mücadele veriyordu.</p>

  <p class="block_7">&nbsp;</p>

  <p class="block_6">"Orosinili olmayanlar."</p>

  <p class="block_7">&nbsp;</p>

  <p class="block_6">Caleb odaya bakındı. "Orosinili olduğunu sen de unutsan iyi olur; en azından yabancılar seni duyabilecek kadar yakınken." "Neden?"</p>

  <p class="block_7">&nbsp;</p>

  <p class="block_6">"Birileri Orosini halkını ölü görmek için epey zahmete girdi Pençe. Sen tek başına o insanlar için bir tehdit oluşturmasan da, bütün bir milletin soykırımına şahit olmuş biri olduğun gerçeği seni olası bir... utanç kaynağı yapıyor." Sesini yükseltti. "Şimdi az önce söylediğine dönelim. Neyi anlamıyorsun?"</p>

  <p class="block_7">&nbsp;</p>

  <p class="block_6">Pençe, Caleb'ın bakışlarıyla buluşmaya isteksizmiş gibi uzaklara baktı. Yeniden konuşmaya başladığında sesi kısık ve düzdü. "Bu takılmalar... galiba siz böyle ifade ediyorsunuz, şakalaşmalar, fakat şakayla anlatılanlar değil."</p>

  <p class="block_7">&nbsp;</p>

  <p class="block_6">"Alay."</p>

  <p class="block_7">&nbsp;</p>

  <p class="block_6">"Evet, aradığım kelime bu. Lela da bazen benimle böyle konuşuyor ve söylediklerinde ciddi olup olmadığını anlayamadığım anlar oluyor."</p>

  <p class="block_7">&nbsp;</p>

  <p class="block_6">Caleb omuzlarını silkti. "Bu söylediğin sert genç erkekler arasında bir istisna yapmaz Pençe." "Belki, sen benden daha büyük olduğundan düşündüm ki... "</p>

  <p class="block_7">&nbsp;</p>

  <p class="block_6">Caleb nadir duyulan kahkahalarından biriyle onun sözünü kesti. "Sana yardımcı olamam genç dostum." Ona doğru eğilip bira bardağının içine baktı. "Belki bir gün ailemin geri kalanıyla tanışır, nerede büyüdüğümü görürsün. Fakat görmesen bile bil ki, hiç de sıradan bir şekilde yetiştirilmedim." Yüzüne bakıp gülümsedi. "Kör bir adam görenlerin arasında nasıl yetişirse ben de öyle büyüdüm."</p>

  <p class="block_7">&nbsp;</p>

  <p class="block_6">"Ne demek istiyorsun?"</p>

  <p class="block_7">&nbsp;</p>

  <p class="block_6">"Bir gün bunu da açıklarım, fakat mutlu bir çocuk olmadığımı söylemem yeterli olur. Annemler hayal bile edemeyeceğin derecede kabiliyetli, sıradışı insanlar, ancak mizacımdaki bir kusur olarak gördüğüm şeyi iyileştirebilecek güçleri yoktu."</p>

  <p class="block_7">&nbsp;</p>

  <p class="block_6">Pençe arkasına yaslanırken yüzünde açıkça görülen şaşkın bir ifade vardı. "Ben sende hiçbir kusur göremiyorum Caleb. Tanıdığım en iyi avcı olduğunu düşünüyorum ki, benim halkım avcılık yeteneğiyle bilinir. Kılıcının da yayın kadar iyi olduğunu anlayabilecek kadar çok dövüş talimi yaptım Kendrick'le. Az konuşuyorsun, fakat düşüncelisin. Sabırlı birisin ve her şeyin derinine bakıyorsun. Eksik neyin olabilir ki?"</p>

  <p class="block_7">&nbsp;</p>

  <p class="block_6">Caleb gülümsedi ve arkasına yaslandı. "İnsan sarrafı olmaya başladın, değil mi? Yeterli vakit olduğunda Robert insanda böyle bir etki bırakır. Onun kabiliyetlerinden biridir bu. Benim kusurum," dedi yavaşça, "büyü. Ağabeyim ailemdeki tek büyücü değil. Aslına bakılırsa bu yeteneğe sahip olmayan tek kişi benim. Büyüdüğüm adada bu sorunu bir tek ben yaşıyordum." Pençe, "Yani Robert da ağabeyin de büyücü mü?" diye sordu kısık sesle.</p>

  <p class="block_7">&nbsp;</p>

  <p class="block_6">"Bunu bilmiyor muydun?"</p>

  <p class="block_7">&nbsp;</p>

  <p class="block_6">"ikisini de böyle bir şey yaparken görmedim. Gerçi... " Durdu. "Ağabeyinin verdiği dersler daha çok zihni kullanmakla ilgili." İstediği şeyi anlatacak bir kavram arıyordu. "Robert'ın verdiği mantık derslerinden de tuhaf. Magnus bana bir şeyleri burada... " -kafasını işaret etti- "... yapmayı öğretti ki, ben böyle bir şeyin mümkün olabileceğini tahmin etmezdim. Fakat büyü kabiliyetim yok." "Bundan emin misin?" diye sordu Caleb bu durumu hafife alıyormuş gibi.</p>

  <p class="block_7">&nbsp;</p>

  <p class="block_6">"Halkım arasında... şaman, büyü papazı denen pek az insan vardır. Tüm bebekler sınanır ve kabiliyeti olanlar biraz büyüdüklerinde samanlarla eğitim görmek için köylerinden ayrılır. Halkımda bir elin parmağını geçmeyecek kadar büyücü vardır ve onlar..." Birden bunalan Pençe, "Önemli değil. Hepsi de öldü," dedi. Gözlerinin yaşardığını hissederek kırpıştırdı. "Böyle hissetmeyeli epey olmuştu."</p>

  <p class="block_7">&nbsp;</p>

  <p class="block_6">Caleb kafasını salladı. "Asla bu duygudan tam anlamıyla kurtulamazsın. Fakat hayatta başka şeyler olduğunu keşfedeceksin." Canlanmıştı. "Demek istediğim, doğumum ve yetiştirilişimin kusurlarını atlatmış olsam da asla iyi olamadığım tek konu kadınları anlamaktır. Tıpkı senin gibi dünyanın bu taraflarına geldiğimde ben de hiçbir bilgisi olmayan bir 'yabancı'ydım." Birasından bir yudum alıp, "Öte yandan, öğrenerek ilerlemek bazen hoş olabilir," dedi.</p>

  <p class="block_7">&nbsp;</p>

  <p class="block_6">Pençe sırıttı. "Öyle. Lela..."</p>

  <p class="block_7">&nbsp;</p>

  <p class="block_6">Caleb cümleyi onun için bitirdi. "Lela. Fıkır fıkır bir kız, o kadarını söyleyeyim." "Acaba nasıl..."</p>

  <p class="block_7">&nbsp;</p>

  <p class="block_6">"Ne?"</p>

  <p class="block_7">&nbsp;</p>

  <p class="block_6">Pençe düşüncelerini düzene koymaya çalıştı. İki genç adamın oturup bakıştığı, arka taraftan da hamalların yüksek sesli bir tartışmaya giriştiği uzun süren bir aradan sonra Pençe eğilip, "Orosini halkında eşler anne baba tarafından seçilir," dedi. "Benim annemle babam yok, Lela'nınkileri de bilmiyorum... "</p>

  <p class="block_7">&nbsp;</p>

  <p class="block_6">Caleb araya girdi. "Evlenmeyi mi düşünüyorsun?"</p>

  <p class="block_7">&nbsp;</p>

  <p class="block_6">Pençe durum bu şekilde ifade edildiği için bir an şaşkınlıkla bakakaldı, fakat en sonunda kafasını salladı. "Ne yapacağımı bilmiyorum."</p>

  <p class="block_7">&nbsp;</p>

  <p class="block_6">"Robert'la konuş," dedi Caleb yavaşça. Pençe kafasını salladı.</p>

  <p class="block_7">&nbsp;</p>

  <p class="block_6">O sırada Caleb, "Fakat seni uyarmalıyım. Lela istese bile ki, isteyeceğini sanmıyorum, böyle bir şey olmaz," dedi.</p>

  <p class="block_7">&nbsp;</p>

  <p class="block_6">"Ama beni seviyor!" dedi Pençe, sesi o kadar yüksek çıkmıştı ki, iki hamal dönüp ona baktı.</p>

  <p class="block_7">&nbsp;</p>

  <p class="block_6">Hamallar bir kahkaha atıp kaba bir şeyler söyledikten sonra kendi sohbetlerine geri döndüler. "Dediğim gibi, kadınlar konusunda uzman değilim Pençe. Fakat şunu bilmelisin ki, Lela'nın yatağını ısıtan ilk adam sen değilsin." "Bunu biliyordum," dedi Pençe.</p>

  <p class="block_7">&nbsp;</p>

  <p class="block_6">Caleb onun söylediklerini düşünüyormuş gibi arkasına yaslandı. Bir süre sonra, "Bir kadınla erkeğin arasında geçenler onların bileceği iştir. Fakat sana şunu söyleyeyim. Lela'nın koynunda yatanları sen tanıyorsun," dedi.</p>

  <p class="block_7">&nbsp;</p>

  <p class="block_6">Pençe bunu hesaba katmamış gibi gözlerini açtı. "Gibbs?" Caleb kafasını salladı. "Lars?" Caleb yine kafasını salladı.</p>

  <p class="block_7">&nbsp;</p>

  <p class="block_6">"Fakat Lars Meggie'yle beraber," dedi Pençe.</p>

  <p class="block_7">&nbsp;</p>

  <p class="block_6">"Bir ayrılıyorlar, bir birleşiyorlar. Meggie'yi kimse öyle mükemmel biri olarak görmez. Kimi özellikleri var, fakat fazlasıyla zor bir kadın olabiliyor." "Fakat bu doğru bir şey değil," dedi Pençe.</p>

  <p class="block_7">&nbsp;</p>

  <p class="block_6">"Pençe, bu doğru ya da yanlış meselesi değil. Burada işler böyle yürür. Senin halkının arasında eşin seçiliyor ve tüm hayatını tek bir kadınla geçirebiliyorsun, fakat burada..." İç geçirdi. "İşler farklı." Pençe huzursuz olmuş gibi görünüyordu. "Benim de Lela'yla birlikte olduğumu bilmelisin," dedi Caleb. Pençe çok şaşkındı. "Sen!"</p>

  <p class="block_7">&nbsp;</p>

  <p class="block_6">"Geçen Yazdönümü, Pasko ve Robert'ın seni buldukları gün ikimiz de çok bira içmiştik ve sonunda geceyi birlikte geçirdik. Bunu başka yakışıklı gezginlerle de yaptı."</p>

  <p class="block_7">&nbsp;</p>

  <p class="block_6">Pençe tüm dünya üzerine yıkılıyormuş gibi görünüyordu. "O şey mi... neydi o kelime?" "Ne kelimesi?"</p>

  <p class="block_7">&nbsp;</p>

  <p class="block_6">"Para için erkeklerle olan kadınlardan."</p>

  <p class="block_7">&nbsp;</p>

  <p class="block_6">"Fahişe," diye yanıtladı Caleb. "Hayır genç dostum, fahişe değil. Fakat kendisi erkeklerden hoşlanan sağlıklı bir kız ve sırf zevk için birbirleriyle hiç tereddüt etmeden yatan insanların yaşadığı bir memleketten geliyor." Pençe karnında dev bir boşluk hissetti. "Bu doğru değil," diye mırıldandı.</p>

  <p class="block_7">&nbsp;</p>

  <p class="block_6">Caleb, "Git elini yüzünü yıka," deyip mutfağa çıkan kapıyı işaret etti. "Yemek birazdan gelir. Unutma ki, çoğu konuda doğru veya yanlış o an nerede durduğuna göre değişir. Babamın halkı hayat arkadaşının senin için ailen tarafından seçilmesini... barbarca bulurlardı herhalde." Pençe'nin ifadesi iyice gölgelenirken Caleb, "Seni kırmak istemedim, fakat tüm bunların, çocukken öğretilenler yüzünden şimdi sana böyle göründüğünü göstermeye çalışıyorum," dedi. "Dünya bir çocuğun hayal edebileceğinden çok daha farklı. Şimdi git ve yıkan."</p>

  <p class="block_7">&nbsp;</p>

  <p class="block_6">Pençe ayağa kalktı, barın yanından geçip mutfağa girdi. Burada gördükleri çok tanıdıktı. Angelica ve Ella iki adamın yanında çalışıyorlardı. Benzerliğe bakılırsa biri Jacob'ın babasıydı, diğeri de açıkça görüldüğü üzere aşçıydı. Pençe bir kovayla sabun buldu ve yüzünü yıkadı. Kafasını kaldırdığında, Ella'nın onu süzdüğünü gördü.</p>

  <p class="block_7">&nbsp;</p>

  <p class="block_6">Ufak bir tebessüm etti ve kovanın yanına asılı bir beze ellerini sildi. Kız Caleb'ı seviyor olmasına karşın, rahatsız edici bir biçimde Pençe'ye bakıyordu. Mutfaktan çıkıp Caleb'ın beklediği yere döndü. Oturup arkadaşı bildiği adama baktı; ancak o Pençe'nin sevdiği kadınla birlikte olmuştu!</p>

  <p class="block_7">&nbsp;</p>

  <p class="block_6">Şimdi nasıl hissetmesi gerekiyordu?</p>

  <p class="block_7">&nbsp;</p>

  <p class="block_6">Nihayet, Pençe uzunca iç geçirdi ve "Kadınları asla anlayamayacağım," dedi.</p>

  <p class="block_7">&nbsp;</p>

  <p class="block_6">Caleb gülüp, "Aramıza hoşgeldin dostum," dedi.</p>

  <p class="block_7">&nbsp;</p>

  <p class="block_6">Caleb ertesi gün erkenden şehirde dolanmaya başladı. Yılda beş ya da altı defa Kendrick buğday unu, pirinç, şeker, bal ve mevsimlik yiyecekler de dahil olmak üzere belirli ürünleri buraya gönderirdi. Fakat yılda iki defa özel bir liste hazırlanır ve bu belli şeyleri almak için de şehre biri yollanırdı. Çoğunlukla bu kişi Kendrick olurdu, fakat bu kez gitmek için Caleb seçilmişti. Üçüncü dükkân da gezildikten sonra Pençe bunun sebebini anlamaya başladı. Caleb pazarlık konusunda ustaydı. Bir tüccarın ne zaman daha düşük bir fiyatı kabul edebileceğini ya da ne zaman sınırına geldiğini hissedebiliyordu. Bir sonraki dükkâna doğru yürürlerken, "Nasıl anlıyorsun?" diye sordu Pençe.</p>

  <p class="block_7">&nbsp;</p>

  <p class="block_6">"Neyi nasıl anlıyorum?"</p>

  <p class="block_7">&nbsp;</p>

  <p class="block_6">"Pazarlık yapmayı ne zaman bırakman gerektiğini?"</p>

  <p class="block_7">&nbsp;</p>

  <p class="block_6">Bir grup haşarı çocuk sokaktan aşağı, onlara doğru koşuyordu, peşlerinde de kızgın bir tüccar vardı; Caleb onları görünce kenara kaçtı. "Kollaman gereken şeyler vardır. Kumar oynarken ya da bir insanın yalan söyleyip söylemediğini anlamaya çalışırken olduğu gibi." "Nasıl şeyler?"</p>

  <p class="block_7">&nbsp;</p>

  <p class="block_6">"Pek çok şey var, fakat önce en belirgin olanlardan başlayalım. İfade. Bu sabahki baharat tüccarı örneğin, bir müşteri çıktığını görünce sevindi. Geldiğimizde yüzünden hakiki bir neşe okunuyordu." "Nasıl anladın?"</p>

  <p class="block_7">&nbsp;</p>

  <p class="block_6">"Bir dükkâna girdiğinde adamın yüzüne bak. Çoğu tüccar kimin geldiğini anlamak için bir an duraksar. İşte o sırada gerçeği görürsün. Öğrenmesi biraz vakit alır, fakat müşteri gördüğünde hakikaten sevinen bir adam ile seviniyormuş gibi görünen biri arasındaki farkı sen de anlarsın.</p>

  <p class="block_7">&nbsp;</p>

  <p class="block_6">İlkinin sana bir şeyler satması gerekir, fakat ikincisi satsa da olur satmasa da.</p>

  <p class="block_7">&nbsp;</p>

  <p class="block_6">"Sahte bir gülümsemenin, bir esenlik dileğinin ya da bir fiyatın çok düşük ya da çok yüksek olduğunun dile getirilişinin ardına gömülmüş pek çok başka gerçek daha vardır. Şimdilik beni değil, pazarlık yaptığım adamı izle ve gerekenleri gör."</p>

  <p class="block_7">&nbsp;</p>

  <p class="block_6">Pençe gün boyunca yaşananları izledi ve pazarlığın ardından sorular sordu. Yavaş yavaş Caleb'ın ne demek istediğini, insan görebilecek kadar sabırlı olduktan sonra çok açık işaretlerin bulunduğunu az da olsa anlamaya başladı.</p>

  <p class="block_7">&nbsp;</p>

  <p class="block_6">Öğle vaktinden biraz sonra şehrin doğu duvarının yanındaki ufak bir pazara vardılar ve onlara yemek, kıyafet, canlı kümes hayvanları, mücevher, alet, silah satmaya çalışan ve hatta paralı askerlerin tellallığını yapan tüccarların tezgâhları arasında dolandılar. Buradakiler, şehrin geri kalan nüfusundan daha farklı görünüyordu ve Pençe tanıdık bir şeyler olduğunu hissetti. Bir anlığına sanki kendi halkının arasındaydı! Adamların yüzlerinde dövmeler vardı, fakat işaretler bildiği türden değildi.</p>

  <p class="block_7">&nbsp;</p>

  <p class="block_6">Üzerlerinde, Orosinililerin de giydiği kürklü ceketlerden vardı ve içlerinde çocuklarla ihtiyarların da olduğu gruplar halinde seyahat ediyorlardı.</p>

  <p class="block_7">&nbsp;</p>

  <p class="block_6">Şaşırtıcı derecede tanıdık ve aralara anlayabildiği kelimelerin de serpiştirildiği bir konuşma duydu. Elini uzatıp Caleb'ı durdurdu ve Caleb da ters gidenin ne olduğuna bakmak için döndü. Pençe'nin yüzündeki yoğunlaşma ifadesini fark edince, konuşulanları anlamaya çalışan Pençe'yi hiç ses çıkarmadan bekledi.</p>

  <p class="block_7">&nbsp;</p>

  <p class="block_6">Pençe bir adamın bir kadınla -muhtemelen eşiydi- yaptığı konuşmayı birkaç dakika dinledikten sonra, yoğun aksanlı olduğu, tuhaf kelime ve ifadeler içerdiği halde söylenenleri anlayabildiğini fark etti. Caleb'a doğru eğilerek, "Kim bu insanlar?" diye sordu kısık sesle.</p>

  <p class="block_7">&nbsp;</p>

  <p class="block_6">Caleb Pençe'ye kendisini takip etmesini işaret etti ve yabancılardan uzaklaşırlarken, "Bunlar Orodonlular. Kuzeydeki dağ sırasının öbür yanında yaşıyorlar. Orosini halkıyla uzaktan akrabalar, fakat bunlar daha çok düzlük insanları, derin okyanus balıkçıları. Dağa alışkın değiller. Köyleri var, fakat şehirleri yok, bu yüzden her kış çoğu güneye yolculuk edip bahar başında Latagore'daki pazara gelir. Ayrıca Orodon topraklarının yukarı ve aşağıdaki kıyı köylerine sık sık uğrayan tüccarlar da var," diye yanıt verdi.</p>

  <p class="block_7">&nbsp;</p>

  <p class="block_6">"Ben niye onlar hakkında hiçbir şey duymadım?"</p>

  <p class="block_7">&nbsp;</p>

  <p class="block_6">Caleb omuzlarını silkti. "Şu an ölü olan birine, babana ya da büyükbabana sorman gerek bunu. Bir zamanlar tüm bu topraklar atalarına aitti Pençe. Güneyliler, yani şehirliler kuzeye doğru ilerleyip, halkını dağlara, Orodon halkını da kuzeye ittiler. Güneydeki kavimlerin hepsi Roldem'le ilintilidir ve bu yüzden de o dil, bu krallıklarda konuşulan dildir."</p>

  <p class="block_7">&nbsp;</p>

  <p class="block_6">Açık pazardan ayrılıp bir başka sokağa geçerlerken Pençe omzunun üzerinden geriye baktı. "Bu insanları daha çok tanımak isterim."</p>

  <p class="block_7">&nbsp;</p>

  <p class="block_6">"Bu Magnus'un çok hoşuna gider," dedi Caleb. "Tarihe özel bir ilgisi var ve sana bunları öğretmekten mutluluk duyar. Maalesef ben böyle şeylerden sıkılıyorum."</p>

  <p class="block_7">&nbsp;</p>

  <p class="block_6">Tabelasında giden bir arabanın arkasından koşan, uşak kıyafeti giymiş bir adam olan hana ulaştılar. "Koşan Uşak İzi," dedi Caleb. "Dostumuz Dustin Webanks'i burada bulacağız."</p>

  <p class="block_7">&nbsp;</p>

  <p class="block_6">Hanın ortak salonunun loşluğuna daldıklarında, ortama alışmak için bir süre gözlerini kırpıştırdılar. Sonra Pençe tuhaf bir öfke nidasıyla kılıcını çekti ve doğruca barda duran adama yöneldi.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_10">&nbsp;</p>
</body>
</html>
