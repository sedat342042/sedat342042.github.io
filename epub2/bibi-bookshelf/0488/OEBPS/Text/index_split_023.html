<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-18-</p>

  <p class="block_17">SEÇİMLER</p>

  <p class="block_7">&nbsp;</p>

  <p class="block_6">Magnus odada dolanıp duruyordu.</p>

  <p class="block_7">&nbsp;</p>

  <p class="block_6">"Alysandra'yla ilgili olarak babama haber yolladım. Yanıt bekliyorum." "Dük'le olduğundan haberin yok muydu?" diye sordu Pençe.</p>

  <p class="block_7">&nbsp;</p>

  <p class="block_6">"Hayır," dedi Magnus. "Babamın yaptığı her planın her ayrıntısından haberdar edilmem. Tek bildiğim senden yaklaşık bir sene sonra onun da adadan ayrıldığı." "Kimse bana bunu söylememişti."</p>

  <p class="block_7">&nbsp;</p>

  <p class="block_6">Caleb, Tal'in dairesinde bir köşede sessizce oturuyordu. "Bunun için bir sebep yoktu Tal. Sana sert bir ders verildi, fakat bunu aşacağını düşündük. Hem, adada seninle olanların çoğu babam için çeşitli görevlerle gidip geliyor."</p>

  <p class="block_7">&nbsp;</p>

  <p class="block_6">"Yani o da şey için mi..." 'Meclis' diyecekti, fakat konuşmalarının duyulabileceği yerlerde bu ismi kullanmaması yönünde uyarılmıştı ve Olasko Dükü'yle yaşananlar onu daha da temkinli kılmıştı. O da bu yüzden, "Bizim için mi çalışıyor?" dedi.</p>

  <p class="block_7">&nbsp;</p>

  <p class="block_6">"Öyle olmasaydı," dedi Magnus, "çoktan ölmüş olurdun. Kaspar hakkımızda kesin şeyler bilmiyor, fakat bir yerlerde, çıkarları ve onunla çalışanların çıkarlarına aykırı işler yapan kişiler olduğunu biliyor. Bu karşıt topluluğun bir parçası olduğuna dair en ufak bir ipucu gördüyse..." Omuzlarını silkerek cümlesini yarım bıraktı.</p>

  <p class="block_7">&nbsp;</p>

  <p class="block_6">"Hiç düşünmeden Alysandra'ya bir şeyler söyleyebilirdim," dedi Tal.</p>

  <p class="block_7">&nbsp;</p>

  <p class="block_6">"O kadar eğitimsiz olsaydın," dedi Caleb, "bu noktaya gelmene asla izin verilmezdi Tal." Ayağa kalktı ve ağabeyine doğru yürüdü. "Kızı kim denetliyor?" "Annem."</p>

  <p class="block_7">&nbsp;</p>

  <p class="block_6">Caleb kafasını iki yana salladı. "Öyleyse her şey mümkün; o yüzden kimse bize Alysandra'nın burada, doğuda olduğundan söz etmedi." Tal'e dönüp, "Annem pek bilgi paylaşmaz. Bunun geçmişiyle çok ilgisi var, fakat sebebi ne olursa olsun babama bile söylemeye lüzum görmeden tek başına iş yapmaya ilk kez kalkışmıyor," dedi.</p>

  <p class="block_7">&nbsp;</p>

  <p class="block_6">Magnus gözlerini devirdi. "Caleb haklı. Bu gece annemle konuşup Alysandra'nın Dük'le ne işler karıştırdığını bana anlatmasını sağlayacağım," dedi.</p>

  <p class="block_7">&nbsp;</p>

  <p class="block_6">Birisi aşağı kattaki kapıyı çaldı. Pasko bakmaya gideceğini söyleyince diğerleri sustu.</p>

  <p class="block_7">&nbsp;</p>

  <p class="block_6">"Muhtemelen davetiye falandır," dedi Pasko, odadan çıkıp aşağıya inerken.</p>

  <p class="block_7">&nbsp;</p>

  <p class="block_6">"Ün pek çok yeni dost kazandırır," dedi Tal kuru bir ses tonu ve tatsız bir yüz ifadesiyle. "Son dört saat içinde yemek için onlarca davetiye aldım."</p>

  <p class="block_7">&nbsp;</p>

  <p class="block_6">Pasko döndüğünde Tal'e bir not uzattı. Üzerinde daha önce hiç görmediği bir mühür vardı ve Pasko, "Talsinli Leydi Rowena yollamış," dedi.</p>

  <p class="block_7">&nbsp;</p>

  <p class="block_6">Tal mührü açıp notu okudu. "İki gün içinde Dük'le gideceğini ve beni görme fırsatı yakalayamayabileceğini söylüyor. Bu yüzden haber yollamış. Olasko yaz sonu gelmeden Yüksek Eller'e hareket edecekmiş."</p>

  <p class="block_7">&nbsp;</p>

  <p class="block_6">"Kendisi Farinda'yı istila ederken, ordusuna doğudan yaklaşabileceklerin önünü kesiyor," dedi Caleb.</p>

  <p class="block_7">&nbsp;</p>

  <p class="block_6">"Bu da demek oluyor ki, önümüzdeki bahar Orodon topraklarını işgal edecek," dedi Tal. Bir kez daha nota baktıktan sonra iki kardeşe dönüp, "En azından Alysandra'nın hâlâ anneniz için çalıştığını gösterir bu," dedi.</p>

  <p class="block_7">&nbsp;</p>

  <p class="block_6">"Öyle görünüyor," dedi Caleb.</p>

  <p class="block_7">&nbsp;</p>

  <p class="block_6">"Şimdi ne yapmak istiyorsun Tal?" diye sordu Magnus.</p>

  <p class="block_7">&nbsp;</p>

  <p class="block_6">"Siz bana söylersiniz diye umuyordum."</p>

  <p class="block_7">&nbsp;</p>

  <p class="block_6">Magnus asasına yaslandı. "Bizim için çalışmak üzere dünyanın çeşitli yerlerine gönderdiğimiz insanların her adımını kontrol edemeyiz. Kendine bir isim yapman, güçlü ve nüfuzlu yerlere erişebilmen için seni buraya, Roldem'e yerleştirdik. Krallık'ta ve Kesh tarafında da böyle pek çok insan var, fakat Doğu Krallıkları'na casuslarımızı yeni yeni yerleştiriyoruz.</p>

  <p class="block_7">&nbsp;</p>

  <p class="block_6">"Eğer bir casusun hazır olduğuna karar vermişsek şayet, amacımıza en iyi nasıl hizmet edebileceğine karar vermeye başlaması için onu serbest bırakırız."</p>

  <p class="block_7">&nbsp;</p>

  <p class="block_6">"Amacın ne olduğunu anlayabilseydim, nasıl hizmet edeceğimi daha iyi bilirdim Magnus." Magnus ellerini kaldırdı ve dudakları kımıldadı. Tal bir an odanın hafifçe karardığını sandı. "Bu büyü sayesinde bir iki dakika boyunca kimse bizi göremeyecek." Masaya gidip oturdu. "Tal, biz iyiliğin temsilcileriyiz. Bunu daha önce de duyduğunu ve sana yaşattıklarımızın çoğunun bu gerçeği yalanlıyor gibi göründüğünü biliyorum, fakat bu doğru. Sana hâlâ anlatamayacağım pek çok şey var, ama madem buraya bizim hizmetimizde geldin şunları bilmen gerekir.</p>

  <p class="block_7">&nbsp;</p>

  <p class="block_6">"Olasko Dükü'nün kendisine hizmet eden bir adamı var. Bu adam onunla Roldem'e gelmedi ki, bu durum beni hiç şaşırtmıyor. Son zamanlarda Opardum'dan nadiren çıkıyor. Annem Alysandra'yı Kaspar'ı etkilemesi için Olasko'ya göndermiş olabilir, fakat bu bahsettiğim adama göz kulak olması için görevlendirmiş olması daha büyük bir olasılık.</p>

  <p class="block_7">&nbsp;</p>

  <p class="block_6">"Adam Leso Varen ismini kullanıyor, fakat bu da, tıpkı seneler boyunca kullandığı onlarca diğer isim gibi, gerçek ismi değil. Babam onunla daha önce karşılaştı. Korkunç bir kudrete ve kurnaz yöntemlere sahip bir büyücüdür. Deli olsa da kimsenin oyuncağı değildir. Aklının alabileceğinden daha tehlikeli biri ve Kaspar'ın amaçlarının da ötesine geçen, sahiden de kötü bir yüreği var." "Abartı değil bu Tal. Adam kötülüğün vücut bulmuş hali," diye ekledi Caleb.</p>

  <p class="block_7">&nbsp;</p>

  <p class="block_6">"Şunu da bilmen gerekir," dedi Magnus. "Annemle babama ve bizi yöneten diğerlerine hizmet eden bizler, ne kendi ömrümüz ne de torunlarımızın torunlarının ömrü boyunca, düşmanlarımıza karşı galip geldiğimizi görebileceğiz.</p>

  <p class="block_7">&nbsp;</p>

  <p class="block_6">"Mücadele etmemiz gerektiği için savaşıyoruz. Karmaşa ve düzensizlik kötülüğe hizmet ediyor ve işte bu yüzden kötülük bize karşı bir üstünlük taşıyor. O yok edebiliyor, kırıp geçirebiliyor. Fakat biz var olanları korumalı, yok olanları yeniden inşa etmeliyiz. Bizim görevimiz onlarınkinden daha zor."</p>

  <p class="block_7">&nbsp;</p>

  <p class="block_6">"Bir seferinde Nakor Magnus'a ve bana, tabiatı sebebiyle kötülüğün delilik olduğunu söylemişti ki, köyünün yıkımını hatırlarsan sen de buna hak verirsin," dedi Caleb.</p>

  <p class="block_7">&nbsp;</p>

  <p class="block_6">Tal kafasını salladı. "Kaspar'ın kötü amaçları için halkımı yok edebilmesi... haklısın, bu tam bir delilik."</p>

  <p class="block_7">&nbsp;</p>

  <p class="block_6">"Sadede gelirsek," dedi Magnus, "kötülüğü tam olarak asla yenemeyeceğiz, fakat onu yavaşlatmak, çocukken bildiğin her şeyi yok eden o güçlerden masumları olabildiğince korumak için uğraşacağız. Bu amaçla, konseyde ne yapılması gerektiğine karar verdik, fakat koyduğumuz bu hedefleri gerçekleştirme sürecinde hepimizin oynayacağı farklı bir rol var."</p>

  <p class="block_7">&nbsp;</p>

  <p class="block_6">"Yani hedef Kaspar'ı öldürmek mi?" diye sordu Tal.</p>

  <p class="block_7">&nbsp;</p>

  <p class="block_6">"Belki," dedi Caleb. "En sonunda kesin öyle olacak, fakat şimdilik doğru zamanı kollamalı ve Leso Varen'i tek başına yakalayabilir miyiz ona bakmalıyız. Bir şekilde onu yok edebilirsek, düşmanlarımızın amaçlarını... yüzlerce yıl geciktirebiliriz."</p>

  <p class="block_7">&nbsp;</p>

  <p class="block_6">"İşte şimdi benim idrak edemeyeceğim şeylerden bahsediyorsun Caleb. Bundan yüzyıllar sonra ben yaşıyor olmayacağım," dedi Tal.</p>

  <p class="block_7">&nbsp;</p>

  <p class="block_6">"Ömür süreleri daha uzun olanlardan öğrenilmiş bir alışkanlık bu. Hayır, her şeyi anlamanı beklemiyoruz Tal, fakat bir gün baba olmayı düşünürsen şimdi yapacağın şeyler, çocukların için daha güvenli bir gelecek hazırlayacaktır," dedi Magnus.</p>

  <p class="block_7">&nbsp;</p>

  <p class="block_6">Tal bir an sessiz kaldı. Kendi geçmişinden, kişiliğinden öyle ayrı düşmüş ve Tal Hawkins rolüne kendini öyle kaptırmıştı ki, bir gün evlenebileceği ve çocuklarına babalık edebileceği bir yaşam düşünmek, onun için neredeyse hiçbir şey ifade etmez olmuştu. Derken Alysandra'yla geçirdiği, sonsuza dek birlikte olacaklarını hayal etmek için yanıp tutuştuğu o baş döndürücü haftaları anımsadı. Sebebi her ne olursa olsun kız onunla oynamış olabilirdi ve bu yüzden ondan nefret ediyor da olabilirdi, fakat duyguları gerçekti. Evlenmek, baba olmak istemişti. "Ne demek istediğini anlıyorum," dedi en sonunda.</p>

  <p class="block_7">&nbsp;</p>

  <p class="block_6">"Güzel," dedi Magnus. "Şimdi söyle bakalım, Kaspar'ın önerdiği görevle ilgili düşündün mü?" "Onunla boğuşuyorum. Neredeyse Opardum'a gidip önerisinin ne olduğunu öğreneceğim, fakat ona hizmet etmeyi hayal bile edemiyorum," dedi Tal. "Ona yaklaşmış olursun Tal," dedi Caleb. "Kaspar'ın gözüne girip Leso Varen'e ulaşabilirsen amacımıza büyük hizmet etmiş olursun."</p>

  <p class="block_7">&nbsp;</p>

  <p class="block_6">"Ben Orosiniliyim," dedi Tal. "Bir Roldem beyefendisi ya da Krallık asilzadesi gibi görünebilirim, fakat hâlâ bir Orosiniliyim." Yanaklarına dokundu. "Kabile dövmelerim de olmayabilir, fakat Orosiniliyim." Caleb hiçbir şey söylemeden Tal'e baktı ve devam etmesini bekledi. Magnus tek kaşını kaldırdı, fakat o da sessiz kaldı.</p>

  <p class="block_7">&nbsp;</p>

  <p class="block_6">"Kaspar'a yemin edersem o yemini tutarım. Yalandan yemin edemem. Bu mümkün değil. Aynı anda hem Meclis'e hem de Kaspar'a hizmet edemem. Alysandra ya da diğerlerinin bunu yapıyor olmasını anlarım, fakat ben yapamam." Sesi alçaldı. "Halkımdan geriye kalan son kişi olabilirim, fakat bizim geleneklerimiz böyle ve ben de bundan şaşmayacağım." "Öyleyse yapma," dedi Caleb.</p>

  <p class="block_7">&nbsp;</p>

  <p class="block_6">"Üstelik," dedi Magnus, "Kaspar kendisine hizmet yemini eden kişinin yalandan yemin edip etmediğini anlamak için pek çok yol bulabilir. Leso Varen senin zihnini okuyamayabilir, fakat yalan söyleyip söylemediğini anlayabileceğinden şüpheleniyorum."</p>

  <p class="block_7">&nbsp;</p>

  <p class="block_6">"Yani?" dedi Caleb Tal'e. "Ne yapmayı öneriyorsun?"</p>

  <p class="block_7">&nbsp;</p>

  <p class="block_6">"Kaspar'a ailemle ilgili bir meseleyi hallettikten sonra Opardum'a geleceğimi söyledim." "Nedir bu aile meselesi?" diye sordu Magnus.</p>

  <p class="block_7">&nbsp;</p>

  <p class="block_6">Tal, işkence edilmiş, öfke dolu bir şeyi dışarı bırakmak üzereymiş gibi, derin bir iç çekti ve "İntikam," dedi.</p>

  <p class="block_3">&nbsp;</p>

  <p class="block_4"><img alt="Line" src="../Images/image.png" class="calibre2"/></p>

  <p class="block_7">&nbsp;</p>

  <p class="block_6">Adam arkaya düşerek masayı devirdi. Etraftaki insanlar kaçışıyordu, çünkü kimse az evvel masaya çarpıp inlemeye başlayan adamın başında duran öfkeli gençle uğraşmak istemiyordu.</p>

  <p class="block_7">&nbsp;</p>

  <p class="block_6">Geniş omuzlu, yirmili yaşlarının başında gibi görünen, temiz tıraşlı, zeki bir gençti. Uzun saçlarını toplamış, Queg korsanlarının taktıklarına benzeyen siyah bir kumaş parçasının altına sokuşturmuştu. Korsan olmadığı açıktı, çünkü çizmeleri atlıların giydiklerine benziyordu ve ağır bir pala değil, uzun ve güzel bir kılıç taşıyordu. Yine de bir gemi korsanı kadar dehşet verici görünüyordu: Öfkesi herkesin görebileceği kadar açıktı.</p>

  <p class="block_7">&nbsp;</p>

  <p class="block_6">Elinin tersiyle ağzını silen yerdeki adama bakarak, "Kuzgun nerede?" diye sordu.</p>

  <p class="block_7">&nbsp;</p>

  <p class="block_6">Adam ayağa kalkmaya çalışıyor gibi kımıldandığında, Tal eline tekme atarak arkaya düşmesine sebep oldu. "Kuzgun nerede?" diye tekrarladı.</p>

  <p class="block_7">&nbsp;</p>

  <p class="block_6">Tal, Kışdönümü Festivali'ne kadar Roldem'de kalmış, sonra Kendrick'in yerine geçmişti. Orada kaldığı süre içinde daha önceden tattığı zevkleri yeniden yaşamış, zamanın çoğunu mutfakta Leo'yla yeni lezzetler yaratmaya harcamıştı. Leo, genç Pençe'nin yemek ve şarap konusundaki gelişiminden etkilenmiş olsa da, ona mutfakta cahil bir çocukmuş gibi davranmıştı.</p>

  <p class="block_7">&nbsp;</p>

  <p class="block_6">Leo ve karısı, Gibbs ve Kendrick dışında, Tal'in handa tanımadığı insanlar vardı. Meggie kimsenin bilmediği bir yere gitmişti ve Gibbs, Tal'in Lela'nın Krondor'da olduğunu söylemesiyle çok şaşırmıştı. Tal Lars'ın kış başında buzların arasından göle düşüp, boğularak öldüğü haberini duyunca üzülmüştü.</p>

  <p class="block_7">&nbsp;</p>

  <p class="block_6">Tal sonra Latagore'a geçti ve Caleb'la seneler önce ziyaret ettiği yerin hiç değişmediğini gördü. Yalnızca Kaspar'ın dalkavuklarından biri yeni Vali olarak başa getirilmişti. Artık daha fazla şehir muhafızı var gibi görünüyordu, bunun dışında insanlar yine kendi işlerine bakıyor, güneş parlıyordu; karanlık güçlerin sahnede olduğuna dair hiçbir ipucu yoktu.</p>

  <p class="block_7">&nbsp;</p>

  <p class="block_6">Tal yaklaşan anlaşmazlıklarla ilgili etraftan gizlice bilgi toplamaya çalışıyordu. Yüksek Eller'de çatışmalar çoktan başlamıştı, çünkü Olasko oraya hamlede bulunmuştu. Ancak normalde böyle çatışmalarda hemen ortaya çıkan paralı askerler, bu kez tuhaf bir biçimde etrafta yoktu. Yerde yatan adamın adı Zemos'tu ve iş arayan bir paralı asker olduğunu düşünerek bir fiyat karşılığında Tal'le konuşmayı kabul etmişti. Pek çok meyhaneciye göre Zemos, insanlara paralı askerler arasında uygun fiyata iş bulabilen bir aracıydı. Fakat Kuzgun adı geçer geçmez, Zemos bu ticaretle ilgili bildiği her şeyi unutmuştu sanki.</p>

  <p class="block_7">&nbsp;</p>

  <p class="block_6">Tal onun hafızasını canlandırmaya karar vermişti.</p>

  <p class="block_7">&nbsp;</p>

  <p class="block_6">"Görüyorum ki hâlâ insanları tartaklama alışkanlığını bırakmamışsın," dedi barın ucundan gelen bir ses. Tal döndüğünde, kendisine hafiften tanıdık gelen yüzü gördü ve kısa süre sonra da yüzün sahibini hatırladı. "John Creed," dedi en sonunda kafasını sallayarak. "Yalnızca parasını ödediğim bilgileri son anda unuttuklarında tartaklıyorum."</p>

  <p class="block_7">&nbsp;</p>

  <p class="block_6">"Sana altınını geri veririm. İş aradığını zannetmiştim," dedi Zemos.</p>

  <p class="block_7">&nbsp;</p>

  <p class="block_6">Creed gelip Tal'in yanında durdu. "Beni bağışla, fakat ismini hatırlayamadım."</p>

  <p class="block_7">&nbsp;</p>

  <p class="block_6">"Tal Hawkins."</p>

  <p class="block_7">&nbsp;</p>

  <p class="block_6">Bir an gözünde onu tanıdığını gösteren bir ışık belirdi, ardından adam kafasını salladı. "Bu ahmakla hiçbir yere varamazsın." Zemos'u çizmesiyle dürttü ve "Ayağa kalk," dedi.</p>

  <p class="block_7">&nbsp;</p>

  <p class="block_6">Zemos doğrulduğunda Creed, "Çocuğa altınını geri ver ve tutamayacağın sözler de verme," dedi.</p>

  <p class="block_7">&nbsp;</p>

  <p class="block_6">Altını geri veren Zemos patlayan dudağını tutarak hızla handan çıktı. Creed etrafına bakındı. "Neden yürüyüşe çıkıp kendimize daha iyi bir han bulmuyoruz?" Tal kafasını salladı ve adamı takip etti. "Şu birlikte seyahat ettiğiniz, seni öldürmemi engellemek için sandalyeyle çelme takan tipe ne oldu?" Creed bu soruyu sorarken sırıtıyordu.</p>

  <p class="block_7">&nbsp;</p>

  <p class="block_6">"Neden sordun?"</p>

  <p class="block_7">&nbsp;</p>

  <p class="block_6">"Çünkü ona teşekkür etmeliyim. Hemen bağlantıyı kuramamıştım, ama şimdi hatırladım, sen geçen yaz Ustalar Sarayı'nda birinci gelen gençsin, değil mi?"</p>

  <p class="block_7">&nbsp;</p>

  <p class="block_6">Tal kafasını salladı. "Böyle haberlerin bu kadar uzağa ulaştığını bilmezdim."</p>

  <p class="block_7">&nbsp;</p>

  <p class="block_6">"Ulaşıyor elbet genç şampiyon," dedi Creed. "Bu yüzden de dostun teşekkürlerimi hak ediyor. Çünkü sen o kadar iyiysen, beni de iyi deşerdin."</p>

  <p class="block_7">&nbsp;</p>

  <p class="block_6">Tal sırıttı. "İlk karşılaşmamızla o turnuvaya katılmam arasındaki sürede çok talim yaptım. Büyük olasılıkla ilk dakikada beni şişlerdin."</p>

  <p class="block_7">&nbsp;</p>

  <p class="block_6">"Ya da en azından bunu yapmayı denerdim denemesine de, yazık olurdu. Her neyse, ne demeye o domuz Kuzgun'u arıyorsun?" "İşimiz var," dedi Tal. "Öldürme kabilindendir şüphesiz." "Evet." Sokaktan aşağı yürürlerken Creed, "Söylentilere göre Kıyı Kolcusu'nun hemen dışında bir kampı varmış ve birkaç hafta içinde kuzeye hareket etmeye hazırlanıyormuş," dedi.</p>

  <p class="block_7">&nbsp;</p>

  <p class="block_6">"Orodon köylerini yakmaya başlayacak," dedi Tal. "Seneler önce aynısını Orosini'de yapmıştı." "Çirkin şeyler bunlar," dedi Creed. "Para için savaşmaya bir şey demem, elinde kılıç taşıyan adamın ciğerlerini sökerken de kafama takmam, ama kadınlarla çocukları öldürmek bana uymaz. Çoğu genç de aynı şekilde düşündüğünden Kuzgun kendisiyle çalışanlara en yüksek paraları veriyor. Ama tuhaf bir şeyler dönüyor."</p>

  <p class="block_7">&nbsp;</p>

  <p class="block_6">"Nedir?"</p>

  <p class="block_7">&nbsp;</p>

  <p class="block_6">"İkramiyelerini almak için, insanı paralı askerlerin eline vermeye can atan Zemos ve diğerleri, ne bileyim, artık eskisi gibi çalışmıyorlar."</p>

  <p class="block_7">&nbsp;</p>

  <p class="block_6">"Ne demek istiyorsun?" Başka bir hanın önüne gelmişlerdi ve Creed çenesiyle işaret ederek buraya girmeyi önerdi.</p>

  <p class="block_7">&nbsp;</p>

  <p class="block_6">İçerisi sessizdi ve masalarda kendi aralarında kısık sesle konuşan bir avuç insan vardı. İçlerinden biri kafasıyla Creed'e selam verdi, Creed de selamını karşıladı. Tal'le birer sandalye çekip oturdular. "Demek istediğim, birdenbire kimseler Kuzgun'un ya da büyük olasılıkla Olasko için çalışan diğer birkaç ortaklığın kamp yerlerini bilmez oldu."</p>

  <p class="block_7">&nbsp;</p>

  <p class="block_6">"İnsanlar tüm bunların ardında Kaspar'ın olduğunu biliyor mu?"</p>

  <p class="block_7">&nbsp;</p>

  <p class="block_6">"Yaşamını idame ettirmek için insanları öldürüyorsan, sana kimin para ödediğini bilmek istersin," dedi Creed. "Kuzgun ikramiye vaatleriyle kendine iyi kılıç ustaları alamaz. O dağ insanlarıyla balıkçıların yağmalanacak fazla değerli eşyaları yoktur. Kuzgun bir şeylerin sözünü vermek, adamlar da altının nereden geldiğini bilmek zorunda. Böylece, mücadeleleri sonunda verilen hiçbir sözün karşılıksız olmadığını görebiliyorlar." Durdu ve etrafı kolaçan etti.</p>

  <p class="block_7">&nbsp;</p>

  <p class="block_6">"Gerçek şu ki," diye devam etti Creed bir süre sonra, "çocukların bazıları diğer tarafın da ortaya çıkıp insan toplamaya başlayacağını umuyor."</p>

  <p class="block_7">&nbsp;</p>

  <p class="block_6">"Diğer taraf mı?"</p>

  <p class="block_7">&nbsp;</p>

  <p class="block_6">"Orodon halkını diyorum. Zengin insanlar değiller, ama altınları ve takas için kullanılabilecek başka malları vardır."</p>

  <p class="block_7">&nbsp;</p>

  <p class="block_6">Tal barmene iki bira getirmesini işaret etti. "Neden istilacı karışan bir orduyla karşı karşıya gelmek istenilsin ki?"</p>

  <p class="block_7">&nbsp;</p>

  <p class="block_6">"Ordu falan olmayacak," dedi Creed. Öne eğildi ve dirseklerini masaya dayadı. Taranmamış açık kahverengi saçları gözlerinin önüne düşüyor, tepesinde bir kukuleta varmış gibi duruyordu. "İki, belki de üç paralı asker birliği olacak. Sahil şeridindeki köyleri yakıp yıkacaklar ve yarattıkları o şaşkınlık anında, haber etrafa yayılana kadar, pis işlerini yapmaya devam edecekler."</p>

  <p class="block_7">&nbsp;</p>

  <p class="block_6">Tal kafasını salladı. Orosini köylerini yıkarken de aynen böyle yapmışlardı. "Yani bir köy Kuzgun ve adamlarının saldırısına hazır olur, onlara karşı koyabilirse tüm savaş sekteye uğrayabilir mi?" dedi.</p>

  <p class="block_7">&nbsp;</p>

  <p class="block_6">"Kesinlikle öyle. Bir kere iyi savaşılıp kazanıldı mı, Kaspar Orodon'a yaklaşımını yeniden düşünmek zorunda kalır. Belki onlarla anlaşma yaparak, kendisi Yüksek Eller'i fethederken ordusuna karışmamalarını sağlayabilir. İki cephede savaşmak istemediğini biliyorum. Hiçbir general bunu istemez."</p>

  <p class="block_7">&nbsp;</p>

  <p class="block_6">Pençe kafasını salladı. "Bir birlik kurmak için neye ihtiyacın var?"</p>

  <p class="block_7">&nbsp;</p>

  <p class="block_6">"Benim mi?" Creed gülümsedi. "Ben komutan değilim. Birkaç genci eğitebilir, bir haftada sana elli tanesini hazır edebilirim ama onları yönetemem. Neden?"</p>

  <p class="block_7">&nbsp;</p>

  <p class="block_6">"Bir birlik kurup Orodon sınırına giderek anlaşma yapıp yapamayacağımıza bakarsak akıllıca bir adım atmış oluruz bence." "Biz mi?"</p>

  <p class="block_7">&nbsp;</p>

  <p class="block_6">"Elbette. Kuzgun'u arıyorum, çünkü ciğerlerini deşip bir sopaya geçirmek istiyorum. Ormanın içinden peşine düşüp askerlerine hiç bulaşmadan ikili bir dövüşte bunu halledeceğim." "Oldukça sert bir cevizi kırmaktan söz ediyorsun evlat." "Biliyorum ama bu kişisel bir mesele."</p>

  <p class="block_7">&nbsp;</p>

  <p class="block_6">"Öyleyse şunlara ihtiyacın olacak," dedi Creed barmen iki bira getirirken. Tal barmene parasını verdikten sonra Creed sözlerine devam etti. "Üç ay boyunca elli adama ödeme yapabilecek kadar altına ihtiyacın var. Teşvik ikramiyeleri hariç."</p>

  <p class="block_7">&nbsp;</p>

  <p class="block_6">"Bunu yapabilirim."</p>

  <p class="block_7">&nbsp;</p>

  <p class="block_6">"Sonra teçhizatlara, en az iki tane yük arabasına ve katırlara ihtiyacın var. Mühendis bulursan sana daha pahalıya patlar, ama hayat kurtarırlar ve Kuzgun'un ya da diğer birliklerin sizi ezip geçmesini zorlaştırırlar." "Devam et," dedi Tal.</p>

  <p class="block_7">&nbsp;</p>

  <p class="block_6">Creed konuşmaya devam ederken Tal söylediği her kelimeyi şevkle dinliyordu. İkindi akşama dönerken plan yapmayı sürdürdüler. Günbatımıyla birlikte hancı onlara yemeklerini getirdi ve iki adam gecenin geç saatlerine dek konuştular.</p>

  <p class="block_7">&nbsp;</p>

  <p class="block_6">Şafak sökerken bir dizi atlı geçitten aşağı yavaşça ilerliyordu. Kalın yünden bir pelerine sarınmış Creed, "İzleniyoruz Tal," dedi.</p>

  <p class="block_7">&nbsp;</p>

  <p class="block_6">"Biliyorum. Yaklaşık yarım saattir, tepeyi geçtiğimizden beri izleniyoruz."</p>

  <p class="block_7">&nbsp;</p>

  <p class="block_6">Bir hafta evvel Latagore'dan kırk kılıç ustası, okçular, birkaç mühendis, birkaç uşak ve iki arabayla ayrılmışlardı. Yavaş ilerliyorlardı ve Orodon topraklarına ulaştıklarında fazla tehditkâr görünmemek için Tal kendini ve atlı uşaklarını yakınında tutuyordu. Latagore ve Orodon arasındaki sınırda ufak bir hanın hemen dışında konakladılar ve Tal buradan, dağın öbür tarafındaki topraklarla ilgili edinebileceği bütün bilgileri topladı. Evvelki gece uyudukları çayıra gelmeleri üç günlerini almıştı. Sonra da gündoğumuna bir saat kala kampı toplamışlardı.</p>

  <p class="block_7">&nbsp;</p>

  <p class="block_6">"Şu hancı ne dediğinin farkındaysa," dedi Creed, "en yakın köy on kilometre ötede olacak." "Bence daha yakın," dedi Tal. "Ana topraklardan o kadar uzağa kolcu göndermezlerdi."</p>

  <p class="block_7">&nbsp;</p>

  <p class="block_6">"Tabii bir bela gelmesini beklemiyor," diye yanıtladı Creed. Güneş doğarken de at sürmeye devam ettiler ve bayırlara vardıklarında Tal birden buraları tanıdığını hissetti, Uzakta, okyanusun üzerini kapladığını bildiği pusu görebiliyordu ve orayla şu an oturduğu yer arasındaki topraklar, ona vatanı olan dağları acıyla anımsatmaktaydı. Uzaktaki dumanı gördü. "Yemek ateşi," diye mırıldandı.</p>

  <p class="block_7">&nbsp;</p>

  <p class="block_6">Adamlara dönerek, "Ben dönene kadar burada dinlenin, fakat fazla yayılmayın," dedi.</p>

  <p class="block_7">&nbsp;</p>

  <p class="block_6">Adamlar homurdandı, bazıları şaka yaptı, fakat başlarındaki isim o olduğundan ve kendilerine iyi bir ücret verdiğinden dediklerine uydular. Creed Tal'i, önder rolü üstlenmesi gerektiğine, aksi takdirde bölünmelerin yaşanacağına ikna etmişti. Yan yana, bazen de karşılıklı dövüşen adamlar birbirlerinden emir almaktan hoşlanmazlardı, fakat emir genç bir önderden, hele ki beyefendi olduğu açıkça görülen birinden gelirse... o zaman iş değişirdi, -özellikle de altınları önden ödüyorsa-.</p>

  <p class="block_7">&nbsp;</p>

  <p class="block_6">Pençe atı üzerinde yavaşça ilerlerken aceleci ya da huzursuz görünmediğini umuyordu. İzlendiğini hissetmişti ve Orodon köyüne yaklaştıkça daha çok göz, ok ve kılıcın olacağını biliyordu.</p>

  <p class="block_7">&nbsp;</p>

  <p class="block_6">Bölgeyi çevreleyen tahta kazıkları gördü. Kapı kapalıydı. Duvarda kimseleri göremese de, orada olduklarını biliyordu; tıpkı açıklığa doğru atını sürdükçe gerisindeki ormanda sayısız savaşçının olduğunu bildiği gibi.</p>

  <p class="block_7">&nbsp;</p>

  <p class="block_6">Kapının ok atış menziline kadar yaklaştı ve atından indi. Bir şey söylemek yerine, ağırlığının çoğunu sağ ayağına verip, dengesini kurmak için sol ayağını biraz öne uzatarak tıpkı halkının yaptığı gibi çömeldi. Bekledi.</p>

  <p class="block_7">&nbsp;</p>

  <p class="block_6">Yaklaşık bir saat sonra kapı açıldı ve dışarı bir adam çıktı. Saçları gümüşgri olduğundan ellili yaşlarının sonlarında gibi görünüyordu, fakat duruşu, hâlâ dinç ve kuvvetli bir adam olduğunu söylüyordu. Tal'in önünde durdu ve aynı biçimde eğilerek, hiçbir şey söylemedi.</p>

  <p class="block_7">&nbsp;</p>

  <p class="block_6">Sonra Tal ana dilinde, "Orodon'la bir müzakere yapmak istiyorum," dedi yavaşça.</p>

  <p class="block_7">&nbsp;</p>

  <p class="block_6">"Orosini dilinde konuşuyorsun," dedi adam ağır bir aksanla. "Çocukluğumdan bu yana duymadığım bir dil bu." "Ben Orosiniliyim."</p>

  <p class="block_7">&nbsp;</p>

  <p class="block_6">Adam gülümsedi. "Değilsin. Dövmelerin yok."</p>

  <p class="block_7">&nbsp;</p>

  <p class="block_6">"Ben Kulaam Köyü'nden Gümüş Şahinin Pençesi. Çocukken adım Kielianapuna'ydı. Shatana Higo'da isim görümü beklerken köyüm yok edildi. Halkımı katledenler beni de öldüm zannedip bıraktı. Orosini halkından kalan son kişi benim."</p>

  <p class="block_7">&nbsp;</p>

  <p class="block_6">"Ailen kim?"</p>

  <p class="block_7">&nbsp;</p>

  <p class="block_6">"Ben Şafakta Elk Çağrısı'yla Gece Rüzgârı Fısıltısı'nın oğlu, Gözlerinde Kahkaha'nın torunuyum. Ağabeyim Güneşin Eli'ydi ve kız kardeşimin adı da Miliana'ydı. Hepsi de katledildi ve ben intikam almak için buradayım." "Neden intikam için buraya geliyorsun Gümüş Şahinin Pençesi?"</p>

  <p class="block_7">&nbsp;</p>

  <p class="block_6">"Sizleri zorla köylerinizden atmak, insanlarınızın kanını döküp küllerinizi rüzgâra bırakmak isteyen adamlar geliyor. Bunlar Orosini'yi yok eden insanlarla aynı kişiler."</p>

  <p class="block_7">&nbsp;</p>

  <p class="block_6">"Adım Jasquenel," dedi yaşlı reis. "Bizim dilimizde Kaya Kıran anlamına gelir. Düşmana karşı bir emelin varsa bizim dostumuzsundur, hoşgeldin. Peki ya tepede bıraktığın diğer adamlar?" "Onlar benim adamlarım," dedi Tal. "Bana itaat ediyorlar ve sizin savaşçılarınızla omuz omuza çarpışacaklar. Arabada silah var ve mühendisler de getirdim. Biz işgalcileri geri püskürtürken siz de diğer köyleri uyarabilirseniz, insanları kurtarabiliriz."</p>

  <p class="block_7">&nbsp;</p>

  <p class="block_6">Yaşlı adam kafasını salladı ve ayağa kalktı. "Köye giriş yapabilirsin. Adamlarını toplaması için Ortak Dil'i konuşabilen birini göndereceğim. Bu gece birlikte yemek yiyip işgalciler geldiğinde yapılacakları tartışırız."</p>

  <p class="block_7">&nbsp;</p>

  <p class="block_6">Tal de ayağa kalktı. Elini uzattığında Orodon reisi, tıpkı Orosinililerin birbirlerini selamladıkları şekilde kolunun ön tarafını kavradı. Jasquenel, "Hoşgeldin Gümüş Şahinin Pençesi," dedi. Tal gülümsedi. "Adamlarım arasında Tal Hawkins olarak biliniyorum. Orosini'den olduğumu bilmiyor, Adalar Krallığı'ndan bir beyefendi olduğumu zannediyorlar."</p>

  <p class="block_7">&nbsp;</p>

  <p class="block_6">"Öyleyse biz de sana Tal Hawkins deriz. Gel. İçeri girip diğer köylülerle konuşalım." Tal atının dizginlerini tutarak yaşlı adamı takip etti. Kazıkların arasından içeri girdiğinde duygularının yoğunlaştığını hissetti. Pek çok şey kendi evindeki gibiydi, fakat evinde olmadığını bilmesini sağlayacak kadar da farklı şey vardı.</p>

  <p class="block_7">&nbsp;</p>

  <p class="block_6">Artık onun için ev diye bir şey olmayacaktı.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_23">&nbsp;</p>
</body>
</html>
