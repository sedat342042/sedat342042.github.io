<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-20-</p>

  <p class="block_17">SAVAŞ</p>

  <p class="block_7">&nbsp;</p>

  <p class="block_6">Tal nişan aldı.</p>

  <p class="block_7">&nbsp;</p>

  <p class="block_6">Menzile giren ilk atlı, yapılan başarılı bir atışla eyerin üzerinden düştü. Ardından Tal de bir atış yaptı ve Kuzgun'un paralı askerlerinden biri daha düşerken çığlık çığlığa bağırmaya başladı. Tal döndü ve mancınıkların yanındaki çocuklara, "Ateş!" diye bağırdı.</p>

  <p class="block_7">&nbsp;</p>

  <p class="block_6">Çocuklar halatı hızla çektiklerinde, düşmana doğru kayalar, çömlekler, kırık mobilyalar ve hatta mutfak takımları dahi fırlamaya başladı. "Yakın!"</p>

  <p class="block_7">&nbsp;</p>

  <p class="block_6">Yağa batırılmış çaputların üzerine meşaleler atılarak mancınıkların üzerinden kara bir dumanın yükselmesi sağlandı. Bu sırada çocuklar, belirlenen görev noktalarına koşturuyordu. Yaşları daha büyük olanlar, kendileri için bırakılan yayları kapıp, menzile girmeyi başarabilen süvarileri vurmak için hazırlanmaya başladılar.</p>

  <p class="block_7">&nbsp;</p>

  <p class="block_6">Tal dikkatini bir kez daha saldırganlara yönelterek oklarını atmaya başladı. Sıra halinde ilerleyen süvariler köyün ortasındaki açık alana gelene dek, en az iki kişiyi vurmuştu. Kapıdan yükselen duman karanlık göğü boğarken alev içindeki mancınıklar düşmanı aydınlatıyordu.</p>

  <p class="block_7">&nbsp;</p>

  <p class="block_6">Tal aşağıdaki bir kadına bağırarak, "Herkese çığlık atmaya başlamalarını söyle!" dedi. Kadın söyleneni yaptı ve birden her yer korku dolu seslerle çevrildi, kadınlar bebekleri gözleri önünde katlediliyormuşçasına feryat etmeye, ağlamaya başladılar.</p>

  <p class="block_7">&nbsp;</p>

  <p class="block_6">Kapıyı alaşağı eden atlılar, etraflarına şaşkınlık içinde bakıyorlardı ve bir an kafaları karışmıştı. Çığlıkları duyabiliyorlardı, fakat ortalıkta ne kadınlar ne de kendilerine saldıran adamlar vardı. Yalnızca duvarın üzerindekiler ok yağdırıyorlardı. Kısa süre sonra işgalciler devrilmeye başladı.</p>

  <p class="block_7">&nbsp;</p>

  <p class="block_6">"İnin!" diye bağırdı bir adam atından aşağı atlayıp hayvanın boynu arkasına gizlenerek. "Duvarın üzerindeler!" Yukarıyı işaret etti.</p>

  <p class="block_7">&nbsp;</p>

  <p class="block_6">Tal ve diğerleri oklarını ellerinden geldiğince hızlı atarak atlıları durdurmaya çabalıyorlardı. Tal Orodon dilinde, "Burada kalın ve ok atmaya devam edin!" diye bağırdı.</p>

  <p class="block_7">&nbsp;</p>

  <p class="block_6">Merdiveni bile kullanmadan, yakınlardaki bir binanın çatısına atladı. Sonra bir kez daha sıçrayarak binanın saçaklarına geldi ve eyerinin üzerinde kalabilen en yakın süvariye doğru kendini atarak adamı aşağı çekti, yere inerken de kılıcını çıkardı. İşgalcinin kılıcı zaten elindeydi, düşürmemeyi başarmıştı, fakat rakibinin nerede durduğunu dahi bilemeden öldü.</p>

  <p class="block_7">&nbsp;</p>

  <p class="block_6">Artık Tal, dumanla deliye dönmüş atlarına tutunmaya çalışan yüzden fazla adamdan oluşan bir işgalci birliğin tam ortasındaydı. Ölen adamların çığlıkları, hızla yanlarından geçen okların sesleri etrafını sarmıştı. Bazen oklar, atlardan birine isabet ediyor, hayvanın gerilemesine veya çifte atmasına sebep oluyor, böylece yakınlarındaki diğer atlar da korkuya kapılıp çekilmeye çalışıyorlardı. Deliren atlar yüzünden, aniden ayakları yerden kesilip onlarca metre sürüklenen işgalcilerin sayısı birden fazlaydı.</p>

  <p class="block_7">&nbsp;</p>

  <p class="block_6">Tal atlardan kaçarak, karşısına bir kılıç boyu mesafedeki herkesi öldürüyordu. İşgalciler düşmanın aralarında olduğunu anlayana kadar altı kişi çoktan ölmüştü ya da can çekişiyordu. Tam adamlar komut vermeye başlamışlardı ki, John Creed'in saldırısı başladı.</p>

  <p class="block_7">&nbsp;</p>

  <p class="block_6">Creed'in adamları saklandıkları binanın arkasından hızla çıktılar, ardından Jasquenel ve savaşçıları diğer yandan saldırıya geçti. İşgalciler sayıca hâlâ üstündüler, ancak Tal'in kararlı adamlarının bir amaçları varken, onlar tam bir karmaşa içindeydiler.</p>

  <p class="block_7">&nbsp;</p>

  <p class="block_6">Bir an, sayıca az olan müdafiler saldırganları sıkıştırırken sanki denge sağlanmıştı ve Tal, ölümün vücut bulmuş hali gibi son derece kanlı bir yetkinlikle karşısına çıkanları öldürüyordu. Saldırganlar onu yalnızca bir saniye için görebiliyordu; Tal, geri giden bir atın ardına saklanıp gözden kaybolduktan kısa bir süre sonra, bir başka arkadaşlarının üzerine atlarken yeniden ortaya çıkıyordu.</p>

  <p class="block_7">&nbsp;</p>

  <p class="block_6">Fakat düşman da düzenini bulmaya başladı ve kısa süre sonra Orodonlu askerlerin kurdukları pusudan kurtuldular. Tal, "Saldırıya devam!" diye bağırdı Orodon dilinde ve ardından aynı komutu Ortak Dil'de tekrar etti.</p>

  <p class="block_7">&nbsp;</p>

  <p class="block_6">Atlar dumanların içinden, binaların arasından kapıya doğru koşturuyordu. Karmaşa çözülmeye başlamıştı. Tal'in etrafını birden altı adam sardı ve işte o an, ölümün kaderi olduğunu hissetti.</p>

  <p class="block_7">&nbsp;</p>

  <p class="block_6">Derken tam karşısındaki adamın boynuna bir ok isabet etti, onun hemen yanındakiyse John Creed'in bıçak darbesiyle gözleri kocaman açılarak yere serildi. Tal döndü ve tüm gücüyle kılıcını savurarak bir adamın kellesini gövdesinden ayırdı ve yanındakinin omuzlarına doğru yönelerek saldırısını devam ettirdi.</p>

  <p class="block_7">&nbsp;</p>

  <p class="block_6">Ardından köyün arka tarafındaki bir düzine kadar atlı saldırıya geçti.</p>

  <p class="block_7">&nbsp;</p>

  <p class="block_6">İşgalciler arkalarına döndüklerinde, dumanların arasından bağırarak üzerlerine doğru gelen atlıları gördüler ve bu durum karşısında bir kısmı kaçmaya başladı. Derken onlara katılıp kaçmaya başlayanların sayısı arttı ve bir hengame oldu.</p>

  <p class="block_7">&nbsp;</p>

  <p class="block_6">Becerebilenler atlarına atlayıp ağaçların oradaki açıklığa doğru giderken, kimi işgalciler koşarak kaçtılar. Birçoğu, yanan kapının kendilerine zarar verecek kadar yakın olmasını ve boğucu dumanı umursamadan, duvarın üzerinde kalan okçular tarafından öldürüldü. Tal, "Durun!" diye bağırdı.</p>

  <p class="block_7">&nbsp;</p>

  <p class="block_6">Orodonlu atlılar ve paralı askerler arasındaki süvariler atlarını dizginledi. Tal, "Karanlıkta kaybolmayalım! Kazandığımız her şeyi kaybedebiliriz!" diye bağırdı.</p>

  <p class="block_7">&nbsp;</p>

  <p class="block_6">Orodon halkı tezahürat etmeye başladı. Ardından insanlar köydeki kuyudan su çekerek yangınlarla ilgilenmeye, nispeten küçük olanlara da battaniye ve toprakla müdahale etmeye kovuldular. Bir anlığına insanlar birbirlerinin sırtlarını sıvazlayıp zafer duygusuyla birbirlerini tebrik ettiler ve sonra, köyün diğer taraflarında ya da duvarın altında yara almış yoldaşlarını bulmaya başladılar. Tal adamlara ortalıkta görünmeyen yaralıları ve ölüleri aramalarını söyleyecekti ki, duvardan bir ses duyuldu. "Durdular!" Tal, artık dumanlı bir köz yığını haline gelen kapıya doğru koştu ve ileriye baktı. Arkasında yanan alevler gözlerini aldığından, açıklığın karşısında neler olup bittiğini tam olarak seçebilecek kadar karanlığa alışması biraz vaktini aldı.</p>

  <p class="block_7">&nbsp;</p>

  <p class="block_6">Kuzgun ordusunu toparlıyordu.</p>

  <p class="block_7">&nbsp;</p>

  <p class="block_6">Tal şimdi tereddütte kalırsa bunun bedelini ödeyemezdi. "Herkes dövüşecek!" diye bağırdı. "Geri geliyorlar." Geride kalan birkaç okçuya, "Duvarlara! Hedeflerinizi dikkatlice seçin!" diye bağırdı. Sol elini Jasquenel'in omzuna koyarak, "Yaşı daha büyük olan çocuklara, küçükleri ormana götürmelerini söyle, fakat kadınlar uygun durumdaysalar kalıp savaşsınlar," dedi.</p>

  <p class="block_7">&nbsp;</p>

  <p class="block_6">Creed, "Senin gözler benden iyi. Ben sadece birilerinin kımıldandığını görüyorum," dedi. Arkalarındaki ateş, kapıyla açıklığın ucu arasındaki uzaklığın yarısını aydınlatıyordu ve Tal'in yanındaki adamların çoğunun görebildiği tek şey çapraşık bir bulanıklıktı. "Geliyorlar," dedi. "Çoğu yürüyor fakat galiba bir düzine kadar da atlı var." Ardından, "Burada duruyoruz!" diye bağırdı.</p>

  <p class="block_7">&nbsp;</p>

  <p class="block_6">"Karşılıklı dövüşü, uzun süren bir savaşa ya da kuşatmalara tercih etmişimdir her zaman," dedi Creed. Ardından ses tonunu alçaltarak, "Kaç kişiler?" diye sordu.</p>

  <p class="block_7">&nbsp;</p>

  <p class="block_6">"Bizden fazlalar," diye yanıtladı Tal.</p>

  <p class="block_7">&nbsp;</p>

  <p class="block_6">"Eh, bu ilk olmayacak."</p>

  <p class="block_7">&nbsp;</p>

  <p class="block_6">Tal, kapıdan geriye kalan yığının olduğu yere doğru hızla geldi, keskin dumanla yaşaran gözlerini kırpıştırdı ve bir kez daha o kasvetli manzaraya baktı.</p>

  <p class="block_7">&nbsp;</p>

  <p class="block_6">Karanlığın içinde şekiller belirmeye başlarken, Kuzgun'un, adamlarını zorla tekrar bir düzene soktuğunu gördü. Üç sıra halinde ilerliyorlardı. Yaklaşık yirmi kadar adam yan yana dizilmişti ve ilk sıra önlerinde kalkanlarını tutuyordu. İkinci sıradakilerin ellerinde ise mevcut her türlü keskin savaş aleti vardı. Baltalı kargılarla atlılar indirilecekti. Sade kargılar, hatta iki mızrak bile kullanılacaktı. Üçüncü sırayı okçular oluşturuyordu.</p>

  <p class="block_7">&nbsp;</p>

  <p class="block_6">Tal duvardaki adamlara, "Öndekileri önemsemeyin. Yapabiliyorsanız okçularını öldürün!" diye bağırdı.</p>

  <p class="block_7">&nbsp;</p>

  <p class="block_6">Creed gözlerini kıstı. "Süvarilerini sürmeye hazır."</p>

  <p class="block_7">&nbsp;</p>

  <p class="block_6">Tal kafasını salladı. "Onu memnun edemeyecek olmamız kötü tabii. Bizim atlıların şu an burada duran bir avuç adamdan oluştuğunu bilmiyor."</p>

  <p class="block_7">&nbsp;</p>

  <p class="block_6">En büyüğü en küçüğünü taşıyan iki düzine kadar çocuk, kapının soluna doğru hızla koştular ve duvara iyice sokularak ormanın güneyine ilerlediler.</p>

  <p class="block_7">&nbsp;</p>

  <p class="block_6">Pek çoğu önceden Kuzgun'un adamlarına ait olan silahları taşıyan kadınlar geldi. Tal onları sağ ve sol yanlardaki binalara göndererek, okçular içeri girdiklerinde arkadan saldırmalarını söyledi.</p>

  <p class="block_7">&nbsp;</p>

  <p class="block_6">Tal adamlarını yanan mancınıklara olabildiğince yaklaştırdı. Alevler sönmüştü fakat daha fazla yaklaşmalarını engelleyecek kadar sıcaklık yayıyordu hâlâ. Onlar alevlerin önünde birer siluet halinde duracaklardı, ancak Kuzgun'un adamları ağıla girer girmez aydınlıkta görüneceklerdi. Saldırganlar ilk köprüye doğru ilerlerken, ilk saftakiler ikili gruplar halinde koşmaya başladılar. Okçulardan kendilerini koruyabilmek için kalkanlarını yukarı doğru tutuyorlardı. Beklenen ok yağmuru henüz başlamamıştı çünkü duvarın üzerindekiler, Kuzgun'un okçularının menzile girmesini bekliyordu.</p>

  <p class="block_7">&nbsp;</p>

  <p class="block_6">"Hazır!" diye bağırdı Tal ve birden işgalcilerin ilk safı saldırıya geçti. "Pozisyonunuzu koruyun!" Savaş nidalarıyla ilk saftaki yirmi adam ağıla daldı ve çarpışma başladı. Tal Salador'da eğitim görürken kalkanlı rakiplere karşı nasıl dövüşüleceği konusunda biraz daha talim yapmış olmayı diledi; çünkü Ustalar Sarayı'nın düello salonunda çoğu kılıç ustasını kolaylıkla alt edebildiği halde, kalkanlı biriyle çarpışmak kesinlikle zorlu bir meseleydi.</p>

  <p class="block_7">&nbsp;</p>

  <p class="block_6">Gerilen yayların sesi Tal'e, iki tarafın okçularının da iyi çalıştığını söylüyordu. Etraftan yükselen bağırış ve acı çığlıklarını duyduğunda, Kuzgun'un okçularının, yerdeki düşmanlarına nişan aldığını ve kendilerine ateş eden duvardaki bir avuç okçuyu görmediklerini düşündü. Kendi okçularının da bir an evvel düşman sayısını azaltmasını umdu.</p>

  <p class="block_7">&nbsp;</p>

  <p class="block_6">Tal, tüm hayatında hiç olmadığı kadar hızlı bir biçimde saldırıyor, yanındakilerle beraber kendini de korumaya çalışıyordu. İşgalciler ölüyor ancak yerlerine yenileri geliyordu.</p>

  <p class="block_7">&nbsp;</p>

  <p class="block_6">Tal hiç düşünmeden kılıcını savurup gelen darbeleri karşılarken, dövüşçü içgüdülerinin öne çıkmasına izin veriyordu ve sağa sola böyle saldırırken sanki zaman yavaşlıyordu. Aklının bir köşesi, etrafındaki bu karmaşayı algılamaya çalışıyordu ancak yaşananlara bir anlam veremiyordu. Yaralı, iri bir paralı asker öfkeyle haykırarak üzerine atladı, kalkanıyla yüzüne vurdu. Tal geriye doğru sendeleyerek düştü, sırtında ani bir ağrı hissetmeye başladı. Sağına doğru yuvarlandığında, hâlâ kırmızılığını koruyan ve içten içe yanan bir odun yığını üzerine düştüğünü, sol omzunun da yandığını fark etti. Kılıcı elinde hemen ayağa fırladı ve karınüstü yatan yüzü yaralı askeri ve adamın böğründen kılıcını çeken John Creed'i gördü. "John!" diye bağırdı Tal ve asker eğilerek yeni bir darbe almaktan kurtuldu.</p>

  <p class="block_7">&nbsp;</p>

  <p class="block_6">Tal, Creed ve Orodonlu bir askerin arasından ilerleyerek, Creed'i neredeyse gafil avlayacak adamı öldürdü.</p>

  <p class="block_7">&nbsp;</p>

  <p class="block_6">Derken bir kez daha savaş sesleri hücum etti üzerine: Metal çınlamaları, büyük bir çabanın ürünü olan inlemeler, acı ve öfke çığlıkları, küfürler ve belli belirsiz kızgınlık bağırışları. Hava, berbat kan kokusu, pislik, çiş, duman ve ter kokularıyla ağırlaşmıştı.</p>

  <p class="block_7">&nbsp;</p>

  <p class="block_6">Orodon kadınları saklandıkları yerden çıkıp ağıla giren düşman okçularının üzerine atlayınca, bu karmaşa sanki ikiye katlandı. Okçular yaylarını bırakıp kılıçlarını çekmek zorunda kaldılar ve işte o an kadınlar üstünlüğü ele aldı. Silah kullanma becerilerinin olmamasını umursamadan, okçulara doğru yaklaşarak bir kısmının üzerine akın ettiler ve mutfak bıçakları, gelberi ve ellerine geçen diğer parçalarla onları öldürdüler. Kadınlardan biri kemikten bir şişi istilacının gözüne saplayarak işini bitiriverdi. Adamın kemer çakısını parmaklarının arasından çekti ve bir başka saldırganın üzerine atladı.</p>

  <p class="block_7">&nbsp;</p>

  <p class="block_6">Denge bozulmuştu. Tal bir adım geri attı ve sanki bir resmi ayrıntılarıyla inceliyormuş gibi durdu. Dört Orodon okçusu hâlâ hayattaydı ve mazgallı siperlerden ok yağdırıyor, çatışma halindeki işgalcileri vurmaya çalışıyorlardı. Kuzgun'un ikinci saftaki adamları, Tal'in adamları tarafından köşeye sıkıştırıldıklarından bocalıyor, diğer taraftan da kadınlar arkadakilere saldırıyordu. İlk defa köylüler sayı olarak üstündü. Tüm bunların ardından Tal gözlerini şaşkınlıktan iyice açmasına sebep olan bir şey gördü. Küçük çocuklarla ormana gönderilen iki çocuk geri dönmüş, tüm sakinlikleriyle okçuların düşürdükleri yayları topluyor ve kadınlarla cebelleşen adamları sırtlarından vuruyorlardı.</p>

  <p class="block_7">&nbsp;</p>

  <p class="block_6">Tal, beklediği anın bu olduğunu hissetti birden. "Taarruza geçin!" diye bağırarak savaşın ortasına daldı.</p>

  <p class="block_7">&nbsp;</p>

  <p class="block_6">Yan yana duran iki adamı tek darbeyle indirdi ve birden işgalciler kaçmaya kalktı. "Hepsini öldürün!" diye bağırarak hem saldırganları korkuttu hem de kendi halkının ölümünden bu yana bu insanlara karşı beslediği öfkeyi kustu.</p>

  <p class="block_7">&nbsp;</p>

  <p class="block_6">Düşmanın sırtına çıkmış bir kadına vurmak üzere olan bir adamın elini ortadan ikiye ayırdı. İşgalci, kesilen elinden kan fışkırırken gözlerine inanamayarak bir an bakakaldı, ardından yaşadığı sarsıntı ve acıyla yaralı kolunu tutarak dizleri üzerine çöktü. Tal, adamın boynuna hızlı bir kılıç darbesi indirdi ve adam, paçavradan yapılmış bir bebek gibi yere yığılarak bir an içinde hayatı tüm vücudundan akıp gitti.</p>

  <p class="block_7">&nbsp;</p>

  <p class="block_6">Tal, kendisinden kaçan bir adamın bacağının arkasına sertçe tekme atarak sendelemesine, dengesini kaybedip kalkanını düşürmesine sebep oldu. Bu sayede, bir Orodon savaşçısı açılan boşluktan faydalanarak onu öldürdü.</p>

  <p class="block_7">&nbsp;</p>

  <p class="block_6">Bir an Tal, karşısındaki üç kişi tarafından alt ediliyordu ki, göz kamaştırıcı bir hızla, gelen darbeleri savuşturdu. Ardından solundaki adam sırtından bir darbe aldı ve sağındaki adamın omzuna bir ok isabet etti. İş yalnızca ortadaki adamla ilgilenmeye kalınca Tal hızla işini bitirdi.</p>

  <p class="block_7">&nbsp;</p>

  <p class="block_6">Bu arbededen kaçmaya çalışan iki adama daha saldırdı, birini ıskaladı ve bir an kendi etrafında döndü. Soluna doğru hareket etmeye başladı, çünkü dengesini kaybetmişti ve arkasında düşmanlardan biri vardı. Sol gözünün ucuyla hareketleri takip ederek döndü. Yüzünün ortasında bir şey patladı ve tüm dünya parlak bir sarı, sonra da kırmızı rengini aldı. Ardından her şey karardı.</p>

  <p class="block_7">&nbsp;</p>

  <p class="block_6">Yüzüne su dökülmesiyle Tal'in bilinci yerine geldi. Gözlerini açtığında, John Creed'in elinde bir kepçe suyla yanına diz çökmüş olduğunu gördü. Artık savaş sesleri yoktu. Bağrışmalar ve başka sesler vardı fakat zırhlar çarpışmıyor, çığlıklar ya da küfürler duyulmuyordu.</p>

  <p class="block_7">&nbsp;</p>

  <p class="block_6">"Neler oldu?" diye sordu doğrulmaya çalışırken. Yorgunluktan başı dönüyordu.</p>

  <p class="block_7">&nbsp;</p>

  <p class="block_6">"Yavaş ol," dedi Creed ve bir Orodon kadını Tal'e doğrulması için yardım etti. "Bir kılıcın tersi bayılttı seni. Neredeyse kafanı dağıtan herif, aslında bana vurmak için geri gidiyordu. Yine iyi, düz tarafından yemişin darbeyi, yoksa Lims-Kragma'nın salonlarında oturuyor olurdun şimdi." Bu uğursuz mabudun adının geçmesiyle, Orodonlu kadın karanlık tanrıçanın etkisini azaltmak için birkaç kelimeyle dua etti.</p>

  <p class="block_7">&nbsp;</p>

  <p class="block_6">"Ne kadar süredir baygınım?"</p>

  <p class="block_7">&nbsp;</p>

  <p class="block_6">"Yalnızca birkaç dakika oldu," dedi Creed, Tal'e ayağa kalkması için yardım ederken. "Sakin ol." Tal kafasını salladı ve elini alnına dayadı. Şişecek yeri hissedebiliyordu ve bu hassasiyet, hayatta olduğu için çok şanslı olduğunu söylüyordu ona. "İyi olmaktansa şanslı olmayı tercih ederim," dedi aylardır ilk defa Pasko'yu düşünerek. Etrafına bakınıp "Bitti mi?" dedi.</p>

  <p class="block_7">&nbsp;</p>

  <p class="block_6">"Bu kez sahiden dağıldılar. Buradakilerin çoğu silahlarını atıp aman dilendiler. Gerisi de kapının dışına kaçtıklarında okçular tarafından vuruldu. Ağaçlara kadar gelip kaçabilen az kişi var."</p>

  <p class="block_7">&nbsp;</p>

  <p class="block_6">"Ya Kuzgun?"</p>

  <p class="block_7">&nbsp;</p>

  <p class="block_6">"Galiba güneye doğru doludizgin gidiyor."</p>

  <p class="block_7">&nbsp;</p>

  <p class="block_6">Tal etrafına bakındığında tüm ayrıntılar gözleri önünde belirmeye başladı. Düşmanların bir kısmı dizleri üzerine çökmüş, elleri arkadan bağlı bekliyordu. Ölen işgalciler kapının yanına doğru taşınıyor, yakacak odun gibi istifleniyordu.</p>

  <p class="block_7">&nbsp;</p>

  <p class="block_6">Kocalarının öldüğünü gören kadınlar gözyaşlarına boğuluyor, ölen karılarının ardından pek çok adam ağlıyordu. Jasquenel bir saygı ifadesiyle yaklaştı. "Halkımı kurtardın Gümüş Şahinin Pençesi."</p>

  <p class="block_7">&nbsp;</p>

  <p class="block_6">Orodon dilinde konuştuğundan John Creed söylenenleri anlamamıştı, fakat adamın sesindeki minnet duygusunu fark edebiliyordu.</p>

  <p class="block_7">&nbsp;</p>

  <p class="block_6">"Halkımın öcünü almak için yardım ettim," diye yanıtladı Tal, Orosini dilinde. Ardından Ortak Dil'de, "Bana bir at lazım," dedi. "Oldu bil," dedi Jasquenel. Tal'e at bulması için bir çocuğa seslendi. "Ne yapıyorsun?" diye sordu Creed. "Kuzgun'un peşinden gidiyorum," dedi Tal.</p>

  <p class="block_7">&nbsp;</p>

  <p class="block_6">"Kafana yediğin o darbe seni sarsmış belli. Gece oldu, sen buradan çıkana kadar, o yarım saat kadar önünde olacak. Hem büyük ihtimalle yanında birkaç adamı da vardır." Tal kafasını salladı. "Biliyorum ama onu takip edebilirim." "Takip mi edeceksin? Gece vakti, dağda mı?" Jasquenel, Creed'e baktı. "Yapabilirim diyorsa yapar..." "Seninle geleyim mi?" diye sordu John Creed.</p>

  <p class="block_7">&nbsp;</p>

  <p class="block_6">"Hayır. Yalnızca hızımı kesersin." Tal elini Creed'in omzuna koydu. "Her şey için teşekkürler John.</p>

  <p class="block_7">&nbsp;</p>

  <p class="block_6">Senin yönlendirmelerin olmasa bu insanlara yardım edemezdim."</p>

  <p class="block_7">&nbsp;</p>

  <p class="block_6">"Bir şey değil Tal. Sen adil bir komutansın. Yeniden bir birlik yönetecek olursan haberim olsun. Bir şeylere öncülük etmekten korkmayan bir adama hizmet etmeyi her zaman isterim."</p>

  <p class="block_7">&nbsp;</p>

  <p class="block_6">"Paralı asker olduğum günler geride kaldı. Bu tek seferlik bir işti. Yük arabasında küçük bir altın çantası bulacaksın. Onu adamlar arasında uygun gördüğün şekilde paylaştır, birazını da kendine al.</p>

  <p class="block_7">&nbsp;</p>

  <p class="block_6">Çocuklar Latagore'a gelene kadar komutan rolünü oynamaya devam et, tamam mı?"</p>

  <p class="block_7">&nbsp;</p>

  <p class="block_6">"Bunu yapabilirim." Creed esirleri işaret etti. "Onları ne yapalım?"</p>

  <p class="block_7">&nbsp;</p>

  <p class="block_6">"Karşı tarafın askerleri teslim olduğunda ne yapıyorsunuz?"</p>

  <p class="block_7">&nbsp;</p>

  <p class="block_6">"Eğer olay bize kaldıysa, tekrar karşı koymayacaklarına dair bir anlaşma yapıp, onları serbest bırakırız ama genelde işveren karar verir buna."</p>

  <p class="block_7">&nbsp;</p>

  <p class="block_6">Tal, Jasquenel'e döndü. "Bu insanlar benim halkımı katletti. Sizin de evlerinizi yakacak, kadınlarınızla çocuklarınızı hiç acımadan öldüreceklerdi. Sen karar ver."</p>

  <p class="block_7">&nbsp;</p>

  <p class="block_6">Jasquenel hiç tereddüt etmedi. Esirlerin başındaki savaşçılara bakarak, "Öldürün," dedi. Esirler daha ayağa kalkmaya bile teşebbüs edemeden her birinin kafası hızla geri çekildi ve boyunları vuruldu.</p>

  <p class="block_7">&nbsp;</p>

  <p class="block_6">Jasquenel, Creed'e baktı ve Tal, "Adildir. Bize ne kadar merhamet gösterdilerse, bizden de o kadarı," dedi.</p>

  <p class="block_7">&nbsp;</p>

  <p class="block_6">Creed huzursuz gibi görünüyordu fakat kafasını salladı. "Kuzgun'un çetesi için pek hassas olduğumuzu söyleyemem ama çocuklardan bazıları bundan pek hazzetmeyecek. İlk ışıkla güneye yollansak iyi olur."</p>

  <p class="block_7">&nbsp;</p>

  <p class="block_6">At getirildi ve Tal, "Bana kırba lazım," dedi.</p>

  <p class="block_7">&nbsp;</p>

  <p class="block_6">Kadınlardan biri kulübesine koşarak az sonra içi dolu bir kırbayla döndü. Elinde bir de bohça vardı.</p>

  <p class="block_7">&nbsp;</p>

  <p class="block_6">"Takip için yemek."</p>

  <p class="block_7">&nbsp;</p>

  <p class="block_6">Tal kafasını salladı. Silahlarını toparladı -kılıcını ve yayını- ve bir sadak dolusu ok aldı. El salladı, ayaklarını atın iki yanına sarkıttı ve kapıdan çıkıp gecenin içine doğru ilerledi. </p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_25">&nbsp;</p>
</body>
</html>
