<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-13-</p>

  <p class="block_17">İYİLEŞME</p>

  <p class="block_7">&nbsp;</p>

  <p class="block_6">Pençe inledi.</p>

  <p class="block_7">&nbsp;</p>

  <p class="block_6">İki gündür yatağında yatıyor, yalnızca tuvalete gitmek ve su içmek için kalkıyordu. Ateşlenmiş gibi bitkin ve dağılmış hissediyordu. Düşünceler arasında boğulurken, Alysandra'nın son sözlerini zihninde tekrar tekrar canlandırıyordu.</p>

  <p class="block_7">&nbsp;</p>

  <p class="block_6">Bir el onu yeniden sarstı.</p>

  <p class="block_7">&nbsp;</p>

  <p class="block_6">"Ne?" dedi ve uykusundan güçlükle kalktığında Magnus'un tepesinde dikildiğini gördü. "Kendine acımayı bırakmanın vakti geldi."</p>

  <p class="block_7">&nbsp;</p>

  <p class="block_6">Pençe doğruldu. Başı dönüyordu. Gözlerini bir noktaya odaklamaya çalıştı. "En son ne zaman yemek yedin?" diye sordu Magnus. "Galiba dün."</p>

  <p class="block_7">&nbsp;</p>

  <p class="block_6">"Sanki üç gün evvelmiş gibi geldi bana," dedi büyücü. Ocağın etrafını karıştırdı ve elinde bir elmayla geri döndü. "Al, bunu ye."</p>

  <p class="block_7">&nbsp;</p>

  <p class="block_6">Pençe bir ısırık aldı ve elmanın suyunun çenesinden aşağı aktığını hissetti. Elinin arkasıyla ağzını silerken, ısırdığı lokmayı yuttu. Kısa süreli orucundan sonra yemekle tekrar tanışan midesi tepki vermeye başlıyor gibiydi. Magnus yatakta yanına oturdu. "Kendini kötü mü hissediyorsun?"</p>

  <p class="block_7">&nbsp;</p>

  <p class="block_6">Pençe söyleyecek bir şey bulamadığı için kafasını sallamakla yetindi. "Kalbini mi kırdı?"</p>

  <p class="block_7">&nbsp;</p>

  <p class="block_6">Pençe yanıt vermedi, fakat gözleri dolmuştu. Tekrar kafasını salladı. "Güzel," dedi Magnus asasıyla onun dizine vurarak. "Ah!" diye bağırdı Pençe dizini ovarken.</p>

  <p class="block_7">&nbsp;</p>

  <p class="block_6">Magnus ayağa kalktı ve delikanlının kafasının yanına hafifçe vurdu. Ancak bu vuruş, Pençe'nin kulaklarını çınlatacak, gözlerini daha da yaşartacak kadar güçlüydü. Bir adım gerileyen Magnus, "Koru kendini!" diye bağırdı.</p>

  <p class="block_7">&nbsp;</p>

  <p class="block_6">Bu kez Pençe'nin kafasının öbür yanına acımasız bir darbe indirdi, az kalsın genç adamın beyni dağılıyordu. Pençe dizlerinin üzerine düşüp kenara kaçarak biraz zaman kazandı. Zira Magnus ona ulaşmak için yatağın ayakucundan dolaşmak zorundaydı. Magnus geldiğinde Pençe masanın yanında durmuş, elinde kılıcıyla hazır bir halde bekliyordu. "Usta Magnus!" diye bağırdı. "Ne oluyor?"</p>

  <p class="block_7">&nbsp;</p>

  <p class="block_6">Magnus yanıt vermeden asasının ucuyla Pençe'nin kafasına vuruyormuş gibi yaptı, sonra sopayı kafasının üzerinden geçirdi. Pençe kılıcını kullanarak asayı omzunun üzerinden uzaklaştırabilecek kadar hızla yakaladı. Sonra bir adım atarak ustasını cüppesinin ön tarafından tutup dengesini sarstı.</p>

  <p class="block_7">&nbsp;</p>

  <p class="block_6">Kılıcını Magnus'un boğazına doğrulturken, "Şimdi seni öldürmem mi gerekiyor?" dedi.</p>

  <p class="block_7">&nbsp;</p>

  <p class="block_6">"Hayır," dedi Magnus sırıtarak. Pençe'nin kılıç tutan elini tuttu ve Pençe parmaklarının uyuşmaya başladığını hissetti. Kılıç tepki veremeyen elinin arasından yere düşerken, Magnus'un, "Bu çok güzeldi," dediğini duydu.</p>

  <p class="block_7">&nbsp;</p>

  <p class="block_6">Pençe gerilerken elini ovuyordu. "Bu da neyin nesiydi böyle?"</p>

  <p class="block_7">&nbsp;</p>

  <p class="block_6">"Düşmanın beklenmedik bir şekilde karşına çıkınca durup, 'Yazık Pençe'ye. Kaybettiği aşkı yüzünden acı çekiyor. Galiba onu öldürmek için bir gün daha beklesek iyi olur,' diyeceğini mi zannediyorsun?" Pençe acıyan parmaklarını ovmaya devam etti. "Hayır."</p>

  <p class="block_7">&nbsp;</p>

  <p class="block_6">"Kesinlikle." Bir kez daha yatağa oturması için Pençe'ye eliyle işaret etti. "Düşmanlarımız sana tahmin bile edemeyeceğin şekillerde saldıracak Pençe. Caleb ve diğerleri silahlar hakkında bir şeyler öğreterek doğal yeteneklerini bileyebilir. Ben de zihninle ilgili bir şeyler öğreterek düşmanlarının seni kandırmasını ya da aldatmasını daha zorlaştırabilirim. Fakat yürek..." Kendi göğsüne vurdu. "İşte çoğu erkeğin en hassas olduğu nokta odur."</p>

  <p class="block_7">&nbsp;</p>

  <p class="block_6">"Yani bu bir ders miydi?"</p>

  <p class="block_7">&nbsp;</p>

  <p class="block_6">"Evet," dedi Magnus katı bir ifadeyle. "Gördüğüm en acımasız derslerden biriydi, fakat gerekliydi de." "Beni sevmedi mi?"</p>

  <p class="block_7">&nbsp;</p>

  <p class="block_6">"Asla," dedi Magnus soğuk bir sesle. "O bizim yaratığımız Pençe. Seni ve buradaki tüm öğrencileri kullanacağımız gibi, onu da kullanıyoruz. Bir zamanlar burası kendi hayrına öğrenim ve eğitim veren bir yerdi. Babam Yıldızlimanı'nda Büyücülük Akademisi'ni kurdu. Bunu biliyor muydun?"</p>

  <p class="block_7">&nbsp;</p>

  <p class="block_6">"Hayır."</p>

  <p class="block_7">&nbsp;</p>

  <p class="block_6">"Akademide siyaset ağır basınca, özel yetenekleri olan öğrenciler için burada bir başka öğrenim yeri açtı, Ben burada yetiştim.</p>

  <p class="block_7">&nbsp;</p>

  <p class="block_6">"Fakat Yılan Savaşları başlayıp Krondor yok edildiğinde babam düşmanlarımızın amansız olduklarını ve bize soluk aldırmayacaklarını fark etti. Böylece, burası okul olarak kullanılmaya başlandı. Başka dünyalardan da öğrenciler geliyor, Fakat her sene bu sayı biraz daha azalıyor. Babam diğer diyarlardan da ustalar getiriyor, ancak çoğunlukla o, annem, Nakor, ben ve -Robert gibi- diğerleri ders veriyor."</p>

  <p class="block_7">&nbsp;</p>

  <p class="block_6">"Zamanı gelince açıklayacağınızı düşündüğümden sormadım, fakat kim bu düşman?"</p>

  <p class="block_7">&nbsp;</p>

  <p class="block_6">"Senin gibi genç birine bunu anlatmak çok güç. Anlamaya hazır olduğunda, bu konuyu sana babam ve Nakor açıklayacak.</p>

  <p class="block_7">&nbsp;</p>

  <p class="block_6">"Fakat düşmanın adamları seni deneyecektir; ölümdansçılarının geldiği gece gördüğün gibi, oldukça güvenli olduğunu zannettiğin yerlerde, en beklenmedik şekillerde saldırabiliyorlar." "Yani ne yapmalıyım?"</p>

  <p class="block_7">&nbsp;</p>

  <p class="block_6">"Öğren, ihtiyatlı ol ve yalnızca birkaç kişiye güven." Söyleyeceği şeyi düşünerek duraksadı. "Rondar ya da Demetrius'a seni öldürmelerini söylesem öldürürler. Sebeplerimin geçerli olduğunu ve bizim için burada bir tehdit oluşturduğunu düşünürler. Alysandra'ya seni öldürmesini söylesem, o da öldürür. Aradaki fark Rondar ve Demetrius'un bu durumdan dolayı pişmanlık duyacağı. Alysandra ise hiçbir şey hissetmez."</p>

  <p class="block_7">&nbsp;</p>

  <p class="block_6">"Onu siz mi böyle yaptınız?" dedi Pençe. Öfkesi artıyor, saygısı yok oluyordu.</p>

  <p class="block_7">&nbsp;</p>

  <p class="block_6">"Hayır," diye yanıtladı Magnus. "Onu bulduğumuzda böyleydi. Alysandra... kusurlu biri. Bu çok trajik ve korkunç. İnsanları senin veya benim gördüğüm gibi görmüyor. Bizim ahşap bir sopaya ya da..." derken sandalyeyi işaret etti, "mobilyalara baktığımız gibi bakıyor insanlara. Onlar kullanışlıdır; bir ihtimal onlara özen gösterilmesi gerekir ki, kullanışlı olmaya devam edebilsinler. Kullanımı dışında, Alysandra için hakiki bir değerleri yoktur.</p>

  <p class="block_7">&nbsp;</p>

  <p class="block_6">Bu, son derece kusurlu insanı bulduk ve buraya getirdik. Nakor sana bunları anlatabilir. Ben yalnızca o sevimli kızın bizim yanımıza getirildiği ve Nakor'un onunla ne yapmamız gerektiğini anlattığı günü biliyorum." "Fakat neden? Neden onu buraya getirdiniz?"</p>

  <p class="block_7">&nbsp;</p>

  <p class="block_6">"Bize çalışması için onu eğitmeye getirdik. O acımasız tabiatını kendi çıkarlarımız için kullanabilmek adına. Aksi takdirde kendini Krondor'un darağacında bulurdu. En azından böyle yaparak onu yönlendirebiliyor, kimin canının yanacağına karar verebiliyoruz."</p>

  <p class="block_7">&nbsp;</p>

  <p class="block_6">Pençe sessizce otururken açık kapıdan dışarı bakıyordu. "Fakat hissettiklerim çok..." "Gerçek miydi?"</p>

  <p class="block_7">&nbsp;</p>

  <p class="block_6">"Evet. Bana âşık olduğunu sanıyordum."</p>

  <p class="block_7">&nbsp;</p>

  <p class="block_6">"Yeteneklerinden biri de, olması gereken kişi olabilmek Pençe. Acımasızca, fakat gerekli bir dersti bu. Üstüne basarak söylüyorum: Nakor öyle bir emir vermiş olsa, sen uyurken boğazını bile keserdi. Sonra üzerini giyer ve yanımıza dönerken ıslıkla şen şakrak bir şarkı tuttururdu."</p>

  <p class="block_7">&nbsp;</p>

  <p class="block_6">"Bunu bana neden yaptınız?"</p>

  <p class="block_7">&nbsp;</p>

  <p class="block_6">"Böylece kendi içine iyice bakabilecek, insan kalbinin ne kadar zayıf olduğunu anlayabilecektin.</p>

  <p class="block_7">&nbsp;</p>

  <p class="block_6">Aynı şeyin tekrar yaşanmasına karşı kendini koruyabilecektin."</p>

  <p class="block_7">&nbsp;</p>

  <p class="block_6">"Bu başka birini sevemeyeceğim anlamına mı geliyor?"</p>

  <p class="block_7">&nbsp;</p>

  <p class="block_6">Bu kez sessiz kalma sırası Magnus'taydı. O da bir an kapıdan dışarı baktı. Sonra, "Belki öyle değildir. Fakat düzgün bacakları, cazip bir gülümsemesi olduğu veya sırf yatağında bulunduğu için ilgini çekebilen genç bir kadına kesinlikle âşık olmayacaksın. Seninle birlikte olmak isteyen kadınlarla, zaman ve koşullar uygun olduğunda, gönlünün istediği gibi yatıp kalkabilirsin. Fakat onlara âşık olduğunu düşünme Pençe."</p>

  <p class="block_7">&nbsp;</p>

  <p class="block_6">"O kadar az şey biliyorum ki."</p>

  <p class="block_7">&nbsp;</p>

  <p class="block_6">"Öyleyse bilgelik yolunda ilk adımı attın," dedi Magnus ve ayağa kalkıp kapıya yöneldi. "Bir süre şöyle düşün: Anne ve babanın sana ve ailene baktığı dingin zamanları anımsa. İşte o sevgidir. Arzulu bir kadının kollarındaki anlık tutku değil."</p>

  <p class="block_7">&nbsp;</p>

  <p class="block_6">Pençe duvara yaslandı. "Düşünecek çok şeyim var."</p>

  <p class="block_7">&nbsp;</p>

  <p class="block_6">"Yarın eğitimine devam edeceğiz. Bir şeyler ye ve uyu. Yapacak çok işimiz var."</p>

  <p class="block_7">&nbsp;</p>

  <p class="block_6">Magnus kulübeden ayrıldı ve Pençe kolunu başının arkasına alarak yatağına uzandı. Tavana bakarken büyücünün söylediklerini düşündü. Magnus başından aşağı buz gibi soğuk su dökmüştü sanki. Üşüyordu ve rahatsızdı. Alysandra'nın yüzü havada asılı duruyordu, fakat artık alaycı, zalim bir ifadesi vardı. Pençe bir kadına yine aynı şekilde bakıp bakamayacağını merak etti.</p>

  <p class="block_7">&nbsp;</p>

  <p class="block_6">Uykusuz bir gece geçirdi; şimdiye kadar hiç böylesine yorgun olduğunu hatırlamıyordu. Ölümün kıyısından döndüğü zamanlarda, iyileşmeyi beklerken yaşadığından bile daha derindi bu yorgunluk. Ruhu bitkindi, yaralı kalbinin sebep olduğu bir bezginlik hali içindeydi.</p>

  <p class="block_7">&nbsp;</p>

  <p class="block_6">Buna rağmen, derinlerde bir yerde zayıf bir kuvvet vardı. Aklında bir dizi tuhaf görüntü, anı, hayal, hülya ve düş beliriyordu. Magnus'un Alysandra'yla ilgili söylediklerini reddediyordu. Pençe, Magnus'un onun hissettiklerini tahmin edemeyeceğini biliyordu, fakat aynı zamanda tahmin ettiğini de biliyordu. Öfkeliydi ve acısını boşaltacak bir yer arıyordu, fakat bunu yapabileceği bir yer yoktu. Ustalarını suçlasa da, ona bir gün hayatını kurtarabilecek önemli bir ders verdiklerini biliyordu,</p>

  <p class="block_7">&nbsp;</p>

  <p class="block_6">Alysandra'ya öfke duyuyordu, fakat Magnus'un anlattıklarından, bir engerek nasıl zehri yüzünden suçlanamazsa, onun da bu tabiatı yüzünden suçlanamayacağını düşünüyordu. Şafak söktü, gökyüzü pembe ve altın renklere bürünerek canlı ve berrak bir sonbahar sabahına yol verdi. Kapının çalınmasıyla birlikte Pençe karanlık düşüncelerinden sıyrıldı ve gidip kapıyı açtı. Önünde Caleb duruyordu. "Hadi ava gidelim," dedi.</p>

  <p class="block_7">&nbsp;</p>

  <p class="block_6">Pençe, Caleb'ın nasıl olup da bir anda adaya geldiğini hiç merak etmeden kafasını salladı. Büyü, Büyücünün Adası'nda beklenen bir sonuçtu.</p>

  <p class="block_7">&nbsp;</p>

  <p class="block_6">Pençe dolabın en dibine koyduğu ve orada unuttuğu yayını aldı. O ve Alysandra'nın uydurma oyunlarla geçirdikleri o yaz, saatlerini o güzel elbiseleri giyip çıkarmakla harcamıştı. Bunları aşk oyunları zannetmişti, fakat şimdi şehvet gösterileri olarak görüyordu.</p>

  <p class="block_7">&nbsp;</p>

  <p class="block_6">Yayı eline aldığında avucunda ne kadar katı, gerçek durduğunu hissetti ve kızla geçirdiği günlerde bir şeylerini kaybettiğini anladı. Bir sadak dolusu ok alıp yaşlı adamın yanına döndü. "Hadi gidelim," dedi.</p>

  <p class="block_7">&nbsp;</p>

  <p class="block_6">Caleb eziyet veren bir hızla önden giderken arkasına bakmıyor ve Pençe'nin de her zaman ya bir adım gerisinde ya da yanında olmasını bekliyordu.</p>

  <p class="block_7">&nbsp;</p>

  <p class="block_6">Araziden çok uzağa, kuzeye doğru gidiyorlardı. Çoğu zaman da koşuyorlardı. Öğle olduğunda Caleb durup işaret etti. Adanın kuzeyinin büyük bölümünün net bir biçimde görüldüğü bir bayırın tepesinde duruyorlardı. Pençe uzakta, adaya ilk geldiğinde Magnus'la birlikte yaşadığı kulübeyi görebiliyordu. Sessizce durdu.</p>

  <p class="block_7">&nbsp;</p>

  <p class="block_6">"Ben de bir kez âşık olduğumu zannetmiştim," dedi Caleb sonunda.</p>

  <p class="block_7">&nbsp;</p>

  <p class="block_6">"Bunu herkes biliyor mu?"</p>

  <p class="block_7">&nbsp;</p>

  <p class="block_6">"Yalnızca bilmesi gerekenler. Bu bir dersti."</p>

  <p class="block_7">&nbsp;</p>

  <p class="block_6">"Herkes aynı şeyi söylüyor. Bunun zalimce bir şaka olduğunu hissetmeden edemiyorum ." "Kesinlikle zalimce. Fakat şaka değil. Birilerinin seni daha nelerin beklediğini anlatıp anlatmadığından emin değilim ve bunlardan bazılarının neler olacağını hissetsem de, tam bilmiyorum. Farklı yerlere gönderilecek, hiçbir Orosini gencinin hayal bile edemeyeceği şeyler göreceksin Pençe. O yerlerde hoş bir kadının cilveleri, zehirli bir bıçak kadar ölümcül olabilir." Yayına dayandı. "Ölümcül yanı olan tek kız Alysandra değil. Düşman saflarında böyle pek çok kadın var. Senin gibi casusları da var."</p>

  <p class="block_7">&nbsp;</p>

  <p class="block_6">"Casus mu?"</p>

  <p class="block_7">&nbsp;</p>

  <p class="block_6">"Meclis adına çalışıyorsun. Bu kadarından haberin vardır." Delikanlıya baktı ve Pençe kafasını salladı. "Nakor ve babam bir gün sana daha fazlasını anlatacaktır, fakat senin henüz öğrenmeye hazır olmadığını düşünseler de şunu söyleyeyim: Biz iyiliğin hizmetkârlarıyız. Kimi zaman iyiliğin muzaffer olabilmesi için, kötü gibi görünen şeyler yapmak zorunda kalmamız tuhaf."</p>

  <p class="block_7">&nbsp;</p>

  <p class="block_6">Buna karşılık olarak, "Ben bilgili bir adam değilim. Çok az şey bildiğimi anlamamı sağlayacak sayıda kitap okudum. Fakat tüm insanların kendilerini kahraman, en azından kendi yaşamlarının kahramanı olduklarını düşündüklerini ve kötülük yapanların da böyle bir şey yaptıklarını düşünmediklerini anlayacak kadar da kitap okudum," dedi Pençe.</p>

  <p class="block_7">&nbsp;</p>

  <p class="block_6">"Bir açıdan haklısın." Caleb bir an sert sonbahar esintisinin tadını çıkarmak istermiş gibi durdu. "Başka bir açıdan bakıldığındaysa, haksız olduğunu bilmelisin. Kasten kötülüğe hizmet eden, ona kucak açan ve zaferiyle çıkar sağlamaya çalışan insanlar vardır. Kimileri iktidar peşindedir. Kimileri zenginlik. Kimilerinin daha da karanlık amaçları vardır. Fakat olay hep aynıdır. Masum insanların acı ve ıstırap çekmesine sebep olurlar." "Bana ne söylemeye çalışıyorsun?"</p>

  <p class="block_7">&nbsp;</p>

  <p class="block_6">"Yalnızca eğitiminin bir sonraki aşamasına geçmek üzere olduğunu ve korkunç ya da nahoş gibi görünen pek çok şeyi kabul etmeye hazır olman gerektiğini söylüyorum. Bu gerekli." Pençe kafasını salladı. "Bu aşama ne zaman başlıyor?"</p>

  <p class="block_7">&nbsp;</p>

  <p class="block_6">"Yarın. Krondor'a yola çıkıyoruz. Fakat şimdilik avlanalım." Caleb yayını alıp, Pençe'nin onu takip edip etmediğine bakmadan bir av izini takip etmeye başladı.</p>

  <p class="block_7">&nbsp;</p>

  <p class="block_6">Pençe durdu, sonra Caleb'ın arkasından gitmeye başlarken tüm yaraların, tıpkı içindeki en derin yara gibi iyileşeceğini düşündü. Fakat aynı zamanda kimi yaralar gibi, bu yaranın da tüm yaşamı boyunca taşıyacağı bir iz bırakacağından şüpheleniyordu.</p>

  <p class="block_4"><img alt="Line" src="../Images/image.png" class="calibre2"/></p>

  <p class="block_7">&nbsp;</p>

  <p class="block_6">Gemi sert bir rüzgârla batıya doğru hızla giderken, canlı bir yaratık misali dalgalara çarpıyordu. Pençe olabildiğince ileride, cıvadranın arkasında duruyordu; denizde geçen bir haftaya rağmen kendini hâlâ şaşkın ve coşkulu hissediyordu. Varış noktaları olan Krondor'a, Adalar Krallığı'ndaki Batı Diyarı'nın başkentine öğleden sonra ya da gece vakti ulaşmaları gerekiyordu. Bilmediği sebeplerden, ustaları onun Krondor'a gemiyle gelmesine, Salador'a bir kervanla geçmesine ve oradan da istedikleri diğer yerlere gitmesine karar vermişlerdi. Magnus'un onu bir sonraki durağa büyüyle yollayacağını ummuştu, fakat bunun yerine Caleb'la geleneksel yöntemlerle seyahat ediyordu.</p>

  <p class="block_7">&nbsp;</p>

  <p class="block_6">Caleb sakin biriydi ve böyle bir seçim yapıldığı için Pençe müteşekkirdi. Pençe bir şey konuşmak istediğinde konuşuyor ve sessizlikten rahatsız olmuyordu. Olaylara bir avcı gibi yaklaşıyorlardı ve Pençe köyü yok olduğundan beri tanıştığı insanlar arasında, en çok Caleb'la bir bağı olduğunu hissediyordu.</p>

  <p class="block_7">&nbsp;</p>

  <p class="block_6">Tıpkı sahil gibi deniz de Pençe'ye yabancıydı, fakat memleketinin dağları gibi deniz de onu çekiyordu; engin, değişken, dayanıklı ve gizemliydi. Havası taptazeydi, ama farklı bir tarafı vardı ve sürekli kapamasına rağmen Pençe'ye harikulade görünüyordu.</p>

  <p class="block_7">&nbsp;</p>

  <p class="block_6">Geminin adı Batılı Hanım'dı ve üzerinde Yüce Kesh İmparatorluğu'nun bayrağını taşıyordu. Tayfadakilerden kaydının usulüyle yapıldığını anlayacak kadar şey duymuştu, çünkü gemi Pug'a aitti. Pençe pek çok defa Pug'ı düşünmüştü. Genç ya da orta yaşlarının başındaki bir adam gibi görünüyordu; hâlâ hayatının baharında ve dinçti. Miranda da hemen hemen onun yaşlarında görünüyordu, ancak onlar Magnus'un anne babasıydı ve Magnus da onlarla aynı yaşta gibiydi. Pug öğrencileriyle nadiren konuşan ve konuştuğunda canayakın, açık sözlü olabilen sessiz bir adamdı. Ancak onda öyle bir şey vardı ki, Pençe'nin huzursuz hissetmesine sebep oluyordu. Onda bir kudret vardı, bu kadarı doğulu bir dağ çocuğu için bile aşikardı. Pençe Robert'ın, Nakor'un, Magnus'un ve Miranda'nın, hepsinin büyü kabiliyetleri olduğunu biliyordu. Ancak Pug'da daha büyük bir şeyler olduğunu hissediyordu -büyükbabasının 'tanrıların dokunduğu' diyeceği türden bir şey.</p>

  <p class="block_7">&nbsp;</p>

  <p class="block_6">Pençe, Pug gibi bir adamın ne tür bir çocukluk geçirmiş olabileceğini düşündü. Anne babası kimdi, büyük kudrete sahip bir büyücü olarak ne eğitiminden geçmişti? Belki bir gün Pençe bunu sorabilirdi, fakat şimdilik bu deniz yolculuğunun keyfini çıkarmaktan ve soruları öylece bırakmaktan memnundu.</p>

  <p class="block_7">&nbsp;</p>

  <p class="block_6">Keder nöbetleri geçmişti ve artık Alysandra'yla geçirdiği günleri düşündüğünde yalnızca burukluk hissediyordu. O son gün evliliği ya da tüm yaşamını onunla geçirmeyi düşünüyordu, oysa şimdi Alysandra Pençe için acınacak ya da iğrenilecek bir şeyden fazlası değildi. Belki de her ikisiydi. Kalpsiz bir şeydi. Fakat buna rağmen, Pençe bir şekilde onun gibi olmayı öğrenmesi gerektiğini biliyordu, çünkü o günden beri kendisine anlatılanlardan sonra kızın tahmin edebileceğinden de tehlikeli olduğuna inanıyordu.</p>

  <p class="block_7">&nbsp;</p>

  <p class="block_6">Caleb, üzerinde Pençe'nin giydiğine benzeyen, su geçirmemesi için yağa batırılmış kalın peleriniyle güverteye çıktı. Denizden sıçrayan buz gibi damlalar yayını ıslatıyor, fakat Caleb aldırmıyordu.</p>

  <p class="block_7">&nbsp;</p>

  <p class="block_6">Manzarayı seyretmekten memnun, hiçbir şey söylemeden Pençe'nin yanında durdu.</p>

  <p class="block_7">&nbsp;</p>

  <p class="block_6">Ağır ağır kararan koyu gri bulutlar gökte belirirken, bulanık dalgalar ve sıçrayan sular günün solan ışığında kayboldu. Uzakta şimşek pırıltılarını görebiliyorlardı. "Krondor'a fırtınadan önce, hemen önce ulaşırız," dedi Caleb sonunda.</p>

  <p class="block_7">&nbsp;</p>

  <p class="block_6">Pençe kafasını salladı. "Sanırım denizci olabilirdim," dedi bir süre sonra. "Deniz pek çok insanı çeker," dedi Caleb.</p>

  <p class="block_7">&nbsp;</p>

  <p class="block_6">Öğleden sonranın geri kalanında sessiz kaldılar. Karanlık çökmeden yarım saat kadar önce tepedeki gözcü, "Kara göründü!" diye bağırana dek bu sessizlik sürdü.</p>

  <p class="block_7">&nbsp;</p>

  <p class="block_6">Geminin kaptanı onları selamlamak için öne çıktı. "Beyler, Krondor'a karanlık çöktükten sonra varacağız. Mendireklerin rüzgâr altına vira edip fırtınadan korunacağız, sonra ilk fener ışığıyla liman amirine işaret vereceğim ve halice gireceğiz. Gürültülü olabilir, fakat geceleri güvenlidir." Pençe kafasını salladı. Sanki bu şehri göreceğini tuhaf bir biçimde sezmişti. Rupert Avery'nin tarihçesinde ve diğer kitaplarda şehir hakkında bir şeyler okumuştu.</p>

  <p class="block_7">&nbsp;</p>

  <p class="block_6">Caleb elini Pençe'nin omzuna koydu ve aşağıya inmeleri gerektiğini işaret etti. Pençe döndü ve önden ilerlemeye başladı.</p>

  <p class="block_7">&nbsp;</p>

  <p class="block_6">Üst üste duran iki kuşetin ancak sığdığı kamaralarına ulaştıklarında ıslak pelerinlerini çıkardılar ve Pençe üst, Caleb da alt kuşete oturdu.</p>

  <p class="block_7">&nbsp;</p>

  <p class="block_6">"Yemekten önce biraz vaktimiz var," dedi Caleb. "Hikâyeni çalıştığını biliyorum."</p>

  <p class="block_7">&nbsp;</p>

  <p class="block_6">"Evet," diye yanıtladı Pençe. Soran herkese Crydee yakınlarındaki ormanlardan gelen bir avcı olduğunu söyleyecekti, böylece neden hafif aksanlı konuştuğu da anlaşılmış olacaktı. Krondor ile Uzak Sahil arasında sınırlı yolculuk yapıldığından, o uzak yerden tanıdık birileriyle karşılaşmaları olanaksızdı. Karşılaşsalar bile Caleb araya girecekti, çünkü oraları biliyordu. "Caleb?"</p>

  <p class="block_7">&nbsp;</p>

  <p class="block_6">"Evet Pençe?"</p>

  <p class="block_7">&nbsp;</p>

  <p class="block_6">"Neden bu yönde gidiyoruz?" Adadan ayrıldıklarından beri bu soruyu sormak istiyordu. "Bilgini genişletmek için," dedi Caleb. "Seyahat de diğer şeylere benzer. Bir şey hakkında sana öyle ya da böyle birkaç şey anlatılması başka, o işi gidip yapmak başkadır. Binlerce şey göreceksin ve bunların çoğu benim gördüklerimden farklı olacak."</p>

  <p class="block_7">&nbsp;</p>

  <p class="block_6">"Nereye gidiyoruz?"</p>

  <p class="block_7">&nbsp;</p>

  <p class="block_6">"Krondor'dan bir kervan bulup bu Krallık'ın Batı ve Doğu Diyarları arasındaki sınırını oluşturan Malac Geçidi'ne gideceğiz. Oradan da at bulup Salador'a geçeceğiz. İki şehir de bir şeyler öğrenmen için sana pek çok fırsat sunacaktır."</p>

  <p class="block_7">&nbsp;</p>

  <p class="block_6">"Pekâlâ, fakat Salador'a vardığımızda ne yapmamız gerekiyor?"</p>

  <p class="block_7">&nbsp;</p>

  <p class="block_6">"Çalışacağız," dedi Caleb yatağa uzanırken. "Şimdi rahat dur da yemek için çağırılana kadar biraz kestireyim." "Çalışmak," diye mırıldandı Pençe. "Tüm hayatım çalışmakla geçmiş gibi geliyor." "Böylesi iyi bir hayattır. Şimdi sessiz ol."</p>

  <p class="block_7">&nbsp;</p>

  <p class="block_6">Bir liman işçisi iskelede duran tekneyi taş duvardan uzaklaştırıp borina halatlarını bağladı. Önce Pençe, arkasından da Caleb karaya indi. Üzerinde dağ tepesinde uçan kartal arması olan kolluk takmış bir adam yaklaştı, onları tepeden tırnağa süzdü ve bezmiş bir ifadeyle konuşmaya başladı. "Nerelisiniz?"</p>

  <p class="block_7">&nbsp;</p>

  <p class="block_6">"Crydee," dedi Caleb.</p>

  <p class="block_7">&nbsp;</p>

  <p class="block_6">"Kesh gemisiyle gelmişsiniz."</p>

  <p class="block_7">&nbsp;</p>

  <p class="block_6">"Buralara gelmeye karar verdiğimizde Uzak Sahil'den kalkan ilk gemi buydu," dedi Caleb rahat bir ifadeyle. "Eh, madem Krallık vatandaşısınız, o zaman sorun yok." Adam Caleb ve Pençe'yi geride bırakarak oradan ayrıldı.</p>

  <p class="block_7">&nbsp;</p>

  <p class="block_6">"Bu kadar mı?" dedi Pençe.</p>

  <p class="block_7">&nbsp;</p>

  <p class="block_6">"Söylediklerine göre barış dönemindeymişiz." Caleb Pençe'ye, kendisini takip etmesini işaret etti.</p>

  <p class="block_7">&nbsp;</p>

  <p class="block_6">"En azından burada, batıda. Kral Ryan, kızını Yüce Kesh İmparatoriçesi'nin yeğeniyle evlendirdi ve Queg İmparatoru'nun kuzeni de Kral Ryan'ın en küçük oğluyla evli. Özgür Şehirlerle ticaret oldukça canlı ve Durbin Valisi 'korsan gemilerini' sıkı kontrolü altında tutuyor. Yedi senedir büyük bir sorun çıkmadı."</p>

  <p class="block_7">&nbsp;</p>

  <p class="block_6">İskeleden yola doğru taş merdivenleri çıkarlarken, "Asıl doğu karışık. Orada çok daha ayrıntılı sorgulamalara maruz kalacaksın," diye ekledi Caleb.</p>

  <p class="block_7">&nbsp;</p>

  <p class="block_6">Şehrin merkezine giden caddede yürüdüler. Pençe kafasını kaldırdığında limanın güneyindeki kaleyi gördü. "Prens orada mı yaşıyor?"</p>

  <p class="block_7">&nbsp;</p>

  <p class="block_6">"Evet, Kral Ryan'ın oğlu Prens Matthew. Kral Ryan öleli iki seneden az bir zaman oldu ve Matthew hâlâ çok genç, on dört yaşında bile değil," dedi Caleb. "Zaten şehrin güç noktası o değil." "Peki kim?"</p>

  <p class="block_7">&nbsp;</p>

  <p class="block_6">"İki kardeş. Jamison kardeşler. James, kendinden önce büyükbabasının olduğu gibi Krondor Dükü ve söylentilere göre yine efsanevi büyükbabası kadar düzenbaz. Küçük erkek kardeşi Dashel ise zengin bir işadamı. James'in etkisi altında olmayan her şeyin Dashel'in kontrolünde olduğu söyleniyor. İkisi de tehlikeli adamlar." "Bunu unutmayacağım," dedi Pençe.</p>

  <p class="block_7">&nbsp;</p>

  <p class="block_6">"İkisiyle de tanışman pek mümkün değil gibi, fakat ne olacağı belli olmaz. Geldik."</p>

  <p class="block_7">&nbsp;</p>

  <p class="block_6">Pençe kafasını kaldırdığında, bir hanın önünde durduklarını gördü. Hanın tabelasında kafasında tüylü şapkası olan, koyu renk sakallı, sıradan bir adamın soluk resmi vardı ve altta da 'Amiral Trask' yazıyordu.</p>

  <p class="block_7">&nbsp;</p>

  <p class="block_6">Caleb kapıyı iterek açtı ve duman altı bir yere girdiler; ortamın havası pişen et, tütün dumanı, bira ve şarap kokusuyla ağırlaşmıştı. Pençe'nin gözleri sulanmaya başlamıştı.</p>

  <p class="block_7">&nbsp;</p>

  <p class="block_6">Caleb liman çalışanları, denizciler ve gezginlerin arasından geçerek tezgâha ulaştı. Hancı ona bakıp sırıttı. "Caleb! Çok uzun zaman oldu eski dostum!"</p>

  <p class="block_7">&nbsp;</p>

  <p class="block_6">"Randolph," dedi Caleb adamın elini sıkarken. "Bu Pençe. Odan var mı?"</p>

  <p class="block_7">&nbsp;</p>

  <p class="block_6">"Evet," dedi hancı. "İstediğini seçebilirsin. Arkadaki olsun mu?" "Evet," dedi Caleb sorduğu şeyin ne olduğunu anlayarak. "Aç mısınız?" Caleb gülümsedi. "Her zaman." "Öyleyse oturun da kıza yemeğinizi getirteyim. Yükünüz var mı?"</p>

  <p class="block_7">&nbsp;</p>

  <p class="block_6">"Bilirsin, pek yükle gezmem ben." Pençe ve Caleb, eşyalarını omuzlarına astıkları hafif çantalarda taşıyordu. Hancı, Caleb'a ağır bir demir anahtar attı ve Caleb anahtarı kolayca yakaladı. "Oturun," dedi hancı, "istediğinizde kalkarsınız."</p>

  <p class="block_7">&nbsp;</p>

  <p class="block_6">Yerlerini aldılar ve az sonra mutfaktan, elinde buharı tüten sıcak tavuk, kızarmış ördek, bir dilim kuzu ve haşlanmış sebzeyle dolu bir tepsiyle bir kız çıkageldi.</p>

  <p class="block_7">&nbsp;</p>

  <p class="block_6">Kız tepsiyi masaya koyduğunda Pençe kafasını kaldırdı ve şaşkınlıktan ağzı açık kaldı. Tam ayağa kalkarken, Caleb onu sandalyesine geri oturttu. Lela sıcak bir gülümsemeyle Pençe'ye baktı, fakat gözlerinde onu tanıdığına dair en ufak bir belirti yoktu. "Size içecek bir şeyler getirebilir miyim beyler?"</p>

  <p class="block_7">&nbsp;</p>

  <p class="block_6">"Bira," dedi Caleb ve kız hızla gitti, "Ne?"</p>

  <p class="block_7">&nbsp;</p>

  <p class="block_6">Caleb kısık sesle konuşuyordu. "O senin düşündüğün kişi değil."</p>

  <p class="block_7">&nbsp;</p>

  <p class="block_6">Bir dakikadan az bir süre sonra kız köpüklü bira dolu iki büyük kalay kupayla geri geldi. "Adın ne?" diye sordu Caleb kıza.</p>

  <p class="block_7">&nbsp;</p>

  <p class="block_6">"Roxanne efendim," diye yanıtladı kız. "Başka bir isteğiniz var mıydı?" "Hayır," dedi Caleb ve kız yanlarından ayrıldı. Pençe yavaşça, "Bu Lela'ydı," dedi. "Hayır," dedi Caleb. "Yanılıyorsun." Pençe arkadaşına baktı ve kafasını salladı. "Evet, yanılıyor olmalıyım." Sessizlik içinde yemeklerini yediler.</p>

  <p class="block_7">&nbsp;</p>

  <p class="block_6">Krondor'da üç gün kalıp, bir kervanla yola çıkmak için gerekli ayarlamaları yaptılar. Caleb ve Pençe koruma görevi yapacak, bunun karşılığında istedikleri yere götürülecekler ve yemekleri de kervan tarafından sağlanacaktı. Kervan beyi korumalar için fazladan para ödemeyeceği için kendini talihli görüyordu.</p>

  <p class="block_7">&nbsp;</p>

  <p class="block_6">Lela'nın neden Roxanne adıyla handa çalıştığı hakkında konuşulmamıştı ve Pençe bunun da, kendisine asla açıklanmama ihtimali olan o şeylerden biri olduğunu düşünmeye başlamıştı. Her ne kadar başka şartlar altında böyle bir durum tuhaf kaçsa da, bu garip çevrede tanıdık bir yüz görmek anlaşılmaz bir biçimde güven vericiydi.</p>

  <p class="block_7">&nbsp;</p>

  <p class="block_6">Krondor Pençe için tam bir aydınlanmaydı, çünkü yaptığı ilk ziyarette Latagore cahil gözlerine enfes görünse de, Krallık'ın Batı Diyarı'nın başkentinin yanında kaba bir köy gibi kalıyordu. Şehir insan kaynıyordu, hatta İmparatorluk'un güney uçlarındaki esir milletlerin toplandığı Kesh Konfederasyonu gibi çok uzak topraklardan gelenler bile vardı. Tüm pazar ve hanlarda kulağa tuhaf gelen lehçe ve diller duyulabiliyordu.</p>

  <p class="block_7">&nbsp;</p>

  <p class="block_6">Caleb onu ünlü yerleri görmeye götürdü: Efsaneye göre, Zümrüt Kraliçe'nin orduları Yılan Savaşları zamanında deniz üzerinden istilaya başlayıp, şehri tamamen yok ettiğinde yıkılan deniz surlarından geriye kalanları gösterdi. Caleb hikâyeyi anlatırken Pençe durdu ve Caleb'ın bir iblis tarafından köle edilen öz büyükannesinden bahsettiğini hatırlattı kendine. Çocukluğunda ateş başında anlatılan hikâyelerin çoğunun, masal addedilip görmezden gelinmesindense, yeniden ele alınması gerektiğine kanaat getirdi. Büyü kadar karmaşık ve gizemli olan ekonomi işlerinin yürütüldüğü Barret'in Kahve Evi'ne gitti. Barret'ta kısmi üne sahip bir işadamı olan Rupert Avery'nin hayatından okuduklarına bakarak, buranın Krallık ekonomisi için ne anlama geldiğini az çok anlamıştı. Sarayı görmeye gittiler, fakat burayı hatırı sayılır bir uzaklıktan izlediler, çünkü Caleb geçmişte ailesi ile kraliyet arasında bir ilişkinin olduğunu ve içeri girmenin makul bir sebebi olamayacağını ima etmişti.</p>

  <p class="block_7">&nbsp;</p>

  <p class="block_6">Üstelik buraya girmenin merak dışında bir amacı da yoktu. Pençe, tecrübelerine yabancı gelen diğer her şeyde olduğu gibi, böyle şeylere karşı da hafif bir ilgi duyuyordu. Şimdi çocukluğunu düşündüğünde o zamanlar dünyaya dair ne az şey bildiğini fark ediyordu, ancak buna rağmen ne kadar şey anladığını düşündüğünü açık bir biçimde anımsıyordu.</p>

  <p class="block_7">&nbsp;</p>

  <p class="block_6">Kendilerinden önceki ataları gibi dağlarda yaşamaktan memnun olan halkının mirası buydu.</p>

  <p class="block_7">&nbsp;</p>

  <p class="block_6">Orosini'de nesiller boyu pek az değişiklik yaşanmıştı ve bunun iyi bir hayat olduğu düşünülüyordu.</p>

  <p class="block_7">&nbsp;</p>

  <p class="block_6">Pençe şehri dolanırken sokakları dolduran insanları gözlüyor, halkının belki de doğru değerlendirdiği tek bir şey olduğunu düşünüyordu: iyi bir yaşamın ne olduğunu. Gelip geçen insanların çoğunda neşeye dair hiçbir belirti yoktu. Büyük bir kısmı ellerindeki işle ilgileniyor ya da büyük bir telaş içinde bir yerlere yetişmeye çalışıyorlardı. Sokaklarda birkaç çocuk oynuyordu, fakat onlar da küçük olanlardı. Daha büyük olan çocuklarsa onlu ya da daha kalabalık gruplar halinde bir araya toplanıyor, çoğunlukla da onlar önden koşarken asayiş görevlileri de arkalarından koşturuyorlardı.</p>

  <p class="block_7">&nbsp;</p>

  <p class="block_6">Kervanla birlikte yükselen tepeleri aşıp, memleketindekileri andıran alçak dağların arasından geçerek Batı Diyarı'nda ilerliyorlardı. Ancak onun memleketindeki dağlarda ahşap kulübelerin ve çitlerin olduğu köyler kuruluyken, bu dağlarda kasabalar ve kaleler vardı. Ravensburg'de Pençe'nin bugüne dek tattığı en güzel şarabı içtiler ve Pençe bununla ilgili olarak hancıya pek çok soru sordu. Bir şarap üreticisi bulmak için bir saat ortadan kayboldu ve bulduğunda da bu kez üreticiyi sorulara boğdu.</p>

  <p class="block_7">&nbsp;</p>

  <p class="block_6">Demetrius vakti geldiğinde ustaların Pençe'ye şarap hakkında da bir şeyler öğreteceğini söylemişti ve Pençe artık bunun güzel bir fikir olduğunu düşünüyordu.</p>

  <p class="block_7">&nbsp;</p>

  <p class="block_6">Yolculuk Malac Geçidi'ne dek sürdü ve orada kervan beyine veda ettiler. Nispeten daha temiz bir odada bir gece geçirdikten sonra, Caleb iki güzel at buldu ve doğuya doğru yola koyuldular. Doğan güneşe doğru at sürerlerken, "Caleb, ne yaptığımızı bir gün anlayabilecek miyim?" diye sordu Pençe.</p>

  <p class="block_7">&nbsp;</p>

  <p class="block_6">Caleb güldü. "Ha şimdi söylemişim ha Salador'a vardığımızda... sanırım pek bir şey fark etmez." "Öyleyse şimdi söyle, çünkü meraktan çatlıyorum."</p>

  <p class="block_7">&nbsp;</p>

  <p class="block_6">Caleb, "Salador'da davranış ve edep eğitimini sona erdireceğiz. Bir sene ya da biraz daha uzun bir süre içinde en az iki müzik aleti çalmayı öğreneceksin. Biri lavta olacak, diğeri de belki korno ya da kaval olur. Leo tarafından eğitilmiş olduğun için zaten ileri bir noktadasın, fakat yemek sanatı hakkında daha çok şey öğreneceksin. Ayrıca saray üslubunu, ortamına göre kıyafet seçmeyi ve her rütbeden insanla nasıl iletişim kuracağını öğreneceksin. Şarap tatmayı, şarkı söylemeyi öğreneceksin; gerçi son söylediğimin çoktan umutsuz bir teşebbüs olduğunu düşünüyorum ya, neyse," dedi.</p>

  <p class="block_7">&nbsp;</p>

  <p class="block_6">Pençe güldü. "Ben şarkı söyleyebiliyorum." "Seni duydum, ona şarkı söylemek denmez." "Fakat, doğuştan asil adam olma sanatı eğitimi neye yarayacak?"</p>

  <p class="block_7">&nbsp;</p>

  <p class="block_6">Caleb, Krondor'a vardıklarından bu yana kullandıkları Kral Dili'nden Roldem diline geçti. "Bir sene içinde genç dostum, Roldem ada krallığına gidecek ve orada Ustalar Sarayı'na kayıt olacaksın. Kader bize karşı merhametli olursa, seni orada küçük rütbeli bir asilzade, varlığı bol fakat kaynakları kısıtlı olan, kayda değer bir ailenin uzak bir akrabası olarak tanıtacağız." "Ustalar Sarayı mı? Kendrick bundan biraz bahsetmişti. Dünyadaki en iyi kılıç ustalarının orada eğitim gördüğünü anlatmıştı."</p>

  <p class="block_7">&nbsp;</p>

  <p class="block_6">"Senin de görevin bu dostum. Zira Roldem'den ayrıldığında o kılıç ustalarının en iyisi olarak görülmen gerek. Dünyanın en iyi kılıç ustası olarak görülmen gerek!"</p>

  <p class="block_7">&nbsp;</p>

  <p class="block_6">Pençe arkadaşına afallamış bir halde, sessizlik içinde baktı ve atını sürmeye devam etti.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_3">&nbsp;</p>

  <p class="block_10" id="calibre_pb_17">&nbsp;</p>
</body>
</html>
