<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-12-</p>

  <p class="block_17">AŞK</p>

  <p class="block_7">&nbsp;</p>

  <p class="block_6">Pençe kaşlarını çattı.</p>

  <p class="block_7">&nbsp;</p>

  <p class="block_6">"Lütfen oynamayın," diye yalvardı.</p>

  <p class="block_7">&nbsp;</p>

  <p class="block_6">Demetrius ve Rondar pozlarını bozmadan biraz daha hareketsiz durmaya çalışsalar da sonunda Demetrius patlayarak, "Bunu yapamayacağım!" dedi.</p>

  <p class="block_7">&nbsp;</p>

  <p class="block_6">Pençe fırçasını bezginlikle bıraktı. "Pekâlâ. Biraz durup dinlenelim."</p>

  <p class="block_7">&nbsp;</p>

  <p class="block_6">Rondar, Pençe'nin işlenmiş bir odun parçasını ve şövalesini bıraktığı yere geldi. Pençe'nin yapmakta olduğu portreyi inceleyip, "Oldukça iyi," diye homurdandı.</p>

  <p class="block_7">&nbsp;</p>

  <p class="block_6">Demetrius kapının yanındaki ufak masanın üzerinde duran elmayı alıp ısırdı. Ağzı doluyken, "Bunu neden yaptıklarına dair bir fikrin var mı?" dedi.</p>

  <p class="block_7">&nbsp;</p>

  <p class="block_6">"Neyi?"</p>

  <p class="block_7">&nbsp;</p>

  <p class="block_6">"Sana resim yapmayı öğretmeyi."</p>

  <p class="block_7">&nbsp;</p>

  <p class="block_6">Pençe omuzlarını silkti. "Son birkaç sene içerisinde, bana pek de mantıklı gelmeyen birçok şeyi öğrenmemi istediler. Fakat ben Robert de Lyis'e hayatımı borçluyum ve o beni Efendi Pug'ın hizmetine verdi, o yüzden bana söylenenleri yapıyorum."</p>

  <p class="block_7">&nbsp;</p>

  <p class="block_6">"Ama çok az bile olsa merak etmiyor musun?" diye sordu Demetrius. "Elbette, fakat bilmem gerekenleri bilmem gerektiğinde anlatacaklar." Rondar yataklardan birinin üzerine oturup, "Basit," dedi.</p>

  <p class="block_7">&nbsp;</p>

  <p class="block_6">"Nedir o?" diye sordu Demetrius çilli yüzünü buruşturarak.</p>

  <p class="block_7">&nbsp;</p>

  <p class="block_6">"Eh, resim yapıyor işte," diye yanıtladı Rondar.</p>

  <p class="block_7">&nbsp;</p>

  <p class="block_6">"Öyleyse rica etsek, bize neden senin de resim yapmadığını söyler misin?" Demetrius o sırada gülümsemekte olan Pençe'ye baktı.</p>

  <p class="block_7">&nbsp;</p>

  <p class="block_6">Rondar, sanki bunu anlayamaması çok büyük bir aptallıkmış gibi kafasını salladı. Sonra ayağa kalkıp odanın öbür tarafına geçerek elini Pençe'nin omzuna koydu. "Pençe: Dağların çocuğu." "Evet," dedi Demetrius, yüz ifadesinden henüz hiçbir şey anlayamadığı belli oluyordu. "Pençe: Roldem beyefendisi." Bunu söyledikten sonra Rondar oturdu. Demetrius anlamış gibi kafasını salladı. "Ne?" dedi Pençe kafası karışmış bir halde. "Kaç dil konuşabiliyorsun?"</p>

  <p class="block_7">&nbsp;</p>

  <p class="block_6">"Orosini dili de dahil olmak üzere altı. Roldem dilini, Kral Dili'ni, Ortak Dili akıcı konuşuyorum, Kesh dilinde de oldukça iyiyim. Queg dilinde de iyiye gidiyorum ki, bu eski Kesh diline oldukça yakın. Bundan sonra Yabon dilini öğrenmem gerekiyor." "Ayrıca adada en iyi kılıç kullanan sensin." "Evet," dedi Pençe alçakgönüllülük yapmadan.</p>

  <p class="block_7">&nbsp;</p>

  <p class="block_6">"Herhangi bir müzik aleti çalabiliyor musun?"</p>

  <p class="block_7">&nbsp;</p>

  <p class="block_6">"Flüt çalarım. Nakor nasıl flüt yapabileceğimi de öğretti." "İyi çalar mısın?"</p>

  <p class="block_7">&nbsp;</p>

  <p class="block_6">"Yeterince iyiyim."</p>

  <p class="block_7">&nbsp;</p>

  <p class="block_6">"Satranç, iskambil ve zar da oynayabiliyorsun, değil mi?"</p>

  <p class="block_7">&nbsp;</p>

  <p class="block_6">"Evet."</p>

  <p class="block_7">&nbsp;</p>

  <p class="block_6">"Hepsinde de iyisin, öyle mi?" "Evet," diye tekrarladı Pençe.</p>

  <p class="block_7">&nbsp;</p>

  <p class="block_6">Demetrius sırıttı. "Rondar haklı. Seni Roldem beyefendisi olarak yutturmaya çalışacaklar." "Aşçılık var mı?" diye sordu Rondar.</p>

  <p class="block_7">&nbsp;</p>

  <p class="block_6">Pençe sırıttı. "Dürüst olmak gerekirse Besalamo'dan da iyiyim."</p>

  <p class="block_7">&nbsp;</p>

  <p class="block_6">"Bu pek bir şey ifade etmez," dedi Demetrius. "Bak, eğer sana başka müzik aletleri çalmayı, şarap ya da diğer inceliklerle ilgili bilmen gereken her şeyi öğretmeye başlarlarsa Rondar haklı demektir. Bu adanın ustaları seni bir Roldem beyefendisi haline getiriyor." "Fakat neden?" diye sordu Pençe.</p>

  <p class="block_7">&nbsp;</p>

  <p class="block_6">"Sana söylediklerinde anlarsın," diye yanıtladı Demetrius.</p>

  <p class="block_7">&nbsp;</p>

  <p class="block_6">Pençe bir anlığına bu olasılığı düşünüp, "Pekâlâ, yerlerinize. Usta Maceus'a yemekten önce ona bir şeyler göstereceğime dair söz verdim," dedi.</p>

  <p class="block_7">&nbsp;</p>

  <p class="block_6">İki genç adam yerlerini aldı ve Pençe dikkatini, onu neye çevirdikleri sorusundan elindeki işe döndürdü.</p>

  <p class="block_7">&nbsp;</p>

  <p class="block_6">Usta Maceus portreye baktı ve bir süre sonra, "Geçer," dedi.</p>

  <p class="block_7">&nbsp;</p>

  <p class="block_6">"Teşekkür ederim," diye yanıtladı Pençe düz bir şekilde. Eserindeki eksiklikler onu çileden çıkarıyordu. Figürler tuhaf ve yapaydı, iki arkadaşının tabiatlarını pek aktaramamıştı. "Vücut yapısı üzerine çalışman gerek," dedi ustası.</p>

  <p class="block_7">&nbsp;</p>

  <p class="block_6">"Evet efendim."</p>

  <p class="block_7">&nbsp;</p>

  <p class="block_6">"Sanırım bir sonraki çalışman çıplak olmalı."</p>

  <p class="block_7">&nbsp;</p>

  <p class="block_6">Pençe tek kaşını kaldırdı. İnsanların vücudunu görmenin dikkate değer sayılmadığı bir kültürde büyümüştü, fakat Orosini dağlarından geldiğinden beri, pek çok insanın çıplaklığı farklı algıladığını öğrenmişti. Kimi öğrenciler gölde çıplak yüzerken diğerleri bu buluşmalardan kaçınarak tek başına yüzmeyi ve banyo yapmayı tercih ediyor ya da suda giymek için tasarlanmış kıyafetleri kullanıyorlardı. Rondar gibi kimi öğrencilerse yüzmekten hepten kaçınıyorlardı.</p>

  <p class="block_7">&nbsp;</p>

  <p class="block_6">Pençe bu sorunu Nakor'la bile konuşmuştu, fakat bu muhtemelen yanlış bir seçimdi; zira ustası ona yanıttan çok yeni sorular sunmuştu. Yine de, Pençe sormadan edemedi: "Usta Maceus?" "Evet?"</p>

  <p class="block_7">&nbsp;</p>

  <p class="block_6">"Böyle resimler alışıldık mıdır?"</p>

  <p class="block_7">&nbsp;</p>

  <p class="block_6">"Oldukça," dedi Maceus, fakat sonra sıkılgan bir öksürük eşliğinde, "tabii genelde halka açık sergilenmezler," diye ekledi. "Özel koleksiyonlardır. Heykel gibi, fakat o başka bir olay tabii. Büyük kahramanlar, kıyafetlerinin çıkarılışının farklı aşamalarında betimlenir, böylece vücutlarındaki muazzam savaş yaraları ortaya çıkar. Fakat ben canı sıkılmış bir asilzadenin içini gıcıklayacak bir şeyler yaratabilme yeteneğinle ilgilenmiyorum; bir heykeltıraşın eline sahip olduğunu da düşünmüyorum. Bu, yüzeyin altındakileri görebilme işidir Pençe." Şövaledeki çalışmayı işaret ederek devam etti: "Delikanlıların yalnızca dış yüzlerini, yüzleri ile kıyafetlerindeki genel duruş ve açıları yakalamışsın, fakat altındaki kaslar, omuzlarının kıvrımları, kolları, göğüsleri, bunların hepsi kayıp. Bir portre yapıyorsan alttaki vücudu, içteki ruhu da düşünmelisin, ancak bunun ardından özneni fırça ve spatulanla giydirebilirsin. Çıplak vücuda baktığında içerideki kemikleri, sinirleri ve kasları görür, onları ten ve saçla giydirirsin. Bunları anlamayı öğreneceksin." Gülümseyerek ki, bu çok nadir olurdu, "Senden hâlâ bir ressam çıkarabiliriz," diye ekledi.</p>

  <p class="block_7">&nbsp;</p>

  <p class="block_6">Rondar'ı odanın orta yerinde çırılçıplak durmaya ikna etmeyi düşünürken, "Başka bir özne mi bulsam kendime?" dedi Pençe.</p>

  <p class="block_7">&nbsp;</p>

  <p class="block_6">"Sen dert etme. Ben yarın birini yollarım."</p>

  <p class="block_7">&nbsp;</p>

  <p class="block_6">Pençe, ustasının söylediklerini düşünerek kafasını salladı ve yavaş yavaş fırçalarını ve boyalarını temizlemeye başladı.</p>

  <p class="block_7">&nbsp;</p>

  <p class="block_6">Pençe hızla mutfaktan ayrıldı. Kendisine kahvaltı hazırlama görevi verildiğinden, diğerlerinden iki saat önce uyanmıştı. Öğleden sonra çalışacak ekip gelene kadar tüm vaktini mutfakta geçirmişti. Yeni resminin modeliyle tanışmak için odasına gitmek üzereyken Nakor'la karşılaşmış ve adam ona ufak bir iş vererek modelle daha sonra tanışabileceğini söylemişti.</p>

  <p class="block_7">&nbsp;</p>

  <p class="block_6">Nakor'un verdiği görev Pençe'nin neredeyse tüm öğleden sonrasını almıştı ve artık yemekten önce kısa bir banyo yapmak için odasına dönmeye hazırdı. Fakat odasına geldiğinde Rondar ve Demetrius'un, Pençe'nin eşyalarının bulunduğu ahşap sandığı kaldırdıklarını gördü. "Neler oluyor?" diye sordu Pençe.</p>

  <p class="block_7">&nbsp;</p>

  <p class="block_6">"Taşınma işleri," dedi Rondar.</p>

  <p class="block_7">&nbsp;</p>

  <p class="block_6">"Taşınıyor muyuz?"</p>

  <p class="block_7">&nbsp;</p>

  <p class="block_6">"Sen taşınıyorsun," dedi Demetrius. "Neden bilmem, fakat eşyalarını gölün oradaki küçük kulübeye taşıma emri aldık şimdi. Orayı bilirsin."</p>

  <p class="block_7">&nbsp;</p>

  <p class="block_6">Pençe sırıttı. O kulübe genelde öğrenciler tarafından buluşmalar için kullanılıyordu. Sonra yüzündeki o sırıtma silindi. Artık evi o kulübe olacaksa, bir sürü öğrenci bu duruma bozulacaktı.</p>

  <p class="block_7">&nbsp;</p>

  <p class="block_6">Sanki onun aklını okumuş gibi, "Ahırı kullanırlar artık," dedi Rondar.</p>

  <p class="block_7">&nbsp;</p>

  <p class="block_6">Demetrius güldü. "Haklı. Oynaşmak için gidilebilecek pek çok yer var. Ben karanlık çökünce banyolara gidilmesi taraftarıyım. Su hâlâ sıcaktır ve etraf sessizdir..." Sandığı kaldırırken yapmacık bir inilti çıkardı, fakat Pençe sandığın ağır değil, büyük olduğunu biliyordu.</p>

  <p class="block_7">&nbsp;</p>

  <p class="block_6">Onlara geçmeleri için yol verip kapıdan çıktı ve sonra peşlerine düştü. "Yatağım?"</p>

  <p class="block_7">&nbsp;</p>

  <p class="block_6">"Bir saat evvel taşındı," dedi Demetrius. "Resim takımlarınla beraber. Bir tek bu sandığı diğer eşyalarla arabaya koyamadık."</p>

  <p class="block_7">&nbsp;</p>

  <p class="block_6">"Neden?" diye sordu Pençe. "Pek eşyam yoktur. Hele bir arabayı dolduracak kadar eşyam hiç yoktur." Demetrius bir kez daha sırıttı. "Aklın şaşacak."</p>

  <p class="block_7">&nbsp;</p>

  <p class="block_6">Arkası boş olan arabanın beklediği yere inip sandığı koydular. Birkaç dakika sonra, köyden başlayıp gölden geçen ve onları küçük kulübeye ulaştıran yolda sallanarak ilerliyorlardı. Burayı daha evvel bir kömürcü ya da avlak bekçisi kullanmış olabilirdi, fakat nedense senelerdir terk edilmiş bir haldeydi. Kulübeye ulaştıklarında Demetrius atı durdurdu ve Pençe arabanın arkasından atladı. O ve Rondar sandığı aşağı indirip, Demetrius'un kapıyı açık tutmak için beklediği yere getirdiler.</p>

  <p class="block_7">&nbsp;</p>

  <p class="block_6">Kulübeden içeri adımını atar atmaz Pençe kalakaldı. Sonra yavaşça, "Ben..." diyebildi.</p>

  <p class="block_7">&nbsp;</p>

  <p class="block_6">"Kızlar dün gelip burada temizlik yaptı, Rondar'la ben de eşyaları taşıdık," dedi Demetrius.</p>

  <p class="block_7">&nbsp;</p>

  <p class="block_6">"Fakat tüm bunlar nereden çıktı?" diye sordu Pençe odayı göstererek.</p>

  <p class="block_7">&nbsp;</p>

  <p class="block_6">Kulübe oldukça ferahtı, Magnus'la kaldığı yerden bile daha genişti. Şişlerin, yemek ve çorba yapmak için kancada asılı duran demir kazanın olduğu ocak, hazırlanmış halde ateşin yanmasını bekliyordu. Hemen el altında ayaklı bir büfe vardı ve onunla şömine arasındaki köşeye küçük bir masa konmuştu. Yatağı karşı duvarda, kapının yanındaydı ve ayakucunda büyük, ahşap bir elbise dolabı vardı. Pençe ve Rondar ellerindeki kıyafet sandığını dolabın yanına koydular. Pençe dolabın kapağını açtığında, "Şuna bakın!" diye bağırdı hayretle. Farklı renk ve kesimlerde güzel kıyafetler düzgün bir biçimde asılmıştı.</p>

  <p class="block_7">&nbsp;</p>

  <p class="block_6">"Beyefendi," dedi Rondar.</p>

  <p class="block_7">&nbsp;</p>

  <p class="block_6">Demetrius kafasını salladı. "Öyle gibi görünüyor. Fakat bu işi neden burada yapacaklar hiçbir fikrim yok."</p>

  <p class="block_7">&nbsp;</p>

  <p class="block_6">Pençe, gözlerini yoracak kadar çok kopça ve çıtçıtı olan dar ceketlerden birine bakarken, "Sanırım kıyafet denemesi yapmam için. Şunlara baksanıza," dedi.</p>

  <p class="block_7">&nbsp;</p>

  <p class="block_6">Şoset çoraplar, tozluklar, pantolonlar, atletler, dar ceketler, yelekler ve diğer her şey, ahşap çubuk ve askılara düzgünce asılmıştı. Dolabın alt kısmınaysa neredeyse yarım düzine farklı çeşit çizme ve ayakkabı dizilmişti.</p>

  <p class="block_7">&nbsp;</p>

  <p class="block_6">O sırada Pençe en köşedeki duvarı fark etti. "Kitap!" diye bağırdı memnuniyetle. Raflardaki kitapların isimlerine bakmak için o tarafa yöneldi. "Hepsi de yeni," dedi sessizce.</p>

  <p class="block_7">&nbsp;</p>

  <p class="block_6">"Eh," dedi Demetrius, "biz yemeğe gidiyoruz. Bir süreliğine tek başına olacağını söylemem emredildi bana. Birileri bu gece yeni erzakla beraber yemeğini getirecek sana. Sonrasında bir süre kendi başının çaresine bakacaksın."</p>

  <p class="block_7">&nbsp;</p>

  <p class="block_6">Pençe bunun nedenini sormanın bir anlamı olmayacağını biliyordu. Kimse böyle bir şeyi Demetrius'a söylemezdi.</p>

  <p class="block_7">&nbsp;</p>

  <p class="block_6">Rondar şövaleyi işaret etti. "Çalış."</p>

  <p class="block_7">&nbsp;</p>

  <p class="block_6">"Evet," dedi Pençe. "Sanırım buna ve başka şeylere odaklanmamı istiyorlar." "Eminim görüşürüz," dedi Demetrius. "Gel Rondar. Arabayı ahıra geri götürelim."</p>

  <p class="block_7">&nbsp;</p>

  <p class="block_6">İki arkadaş odadan çıkarken Pençe oturdu ve yeni mekânında bir şeyler içmeye başladı. Kısa bir süreliğine buranın evi olacağını düşünmek tuhaftı ve garip bir hüzne kapıldı. Doğduğu günden beri hiç tek başına yaşamamıştı. Sadece, Shatana Higo'da görüsünü beklerken yalnız kalmıştı. Sessizce oturup bu ruh halinin geçmesini bekledi. Kendisine öğretilenleri anımsayarak, çocukluğuna duyduğu özlemin geçmesine izin verdi; artık o acıyla uğraşmayacaktı. Onu kabullenecek ve bir gün halkının öcünün alınacağına dair yeminini yineleyerek, gitmesine izin verecekti.</p>

  <p class="block_7">&nbsp;</p>

  <p class="block_6">Alacakaranlık çökmüştü. Lambayı yakmak için kalkmıştı ki, kulübenin dışında bir arabanın durduğunu duydu. Yemeğinin geldiğini düşündü.</p>

  <p class="block_7">&nbsp;</p>

  <p class="block_6">Kapıyı açtığında, elinde buharı tüten mükemmel bir şeyle içeri dalan Alysandra'yı görünce neredeyse düşüyordu. Kızın arkasından bir ses, "Bunları ben indiririm," dedi.</p>

  <p class="block_7">&nbsp;</p>

  <p class="block_6">"Teşekkürler Jom," dedi Alysandra omzunun üzerinden.</p>

  <p class="block_7">&nbsp;</p>

  <p class="block_6">"Burada ne arıyorsun?" diye sordu Pençe.</p>

  <p class="block_7">&nbsp;</p>

  <p class="block_6">"Sana yemeğini getirdim. Söylemediler mi?"</p>

  <p class="block_7">&nbsp;</p>

  <p class="block_6">"Yemeğimi birinin getireceğini söylediler de, kim olduğunu söylememişlerdi," diye yanıtladı Pençe, ama sonra böyle bir şey söylemiş olduğu için kendini aptal gibi hissetti.</p>

  <p class="block_7">&nbsp;</p>

  <p class="block_6">Kız gülümsedi ve üzerindeki ince pelerini çıkardı. Omuzları açık, sade bir elbise giymişti ve saçları yüzüne dökülüyordu. Pençe göğsünün sıkıştığını hissetti.</p>

  <p class="block_7">&nbsp;</p>

  <p class="block_6">Pençe uzunca bir süre sessiz kaldıktan sonra, "Ben Jom'a yardım edeyim," dedi.</p>

  <p class="block_7">&nbsp;</p>

  <p class="block_6">Alysandra gülümseyerek tabak ve bardak aramaya başladı.</p>

  <p class="block_7">&nbsp;</p>

  <p class="block_6">Jom iki büyük çuvalı Pençe'ye verirken, "Şu kutuda biraz daha var," dedi.</p>

  <p class="block_7">&nbsp;</p>

  <p class="block_6">"Nedir bu?"</p>

  <p class="block_7">&nbsp;</p>

  <p class="block_6">"Yemek. Sana yemeklerini kendin yapman gerektiğini söylemem emredildi. Leo'nun sana öğrettiklerini uygulayacakmışsın. O her kimse ve sana ne öğrettiyse," diye yanıtladı Jom ve üçüncü bir çuval daha alıp arabadan atladı.</p>

  <p class="block_7">&nbsp;</p>

  <p class="block_6">Pençe yiyecekleri içeri taşıdı. "Arka tarafa soğuk hava deposu kurmak gerek," dedi Jom çuvalı yere bırakırken. "Yarın biraz jambon ve sığır eti geleceğini söylemem emredildi. Bilmiyorsan, şuradaki barınakta bir kürek ve alet edevat var."</p>

  <p class="block_7">&nbsp;</p>

  <p class="block_6">"Sağol," dedi Pençe, Jom kapıdan çıkarken.</p>

  <p class="block_7">&nbsp;</p>

  <p class="block_6">Pençe arkasını döndüğünde, Alysandra'nın Jom'un peşinden gitmek üzere hareketlendiğini görmeyi umuyordu, fakat bunun yerine kızın masanın başında durmuş, iki kâseye yemeği paylaştırdığını gördü. "Sen... kalıyor musun?" diye sordu Pençe.</p>

  <p class="block_7">&nbsp;</p>

  <p class="block_6">Alysandra oturması için eliyle işaret etti ve bir şişe şarap çıkardı. Sonra iki kupaya dolu dolu şarap koydu, masanın altındaki iki küçük tabureden birini çekip oturdu. "Evet, seninle yemek yiyeceğim. Söylememişler miydi?"</p>

  <p class="block_7">&nbsp;</p>

  <p class="block_6">Pençe oturdu. "Görünen o ki benim dışımda herkese bir şeyler söylenmiş." Gözlerini Alysandra'dan güçlükle alabiliyordu, fakat kız ona her baktığında gözlerini kaçırıyordu. Alysandra güldü. "Bazen buralarda işler böyle olur, değil mi?"</p>

  <p class="block_7">&nbsp;</p>

  <p class="block_6">"Buralarda işler çoğunlukla böyle oluyor," diye yanıtladı. Pençe ve kız yine güldü.</p>

  <p class="block_7">&nbsp;</p>

  <p class="block_6">Birkaç dakika sessizlik içinde yemeklerini yedikten sonra Pençe, "Burada olmana memnunum, gerçekten fakat... yani... senin burada ne işin var?" dedi.</p>

  <p class="block_7">&nbsp;</p>

  <p class="block_6">"Usta Maceus da mı söylemedi?"</p>

  <p class="block_7">&nbsp;</p>

  <p class="block_6">"Hayır," dedi Pençe. "Dediğim gibi, kimse bana pek bir şey söylemiyor." "Burada seninle kalacağım. Yeni modelin benim."</p>

  <p class="block_7">&nbsp;</p>

  <p class="block_6">Pençe içki kupasını bıraktı. Kızın söylediği şeye inanamıyordu. "Model sensin demek." "Evet, yaptığın nü çalışması için."</p>

  <p class="block_7">&nbsp;</p>

  <p class="block_6">Pençe yanaklarının yanmaya başladığını hissetse de, kendini sakin kalmaya zorladı. Görünen o ki, Alysandra ona poz vermekten çekinmiyordu. Öyleyse, kendisinin de rahatsız hissetmemesi gerekiyordu. Buna rağmen yemeğini yiyemedi ve tabağındakileri tencereye boşalttı. "Pek aç değilim," dedi bitkin bir halde. "Tüm gün mutfaktaydım. Nasıl olduğunu bilirsin; biraz ondan biraz bundan."</p>

  <p class="block_7">&nbsp;</p>

  <p class="block_6">Kız gülümsedi, fakat bir şey söylemedi.</p>

  <p class="block_7">&nbsp;</p>

  <p class="block_6">Yemeğini bitirdiğinde, "Bana gölden biraz su taşı da bunları temizleyeyim," dedi.</p>

  <p class="block_7">&nbsp;</p>

  <p class="block_6">Bir süre yalnız kalmasını sağlayacak bu bahaneye çok sevinen Pençe, isteneni yapmak için kapının yanındaki büyük meşe kovayı aceleyle aldı ve göle doğru yollandı. Gölü minik bir akıntı besliyordu ve Pençe kovayı orada, suyun en taze olduğu yerde doldurdu. Suyu kulübeye geri götürdü ve Alysandra'nın masayı kaldırıp tabaklarla kupaları dışarıya, kapının yanındaki raflı dolaba koymuş olduğunu gördü. Pençe göründüğünde, kız hiçbir şey söylemeden suyu elinden aldı ve hızla bulaşık yıkamaya başladı.</p>

  <p class="block_7">&nbsp;</p>

  <p class="block_6">Pençe ona ne söyleyeceğinin endişesini taşıyarak içeri girdi. Fakat o daha hiçbir şey düşünemeden kız kapıda belirdi ve bir süre orada durdu. "Bu gece hava sıcak," dedi.</p>

  <p class="block_7">&nbsp;</p>

  <p class="block_6">"Evet," dedi Pençe, terlediğini fakat bunun havayla hiçbir ilgisi olmadığını fark ederek. "Biraz sıcak." Alysandra birden soyunmaya başladı. "Hadi yüzmeye gidelim."</p>

  <p class="block_7">&nbsp;</p>

  <p class="block_6">Pençe şaşkınlık içinde bakakaldı. Yüzündeki ifadeyi gören Alysandra güldü. "Beni böyle görmeye alış artık Pençe. Hatırlarsan bu şekilde resmimi yapacaksın."</p>

  <p class="block_7">&nbsp;</p>

  <p class="block_6">"Sanırım öyle," dedi Pençe, kız dönüp hızla suya doğru giderken.</p>

  <p class="block_7">&nbsp;</p>

  <p class="block_6">"Hadi!" dedi Alysandra, Pençe'nin açıkça görülen bu rahatsız haline gülerek.</p>

  <p class="block_7">&nbsp;</p>

  <p class="block_6">Pençe çizmelerini, tuniğini, pantolonunu çıkardı ve kızın arkasından koştu. O kıyıya ulaştığında Alysandra çoktan suyun içinde oynamaya başlamıştı. Pençe koşup suya daldı. Yüzeye çıktığında saçını geriye atarak, "Muazzam bir duygu," dedi.</p>

  <p class="block_7">&nbsp;</p>

  <p class="block_6">Alysandra ona doğru yüzdü. "Öyle, değil mi?"</p>

  <p class="block_7">&nbsp;</p>

  <p class="block_6">Pençe kafasını suya daldırıp tekrar çıktı. "Bugün banyo yapmamıştım ve sanırım buna ihtiyacım vardı." "Her zaman olduğundan daha kötü kokmuyordun," dedi kız. "Ne?" dedi şaşırarak. "Ben kötü mü kokuyorum?"</p>

  <p class="block_7">&nbsp;</p>

  <p class="block_6">Alysandra güldü. "Şaka yapıyorum seni ahmak." Sonra ona su sıçratmaya başladı.</p>

  <p class="block_7">&nbsp;</p>

  <p class="block_6">Pençe de ona su sıçratıyordu. Çocuklar gibi hızlı hızlı su atarak birbirlerini ıslatmaya çalışıyorlardı.</p>

  <p class="block_7">&nbsp;</p>

  <p class="block_6">Sonra neredeyse bir saat boyunca, Büyük Ay doğuda yükselene kadar yüzdüler ve sonunda Alysandra, "Çıkma vakti geldi," dedi.</p>

  <p class="block_7">&nbsp;</p>

  <p class="block_6">"Havlu ya da bornoz gibi bir şey getirmedim," dedi Pençe, sanki böyle şeyleri önceden düşünmüş olması gerekirmiş gibi.</p>

  <p class="block_7">&nbsp;</p>

  <p class="block_6">"Hava sıcak. Kulübeye döndüğümüzde neredeyse kurumuş oluruz."</p>

  <p class="block_7">&nbsp;</p>

  <p class="block_6">Sudan çıktıklarında yan yana yürümeye başladılar. Pençe gözlerini, kızın ay ışığıyla parlayan vücudundan alamıyordu. Tahmin ettiği gibi zayıftı, fakat göğüsleri düşündüğünden büyük, kalçalarıysa beklediğinden küçüktü ve bazı açılardan bakıldığında bir erkeğin kalçalarını andırıyordu.</p>

  <p class="block_7">&nbsp;</p>

  <p class="block_6">"Sürekli bana bakıyorsun."</p>

  <p class="block_7">&nbsp;</p>

  <p class="block_6">Pençe'nin yüzü kızardı. "Üzgünüm fakat sana en iyi nasıl poz verdirebileceğimi düşünüyordum." Kız bakışlarını çevirdi. "Ah. Tabii, öyledir."</p>

  <p class="block_7">&nbsp;</p>

  <p class="block_6">Utanç içinde kalan Pençe, kendi vücudunun kızın görüntüsüne yanıt vermeye başladığını fark etti. Bir yerlerde büzüşüp ölmeyi diliyordu, fakat neyse ki Alysandra bu rezaleti görmezden gelmişti. Kulübeye vardıklarında Pençe kapıda durdu. "Fark ettim de..." "Ne?" dedi Alysandra ona dönüp. "Yalnızca bir yatak var." "Elbette," dedi kız Pençe'ye iyice yaklaşarak. Kollarını onun boynuna doladı ve dudak dudağa geldiler. Pençe bir an tereddüt ettikten sonra onu kendine doğru çekerek dünyadaki her şeyi unuttu.</p>

  <p class="block_7">&nbsp;</p>

  <p class="block_6">"Islıkla çaldığın şarkı ne?" diye sordu Alysandra.</p>

  <p class="block_7">&nbsp;</p>

  <p class="block_6">"Kımıldama," diye emir verdi Pençe sırıtarak. "Bir şarkı işte, bilmiyorum. Ben uydurdum."</p>

  <p class="block_7">&nbsp;</p>

  <p class="block_6">"Hoşuma gitti. Flütle de çalabilir misin?"</p>

  <p class="block_7">&nbsp;</p>

  <p class="block_6">"Sanırım," dedi ve o sabah yapmaya başladığı -Alysandra kulübeye geldiğinden bu yana yaptığı üçüncü çalışmasıydı bu- resme bakabilmek için bir adım geriye gitti. Fırçayı eline aldığından beri ilk defa kendinden bu kadar emindi ve ilk yaptığı çalışma bile çok az düzeltme gerektirmişti. Şu an boyayı kütle ve parçalar halinde uygulayarak, beyaz zemin üzerinde siyah hatlarla çevrili bir resme renk veriyor ve gözleri önünde bu çalışmanın şekil aldığını görüyordu.</p>

  <p class="block_7">&nbsp;</p>

  <p class="block_6">Pençe Alysandra ile olan ilk gecesi coşku içinde geçmişti. Ona karşı hissettiklerini başka hiçbir kadın için hissedemeyeceğini düşünüyordu. Tatlıydı, sıcaktı, tutkuluydu, ısrarcı, neşeli, insanı kışkırtan bir şekilde talepkâr ve bir o kadar da fedakârdı.</p>

  <p class="block_7">&nbsp;</p>

  <p class="block_6">Sevişmedikleri zamanlarda yaptıkları küçük şekerlemeler dışında neredeyse hiç uyumamışlardı. En sonunda Alysandra açlık yüzünden uyuyamadıklarını söyledi ve Pençe yemek yaparken o da gölde yıkanmaya gitti. Kız yemek yerken bu sefer o yıkanmaya gitti, sonra dönüp ekmekle peynirleri ve birkaç yudum şarabı mideye indirerek kızı tekrar yatağa sürükledi.</p>

  <p class="block_7">&nbsp;</p>

  <p class="block_6">Sevişmeleri, yemek yemeleri ve uyumalarının arasında, Pençe nasıl olduysa evin arkasındaki terk edilmiş barakanın oraya bir kiler kazmayı akıl etmişti. Seneler önce aynı işi bir başkasının başlattığını, deliğin büyük bir kısmının çoktan kazılmış olduğunu ve bu yüzden de yapması gereken tek şeyin seneler içinde biriken döküntü ve çalıları temizlemek, kenarları düzeltmek, basamakları kazmak ve kapı için ölçü almak olduğunu görünce sevinmişti.</p>

  <p class="block_7">&nbsp;</p>

  <p class="block_6">Bu işi iki günde bitirdi. Et, bira, şarap ve peynir, bir sepet dolusu meyveyle beraber şimdi serin kilerde duruyordu. O andan sonra kendini tek bir şeye, Alysandra'ya adadı.</p>

  <p class="block_7">&nbsp;</p>

  <p class="block_6">Resimden bir adım uzaklaşarak bir şeyleri tanıyormuş gibi, "Hımm... " dedi.</p>

  <p class="block_7">&nbsp;</p>

  <p class="block_6">Kız pozunu bozarak bakmaya geldi. "Bu ben miyim?"</p>

  <p class="block_7">&nbsp;</p>

  <p class="block_6">"Evet," dedi Pençe sahte bir ciddiyetle. "Ayrıntıları düzeltince sana daha da çok benzemeye başlayacak." "Sen öyle diyorsan." Ve Pençe'ye arkasından sarıldı. Sonra ellerini delikanlının karnından aşağı doğru indirerek yapmacık bir şaşkınlık ifadesiyle, "Tanrılar adına, bu da nesi?" dedi.</p>

  <p class="block_7">&nbsp;</p>

  <p class="block_6">Pençe kızın kolları arasında dönüp onu öptü ve "Dur da göstereyim," dedi.</p>

  <p class="block_7">&nbsp;</p>

  <p class="block_6">Yaz boyunca huzurlu bir hayat sürdüler. Usta Maceus sık sık Pençe'nin çalışmalarını görmeye geliyor, onu geliştirmek için çeşitli yollar buluyor, ama hiç eleştiride bulunmuyordu. Sonbahar geldiğinde Pençe on ikinci portresini bitirmek üzereydi ve bu defa Alysandra'nın yatakta boylu boyunca uzanmış halini resmediyordu.</p>

  <p class="block_7">&nbsp;</p>

  <p class="block_6">"Düşünüyorum," dedi Pençe henüz fark ettiği bazı ayrıntıları eklerken. Artık çalışmalarında mükemmelliği aramaya başlamıştı.</p>

  <p class="block_7">&nbsp;</p>

  <p class="block_6">"Neyi?" dedi kız yüzünde bir tebessümle.</p>

  <p class="block_7">&nbsp;</p>

  <p class="block_6">"Bundan sonra ne olacağını."</p>

  <p class="block_7">&nbsp;</p>

  <p class="block_6">"Bir sonraki resmi mi?" dedi Alysandra sırıtarak. "Hayır, bizi kastediyorum."</p>

  <p class="block_7">&nbsp;</p>

  <p class="block_6">Kızın yüzündeki tebessüm birden kayboldu. Ayağa kalkıp hızla Pençe'nin yanına geldi. En ufak bir samimiyet belirtisi göstermeden sağ elini kaldırıp işaretparmağıyla ağzını kapadı. "Sus," diye azarladı onu. "Bunda düşünecek bir şey yok. Şimdi buradayız ve önemli olan da bu." "Fakat..."</p>

  <p class="block_7">&nbsp;</p>

  <p class="block_6">Parmağını iyice bastırırken gözlerinde Pençe'nin daha evvel hiç görmediği bir parıltı belirdi. "Sus dedim." Sonra gülümsemesi geri döndü, fakat bu sefer o tebessümde Pençe'nin ilk kez karşılaştığı bir sertlik vardı. Uzanıp ona hafifçe vururken, "Önem verilmemesi daha iyi olacak şeyleri düşünmeyi bırakmanı nasıl sağlayacağımı biliyorum," dedi.</p>

  <p class="block_7">&nbsp;</p>

  <p class="block_6">Pençe onda kendisine yabancı gelen ve biraz da ürkütücü bir şeyler gördüğü için endişelendiğini hissetti. Fakat her zamanki gibi, Alysandra'nın dokunuşları onu alevlendirdi ve birkaç dakika içinde tutkusu tüm endişelerini kovalamaya başlamıştı bile.</p>

  <p class="block_7">&nbsp;</p>

  <p class="block_6">Ertesi gün yağmur başladı. Damlaların kulübe çatısında çıkardığı sese uyandılar ve Pençe çok geçmeden kapatılacak yarım düzine delik olduğunu gördü. Dolgu beziyle işi halletti, fakat çatı kildendi ve delikleri tamamen kapayabilmek için kurumasını beklemek zorundaydı.</p>

  <p class="block_7">&nbsp;</p>

  <p class="block_6">Yemekten sonra Alysandra kalkıp üzerini giymeye başladı. "Bir yere mi gidiyorsun?" diye sordu Pençe.</p>

  <p class="block_7">&nbsp;</p>

  <p class="block_6">"Geri dönüyorum," dedi kız donuk bir şekilde.</p>

  <p class="block_7">&nbsp;</p>

  <p class="block_6">"Neden?" diye sordu Pençe. "Bir şey mi oldu?"</p>

  <p class="block_7">&nbsp;</p>

  <p class="block_6">"Hayır, yalnızca bana söyleneni yapıyorum."</p>

  <p class="block_7">&nbsp;</p>

  <p class="block_6">"Kim sana böyle yapmanı söyledi?"</p>

  <p class="block_7">&nbsp;</p>

  <p class="block_6">"Usta Maceus. Benim on iki farklı portremi tamamlayana kadar, yaz boyu seninle kalmamı, sonra diğer işlerimi halletmek için geri dönmemi söyledi." "Peki ya ben?" diye sordu Pençe. "Ben gittikten sonra senin ne yapacağınla ilgili hiçbir şey söylemedi. Resimleri bitirdiğini söylediğimde eminim gelip son iki çalışmana bakacak ve sana bir sonraki aşamayı anlatacaktır." </p>

  <p class="block_7">&nbsp;</p>

  <p class="block_6">Pençe kapının önüne geçti. "Yağmur dinene kadar bekle." "Bekleyemem," dedi Alysandra onun yanından geçerken. "Bekle!" Kızın kolunu tuttu. "Bir dakika." Kız ona samimiyetten yoksun gözlerle baktı. "Ne?" "Bize ne olacak?" "Ne olmuş bize?" dedi. "Yani, ben seni seviyorum." Alysandra ancak 'sabırsız' denebilecek bir ses tonuyla, "Pençe sen çok tatlı bir çocuksun. Bu yaz eğlendim, fakat aramızda geçenlerle aşkın hiçbir ilgisi yoktu. Erkeklerden hoşlanıyor, kadın erkek oyunlarından zevk alıyorum. Zannederim bu alandaki eğitimini oldukça geliştirdim, fakat bunun sebebinin seni sevmem olduğunu düşünüyorsan yanılıyorsun. Hem de fena halde," diye yanıtladı.</p>

  <p class="block_7">&nbsp;</p>

  <p class="block_6">Pençe'nin kızaran yanakları karıncalandı ve gözlerinin dolmaya başladığını hissetti. Sanki biri karnına topuzla vurmuştu. Nefesi kesilmişti. Aklından o kadar çok şey geçiyordu ki, biraz önce söylenenleri anlayabilmek için savaş veriyordu, ancak kelimeleri bir türlü bulamıyordu. "Bekle," diye tekrarladı hafifçe.</p>

  <p class="block_7">&nbsp;</p>

  <p class="block_6">"Neyi?" diye sordu Alysandra kapıyı açıp yağmura çıkarken. "Büyümeni mi? Zannetmem çocuk. Sende aygır bünyesi var ve bana zevk vermeyi de öğrendin, fakat ben servetini dökecek, beni tepemden aşağı ve çocuklarımı koruyabilecek önemli, güçlü biriyle evleneceğim.</p>

  <p class="block_7">&nbsp;</p>

  <p class="block_6">"Aşkı düşünmeyeceğim bile."</p>

  <p class="block_7">&nbsp;</p>

  <p class="block_6">Bunun ardından dönüp, gölün yanından geçerek yoldan aşağı indi ve gözden kayboldu. Pençe kapının kenarını öyle sıkı tutuyordu ki, sonunda ahşabın çatırdadığını duydu. Avucuna bakınca kıymıkların eline battığını gördü. Sonra da şiddetini artıran fırtınayı izledi.</p>

  <p class="block_7">&nbsp;</p>

  <p class="block_6">Robert'ın arabasında uyandığından bu yana kendini hiç bu kadar mutsuz hissetmemişti. Hayatında ikinci kez, değer verdiği tüm güzel şeylerin elinden alındığı hissine kapıldı.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_16">&nbsp;</p>
</body>
</html>
