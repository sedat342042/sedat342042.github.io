<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-7-</p>

  <p class="block_17">EĞİTİM</p>

  <p class="block_7">&nbsp;</p>

  <p class="block_6">Caleb hızla hareket etti.</p>

  <p class="block_7">&nbsp;</p>

  <p class="block_6">Pençe'nin kılıcını çekip öfkeyle bağırdığını ve barda oturan adama yöneldiğini görmüştü. Kılık kıyafetine ve taşıdığı silahlara bakılırsa adam paralı askerlerdendi. Bir an şaşkınlığa uğradıktan sonra, karşılaştığı tehdidi fark edebilecek kadar tecrübeli bir savaşçıydı. Ancak elini kılıcına doğru uzatırken, Caleb sol ayağıyla Pençe'nin sağ ayak bileğine çelme taktı.</p>

  <p class="block_7">&nbsp;</p>

  <p class="block_6">Az sonra Caleb eline kendi kılıcını almış ve hızla ayağa kalkmaya çalışan Pençe'yle bardaki adamın arasına girmişti. Kılıcını yabancıya doğrultup, sol eliyle de kalkmaya teşebbüs eden Pençe'yi oturması için ittirdi. "Dur!" diye bağırdı Caleb. "Bekle biraz!"</p>

  <p class="block_7">&nbsp;</p>

  <p class="block_6">Asker, karşısına çıkan iki adama saldıracak gibi değil de, kendini koruyacak bir pozisyonda duruyordu. "Bekliyorum," diye yanıt verdi. "Ama çok değil."</p>

  <p class="block_7">&nbsp;</p>

  <p class="block_6">Pençe bir kez daha ayağa kalkmaya çalışırken, Caleb tuniğin omuz kısmını çekerek onu tuttu. Dirençle karşılaşmayı bekleyen Pençe bu hareketin onun ayağa kalkmasına yardım ettiğini görünce hemen ayağa kalktı. Caleb bir süre daha onu böyle tuttuktan sonra bırakınca Pençe sırtüstü yere düştü.</p>

  <p class="block_7">&nbsp;</p>

  <p class="block_6">"Bekle dedim kahrolası," diye bağırdı Caleb.</p>

  <p class="block_7">&nbsp;</p>

  <p class="block_6">Pençe bekledi.</p>

  <p class="block_7">&nbsp;</p>

  <p class="block_6">"Ne demek oluyor bu?" diye haykırdı asker.</p>

  <p class="block_7">&nbsp;</p>

  <p class="block_6">"O bir katil!" diye bağırdı Pençe bir kez daha öfkeyle ayağa kalkmaya çalışırken. Bu öfkesi yüzünden yine anadilinde konuşmaya başlamıştı.</p>

  <p class="block_7">&nbsp;</p>

  <p class="block_6">Caleb çömelecek kadar kalkmasına izin verdi, sonra sol topuğuna tekme atarak bir kez daha onu yere düşürdü. "Az evvel söylediğini burada benden başka kimse anlamadı. Bu adamın kim olduğunu düşünüyorsun?" dedi Caleb Orosini dilinde.</p>

  <p class="block_7">&nbsp;</p>

  <p class="block_6">"Halkımı öldüren insanlardan biri bu!"</p>

  <p class="block_7">&nbsp;</p>

  <p class="block_6">Caleb bir süre adamı izledi. Roldem dilinde, "Adın?" diye sordu adama. "Kim bilmek istiyor?"</p>

  <p class="block_7">&nbsp;</p>

  <p class="block_6">"Akacak kanı en aza indirmeye çalışan biri," diye yanıtladı Caleb. "Benim adım John Creed, Inaska'dan."</p>

  <p class="block_7">&nbsp;</p>

  <p class="block_6">Hâlâ adam gibi beklediğinden emin olmak için Pençe'ye bakan Caleb, "Kuzgun için çalıştın mı hiç?" diye sordu. Creed neredeyse bunun için kavgaya girecekti. "Kıçı tutuşsa Kuzgun'un üzerine işemem be! Ben paralı askerim, çocuk katili değil."</p>

  <p class="block_7">&nbsp;</p>

  <p class="block_6">Caleb, "Yavaş ol," diyerek Pençe'nin ayağa kalkmasına izin verdi. Krizin atlatıldığını düşünen asker, "Bu ateşli dostun kim?" diye sordu. "Bu Pençe, ben de Caleb."</p>

  <p class="block_7">&nbsp;</p>

  <p class="block_6">Kılıcını yerine koyan John Creed, "Bu çocuk Kuzgun'un tayfasını arıyorsa ve böyle davranmaya devam ederse, cenaze odunlarını karşılamak için üstünde yeteri kadar gümüş olduğundan emin olman gerek. Tek damla bira dökmeden onu köpeklere et olsun diye doğrarlar, bunu yaparken bir de kahkaha atarlar," dedi.</p>

  <p class="block_7">&nbsp;</p>

  <p class="block_6">Pençe'ye dönen Caleb, "Aklından ne geçiyordu?" dedi.</p>

  <p class="block_7">&nbsp;</p>

  <p class="block_6">Pençe yavaşça kılıcını yerine koyarken gözlerini Creed'den alamıyordu. "Çok benziyor..." "Birine benziyor diye aklın başından gitti ve sana öğretilen her şeyi unuttun, öyle mi?"</p>

  <p class="block_7">&nbsp;</p>

  <p class="block_6">Pençe adamı süzerken hafızasında hâlâ taptaze duran görüntülere uydurmaya çalıştı ve ne kadar aptalca davrandığını anladı. Creed omuzlarına inen siyah saçları olan, kuvvetli bir adamdı. Burnu bariz bir biçimde birden fazla defa kırılmıştı ve yüzünün orta yerinde biçimsiz bir yumru gibi görünüyordu. Ağzının üzerinde iki yana sarkan bıyığı vardı. Yüzünde öyle belirgin bir şey yoktu; az evvel kendisine saldıran adamı süzerken kısılan gözleri dışında. Pençe bu gözleri tanıyordu. Caleb'in gözlerine benziyordu. Karanlık ve etkileyici olan bu gözler, gördüğü hiçbir ayrıntıyı kaçırmıyorlardı. Bu adam köyünü yok eden, Pençe'nin okla vurulmadan önce gafil avladığı adamlardan birine benziyordu, fakat aynı adam değildi. "Üzgünüm," dedi Caleb'a.</p>

  <p class="block_7">&nbsp;</p>

  <p class="block_6">"Bana değil, ona söyle."</p>

  <p class="block_7">&nbsp;</p>

  <p class="block_6">Pençe Caleb'ın yanından geçerek John Creed'in önünde durdu. "Yanılmışım. Üzgünüm." Doğruca adamın gözlerine bakıyordu.</p>

  <p class="block_7">&nbsp;</p>

  <p class="block_6">Creed bir an sessiz kaldı, sonra ağzının sol köşesi yukarı doğru kıvrıldı ve tuhaf bir gülümsemeyle,</p>

  <p class="block_7">&nbsp;</p>

  <p class="block_6">"Zararı yok evlat. Öfke gençliğin işaretidir. Bundan da kurtulursun... Tabii o kadar uzun yaşayabilecek kadar şanslı olursan," dedi.</p>

  <p class="block_7">&nbsp;</p>

  <p class="block_6">Pençe kafasını salladı. "Aceleci davrandım."</p>

  <p class="block_7">&nbsp;</p>

  <p class="block_6">Creed delikanlıyı süzmeye devam etti. Sonra, "Hiç düşünmeden, gevşek bir balta başı gibi saldırdığına göre, Kuzgun'un adamları sana epey zarar vermiş olmalı," dedi. "Öyle," diyebildi yalnızca Pençe.</p>

  <p class="block_7">&nbsp;</p>

  <p class="block_6">"Eh, Kuzgun ve tayfasını arıyorsan, söylentilere göre, son birkaç senedir Olasko Dükü için çalışıyor. Genç Kaspar bunları İhtilaflı Topraklar'da Maladon Dükü ve Simrik'in adamlarıyla kafa kafaya getirip zor bir duruma sokmuş. Demem o ki, Kuzgun'u arıyorsanız dünyanın yanlış uçundasınız."</p>

  <p class="block_7">&nbsp;</p>

  <p class="block_6">Caleb, "Bırak sana bir içki ısmarlayalım da bunu telafi edelim," dedi.</p>

  <p class="block_7">&nbsp;</p>

  <p class="block_6">"Teşekkürler," dedi Creed.</p>

  <p class="block_7">&nbsp;</p>

  <p class="block_6">Caleb, olası kavga önlendiği için artık yavaştan normal görünümüne kavuşan kalabalık hana göz attı. Hancıdan Creed'e bir içki vermesini istedi, sonra da Pençe'yi dirseğinden çekerek kalabalığın içinde sürükledi. Köşedeki bir masaya gelince çocuğu biraz da ittirerek sandalyeye oturttu. Uzunca bir süre çocuğa baktı. Aralarında geçen birkaç dakikalık sessizlikten sonra Caleb, "Genelde harekete geçmeden evvel kafa yoran, düşünceli birine göre son derece aceleciydin," dedi. Onu neredeyse ağlatacak noktaya getiren öfke ve kızgınlığıyla mücadele eden Pençe kafasını salladı. "O adamı görünce... İçimde bir şeyler ayaklandı ve aklımı başımdan aldı. Onun... köyüm yok olurken savaştığım adamlardan biri olduğuna emindim."</p>

  <p class="block_7">&nbsp;</p>

  <p class="block_6">Caleb hizmet eden kızlardan birine işaret edip içki ve yemek getirmesini istedi, sonra da zırh eldivenlerini çıkarıp masaya fırlattı. "Gençsin. Creed'in de dediği gibi yeterince uzun yaşayabilirsen bu aceleciliğinden de kurtulacaksın."</p>

  <p class="block_7">&nbsp;</p>

  <p class="block_6">Pençe ses çıkarmadı. İçki ve yemekleri geldi, hiç konuşmadan yediler. Pençe yaşananları düşünüyordu. Yemekleri bittiğinde, "Caleb, neden bana söylemedin?" dedi. "Neyi?" "Köyümü yok edenlerin kim olduğunu bildiğini."</p>

  <p class="block_7">&nbsp;</p>

  <p class="block_6">Caleb'ın gözleri bir anlığına parladı, fakat Pençe onu yakaladığını biliyordu. "Yağmayı pek çok defa anlattın bana," dedi.</p>

  <p class="block_7">&nbsp;</p>

  <p class="block_6">"Fakat liderlerinin Kuzgun diye biri olduğunu hiç söylemedin. Kim olduklarını biliyordun!" Caleb uzunca iç geçirdi. "Pekâlâ, Kuzgun ve tayfası tanınmış kişilerdir. Sanırım isimlerine ihtiyaç duyabileceğini hiç düşünmedim." "Başka bir şey daha var. Nedir o?"</p>

  <p class="block_7">&nbsp;</p>

  <p class="block_6">"Hiç." Caleb yumuşak bir tonda konuşuyordu, fakat gözleri Pençe'yi bu konuyu fazla didiklememesi için uyarıyordu.</p>

  <p class="block_7">&nbsp;</p>

  <p class="block_6">"Biliyorsun. Söyle," dedi Pençe sakince.</p>

  <p class="block_7">&nbsp;</p>

  <p class="block_6">Caleb genç adama bir süre baktıktan sonra, "Bugün değil," dedi.</p>

  <p class="block_7">&nbsp;</p>

  <p class="block_6">"Ne zaman?"</p>

  <p class="block_7">&nbsp;</p>

  <p class="block_6">"Anlayabileceğin zaman."</p>

  <p class="block_7">&nbsp;</p>

  <p class="block_6">"Halkıma göre, ben iki senedir erkeğim Caleb. Şayet... köyüm hâlâ ayakta olsaydı neredeyse baba olurdum. Anlayamayacağım kadar zor ne olabilir ki?"</p>

  <p class="block_7">&nbsp;</p>

  <p class="block_6">Caleb birasından bir yudum aldı ve nihayet, "İşin içinde seninle paylaşabileceğimden çok daha fazlası var. Bana göre pek çok konuda yeterlisin Pençe. Yaşıtlarının çoğundan daha yetkin, hatta belki yaşının iki katı olanlardan da iyisin. Fakat bu karar yalnızca bana ait değil," dedi.</p>

  <p class="block_7">&nbsp;</p>

  <p class="block_6">"Kimin öyleyse? Robert'ın mı?"</p>

  <p class="block_7">&nbsp;</p>

  <p class="block_6">Caleb kafasını salladı. "Eğitiminden o sorumlu."</p>

  <p class="block_7">&nbsp;</p>

  <p class="block_6">Pençe tek gözü Caleb'a sabitlenmiş bir biçimde kafasını yavaşça çevirdi. "Ne eğitimi bu?" "Pek çok şeyin Pençe," dedi Caleb. "Pek çok şeyin." "Ne gibi?"</p>

  <p class="block_7">&nbsp;</p>

  <p class="block_6">"Bu kesinlikle Robert'la konuşman gereken bir konu. Fakat sana şu kadarını söyleyebilirim Gümüş Şahinin Pençesi. Eğer ustalaşman için gösterilen her şeyi öğrenirsen, sıradışı ve tehlikeli bir adam olacaksın. Ve halkının öcünü almak istiyorsan sahiden böyle biri olman gerekecek." "Bu konuda seçim şansım yok," dedi Pençe ses tonunu değiştirmeden. "Robert'a olan borcum kapandığında halkımı yok eden adamları bulmalıyım."</p>

  <p class="block_7">&nbsp;</p>

  <p class="block_6">Caleb onun bu adamları bulur bulmaz ne yapmayı düşündüğünü biliyordu. "Öyleyse yaptığın işte gayretli ol ve derslerini iyi öğren Pençe. Çünkü aradığın adamlar güçlü, ölümcül dost ve efendilere sahipler," dedi sonunda.</p>

  <p class="block_7">&nbsp;</p>

  <p class="block_6">Pençe Caleb'ın söyledikleri üzerine düşünerek sessizce otururken, içmeye gelen adamların sayısı arttıkça gürültü de artıyordu. Bunların arasında önceki gün tanıştıkları Dustin Webanks ve arkadaşı da vardı.</p>

  <p class="block_7">&nbsp;</p>

  <p class="block_6">"Merhaba!" dedi Dustin köşede onları görünce. "Gelmezsiniz diye korkmuştum, ama geldiğinize sevindim, çünkü kendimi sahiden size borçlu hissediyorum."</p>

  <p class="block_7">&nbsp;</p>

  <p class="block_6">Odanın öbür ucundan yanlarına geldiklerinde, Caleb o ve arkadaşına masadaki diğer iki sandalyeyi işaret etti, fakat Webanks bu teklifi geri çevirdi. "Yapacağımız çok iş var, o yüzden kısa süre sonra gidiyoruz." Kemerinden bir kese altın çıkardı. "Hayatıma bir değer biçmem, fakat benim adıma yaptıklarınız için lütfen bu altını kabul edin."</p>

  <p class="block_7">&nbsp;</p>

  <p class="block_6">Yanındaki adam sanki Webanks tehlikedeyken kaçıp gittiği gerçeği yüzünden ulanmış gibi kafasını çevirdi. Kese yüksek bir ses çıkararak masanın üzerine düştü ve Caleb Pençe'ye baktı. Delikanlı hareket etmeyince Caleb, "Yardım etmek senin fikrindi. Suikastçıyı atından düşürmek için arabadan atlayan da sendin. Ödülü sen hak ediyorsun," dedi.</p>

  <p class="block_7">&nbsp;</p>

  <p class="block_6">Pençe keseye baktı. O büyüklükteki bir keseyi ne kadar altının doldurabileceğini bilecek kadar uzun süre handa çalışmıştı; orada on yıllık alın teri karşılığında alacağından daha fazla altının olduğunu biliyordu. Yine de tereddüt etti. Sonunda uzanıp keseyi Webanks'e geri itti.</p>

  <p class="block_7">&nbsp;</p>

  <p class="block_6">"Reddediyorsun, öyle mi?" diye sordu tüccar şaşkınlıkla.</p>

  <p class="block_7">&nbsp;</p>

  <p class="block_6">"Dediğiniz gibi, hayatınıza bir değer biçemeyiz. Fakat altın yerine sizden bir iyilik isteyebilirim," dedi Pençe. "Söyle yeter."</p>

  <p class="block_7">&nbsp;</p>

  <p class="block_6">"İleride Opardum'a gelecek olursam o zaman sizden bu iyiliği isteyeceğim."</p>

  <p class="block_7">&nbsp;</p>

  <p class="block_6">Bu istek karşısında Webanks'in aklı karışmış gibiydi, fakat "Pekâlâ, sana borçluyum," dedi. Altını aldı ve genç adamın altını reddetmesine kendisi gibi şaşırmış olan arkadaşına baktı. Karışık ifadelerle birbirlerini süzdüler ve yavaşça eğilip selam vererek yanlarından ayrıldılar.</p>

  <p class="block_7">&nbsp;</p>

  <p class="block_6">Caleb onlar gidene kadar bekledikten sonra, "Neden?" dedi.</p>

  <p class="block_7">&nbsp;</p>

  <p class="block_6">Pençe, "Altın ihtiyacım olmayan şeyleri almamı sağlar. Benim Kendrick'in yerinde yemeğim, kıyafetlerim ve dostlarım var. Fakat senin söylediklerin doğruysa, eğer düşmanlarımın tehlikeli dostları ve güçlü efendileri varsa benim daha fazla arkadaşa ihtiyacım var. Tüccar Webanks de ileride böyle bir dost olabilir," dedi. Caleb arkasına yaslanarak Pençe'nin söylediklerini düşündü. Bir süre sonra gülümseyip, "Çabuk öğreniyorsun genç dostum," dedi.</p>

  <p class="block_7">&nbsp;</p>

  <p class="block_6">Bu yoruma bir yanıt vermek yerine, Pençe'nin yüzü bembeyaz kesildi ve eli hızla kılıcının kabzasına gitti. Fakat bu kez ayağa fırlamadı ve yay gibi gergin bir halde beklemeye koyuldu. Caleb onun neye baktığını görmek için yavaşça kafasını çevirdi. "Ne var?" "Şu adam," dedi Pençe.</p>

  <p class="block_7">&nbsp;</p>

  <p class="block_6">Caleb hana bir adamın girdiğini ve şimdi de bara geçmiş, Webanks ve arkadaşıyla konuştuğunu gördü. Caleb'ın da eli kılıcının kabzasındaydı. Dönüp Pençe'ye baktı. "Ne olmuş ona?" "Bu adam köyümü yok edenlerden biri." "Emin misin?"</p>

  <p class="block_7">&nbsp;</p>

  <p class="block_6">"Evet," diye tısladı Pençe. "Üzerinde Olasko Dükü'nün armalı cüppesinden vardı, fakat kara bir atın üzerine oturmuş, halkımı öldüren katillere emirler veriyordu."</p>

  <p class="block_7">&nbsp;</p>

  <p class="block_6">Caleb etrafına baktı ve dört adamın daha onun ardından içeri girdiklerini gördü. Sanki sorun çıkabilirmiş gibi odaya bakıyorlardı. Caleb dikkatini Pençe'ye vererek, "Ne yapmamızı öneriyorsun?" dedi.</p>

  <p class="block_7">&nbsp;</p>

  <p class="block_6">"izleyelim."</p>

  <p class="block_7">&nbsp;</p>

  <p class="block_6">"Aferin. Sahiden de çabuk öğreniyorsun," dedi Caleb.</p>

  <p class="block_7">&nbsp;</p>

  <p class="block_6">On beş dakika boyunca oturup, beş adam handan çıkana dek yarısı boş bira bardaklarını yudumladılar. Pençe birden ayağa kalkarak Webanks'in yanına gitti. Sakin bir sesle, "Efendi Webanks, bir sorum olacak," dedi. "Elbette genç Pençe."</p>

  <p class="block_7">&nbsp;</p>

  <p class="block_6">Caleb yanlarına gittiğinde Pençe, "Az evvel, bana biraz da olsa tanıdık görünen biriyle koyu bir sohbet ettiğinizi gördüm. Sanırım kendisi Caleb'la benim çalıştığımız hana da gelmişti. Fakat ismini hatırlayamıyorum," dedi.</p>

  <p class="block_7">&nbsp;</p>

  <p class="block_6">Webanks bundan rahatsız olmuş gibiydi ve "O yalnızca bir koruma. Opardum'a dönüş yolu için tuttuğum biri. O ve dört adamı Dük adına yaptığımız işlerimizi bitirmemizi bekliyor, sonra ayrılacağız," dedikten sonra gergin bir kahkahayla, "Şimdi ismini hatırlayamayacağım. Ah... Stark.</p>

  <p class="block_7">&nbsp;</p>

  <p class="block_6">Evet, galiba Stark'tı," diye ekledi.</p>

  <p class="block_7">&nbsp;</p>

  <p class="block_6">"Teşekkür ederim," dedi Pençe. "Yanıldım herhalde."</p>

  <p class="block_7">&nbsp;</p>

  <p class="block_6">Bunun üzerine Pençe handan öyle bir hızla ayrıldı ki, Caleb ona yetişmek için acele etmek zorunda kaldı. Dışarı çıktıklarında sağa sola bakındı ve adamların bir köşede toplanmış olduklarını gördü. "Ne yapıyorsun?" diye sordu Caleb. "İz sürüyorum."</p>

  <p class="block_7">&nbsp;</p>

  <p class="block_6">Caleb kafasını salladı ve adamları takip etmeye başladılar. Kalabalık pazarda ve arabalar, el arabaları, gezginlerle dolu sokaklarda hızla ilerliyor olsalar da, Pençe'nin sıradışı görme kabiliyeti sayesinde beş adamın izini hiç kaybetmediler. Sonunda, adamların durduğunu ve takip edilip edilmediklerini anlamak için etraflarına baktıktan sonra takip edilmediklerine karar verip, tuhaf bir binaya girdiklerini gördüler.</p>

  <p class="block_7">&nbsp;</p>

  <p class="block_6">"Şimdi ne yapıyoruz?" diye sordu Caleb.</p>

  <p class="block_7">&nbsp;</p>

  <p class="block_6">"Bekliyoruz."</p>

  <p class="block_7">&nbsp;</p>

  <p class="block_6">"Neyi bekliyoruz?"</p>

  <p class="block_7">&nbsp;</p>

  <p class="block_6">"Bundan sonra ne olacağını görmeyi," dedi Pençe ve şehre inmiş, dinlenen, sade bir avcı izlenimi vermek için sırtını bir duvara yaslayıp çömeldi.</p>

  <p class="block_7">&nbsp;</p>

  <p class="block_6">"O adamı tanıdığına emin misin?" dedi Caleb. "Evet, o Stark."</p>

  <p class="block_7">&nbsp;</p>

  <p class="block_6">Caleb sırtını duvara yaslayarak gözünü kapıya dikti. Zaman çok yavaş geçiyordu. Derken iki adam binaya gelip kapıyı çalmadan içeri girdi. "Pekâlâ," dedi Caleb.</p>

  <p class="block_7">&nbsp;</p>

  <p class="block_6">"Ne?"</p>

  <p class="block_7">&nbsp;</p>

  <p class="block_6">"Hadi odalarımıza dönelim." "Ne olacak görmek istiyorum."</p>

  <p class="block_7">&nbsp;</p>

  <p class="block_6">Caleb uzanıp Pençe'nin üst kolunu tuttu ve onu ayağa kaldırdı. "Bundan sonra olacak tek şey savaştır dostum." "Ne?"</p>

  <p class="block_7">&nbsp;</p>

  <p class="block_6">Yanıt vermek için beklemeyen Caleb döndü ve Kör Hokkabaz'a doğru yürümeye başladı. "Şehirden çıkınca anlatırım." Pençe hızla onu takip etti.</p>

  <p class="block_7">&nbsp;</p>

  <p class="block_6">Yük dolu araba kapıdan çıkarken Pençe omzunun üzerinden geriye baktı. Ticaret mallarının olduğu bir arabanın böyle geç bir saatte şehirden ayrılması alışıldık bir durum değildi, bu yüzden önlerinde incelenecek başka yük arabası yoktu, böylece oradan hemen ayrılabildiler. Geceyi Mutlu Çiftçi Hanı'nda geçirip ertesi günün ilk ışıklarıyla Kendrick'in yerine doğru yol alacaklardı.</p>

  <p class="block_7">&nbsp;</p>

  <p class="block_6">Caleb alışverişini olağanüstü bir hızla bitirmiş ve arabaya yüklenmelerini beklemek yerine kimi malların Kendrick'in yerine gönderilmesi işini ayarlamıştı; böylesi daha pahalıya patlayacaktı, fakat Caleb bu fazladan masrafı düşünmüyora benziyordu.</p>

  <p class="block_7">&nbsp;</p>

  <p class="block_6">Birileri tarafından duyulma olasılıkları ortadan kalkınca, "Anlatsana," dedi Pençe.</p>

  <p class="block_7">&nbsp;</p>

  <p class="block_6">"Webanks'in 'Stark' dediği adam var ya, o koruma filan değil."</p>

  <p class="block_7">&nbsp;</p>

  <p class="block_6">"O kadarını tahmin ettim, çünkü köyümüzü talan ettiğinde Olasko Dükünün armalı cüppesinden giyiyordu."</p>

  <p class="block_7">&nbsp;</p>

  <p class="block_6">"İsmi Gjuentin Havrevulen ve Roldem'den düşük rütbeli bir asilzadenin dördüncü oğlu. Şu an Olasko Dükü Kaspar'ın emrinde Özel Yüzbaşı olarak çalışıyor. Hitap edildiği şekliyle Yüzbaşı Quint, son derece sert bir adamdır ve istisnai bir askerdir. Dük Kaspar'ın tüm zorlu görevlerini o alır."</p>

  <p class="block_7">&nbsp;</p>

  <p class="block_6">"Olasko Dükü'nün yüzbaşılarından birinin birkaç tüccara korumalık yapıyormuş gibi görünerek Latagore'da olmasının sebebi ne?"</p>

  <p class="block_7">&nbsp;</p>

  <p class="block_6">"Latagore Ordusu'ndan iki askerle buluştu."</p>

  <p class="block_7">&nbsp;</p>

  <p class="block_6">"Binaya girdiklerini gördüğün iki adam mı?"</p>

  <p class="block_7">&nbsp;</p>

  <p class="block_6">"Aynen. Birini sima olarak tanıyorum, fakat diğerini ismen biliyorum ve konuşmuşluğum var. Adı Yüzbaşı Janoish ve Quint'le konuşuyor olması Latagore'a ihanet edildiği anlamına gelir." "Neden?" Atları elinden gelen en iyi hızla idare eden Caleb, "Janoish şehir savunmasındadır ve bir başka milletin askeriyle konuşması hıyanet demektir," dedi. "Yani savaş mı yaklaşıyor?"</p>

  <p class="block_7">&nbsp;</p>

  <p class="block_6">"Geldi bile genç dostum. Webanks'in sana önerdiği tüm altınların üstüne bahse girerim ki, Olasko ordusu harekete geçmiştir."</p>

  <p class="block_7">&nbsp;</p>

  <p class="block_6">"Olasko Dükü neden Latagore'a saldırmak istesin ki?" diye sordu Pençe. "Robert'a sor."</p>

  <p class="block_7">&nbsp;</p>

  <p class="block_6">Pençe yol arkadaşına baktığında ağzını öyle sıkı kapadığını gördü ki, ona daha fazla soru sormanın anlamsız olacağını anladı.</p>

  <p class="block_7">&nbsp;</p>

  <p class="block_6">Dönüş yolculuğu daha uzun sürüyordu, çünkü araba erzak doluydu ve atların daha fazla dinlenmesi gerekiyordu. Gün geçtikçe içlerinde bir kaçınılmazlık duygusu yükseliyordu.</p>

  <p class="block_7">&nbsp;</p>

  <p class="block_6">Sonunda varış noktaları gölündü. Kapılardan geçer geçmez Caleb Pençe'ye atlarla ilgilenmesini, kendisi Kendrick'i görmeye giderken, Gibbs ve Lars'la birlikte erzakı indirmelerini söyledi. Pençe söyleneni yaptı ve arabayla atları ahıra götürdükten sonra hızla hana geçti.</p>

  <p class="block_7">&nbsp;</p>

  <p class="block_6">Leo, Martha ve Meggie'ye baştan savma bir selam vererek mutfaktan geçti. Leo, Pençe'yle konuşmaya başladı, fakat kelimeler, ortak salona ilerlemekte olan genç adama bir şey ifade etmiyordu.</p>

  <p class="block_7">&nbsp;</p>

  <p class="block_6">Robert ve Pasko ortak salonda Kendrick'le oturmaktaydı. Konuşmaya bir sessizlik hakim olmuş gibiydi, çünkü Pençe göründüğünde hepsi suskundu. Robert Pençe'ye oturmasını işaret etti, sonra Caleb'a dönerek, "Bir an evvel babana haber yollatıp ağabeyinin hemen dönmesini sağlayacağım," dedi.</p>

  <p class="block_7">&nbsp;</p>

  <p class="block_6">"Bu da demek oluyor ki, mesajınız adaya ulaşır ulaşmaz Magnus burada olacak," dedi Caleb alaycı bir gülümsemeyle.</p>

  <p class="block_7">&nbsp;</p>

  <p class="block_6">O sırada Robert Pençe'ye döndü. "Caleb'ın anlattıklarına göre, bilmemenin daha iyi olacağı bazı şeyleri öğrenmiş oldun."</p>

  <p class="block_7">&nbsp;</p>

  <p class="block_6">Pençe omuzlarını silkti. "Bunun doğru olup olmadığını bilecek bilgeliğe sahip olduğumu iddia edemem. Benden bir şeyler gizlediğini, halkımın yıkımı hakkında anlattıklarından daha fazlasını bildiğini biliyorum. Bu korkunç şeyin sorumlusu olan bazı adamların şu an Latagore'da Vali ve konseyini alaşağı etme planları kurduğunu da biliyorum."</p>

  <p class="block_7">&nbsp;</p>

  <p class="block_6">Kendrick konuşmak için izin ister gibi Robert'a baktı. Robert kafasını hafifçe iki yana sallayarak Pençe'ye döndü. "Tüm bunları ve daha fazlasını biliyoruz." Uzunca bir süre Pençe'ye baktıktan sonra, "Sen bunlar hakkında ne düşünüyorsun?" diye sordu.</p>

  <p class="block_7">&nbsp;</p>

  <p class="block_6">Pençe, görünürde anlamsız olan sorulara karşı doğuştan gelen öfkesi ve Robert'ın sorularının asla anlamsız olmaması şüphesi arasında gidip geliyordu. Durup düşündü. Sonunda, "Bu konuyu pek çok açıdan ele alabiliriz Robert. Siyasal anlamda, Kont DeBarges'ın ziyareti sırasında duyduklarıma dayanarak Latagore'da kralcı bir akım olduğunu söyleyebilirim," dedi. Caleb hafifçe gülümsedi.</p>

  <p class="block_7">&nbsp;</p>

  <p class="block_6">"Yani Olasko Dükü, onlara Vali'yi devirmek ve eski kralın torununu başa getirmek için yardım etmenin kendisinin çıkarına olacağını düşünüyor olabilir. Fakat o zaman da, Olaskolu Dük Kaspar'ın Latagore Konseyi'nin başında kimin bulunduğunu neden bu kadar umursadığı sorusu ortaya çıkıyor."</p>

  <p class="block_7">&nbsp;</p>

  <p class="block_6">"Bir tahmin yürütmek ister misin?" diye sordu Robert.</p>

  <p class="block_7">&nbsp;</p>

  <p class="block_6">"Birkaç sebebi tahmin edebilirim, fakat tam anlamıyla emin olamam." Ardından onlara doğru eğilerek, "Tabii askeri bir sebep değilse," dedi. "Öyleyse ne olabilir?" diye sordu Kendrick.</p>

  <p class="block_7">&nbsp;</p>

  <p class="block_6">Pençe, "Bu haftaya kadar Olasko Dükü'nün adamlarının halkımı yeryüzünden silmek için neden bir katiller ordusuna yardım edeceğini hayal bile edemiyordum. Fakat şimdi anlıyorum ki, ben olaya yanlış tarafından bakmışım. Asıl, Kuzgun ve birliği Dük için çalışıyor. Tek ödülleri de altın ve belki de köle. Ancak Dük açıkça Orosini halkının dağlarından gitmesini istedi," dedi ve söyleyeceği şeyi düşünür gibi durdu. "Sebebini şimdiye dek düşünememişim." "Askeri sebep bu mu?" diye sordu Kendrick.</p>

  <p class="block_7">&nbsp;</p>

  <p class="block_6">"Evet. Orosini halkı dağlardan gidip, Latagore da dost bir hükümdarın eline geçince ya da en azından iç savaşın eşiğine gelince, benim buradan çıkarabileceğim tek sonuç kalıyor. Dük, Latagore'un onun tarafında olmasını istiyor. Böylece Farinda Düklüğü'ne saldırabilecek." "Askeri taktikleri nerede öğrendin sen?" dedi Kendrick.</p>

  <p class="block_7">&nbsp;</p>

  <p class="block_6">Pençe utanmış gibiydi. "Öğrenmedim. Yani henüz. Fakat savaşlarınız ve saflarınızı korunaklı tutmanız hakkındaki konuşmalarınız oldukça önemli gibi geldi."</p>

  <p class="block_7">&nbsp;</p>

  <p class="block_6">"Çok akıllı, değil mi?" dedi Kendrick Robert'a. Robert gülümsedi ve "Çıkarımların zekice, fakat yanlış," dedi. "Öyle mi?" dedi Pençe.</p>

  <p class="block_7">&nbsp;</p>

  <p class="block_6">"Evet. Bu oyunda senin anladığından çok daha fazlası var, fakat bu kadar çıkarım yapmış olman bile sıradışı bir kabiliyetin olduğunu gösteriyor. Olasko Dükü, Latagore'da dost bir yönetimin olmasını istiyor ve sonunda Farinda'yı da istila edecek. Fakat büyük olasılıkla buna daha birkaç sene var. Bu bulmacanın birkaç parçasını anlamaya çalışman bile çok iyi."</p>

  <p class="block_7">&nbsp;</p>

  <p class="block_6">Pençe biraz utanmış gibi görünüyordu. "Öyleyse ne olacak?" Kendrick ayağa kalktı. "Olacağı şu. Olasko'dan bir sürü asker kısa süre sonra ormanlardan buraya gelecek. Benim de onlar geldiğinde hazır olacağımızdan emin olmam gerek."</p>

  <p class="block_7">&nbsp;</p>

  <p class="block_6">Kendrick çıkarken Pençe, "Saldırı olacak mı?" diye sordu. "Büyük ihtimalle olmaz," diye yanıtladı Caleb. "Bizi arkalarında bırakacak kadar büyük bir tehdit olarak görmüyorlar. Bizi yerimizden etmek için vakit harcamayacaklardır."</p>

  <p class="block_7">&nbsp;</p>

  <p class="block_6">"Genel bilinenden daha başka kaynaklarımızın olduğu biliniyor. Sanırım Kaspar bir sonraki katliamını gerçekleştirirken bizi rahat bırakacaktır," dedi Robert.</p>

  <p class="block_7">&nbsp;</p>

  <p class="block_6">"Biz ne yapacağız?" diye sordu Pençe. "Ne yapalım, hazır olarak bekleyeceğiz," dedi Robert. "Latagore başının çaresine bakabilir. Kaspar'ın dostları mı egemen olmuş, Vali mi iktidarda kalmış o kadar da önemli değil. Önemli olan bizim kendi işimize..." Tam vaktinde kendini tutmayı bildi ve "Artık gidebilirsin. Leo'nun yardıma ihtiyacı var mı bir bak," dedi. Pençe önce duraksadı, sonra ayağa kalkıp mutfağa gitti. İçeri girdiğinde Meggie, "Neler oluyor?" dedi. Özel bir topluluğun içinde olduğunu hissederek bildiklerini paylaşmak istemeyen Pençe, "Sana söyleyemem," dedi. Cılız kızdan bir tepki vermesini bekliyordu, fakat kız sanki sırlar onun için yeni bir şey değilmiş gibi omzunu silkmekle yetinince bu kez, "Nasıl yardımcı olabilirim?" diye sordu.</p>

  <p class="block_7">&nbsp;</p>

  <p class="block_6">"Her şey bitmek üzere," diye yanıtladı kız. "Şu kovayı taşıyıp boşaltabilirsin."</p>

  <p class="block_7">&nbsp;</p>

  <p class="block_6">Pençe kendisine gösterilen kovayı kaldırırken, "Lela'yı görmedim. Nerede?" diye sordu. Meggie'nin ifadesi değişti. "Az evvel hızla içeri girdiğinde anlatmaya çalıştığım şey buydu. Lela burada değil." "Nerede?"</p>

  <p class="block_7">&nbsp;</p>

  <p class="block_6">Meggie, sanki onun yüzüne bakmak istemiyormuş gibi başını aşağı çevirdi. "Gitti. Dün Kont Ramon DeBarges'ın maiyetiyle birlikte gitti. İki gün önce gelmişlerdi ve güneye dönmek için ayrıldıklarında Lela da onlarla gitti."</p>

  <p class="block_7">&nbsp;</p>

  <p class="block_6">Pençe ne diyeceğini bilemiyordu. Kovayı dışarı çıkarıp içindekileri duvarın yakınlarındaki bir çukura boşalttı. Bir an durup, gün geceye yol verirken etrafındaki ormanda değişen sesleri dinledi. Uyanan gece yaratıklarının, kendisine çok tanıdık gelen fakat şehirde tecrübe ettiklerinden çok farklı olan seslerine zevkle kulak verdi. Ormanların aşinalığının benliğini kaplamasına izin verdi ve ardından tekrar mutfağa geçti. Döndüğünde, "Ya Lars ve Gibbs?" diye sordu.</p>

  <p class="block_7">&nbsp;</p>

  <p class="block_6">"Onlar da gitti," dedikten sonra utangaç bir tebessümle, "Sanırım bir süreliğine yalnızca sen ve ben olacağız Pençe," diye ekledi Meggie.</p>

  <p class="block_7">&nbsp;</p>

  <p class="block_6">Pençe zayıf kıza baktı ve birden aklının karıştığını hissetti. Kız onunla, kavga etmedikleri zaman Fars'la cilveleştiği gibi cilveleşiyordu. Fakat Lela gitmişti! Caleb, Lars ve Gibbs gibi kendisinin de onunla birlikte olduğunu anlatana dek Lela'ya âşık olduğunu zannediyordu Pençe. Şimdi de Lars'ın sevgilisi olarak gördüğü kız ilgisini ona yöneltiyordu.</p>

  <p class="block_7">&nbsp;</p>

  <p class="block_6">Birden kendini çok yorgun hissetti. Yolculuğun gerginliği, ailesinin ölümünden sorumlu adamları görmesiyle ortaya çıkan ve yavaş yavaş dinmekte olan öfkesi, kuzeye döndüklerini bilmesi ve Robert ile diğerlerinin dahil olduğu tuhaf oyunlar karşısındaki şaşkınlığı... tüm bunlar onu olumsuz etkiliyordu.</p>

  <p class="block_7">&nbsp;</p>

  <p class="block_6">Tam o sırada dışarıdan tuhaf bir patlama sesi, hemen ardından da uzak bir çayırdan yaklaşan şimşeğin çıkardığı sese benzer bir cızırtı geldi. Meggie, "Magnus geldi!" diye bağırdı.</p>

  <p class="block_7">&nbsp;</p>

  <p class="block_6">Pençe kıza daha bunu nereden anladığını bile soramadan mutfak kapısı ardına dek açıldı ve beyaz saçlı adam içeri girdi. Önce mutfağa bakındı, sonra hiçbir şey söylemeden ortak salona geçti. "Ailesini ziyaret etmek için seyahatte olduğunu sanıyordum," dedi Pençe.</p>

  <p class="block_7">&nbsp;</p>

  <p class="block_6">Meggie ona doğru eğildi. "Hâlâ anlayamadın mı? Magnus ve Robert büyü yapabiliyor!</p>

  <p class="block_7">&nbsp;</p>

  <p class="block_6">İstediklerinde, göz açıp kapayıncaya kadar gidip gelebiliyorlar."</p>

  <p class="block_7">&nbsp;</p>

  <p class="block_6">Pençe, Caleb'la yaptığı ve şüphelerini doğrulayan konuşmayı anımsadı. Kendini rahatsız hissetmişti. Bu da Robert'ın ona söylemekten kaçındığı bir başka şeydi, kendi başına öğrenmek zorunda kaldığı bir şey.</p>

  <p class="block_7">&nbsp;</p>

  <p class="block_6">Leo ve Martha, dördü için küçük bir yemek hazırladılar, sonra Leo ortak salondaki diğerlerine yemek götürdü. Kendileriyse mutfakta neredeyse sessizlik içinde yemeklerini yediler. Bu sessizlik ara sıra Leo'yla Martha'nın Pençe'ye şehirde gözüne ilişen bir şeyler olup olmadığını sormalarıyla bozuluyordu. Bunlar daha çok şehirle ilgili anlatmayı unuttuğu özelliklerine dair sorulardı. Yemeğin yarısına geldiklerinde bu konuşmalar yerini tuhaf bir sessizliğe bıraktı.</p>

  <p class="block_7">&nbsp;</p>

  <p class="block_6">Mutfak temizlenip sabah için hazırlıklar yapıldıktan sonra herkes dağıldı ve Pençe mutfakta yalnız kaldı. Ortak salona bakmaya cesaret ettiğinde Robert, Caleb, Pasko ve Magnus'un derin bir konuşmaya daldıklarını gördü. Robert kafasını kaldırıp onu orada görünce, "İyi geceler Pençe," dedi.</p>

  <p class="block_7">&nbsp;</p>

  <p class="block_6">Pençe kapıyı kapadı ve bir süre ne yapacağını bilemeyerek orada durdu. Kendine ait bir odası yoktu, çünkü ahırdan ayrılıp Lela'nın odasına yerleşmişti. Biraz düşündükten sonra, Lela gittiğine göre o odayı artık kendisinin kullanabileceğine kanaat getirdi.</p>

  <p class="block_7">&nbsp;</p>

  <p class="block_6">Arka merdiveni çıkıp kapıyı açtı. Oda boştu. Süssüz sandık açık duruyordu ve yatak düzeltilmişti, fakat geride Lela'ya ait özel hiçbir eşya bırakılmamıştı. Ufak masadaki fırçası yoktu, tıpkı seneler içinde aldığı birkaç parça eşyasını koyduğu minik kutular gibi.</p>

  <p class="block_7">&nbsp;</p>

  <p class="block_6">Kendini samanla doldurulmuş şilteye sertçe bıraktığında sicim ve ahşaptan karyola gıcırdadı. Uzanıp düşünmeye başladı. Ona ne olacaktı? Bazı şeyleri sezmişti, fakat ortada hayal ettiğinden daha fazlasının döndüğünü biliyordu. Belli ki Robert'ın Kendrick'ten çok daha önemli insanlarla ilişkisi vardı. Caleb laf arasında babasından söz etmişti, fakat Pençe ne ismini ne de bu işlerdeki payını biliyordu.</p>

  <p class="block_7">&nbsp;</p>

  <p class="block_6">Alt kattaki konuşmalar yaklaşan savaşla ya da çiftlik binalarının korunmasıyla ilgili gevezelik etmekten kesinlikle çok daha ciddiymiş gibi görünüyordu.</p>

  <p class="block_7">&nbsp;</p>

  <p class="block_6">Hayır, Pençe'nin algılayabildiğinden çok daha fazlası vardı ve resmin tamamını görememek onu çileden çıkarıyordu.</p>

  <p class="block_7">&nbsp;</p>

  <p class="block_6">Düşüncelerine öyle kapılmıştı ki, kapının sesini duymadı bile. Döndüğünde Meggie'nin yavaşça içeri girdiğini gördü. Kız ona gülümseyip, "Seni burada bulabileceğimi düşünmüştüm," diye fısıldadı.</p>

  <p class="block_7">&nbsp;</p>

  <p class="block_6">Pençe tam ona ne istediğini sormak üzereydi ki, kızın sade elbisesinin omuzlarındaki ipleri çözdüğünü gördü. Elbise yere düştü ve kız eğilerek yatakta onun yanına yanaştı. "Kaysana," dedi haşince, sanki Pençe söylediklerini çok yavaş anlıyormuş gibi. Pençe söyleneni yapınca kız battaniyenin altına girdi.</p>

  <p class="block_7">&nbsp;</p>

  <p class="block_6">Pençe bir an şaşkınlıkla kalakaldı. Meggie, "Hava çok soğuk ve sen de battaniyeni paylaşmaya niyetli gibi görünmüyordun," dedi. Pençe hâlâ aynı şekilde durduğundan, "Sersem olma da gel buraya!" dedi Meggie.</p>

  <p class="block_7">&nbsp;</p>

  <p class="block_6">Pençe anlık şaşkınlığını üzerinden atarak kıza itaat etti. Fakat kız o anda onu yataktan itip yere düşürdü. "Ne oluyor?" diye sordu Pençe.</p>

  <p class="block_7">&nbsp;</p>

  <p class="block_6">Kız kıkırdadı. "Yatağa girmeden soyunsan daha kolay olur, seni ahmak."</p>

  <p class="block_7">&nbsp;</p>

  <p class="block_6">Pençe hızla soyundu ve yatakta, kızın yanına yattı. Meggie kollarını onun boynuna dolarken, "Lela sana pek de iyi öğretememiş anlaşılan. Bu konuda bir şeyler yapmamız gerekecek," dedi. Sonra onu öptü ve aşağıdaki ortak salonda yaşananların endişesi unutulup gitti.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_10" id="calibre_pb_11">&nbsp;</p>
</body>
</html>
