<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_7">&nbsp;</p>

  <p class="block_8">-17-</p>

  <p class="block_17">HEDEF</p>

  <p class="block_7">&nbsp;</p>

  <p class="block_6">Tal bekliyordu.</p>

  <p class="block_7">&nbsp;</p>

  <p class="block_6">Saray Üstadları, Teşrifatçıbaşı ve Kraliyet Ailesi Korumaları'ndan bir yüzbaşı, Tal ve Yüzbaşı Campaneal'in etrafına toplanmıştı. Kraliyet sarayından pek çok görevli de onları izliyordu. Ustalar Sarayı'ndan Usta Dubkov bariz bir gerginlikle bir aşağı bir yukarı hızlı adımlarla yürüyordu. "Turnuvanın iki yüz yıllık geçmişinde hiç böyle bir gösteri sergilemedik. Kazalar oldu ve bunun sonucunda da iki ölüm yaşandı, fakat hiçbir yarışmacı soğukkanlılıkla cinayet işlemek için buraya gelip amacında başarılı olduktan sonra saraydan kaçabileceğini düşünmedi." Tal, Keshli'nin amacını gerçekleştirebildikten sonra kendisine ne olacağını pek umursamadığını itiraf etmek durumundaydı.</p>

  <p class="block_7">&nbsp;</p>

  <p class="block_6">"Bizi asıl endişelendiren," dedi Koruma Yüzbaşısı, cılız bir adamdı ve ismi Talinko'ydu, "çekilen kura farklı olup da müsabaka sarayda gerçekleşse yaşanacak olanlar."</p>

  <p class="block_7">&nbsp;</p>

  <p class="block_6">Yüzbaşı Campaneal, "Beyler, pek çoğunuz gibi ben de müsabakayı izledim. Toprak Beyi Talwin kendini, açıkça onu öldürmeye niyetlenmiş birinden korumaya çalışıyordu ve bunu büyük ustalıkla yaptığını da itiraf etmeliyim. Onun yerinde olsam ben de farklı davranmazdım," dedi. "Dileğimiz, bugün olanların aynısının Kral huzurunda da yaşanmamasıdır," dedi Yüzbaşı Talinko kesin bir şekilde.</p>

  <p class="block_7">&nbsp;</p>

  <p class="block_6">Yüzbaşı Campaneal ellerini iki yana açtı. "Beyler, ben efendim Kaspar için çalışıyorum ve eminim ki, kendisinin benim doğru davranışlarıma olan inancı yeterli olacaktır. Duyduğuma göre, Toprak Beyi Talwin de bir süredir burada, Roldem'de kalıyor. Ustalar Sarayı'na da sık sık geliyormuş. Rütbesi ve toplum içindeki duruşu da göz önünde bulundurulursa, tutumuyla ilgili herhangi bir sorun olabilir mi?" Onaylar gibi kafasını sallayan Usta Dubkov'a baktı. "Sanırım, adil bir müsabaka çıkacağına ve hiçbir tersliğin yaşanmayacağına söz verebiliriz."</p>

  <p class="block_7">&nbsp;</p>

  <p class="block_6">Yüzbaşı Talinko kafasını salladı. "Biz de buna inanıyoruz, fakat kraliyet ailesinin güvenliği olağanüstü önemlidir. Tıpkı onur konuklarımızın güvenliği gibi," derken başını Campaneal'e doğru salladı; bu hareketiyle Dük'ü ve ziyarete gelen diğer asilzadeleri ima ettiği açıktı. "Bu sebeple bazı önlemler alacağız. Kraliyet salonu balkonuna okçular yerleştirilecek ve iki yarışmacıdan biri şu üç duruma sebep olursa vurma emri verilecek: Benim emrime uyulmazsa, hakem durma kararı verir ve bu talimat uygulanmazsa, yarışmacılardan biri müsabaka alanıyla Kral'ın tahtı arasında belirlediğimiz sınırı aşarsa.</p>

  <p class="block_7">&nbsp;</p>

  <p class="block_6">"Ve söylediklerime kesinlikle kulak verin beyler. Son söylediğim çok ciddi bir durumdur. Müsabaka durdurulup kazanan Kral'a açıklanmadan önce, aranızdan biri herhangi bir sebepten o çizgiyi geçerse Kral'a doğru ikinci adımını atamadan öldürülür. Anlaşıldı mı?" İki adam da kafasını salladı.</p>

  <p class="block_7">&nbsp;</p>

  <p class="block_6">"Çok iyi," dedi Yüzbaşı. "Bu öğleden sonraki utanç verici gösteriyi geride bırakıyoruz. Bu kadar." Herkes odadan çıkmaya başladığı sırada Yüzbaşı, "Toprak Beyi Talwin, lütfen bir dakika bekleyin," dedi.</p>

  <p class="block_7">&nbsp;</p>

  <p class="block_6">Tal durdu ve Yüzbaşıyla baş başa kaldıklarında Talinko, "Keshli'nin neden seni öldürmek istediğine dair bir fikrin var mı?" diye sordu.</p>

  <p class="block_7">&nbsp;</p>

  <p class="block_6">Tal yavaşça nefes verdi ve kafasını iki yana salladı. "Dürüst olmak gerekirse hiçbir fikrim yok.</p>

  <p class="block_7">&nbsp;</p>

  <p class="block_6">Aklıma pek çok sebep geliyor fakat hiçbiri mantıklı değil."</p>

  <p class="block_7">&nbsp;</p>

  <p class="block_6">"Birkaç tanesini benimle paylaş bakalım," dedi gölgelerden gelen bir ses.</p>

  <p class="block_7">&nbsp;</p>

  <p class="block_6">Tal gülümsedi, fakat pek keyifli bir gülümseme değildi bu. "Ah, Amirim, ben de seni tekrar ne zaman görürüm diye düşünüyordum."</p>

  <p class="block_7">&nbsp;</p>

  <p class="block_6">"ikinci defadır kanlı bir cesedin yanında duruyorsun Toprak Beyi ve bu kez hedefin sen olmadığını kesinlikle söyleyemezsin. Olaya tanıklık eden birkaç kişi olduğunun farkındasındır herhalde." "Ben ve kraliyet ailesinden birkaç kişi de dahil bu tanıklara," diye ekledi Yüzbaşı Talinko.</p>

  <p class="block_7">&nbsp;</p>

  <p class="block_6">"Talwin," dedi Drogan. "Lütfen sebepleri açıkla."</p>

  <p class="block_7">&nbsp;</p>

  <p class="block_6">"Birkaç genç hanımla bazı şeyler yaşadım ve onlar gibi uzun soluklu birlikteliklerle ilgilenmediğimi öğrenince kimileri bunu hoş karşılamadı."</p>

  <p class="block_7">&nbsp;</p>

  <p class="block_6">"Onlarla evleneceğini zannediyor ve evlenmeyince de tepki veriyorlar demek," dedi Drogan.</p>

  <p class="block_7">&nbsp;</p>

  <p class="block_6">"Devam et." "Kumar masalarında da bu zamana dek oldukça başarılıydım."</p>

  <p class="block_7">&nbsp;</p>

  <p class="block_6">"Bunu biliyorum ve kumar oynadığın çeşitli salonların sahiplerinden duyduğum kadarıyla tutarlı bir şekilde kazanıyormuşsun, fakat kimsenin seni intikam almak için ya da ödenmemiş bir borç yüzünden öldürmek isteyebileceği kadar büyük rakamlar kazanmıyormuşsun."</p>

  <p class="block_7">&nbsp;</p>

  <p class="block_6">"Ustalar Sarayı'nda da hiçbir müsabakayı kaybetmedim." "Ölüm Loncası'na para ödemek için bir sebep sayılmaz bu." "Ölüm Loncası mı?"</p>

  <p class="block_7">&nbsp;</p>

  <p class="block_6">Drogan Tal'e, çok yavaş anlayan bir öğrenciyle konuşuyormuş gibi baktı. Tal seneler içinde bu bakışı Robert, Magnus ve Nakor'da da görmüştü. "O adam ölmeye hazırdı, ölmeyi bekliyordu. İçkine zehir atabilir, gece karanlığında sırtına bir bıçak saplayabilir, uyurken boğazını kesebilir ya da onlarca farklı şekilde canını alabilirdi. Fakat bunun yerine halka açık bir turnuvada, oldukça iyi olduğun bilinen bir müsabakada seni öldürmeye kalktı. Diğer bir deyişle, kendi ölmeyi beklerken sana kasten yaşama şansı verdi.</p>

  <p class="block_7">&nbsp;</p>

  <p class="block_6">"Ya kaçık ya da Suikastçılar Loncası'nın bir üyesi. Adam Keshli Izmalilerdendi ve ölmesi emredildiği için öldü." "Hiç mantıklı gelmiyor," dedi Tal.</p>

  <p class="block_7">&nbsp;</p>

  <p class="block_6">"Doğru, dahası bu iş oldukça pahalı. Etrafta soruşturdum, böyle bir intihar sözleşmesinin maliyeti on bin altın delfinden bile fazla." Delfin, Kesh imparatorluk altını ve Krallık altınından biraz daha ağır bir paraydı; bahsedilen miktar ortak ticaret deyimlerine göre on bir bin altına eş oluyordu. "Ne kadar çok düşünürsen, o kadar çok mantıksız geliyor."</p>

  <p class="block_7">&nbsp;</p>

  <p class="block_6">"Birileri bana yaşama şansı vermek için, on yılda kazanılabilecek bir parayı mı feda etti?" "İşler kolay olmadığında canım fena sıkılıyor," dedi Amir.</p>

  <p class="block_7">&nbsp;</p>

  <p class="block_6">Yüzbaşı Talinko kaşlarını çattı ve "Her ne kadar yarım yamalak bir açıklaması olsa da, Majesteleri'ne anlatman gereken bir suç olduğunu biliyorum. Benim de ilgilenmem gereken bir görevim var. Beyler," dedi kafasını sallayarak, sonra da oradan ayrıldı.</p>

  <p class="block_7">&nbsp;</p>

  <p class="block_6">Amir Drogan, "Tal seni iskambil oynarken gördüm ve ne kadar iyi blöf yaptığını biliyorum, fakat neredeyse yirmi senedir asayiş amiriyim ve biri yalan söylediğinde anlarım. Bunun ardında kim olduğunu sahiden bilmiyorsun, değil mi?" dedi.</p>

  <p class="block_7">&nbsp;</p>

  <p class="block_6">"Tanrılar aşkına Dennis, bilmiyorum. Yirmi yaşına henüz girdim ve çok az yere gitmişliğim var. Yani bu süre içinde böyle özenli bir suikast girişiminde bulunacak bir düşman edindiğimi pek sanmıyorum."</p>

  <p class="block_7">&nbsp;</p>

  <p class="block_6">"Bana kalırsa olay bu değil," dedi Drogan. "Bunu biraz daha düşündüğümde aslında bir sınav olduğunu düşünüyorum."</p>

  <p class="block_7">&nbsp;</p>

  <p class="block_6">"Sınav mı?"</p>

  <p class="block_7">&nbsp;</p>

  <p class="block_6">"Birileri ne kadar iyi olduğunu görmek istedi ve bu turnuvada karşına çıkabilecek herkesten daha iyi birini gönderdi." "Daha iyi mi?" dedi Tal. "Burada kazanan kişi dünyanın en iyisi olarak nitelendiriliyor."</p>

  <p class="block_7">&nbsp;</p>

  <p class="block_6">"Şayet kazanırsan bu kibrin aklını başından almasına izin verme Tal." Drogan elini Tal'in koluna koydu ve onunla kapıya doğru yürümeye başladı. "Bu gece için hazırlanman gerek. Yürürken konuşalım.</p>

  <p class="block_7">&nbsp;</p>

  <p class="block_6">"Bak, şu binaya adım atmayı ve birbirlerini hırpalamayı tercih etmiş bir avuç insanın arasında en iyisi sen olabilirsin, fakat Izmaliler, hayatlarının her gününü insanları nasıl öldürebileceklerini öğrenmekle geçiren bir topluluktur." İki hizmetkâr, Yüzbaşı'nın konferans odasına uzun bir masa taşıyorlardı, Tal ve Drogan onlara yol verdi. "Buradan Günbatımı Adaları'na kadar yayılmış ve bu adadaki diğer herkesten daha iyi olan belki onlarca asker vardır, fakat turnuvaya katılmak için beyleri ya da efendilerinden izin alamamışlardır. Ödül ne olursa olsun, buraya kadar seyahat etmeyi ve vaktini boşa harcamayı aklından bile geçilmeyecek, sana eşit güçte insanlar da vardır muhtemelen. Dünya üzerinde, bırak Ustalar Sarayı'nı ya da bu turnuvayı, hayatlarında Roldem adını duymamış muhteşem kılıç ustaları olduğuna da eminim.</p>

  <p class="block_7">&nbsp;</p>

  <p class="block_6">"Şayet kazanırsan 'dünyanın en iyi kılıç ustası' unvanını o kadar da ciddiye alma. Ölümüne sebep olabilir."</p>

  <p class="block_7">&nbsp;</p>

  <p class="block_6">Salonun en uç noktasına varmışlardı. "Buradan geçeceksin," dedi Drogan kapıyı işaret ederek. "Dinlenebileceğin, masaj yaptırabileceğin, yemek yiyip uyuyabileceğin veya çağırılana kadar ihtiyaç duyduğun herhangi bir şeyi yapabileceğin bir oda bulacaksın." Elini uzatıp Tal'in elini sıktı.</p>

  <p class="block_7">&nbsp;</p>

  <p class="block_6">"Bu gece iyi şanslar."</p>

  <p class="block_7">&nbsp;</p>

  <p class="block_6">Tal gitmek üzere arkasını dönen adama, "Dennis?" diye seslendi.</p>

  <p class="block_7">&nbsp;</p>

  <p class="block_6">"Evet?" diyerek duraksadı Drogan.</p>

  <p class="block_7">&nbsp;</p>

  <p class="block_6">"Herhangi bir sebepten zan altında mıyım?"</p>

  <p class="block_7">&nbsp;</p>

  <p class="block_6">Dennis gülümsedi. "Hanımları etkilemek adına, birisine seni öldürmesi için hazine vermiyorsan bu kanlı saçmalıkta neden zan altında olasın anlamıyorum." Sonra gülümsemesi yok oldu. "Ne var ki, ben her daim şüpheciyimdir dostum. Herkesten şüphelenirim."</p>

  <p class="block_7">&nbsp;</p>

  <p class="block_6">Sonra döndü ve Tal'i salonda tek başına bıraktı. Tal adamın sözlerini tarttıktan sonra, en azından bir saatliğine tüm bu saçmalıkları kafasından atması gerektiğine karar verdi. Zira bu durumun garip bir tarafı yoktu, ayrıca pek mantıklı da gelmiyordu.</p>

  <p class="block_7">&nbsp;</p>

  <p class="block_6">Tal final maçı için çağırılmayı bekliyordu. Ona ayrılan odada hafif et sularından koca bir domuz buduna, taze meyvelerden pasta ve diğer tatlılara varana kadar her tür yiyecek vardı. Masa üzerindeki maşrapalar şarap, bira ve taze suyla doluydu ve herhangi bir ihtiyacı olursa diye iki hizmetkâr da masanın hemen yanında duruyordu. Kısa bir şekerleme yapmak istemesi ihtimaline karşı da bir yatak konmuştu.</p>

  <p class="block_7">&nbsp;</p>

  <p class="block_6">Pasko yiyeceklere göz atıp onun bunun tadına bakarken, Tal yatağın üzerine oturdu. Hizmetkârlar kanadındaki bir kapıdan Magnus göründü ve hizmetkârlara, "Lütfen bizi birkaç dakikalığına yalnız bırakın," dedi.</p>

  <p class="block_7">&nbsp;</p>

  <p class="block_6">İki hizmetkâr Tal'e baktı, onay alınca da hızla odayı terk ettiler. Onlar ayrılır ayrılmaz Tal, "Saraya nasıl girdin?" dedi.</p>

  <p class="block_7">&nbsp;</p>

  <p class="block_6">Magnus, dudaklarında memnuniyetini belirten bir gülümsemeyle, "Bir yere gitmek istersem beni dışarıda tutmak için birkaç korumadan çok daha fazlasına ihtiyaç vardır," dedi.</p>

  <p class="block_7">&nbsp;</p>

  <p class="block_6">Tal durumu kabullenerek omuzlarını silkti. "Öyleyse asıl soru, seni buraya böyle beklenmedik bir biçimde getiren nedir olacaktı."</p>

  <p class="block_7">&nbsp;</p>

  <p class="block_6">"Az evvel Kesh'teki casuslarımızla konuştum. Suikastçı, Izmali'nin oldukça tuhaf mezheplerinden birine üyeymiş; onlar hakkında neler öğrenebileceğimizi anlamaya çalışıyoruz."</p>

  <p class="block_7">&nbsp;</p>

  <p class="block_6">Tal Magnus'a binlerce kilometre uzaktaki casuslarla nasıl konuşabildiğini sormadı; büyücünün uzaktakilerle konuşabilmesini sağlayan bir büyüsü olduğunu ya da yine büyü gücünü kullanarak oraya gidip geldiğini düşünüyordu. "Çözmeye çalıştığım şey, bunu tekrar yapmaya kalkışacaklar mı, yoksa tüm bunlar benim geçmeyi başardığım bir sınav mıydı."</p>

  <p class="block_7">&nbsp;</p>

  <p class="block_6">"Seni tekrar öldürmeye kalkmazlarsa bunu asla öğrenemeyeceğiz," dedi Magnus.</p>

  <p class="block_7">&nbsp;</p>

  <p class="block_6">"Bana kalırsa bu bir çeşit sınav," dedi Pasko. "Ölmenizi isteselerdi beyim, evvelden de söylediğim gibi, çok daha basit yollar bulabilirlerdi. Sanırım birileri sizin ne kadar iyi olduğunuzu görmeye çalışıyor."</p>

  <p class="block_7">&nbsp;</p>

  <p class="block_6">Tal sırtını duvara yasladı. Biraz daha rahat edebilmek için bir yastık aldı ve arkasına koydu. "Öyleyse soru, ne kadar iyi olduğumu kim, neden bilmek istiyora dönüştü."</p>

  <p class="block_7">&nbsp;</p>

  <p class="block_6">"Aklıma iki olasılık geliyor," dedi Magnus. "Beni öldürmek için o ölümdansçılarını her kim yolladıysa, yaratıkları engelleyen kişiyle de ilgilenmeye karar vermiş olabilir."</p>

  <p class="block_7">&nbsp;</p>

  <p class="block_6">"Fakat o kişinin ben olduğumu nereden bilecekler ki? Demek istediğim, hepimiz adadaydık ve beni apar topar ana binanın olduğu yere götürdüler. Adadaki pek çok kişi saldırıya engel olmuş olabilirdi," dedi Tal.</p>

  <p class="block_7">&nbsp;</p>

  <p class="block_6">"Ölmenin en hızlı yolu beyim, düşmanlarınızı küçük görmektir. Onlar insan aklının kavrayabileceğinden de hilekârdırlar ve eminim ki, tıpkı bizim gibi çalıştırdıkları pek çok adamları vardır. Belki de daha fazla."</p>

  <p class="block_7">&nbsp;</p>

  <p class="block_6">"Büyücünün Adası'nda da casusları olduğunu düşünüyor musun?"</p>

  <p class="block_7">&nbsp;</p>

  <p class="block_6">"Orada değil, fakat adada yaşananlar hakkında bilgi toplayabilecekleri başka yerler de vardır," diye yanıtladı Magnus. "Annemle babamdan ne kadar uzakta durursak, o kadar tehlikede oluruz. Onlara hizmet edenlerin hayatlarının gerçeğidir bu.</p>

  <p class="block_7">&nbsp;</p>

  <p class="block_6">"Üç seneden fazladır onların muhafazasında değilsin Tal ve bu süre içinde birileri hayatıma kasteden saldırıyı bozanın sen olduğunu keşfedebilecek kadar ipucu toplamış olabilir." "Bana yalnızca çok az bahsettiğin çatışmanın tabiatını biraz olsun anlamışsam, intikam olasılıksızmış gibi geliyor Magnus."</p>

  <p class="block_7">&nbsp;</p>

  <p class="block_6">"Doğru," diye onayladı Magnus. "Fakat tehlikeli bir rakipten kurtulma fikri oldukça mantıklı. Tal, üstünlük kazanmak için yapabileceğimiz her türlü teşebbüse gölge düşürmek için bizi güçsüzleştirmeye çalışıyorlar. Biz de aynısını onlara yapıyoruz. Bu yüzden de çalışanlarımızdan birini tespit ettiklerinde onu ortadan kaldırmak için ellerinden geleni yapmaları muhtemel."</p>

  <p class="block_7">&nbsp;</p>

  <p class="block_6">"Fakat bu, neden benim en az hassas olduğum bir sırada, yüzlerce tanığın önünde beni öldürmeye çalıştıklarını açıklamıyor..." Tal öfkeyle elini savurdu. "Hiç mantıklı değil." "Birileri babama bir mesaj göndermek istiyorsa, oldukça mantıklı aslında." "Ne mesajı?" diye sordu Tal.</p>

  <p class="block_7">&nbsp;</p>

  <p class="block_6">"Hiçbir adamının hiçbir yerde, hiçbir zaman güvende olmadığı mesajı." Tal bunu düşündü ve ardından, "İki olasılık var demiştin. Diğeri nedir?" dedi. "Birileri seni emri altında eğitmek istiyor."</p>

  <p class="block_7">&nbsp;</p>

  <p class="block_6">"Kim?"</p>

  <p class="block_7">&nbsp;</p>

  <p class="block_6">"Sana bir pozisyon önerilirse kim olduğunu öğreniriz, değil mi?"</p>

  <p class="block_7">&nbsp;</p>

  <p class="block_6">"Yani sence birileri sırf işe alınmaya değer miyim görmek için mi bunca zahmete girdi?"</p>

  <p class="block_7">&nbsp;</p>

  <p class="block_6">"Karşınıza çıkacak insanların bazıları beyim," dedi Pasko bir dilim acı peyniri yerken, "hemen her şeyi yapabilecek kudrettedirler." Masaya doğru yaslandı ve bir dilim soğan alıp hardala batırdı. "Tehlike arz eden birisiniz. Birileri hizmetinde çalıştırmak üzere daha iyi kılıç ustalarına ihtiyaç duyuyor olabilir. Onun iyi bir düellocu olduğu kadar, ölümcül bir dövüşçü olmasını da istiyordur. Bu öğleden sonra karşılaştığınız sürpriz sizde her iki niteliğin de olduğunu gösterdi."</p>

  <p class="block_7">&nbsp;</p>

  <p class="block_6">"Doğru," dedi Magnus. "Kaynakları, varlığı olan ve hünerli kişileri hizmetine almak isteyen bir tek Meclisimiz ve düşmanlarımız değil." Magnus hardala bulanmış soğanı yiyen Pasko'ya baktı ve "Onu nasıl yiyebiliyorsun?" dedi.</p>

  <p class="block_7">&nbsp;</p>

  <p class="block_6">"Peynirden sonra yiyince harika oluyor," dedi Pasko ağzı tıka basa doluyken. "Bir de güzel bir beyaz şarapla cilalarsan..." Bunun ne kadar güzel olduğunu gösteren bir el hareketi yapıp gözlerini hazla devirdi ve "Kesinlikle muazzam," dedi. Tal, "Herkes gibi ben de yemeğe düşkünümdür Pasko, fakat bu sefer Magnus'la hemfikirim." "Bir deneyin beyim." Pasko bir tabak kaptı, içine bir dilim soğan ve yanına da bir dilim peynir koyduktan sonra soğanın üzerine hardal döktü. Bir bardak da şarap doldurup Tal'in önünde durdu. "Önce peynirden bir parça, sonra soğandan, en son da bir yudum şarap."</p>

  <p class="block_7">&nbsp;</p>

  <p class="block_6">Tal peyniri ısırdığında oldukça sert ve acı; soğanı ısırdığındaysa hardalın son derece acı olduğunu düşündü. Gözleri yaşarmaya başlamıştı ki, şarabı içti. Konuşabilir hale geldiğinde, "Fena değil, fakat sanırım alışmak gerekir," dedi.</p>

  <p class="block_7">&nbsp;</p>

  <p class="block_6">Magnus kahkaha attı. "Gitmem gerek. Babamla konuşmam lazım. Müsabakayı izlemek için döneceğim." "Bir saatten az bir vakit kaldı," dedi Pasko.</p>

  <p class="block_7">&nbsp;</p>

  <p class="block_6">"Döneceğim." Magnus asasını kaptı ve birden ortadan kayboldu. Hafif bir rüzgâr esti ve ufak bir ses duyuldu. "Çok etkileyici," dedi Tal.</p>

  <p class="block_7">&nbsp;</p>

  <p class="block_6">"O çok tehlikeli bir genç," dedi Pasko. "Kimse bahsetmiyor fakat bir gün babasından bile daha kudretli olabilir." "Bir gün birileri bana bu aileyle ilgili her şeyi anlatsın," dedi Tal. Tam Pasko bir şey söylemeye başlıyordu ki,</p>

  <p class="block_7">&nbsp;</p>

  <p class="block_6">Tal elini kaldırıp, "Bugün değil," dedi. "Şimdi yarım saat kadar dinlenip yoğunlaşmak istiyorum. Bir ömür boyu yetecek kadar dikkat dağıtıcı şey gördüm ve bir saatten az bir zaman sonra şampiyonluk için biriyle çarpışmam gerekiyor."</p>

  <p class="block_7">&nbsp;</p>

  <p class="block_6">Yatağa iyice yerleşirken kafasını yastıklardan birine dayadı. "Üstelik o kalleşi, oklarla delik deşik olmadan nasıl öldüreceğimi düşünmem gerekiyor," diye ekledi.</p>

  <p class="block_7">&nbsp;</p>

  <p class="block_6">Yeni bir dilim peynir ve soğanı ağzına atmak üzere olan Pasko durdu ve gözlerini kapayan Tal'i izledi. Sonra yiyecekleri yavaşça ağzına aldı ve çiğnemeye başladı. Kafasını sallayarak hardalın sahiden de biraz acı olduğunu düşündü.</p>

  <p class="block_4"><img alt="Line" src="../Images/image.png" class="calibre2"/></p>

  <p class="block_7">&nbsp;</p>

  <p class="block_6">Tal, gözlerini ileriye odaklamış, Kralın huzurunda duruyordu. Teşrifatçıbaşı, Ustalar Sarayı turnuvasının ortaya çıkış hikâyesini anlatarak, orada bulunan asilzadeleri ve halktan etkili kişileri, sıkıntıdan öldürme fırsatının tadını çıkartıyordu.</p>

  <p class="block_7">&nbsp;</p>

  <p class="block_6">Tal soluna dönüp Campaneal'e bakma isteğine karşı koyuyordu. Olasko Dükü'nün korumasının da tıpkı kendisi gibi gözleri önde, dimdik durduğunu tahmin ediyordu.</p>

  <p class="block_7">&nbsp;</p>

  <p class="block_6">Sonunda tarih nutku sona erdi ve Teşrifatçıbaşı, "Majesteleri, karşınızda her biri aziz huzurunuzda değerini kanıtlamaya can atan dünyanın en iyi iki dövüşçüsü bulunuyor," dedi. "Size kuzeniniz Olasko Dükü'nün hizmetinde çalışan Yüzbaşı George Campaneal'i takdim ediyorum." Yüzbaşı, Kral'ın önünde reverans yaptı.</p>

  <p class="block_7">&nbsp;</p>

  <p class="block_6">"Size Morgan Nehri ve Çankalesi Toprak Beyi, ekselansları Yabon Dükü'nün hizmetindeki Gümüşnehir Baroneti Talwin Hawkins'i takdim ediyorum." Tal de Kral'ın önünde reverans yaptı. "Beyler," dedi Teşrifatçıbaşı. "En zorlu beceri müsabakalarında başarı elde ederek hayran olunası bir biçimde rakiplerinizi geride bıraktınız ve şimdi aranızdan biri dünyanın en iyi kılıç ustası unvanını kazanacak. Kurallardan haberdarsınız ve şu an müsabakadan çekilmek isterseniz hiçbir şekilde suçlanmayacaksınız."</p>

  <p class="block_7">&nbsp;</p>

  <p class="block_6">Çekilmek isteyen var mı diye iki adamın da yüzüne baktı, fakat ikisi de bu soruya olumlu yanıt vermedi. "Pekâlâ, öyleyse müsabaka başlasın."</p>

  <p class="block_7">&nbsp;</p>

  <p class="block_6">Neredeyse otuz yıldır bu işi yapan kıdemli üstad, müsabaka için ayrılan alanın ortasına doğru yavaşça yürüdü. İki adama da yaklaşmalarını işaret etti ve Tal'i bileğinden tutarak hafifçe soluna getirdi. Sonra aynı şekilde Campaneal'i sağına çekti. "Dönün ve bana bakın!" diye bağırdı hâlâ çok kuvvetli çıkan sesiyle. "Ne kendi onurunuzu ne de bu sarayın onurunu zedeleyin," dedi. Tal sarayın üst kısmındaki balkona küçük bir bakış attı ve zırhlı okçularla arbaletçilerin hazırda beklediğini gördü.</p>

  <p class="block_7">&nbsp;</p>

  <p class="block_6">Üstad onların varlığından bahsetmeyecek kadar zarifti. "Komutumla müsabakaya başlayın. Tanrılar size güç ve şeref bağışlasın."</p>

  <p class="block_7">&nbsp;</p>

  <p class="block_6">Tal kendisine selam veren Campaneal'e döndü. Bu katile nezaket göstermek istemeyen Tal, kafasını sadece hafifçe eğebildi.</p>

  <p class="block_7">&nbsp;</p>

  <p class="block_6">Birden komut duyuldu ve Campaneal doğrudan Tal'e yaklaşarak geniş ağızlı kılıcını kaldırdı; Tal'in vücuduna yandan bir darbe indirecekti. Tal bileğini çevirerek kılıcını ucu aşağı gelecek şekilde sola getirdi, böylece hamlenin önünü kesti. Ardından sağına döndü. Bu beklenmedik bir hareketti ve kısa bir an sırtı savunmasız kalmıştı, fakat Campaneal kendine gelip dönene kadar Tal bir hamleye girişti. Bu darbeyle Campaneal'i sol omzundan vurmayı tasarlıyordu.</p>

  <p class="block_7">&nbsp;</p>

  <p class="block_6">Ancak Olaskolu tecrübeli kılıç ustası, hafifçe çömelerek kılıcın kendisine zarar vermeden omzunun birkaç santim üzerinden geçmesini sağladı. Tal, yaptığı hamlenin hızıyla döner de sırtı bir kez daha savunmasız kalır korkusuyla geri adım atmak zorunda kaldı. Artık iki rakip de ilk hamlelerini yapmıştı; her ikisi de karşısındakinin kılıcından uzak durmak için sola doğru ilerleyerek birbirlerini çember içine almaya çalışıyorlardı. Tal rakibini süzdü: Campaneal neredeyse Keshli suikastçı kadar hızlıydı, fakat uzun kılıçta daha usta olduğundan ona göre nispeten yavaş kalan hamlelerini telafi ediyordu. Elindeki son derece dengeli bir silahtı ve bununla nasıl darbeler, sahte saldırılar ve karşı saldırılar gerçekleştirebileceğini biliyordu.</p>

  <p class="block_7">&nbsp;</p>

  <p class="block_6">Tal'in yaptığı her hamle karşılanıyordu. Tal, pek çok defa neredeyse doğaüstü denilebilecek tepkileri sayesinde kaybetmekten kurtulmuştu. Yalnızca birkaç dakika içinde iki adam da nefes nefese kalmış, terden sırılsıklam olmuştu.</p>

  <p class="block_7">&nbsp;</p>

  <p class="block_6">Alkışlar, cesaret haykırışları ve tüm sesler, müsabaka ilerledikçe önce azaldı, sonra tamamen yok oldu. En sonunda, tüm saray ufacık bir fısıltı ya da mırıltı dahi çıkmadan sessizce oturur olmuştu. Orada toplanmış herkes, iki dövüşçünün yaptığı her hamleyi izliyordu. İnsanlar nefeslerini tutmuştu, hatta gelmesi an meselesi olan son hamleyi kaçırırlar korkusuyla gözlerini bile kırpmaktan çekiniyorlardı.</p>

  <p class="block_7">&nbsp;</p>

  <p class="block_6">Tal baskının arttığını hissetmişti, zira Campaneal bu zamana kadar karşılaştığı en iyi kılıç ustasıydı. Kurnazdı ve Tal'in fark edebileceği belli hareket kalıplarını kullanmaktan sakınıyordu. Dakikalar geçtikçe, kazanma şansının elinden kayıp gittiğini düşünüyordu. Hafifçe 'hedefini şaşıracak' ve böylece kaza gibi görünen öldürücü darbeyi sağlayacak o mükemmel hamleyi bulmak zorunda olduğunu da hissediyordu. Fakat dakikalar geçip de yorgunluk kollarıyla bacaklarını sarmaya başladığında, Tal bu adamı öldürme fırsatının eline geçmesini çok zayıf bir olasılık olarak görmeye başladı ve hatta bu müsabakayı kazanma zevkini bile tadamayacağını düşündü.</p>

  <p class="block_7">&nbsp;</p>

  <p class="block_6">Tam o anda bir şey gördü. Yüzbaşı'nın Tal'in sağ yanına hamle yaparken kılıcını çevirişini, sonra da Tal'in kılıcı öbür yana giderken kendi kılıcını çekerek Tal'in sağ tarafından gelmeye çalışmasını izledi. Bu hareketi daha evvel de görmüştü.</p>

  <p class="block_7">&nbsp;</p>

  <p class="block_6">Dakikalar aktı ve uzunca bir süre iki rakip birbirlerinden uzaklaşarak daire çizdiler ve bir yandan kendilerine gelmeye, bir yandan da karşılarındakinin bir açığını yakalamaya çalıştılar. Tal o zor hamleyi yapamayacak kadar yorgun düşmeden, bir risk almaya karar verdi.</p>

  <p class="block_7">&nbsp;</p>

  <p class="block_6">İşe yukarıdan gelen sarsak bir hamleyle başladı. Bileğini bükerek, darbenin, kendi sol omzundan başlayıp aşağı doğru bir yay çizerek Campaneal'in sağ omzuna inmesini sağladı. Ardından, yukarıdan gelen bu hamleyi karşılamak için kılıcını kaldıran Campaneal'in açıkta kalan kaburgalarına dirseğinin altından yara açmak ister gibi yavaşça bileğini çevirdi.</p>

  <p class="block_7">&nbsp;</p>

  <p class="block_6">Campaneal verdiği açığı fark ederek yukarıdan gelen darbeyi önlemeye devam etmek yerine, kılıcını ileri doğru savurarak Tal'i sağ omzundan yakalamaya çalıştı.</p>

  <p class="block_7">&nbsp;</p>

  <p class="block_6">Tal aldığı hızla ilerlemeye devam etti. Sonunda bacakları iki yana açıldı ve vücudu sola doğru eğildi. Kılıcı, ucu kendi sağ çizmesine bakacak biçimde yerde duruyordu. Campaneal'in kılıcı aşağı inerken, Tal geri çekilme yerine, sağ dizi yere değene kadar eğilmeyi sürdürdü. İrkilen Yüzbaşı ıskaladığını fark edip kılıcını geri çekerken, Tal bileğini büktü ve kılıcını yukarı doğrultarak Yüzbaşı'yı kasığından yakaladı.</p>

  <p class="block_7">&nbsp;</p>

  <p class="block_6">Campaneal acıyla haykırarak yere yığıldı. Kasığını tutuyordu, parmaklarının arasından kan sızıyordu. Tal ayağa kalkıp bir adım gerilerken, kalabalık şaşkın bir sessizlik içinde oturuyordu. Aptalca, tehlikeli bir hareketti bu yaptığı, fakat işe yaramıştı. Tal rakibinden bir adım daha uzaklaşırken kalabalıktan bir alkış ve tezahürat koptu.</p>

  <p class="block_7">&nbsp;</p>

  <p class="block_6">Kıdemli üstad yaklaşıp elini Tal'in omzuna koyarak onun kazandığını ilan etmiş oldu. Tal Campaneal'in yanına gelerek, ayağa kalkabilmesi için ona elini uzattı. Istırap içinde yatan Yüzbaşı'nın yüzü acıyla buruşmuştu. Tal durdu ve dönüp, "Birileri şifacıyı çağırsın. Korkarım yara amaçladığımdan daha derine inmiş," dedi.</p>

  <p class="block_7">&nbsp;</p>

  <p class="block_6">Olasko Düklüğü'ne ait üniforma giymiş iki asker hızla gelerek Campaneal'e yardım etmeye çalıştı. Sonunda Kral'ın şifacısı göründü. Hemen yaraya baktı ve Yüzbaşı'nın bakıma alınmak üzere yakınlardaki bir odaya götürülmesini emretti.</p>

  <p class="block_7">&nbsp;</p>

  <p class="block_6">Hizmetkârlar zemindeki kanı temizlemek için koştura koştura geldiler ve birkaç dakika içinde salon eski haline döndü.</p>

  <p class="block_7">&nbsp;</p>

  <p class="block_6">Tal, Kral ve Saray Üstadı'nın kendisine yönelttiği övgüleri dinlemiyordu bile. Gerektiğinde kafasını sallayıp gülümseyerek tebrikleri kabul etti. En sonunda Kral kendisine altın kılıcı, iki yüz sene evvel Kont Versi Dango'ya sunulan asıl ödülün küçük bir kopyası olan parçayı sunduğunda Tal reverans yaptı ve birkaç kelimeyle teşekkürlerini dile getirdi.</p>

  <p class="block_7">&nbsp;</p>

  <p class="block_6">Fakat tüm bu süre boyunca sadece açtığı yaranın ne kadar derin olduğunu düşündü.</p>

  <p class="block_7">&nbsp;</p>

  <p class="block_6">Müsabaka öncesi kullanması için kendisine ayrılan odaya giderken Pasko da ona eşlik etti. Burada kendisini sıcak suyla dolu bir küvet bekliyordu. Yatağına girerken Pasko'ya çizmelerini çıkarttırdı.</p>

  <p class="block_7">&nbsp;</p>

  <p class="block_6">"Neredeyse kaybediyordum," dedi Tal.</p>

  <p class="block_7">&nbsp;</p>

  <p class="block_6">"Evet," diye yanıtladı Pasko, "fakat kaybetmediniz. Sizi yormaya başlamıştı. Siz dinç ve kuvvetli bir gençsiniz, o da tecrübeli bir asker. Seneler içinde pişmesini sağlayan pek çok sefere, gerçek savaşa katılmış ki, sizin böyle bir deneyiminiz yok. İşte üstünlüğü buydu. Sizin üstünlüğünüzse aptalca bir hamleyle her şeyi riske atmayı kabul edebilmenizdi. Fakat işe yaradı."</p>

  <p class="block_7">&nbsp;</p>

  <p class="block_6">"Evet, işe yaradı," dedi Tal. "Sürekli, onu öldürmemi sağlayacak bir yol aradığımdan neredeyse kaybediyordum. Hatta kazanma şansını bile güçlükle elde etmemi sağlayacak kadar gücüm kaldığını da, neredeyse çok geç fark edecektim."</p>

  <p class="block_7">&nbsp;</p>

  <p class="block_6">"Eh, olan oldu." Pasko elindeki çizmeleri yere bıraktı. "Şimdi yıkanın, çünkü kutlama yapılacak ve siz de onur konuğusunuz."</p>

  <p class="block_7">&nbsp;</p>

  <p class="block_6">Tal küvete girdi ve ılık suyun kaslarına işleyişini hissetti. "Bir de çocukken soğuk göle nimet derdim," diye mırıldandı.</p>

  <p class="block_7">&nbsp;</p>

  <p class="block_6">Kapı çaldı. Pasko bakmak için kalktı. Çok kısa bir şeyler konuştuktan sonra kapıyı sonuna kadar açtı. Ellerinde krallara layık bir kıyafet taşıyan yarım düzine kadar uşak içeri girdi. En kıdemli uşak, "Majesteleri size selamlarını iletiyor Sayın Toprak Beyi ve bu kıyafeti, zaferiniz karşısındaki takdir ve hoşnutluğunun naçiz bir nişanesi olarak kabul etmenizi istiyor. Majesteleri ana salona gelmenizi bekleyecek," dedi.</p>

  <p class="block_7">&nbsp;</p>

  <p class="block_6">"Teşekkür ederim," dedi Tal ayağa kalkıp Pasko'dan bir havlu alırken. "Majestelerine mahcup olduğumu ve kendisine minnet duyduğumu, az sonra da orada olacağımı iletin."</p>

  <p class="block_7">&nbsp;</p>

  <p class="block_6">Uşaklar selam verip çıktılar ve Pasko da Tal'e hızla giyinebilmesi için yardım etti. Kıyafet en iyi dokumalardan yapılmıştı ve Tal'in ölçüleri daha önceden usta bir terzi tarafından alınmış gibi üzerine tam oturuyordu. "Bir yerlerde Campaneal'e uyacak şekilde hazırlanmış başka bir takım daha var mı merak ediyorum," diye söylendi Pasko.</p>

  <p class="block_7">&nbsp;</p>

  <p class="block_6">"Şüphesiz vardır," dedi Tal. "Şunlar inci mi?"</p>

  <p class="block_7">&nbsp;</p>

  <p class="block_6">"Evet," dedi Pasko. "Dar ceketiniz hakiki incilerle dikilmiş. Şu kıyafetlerin tümü, kazandığınız o nefis küçük altın kılıç kadar değerli neredeyse."</p>

  <p class="block_7">&nbsp;</p>

  <p class="block_6">Üzerini giyinen genç muzaffer, nadir bulunan ve cilası oldukça pahalı olan bir aynanın önüne geçerek kendine baktı. Sarı ceketi ve siyah pantolonunu, beyaz gömleği ve kırmızı şapkası tamamlıyordu. Fakat gördüğü kişi bir yabancıydı. Bir an aynaya yansıyan yüzünü tanıyamadı. Dondurucu bir zirvede, titreyerek görüsünü bekleyen dağ çocuğundan eser yoktu. Önünde, Roldem'in en pahalı ve son moda kıyafetleriyle süslenmiş, pek çok dil konuşabilen, farklı müzik aletleri çalabilen, yemek ve resim yapabilen, şiir yazabilen, belli bir sınıftan gelen kadınlara kur yapabilen görgülü ve eğitimli bir genç adam, bir yabancı duruyordu. Tal bir an, içindeki çocuğun sonsuza dek kaybolup kaybolmadığını düşündü acıyla. Sonra bu karanlık düşünceyi aklından attı ve Pasko'ya döndü. "Gel, Kral'ı bekletmeyelim."</p>

  <p class="block_7">&nbsp;</p>

  <p class="block_6">Ana salona geldiklerinde Teşrifatçıbaşı duyuru yaptı. Tal içeri girdi ve Kral'ın huzuruna çıkmak için salonun öbür yanına geçti. Bu sırada izleyenler şevkle alkışlıyorlardı.</p>

  <p class="block_7">&nbsp;</p>

  <p class="block_6">Kraliçe'nin yanında Olasko Dükü duruyordu ve iltifatlar dile getirildikten sonra Dük dudaklarında hafif bir tebessümle bir adım öne çıkarak, "Sizinle bir dakika görüşebilir miyiz genç efendi?" dedi. Tal, Dük'ün kendisini yönlendirerek Kral'dan biraz uzağa götürmesine izin verdi. Dük Kaspar çok düz konuşuyor, sahip olduğu derin ve yatıştırıcı ses tonuyla Tal'in onda sezdiği tehlikeli tabiatı maskeliyordu. "Artık turnuva sona erdiğine göre, aklınızda yapacak herhangi bir şey var mı genç dostum?" "Ailemle ilgili halletmem gereken bir mesele var, fakat ondan sonra ne yapacağımla ilgili fazla düşünmedim ekselansları," dedi.</p>

  <p class="block_7">&nbsp;</p>

  <p class="block_6">"Genç Hawkins, ben her zaman özel yetenekler ararım ve bana göre siz de onlardan birisiniz. O Keshli Izmali'yle yaptığınız dövüş sizi en iyi kılıç ustalarının da üstüne taşıdı ve bugün benim savaşçımı yenmeniz de... Olasko'da Campaneal'e karşı durabilecek başka hiç kimse yoktur bile diyebiliriz."</p>

  <p class="block_7">&nbsp;</p>

  <p class="block_6">"İltifat ediyorsunuz ekselansları."</p>

  <p class="block_7">&nbsp;</p>

  <p class="block_6">"Hayır," dedi Dük yavaşça. "Boş övgüler zaman kaybıdır. Bana hizmet edenler yalnızca hak ettiklerinde övgümü kazanırlar. Tıpkı başarısız olduklarında ceza aldıkları gibi. Sarayımda ödüllerin cezaları aştığını söylemekten mutluluk duyuyorum, çünkü dediğim gibi ben istisnai adamlar arıyorum." Gülümseme genişledi. "Ve istisnai kadınlar," dedi.</p>

  <p class="block_7">&nbsp;</p>

  <p class="block_6">Dük, Tal'in arkasına bakınca Tal de döndü ve sapsarı bukleleri olan ince bir kadının yaklaştığını gördü. Dudaklarında bir tebessüm vardı. Tal'in ifadesi hiç değişmezken Dük, "Tatlım, sana Krallık'tan Toprak Beyi Talwin Hawkins'i tanıştırayım," dedi. Tal'e dönüp, "Sayın Toprak Beyi, arkadaşım Talsinli Leydi Rowena," dedi. "Leydim," dedi Tal eğilip selam verirken.</p>

  <p class="block_7">&nbsp;</p>

  <p class="block_6">"Memnun oldum Sayın Toprak Beyi. Şehre geç geldim fakat düelloyu görmek için saraya vaktinde yetişebildim. Harikuladeydiniz."</p>

  <p class="block_7">&nbsp;</p>

  <p class="block_6">"Büyük iltifat ediyorsunuz Leydim," dedi Tal. Dük'e dönen kadın, "Yüzbaşı'ya yazık oldu," dedi. "Öyle, değil mi?" dedi Kaspar. Sonra Tal'e döndü. "Tabii siz duymadınız, değil mi? Kılıcınızın darbesi kasıktaki bir atardamarı kesmiş. Zedelendiğinde vücut düzenini etkileyen önemli bir şeymiş. Korkarım, şifacı rahipler gelemeden yüzbaşım kan kaybından öldü."</p>

  <p class="block_7">&nbsp;</p>

  <p class="block_6">Tal bir an kalbinin durduğunu hissetti. Sonra, "Bu sahiden de çok üzücü ekselansları," dedi. "Biliyorsunuz ki, bu turnuva tarihindeki dördüncü ölümcül kaza ve aynı günde gerçekleşen son ikisinden siz sorumlusunuz. Öğleden sonra gerçekleşen olay, koşullar göz önüne alındığında kesinlikle haklı görülebilir, fakat bu geceki... talihsiz bir terslik oldu. Öldürücü bir yaraydı." Tal gerildi, fakat Dük, "Yanlış kelimeler kullandım genç dostum. Müsabakayı dikkatlice izledim ve hamlenizin önceden düşünülmediğini biliyorum. Sanırım nereye varacağını düşünmediniz.</p>

  <p class="block_7">&nbsp;</p>

  <p class="block_6">Kesinlikle bir kazaydı," diye ekledi.</p>

  <p class="block_7">&nbsp;</p>

  <p class="block_6">"Size iyi bir çalışanınızı kaybettirdiğim için çok üzgünüm," dedi Tal.</p>

  <p class="block_7">&nbsp;</p>

  <p class="block_6">"İyi öyleyse," diye yanıtladı Dük. "Opardum'a gelip yanımda çalışmaya başlayarak bunu telafi edin."</p>

  <p class="block_7">&nbsp;</p>

  <p class="block_6">Tal'in kalbi daha da hızlı atmaya başladı. "Bunu düşüneceğim ekselansları. Dediğim gibi, ilgilenmem gereken bir aile meselesi var, o da bittiğinde... belki."</p>

  <p class="block_7">&nbsp;</p>

  <p class="block_6">"Çok güzel. Şimdi izninizle," dedi Dük ve kolunu uzatıp Leydi Rowena'ya eşlik ederek oradan ayrıldı.</p>

  <p class="block_7">&nbsp;</p>

  <p class="block_6">Tal, Pasko'nun kendisini beklediği yere dönerken yol boyu onlarca tebriği kabul etti. Pasko Tal'in yüzünü gördüğünde, "Sorun ne?" diye sordu.</p>

  <p class="block_7">&nbsp;</p>

  <p class="block_6">"Bir an önce buradan çıkıp Magnus'un nerede gizlendiğini bulmalıyız." Tal büyük salona bakındı.</p>

  <p class="block_7">&nbsp;</p>

  <p class="block_6">"Buralarda bir yerlerde olduğuna eminim."</p>

  <p class="block_7">&nbsp;</p>

  <p class="block_6">"Sonra ne olacak?"</p>

  <p class="block_7">&nbsp;</p>

  <p class="block_6">"Ona beni öldürmeye çalışan suikastçıyı kimin gönderdiğini bildiğimi söyleyeceğim. Olasko Dükü yaptırmış bunu."</p>

  <p class="block_7">&nbsp;</p>

  <p class="block_7">&nbsp;</p>

  <p class="block_7">&nbsp;</p>

  <p class="block_6">"Nereden biliyorsunuz?"</p>

  <p class="block_7">&nbsp;</p>

  <p class="block_6">"Suikastçının Izmali olduğunu biliyordu. Bunu yalnızca Magnus biliyordu, çünkü Kesh'e gitmişti. Olasko'nun bunu bilmesinin tek yolu, onu göndermesi için adamın kavmiyle anlaşma yapmış olması." Pasko'nun yüzündeki ifade değişti ve "Onu bulacağım," dedi.</p>

  <p class="block_7">&nbsp;</p>

  <p class="block_6">Yavaş yavaş Tal'i geçmeye başlarken, genç kılıç ustasının elini kolunda hissetti. "Bir şey daha var," dedi Tal. "Ne?"</p>

  <p class="block_7">&nbsp;</p>

  <p class="block_6">"Olasko'nun yanındaki şu kadın." "Evet, ne olmuş ona?" "Alysandra'ydı."</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_22">&nbsp;</p>
</body>
</html>
