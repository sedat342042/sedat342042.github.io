<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>01 - Gümüş Şahinin Pençesi - Gölgeler Meclisi Üçlemesi</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_8">-4-</p>

  <p class="block_17">OYUNLAR</p>

  <p class="block_7">&nbsp;</p>

  <p class="block_6">Pençe kaşlarını çattı.</p>

  <p class="block_7">&nbsp;</p>

  <p class="block_6">Masanın üzerine yayılmış kartlara bakarak, çözüm üretebilecek bir seçenek bulmaya çalıştı. Henüz kapadığı dört karta bakarken, bu oyuna devam etmenin hiçbir yolu bulunmadığını fark etti. Biraz öfkeden biraz da sıkıntıdan iç geçirirken kartları topladı ve yeniden karıştırmaya başladı. Kendisini izleyen iki adamın herhangi bir tepki gösterip göstermediğini öğrenme dürtüsüne karşı koydu.</p>

  <p class="block_7">&nbsp;</p>

  <p class="block_6">'Kar Tepesi' ismini verdiği ve asıl ismi Magnus olan beyaz saçlı adam, ortak salondan yemek odasına getirilen bir taburede oturan Robert'ın hemen yanında duruyordu. Robert bir hafta önce Pençe'ye kart oyununu öğretmişti.</p>

  <p class="block_7">&nbsp;</p>

  <p class="block_6">Destede dört gruptan elli iki kart vardı. Her biri farklı renkteki kupa, sinek, maça ve karolardan oluşuyordu: kupalar mavi, sinekler yeşil, maçalar siyah, karolarsa sarı renkti. Çoğunlukla pashawa, poker ya da Kesh'te söylendiği gibi pokir oynamak için kullanılırlardı. Robert ona pek çok oyun göstermiş, her birinden Pençe'ye birkaç el oynatmış, böylece Robert'ın Bas-Tyra dilinde 'birim' anlamındaki bir kelimeden geldiğini anlattığı as'tan papaz'a kadar kartların sırasını öğrenmesini sağlamıştı. Düşük kartlar ikiden ona kadar sıralandırılıyordu, fakat Pençe birimin ya da kendi düşündüğü şekliyle birlinin neden papazdan, kızdan ya da valeden daha değerli olduğunu, neden en değerlinin o olduğunu anlayamıyordu.</p>

  <p class="block_7">&nbsp;</p>

  <p class="block_6">Pençe hafifçe gülümsedi. Bu küçük gerçeğin, yani en düşük sayının, asın en değerli kart olduğu gerçeğinin kendisini neden bu denli rahatsız ettiğini bilmiyordu. Yine de Robert'ın kendisine öğrettiği oyunlarda oldukça iyiydi. Sonrasında Robert ona karşısında başka bir oyuncu olmadığı vakitlerde zevk için oynayabilsin diye tekli oyunları öğretmişti. Oyunlar temelde belli bir temanın, Robert'ın deyimiyle belli bir düzenin farklı halleriydi ve desteden kâğıt çekme şekilleri değişiyordu. Kimi oyunlarda oyuncunun kartları açık ya da koyu renkli olmalarına, sayı sırasına ya da bir kombinasyona göre sıralaması gerekiyordu.</p>

  <p class="block_7">&nbsp;</p>

  <p class="block_6">Önceki gün erken vakitlerde Robert Pençe'yi mutfaktan alıp -konuk olmadığından yapacak iş azdı- yemek odasına götürmüştü. Orada ona 'dört papaz' oyununu öğretti.</p>

  <p class="block_7">&nbsp;</p>

  <p class="block_6">Bu kafa karıştırıcı bir oyundu. Dört papaz sağdan sola yerleştiriliyor, dört kart da yüzü öne gelecek şekilde dağıtılıyordu. Oyunun amacı, kartları gruplarına göre papazların yanına sıralamaktı ve tek kısıtlama, kartların aynı sayı ya da gruptan olan diğer kartlarla yan yana getirilmesiydi. Diğer amaçsa, aynı numaralara sahip olan dört karttan desteler yaratmaktı. Bu da dört as bir araya gelene kadar sürerdi ki, bu noktada sıkılıp oyunu bırakırlardı. Sonrasında ikilerden başlayarak yalnızca papazlar kalana dek devam edilirdi.</p>

  <p class="block_7">&nbsp;</p>

  <p class="block_6">Pençe daha en başından bunun kazanılması güç bir oyun olduğunun farkına varmıştı. Çünkü beceriden ziyade, kartların belli bir sırada çıkmasına dayanıyordu. Fakat kartların benzer değerdeki diğer kartlardan ayrılacağı durumları tahmin etme konusunda biraz beceri de gerekiyordu.</p>

  <p class="block_7">&nbsp;</p>

  <p class="block_6">Yarım gün boyunca Pençe bu oyunu iyice ustalaşmaya karar vererek hevesle oynadı. Daha sonra şansın ne kadar büyük bir etken olduğunu kavrayınca hevesi kaçtı. Fakat Robert yine de oynaması konusunda ısrarcı oldu ve arkada sessizce oturup onu izledi.</p>

  <p class="block_7">&nbsp;</p>

  <p class="block_6">Pençe sonraki oyunun kartlarını dağıtırken bir kez daha Robert'ın neden bunu yaptığını düşündü. Magnus, "Robert, neden bunu yapıyorsun?" diye fısıldadı.</p>

  <p class="block_7">&nbsp;</p>

  <p class="block_6">Robert, "Bu çocuğun halkı günlük hayatlarında pek az soyut mantık kullanıyordu. Aralarında avcılar, çiftçiler, şairler ve savaşçılar vardı, fakat matematikleri basit düzeydeydi ve ileri mantığa dayalı tüm disiplinlerden uzaktılar. Evet, inşaatçıları vardı, fakat mühendisleri yoktu. Üstelik aralarında büyü kullananlar da çok azdı; belki tüm Orosini bölgesinde yalnızca bir iki taneydi," diye yanıt verdi alçak sesle.</p>

  <p class="block_7">&nbsp;</p>

  <p class="block_6">Pençe'nin söylenenleri anlamasını önlemek için Adalar Krallığı'nın dili olan Kral Dili'yle konuşuyorlardı. Ayrıca Robert, Pençe'nin duyma kabiliyetinin de oldukça keskin olduğunu keşfetmişti.</p>

  <p class="block_7">&nbsp;</p>

  <p class="block_6">"Yani oyunların amacı ona mantık öğretmek mi?"</p>

  <p class="block_7">&nbsp;</p>

  <p class="block_6">Robert kafasını salladı. "Bunlar bir başlangıç. Basit düzeyde problem çözme."</p>

  <p class="block_7">&nbsp;</p>

  <p class="block_6">Magnus'un soluk mavi gözleri masanın üzerindeki kartlara takıldı. "Dört papaz oyununu ben de oynadım Robert. Sen öğretmiştin, hatırladın mı? Bu çok zor bir oyun. Pek fazla kazanamaz." Robert gülümsedi. "Bu kazanmakla alakalı değil. Kazanmanın olanaksız olduğu durumları kavrayabilmekle ilgili. Gördün mü, şu dört kartın, kendisinin kazanamayacağını gösterdiğini anladı." Pençe'nin papazları oldukları yerde bırakarak kardan toplamasını ve yeni bir oyun başlatmasını izlediler. "İlk başta, kazanma şansı olmadığını fark edebildiği noktaya gelene dek tüm desteyi kullandı. Şimdiyse, daha iki gün bile geçmeden, kazanmasının imkânsız olduğunu gösteren daha incelikli kombinasyonları fark edebiliyor."</p>

  <p class="block_7">&nbsp;</p>

  <p class="block_6">"Çok güzel. Yani potansiyeli, hatta kabiliyeti var diyorsun. Fakat bu, çocukla ilgili nasıl bir tasarın olduğunu açıklamıyor."</p>

  <p class="block_7">&nbsp;</p>

  <p class="block_6">"Azıcık sabır, benim aceleci dostum." Pençe'yi sabit bakışlarla izleyen Magnus'u süzdü. "Annenin asabiyeti yerine, babanın duyarlılığını alsaydın daha iyi olurdu."</p>

  <p class="block_7">&nbsp;</p>

  <p class="block_6">Beyaz saçlı adam bakışlarını hiç çevirmeden tebessüm etti. "Bunu senin ağzından çok kez duydum eski dostum." Daha sonra Robert'a baktı. "Biliyorsun ki, sinirimi dizginleme konusunda daha da iyiye gidiyorum."</p>

  <p class="block_7">&nbsp;</p>

  <p class="block_6">"Son birkaç haftada hiçbir şehri talan etmedin yani, öyle mi?"</p>

  <p class="block_7">&nbsp;</p>

  <p class="block_6">Magnus sırıttı. "Bildiğim kadarıyla hayır." Hemen arkasından o haşin bakışları geri döndü. "Oyun içinde oyun olması durumuna illet oluyorum."</p>

  <p class="block_7">&nbsp;</p>

  <p class="block_6">"Ah," dedi Robert. "İşte yine anasının oğlu. Baban bana tüm yetişkin hayatım süresince, düşmanlarımızla yalnızca kendilerini gösterdiklerinde uğraşabileceğimizi öğretti. Otuz sene içinde huzurlu yaşamlarımıza öyle farklı saldırılar oldu ki, hayal bile edemezsin. Değişmeyen tek bir şey var."</p>

  <p class="block_7">&nbsp;</p>

  <p class="block_6">"Nedir o?" diye sordu Magnus, dikkatini yine Pençe'nin oyununa yöneltirken.</p>

  <p class="block_7">&nbsp;</p>

  <p class="block_6">"Düşmanın hiçbir hamlesi birbirinin aynı değildir. İsimsiz'in hizmetkârları kurnazdır ve hatalarından ders alır. Katıksız güç işe yaramadığından amaçlarına gizlilikle ulaşmaya çalışıyorlar. Biz de böyle yanıt vermeliyiz." "Fakat bu çocuk?"</p>

  <p class="block_7">&nbsp;</p>

  <p class="block_6">"inanıyorum ki kader onu bir sebepten bağışladı," dedi Robert. "Ya da en azından umulmadık bir fırsattan faydalanmaya çalışıyorum. Onda... bir şey var. Kanaatimce halkı böyle bir trajediyi yaşamasaydı, o da sıradan Orosini gençleri gibi yetişecek, bir eş ve baba olacak, ihtiyaç duyulduğunda savaşçı, çiftçi, avcı ya da balıkçı olacaktı. Oğullarına atalarının geleneklerini öğretecek ve yaşlanınca yaptıklarından hoşnut bir biçimde ölecekti."</p>

  <p class="block_7">&nbsp;</p>

  <p class="block_6">"Fakat bu çocuğu alıp talihsizlik ve ıstırap potasında döversen neler olacağını kim bilebilir?</p>

  <p class="block_7">&nbsp;</p>

  <p class="block_6">Pişirilmiş demir gibi hassas olup hızla ufalanır mı, yoksa çeliğe mi dönüşür?"</p>

  <p class="block_7">&nbsp;</p>

  <p class="block_6">Pençe yeni bir oyuna başlarken Magnus sessiz kaldı. "Ne kadar iyi dövülürse dövülsün bıçağın iki ucu vardır Robert. Her iki yanıyla da kesebilir." "Babandan öğrendiğini ninene satma Magnus."</p>

  <p class="block_7">&nbsp;</p>

  <p class="block_6">Magnus sırıttı. "Babam annesini hiç tanımamış. Benim bellediğim tek nine de dünyanın yarısını fethetmiş. Ona bir şeyler öğretmeyi aklımın ucundan dahi geçirmem."</p>

  <p class="block_7">&nbsp;</p>

  <p class="block_6">"Bir de annenin berbat şaka anlayışına sahipsin." Kral Dili'nden Roldem diline dönerek, "Pençe, bu kadarı kâfi. Artık mutfağa dönme vakti. Leo sana nelerin yapılması gerektiğini söyleyecek," dedi.</p>

  <p class="block_7">&nbsp;</p>

  <p class="block_6">Pençe kartları küçük bir kutuya kaldırdı ve kutuyu Robert'a vererek hızla mutfağa gitti.</p>

  <p class="block_7">&nbsp;</p>

  <p class="block_6">Magnus, "Bu çocuğun bizim davamıza nasıl bir katkıda bulunabileceğini düşündüğünden hâlâ emin değilim," dedi.</p>

  <p class="block_7">&nbsp;</p>

  <p class="block_6">Robert omuzlarını silkti. "Baban bana gençken pek çok şey öğretti, fakat bunların arasında en önemli ders, yurdunuzun özellikleriydi. Adanız, benim gençken hayal bile edemediğim her türlü varlığa barınma ve öğrenme olanağı sağlıyordu." Mutfağı işaret etti. "O çocuk iyi bir hizmetkârdan öteye geçemeyebilir ya da iyi işlenmiş bir araç olabilir." Gözlerini kıstı. "Fakat aynı zamanda çok daha önemli bir şey, davamıza sadık bağımsız bir zihin de olabilir."</p>

  <p class="block_7">&nbsp;</p>

  <p class="block_6">Magnus uzunca bir süre sessiz kaldı. Daha sonra, "Bundan şüpheliyim," dedi.</p>

  <p class="block_7">&nbsp;</p>

  <p class="block_6">Robert içtenlikle gülümsedi. "Sen gençken bizim de senin hakkında şüphelerimiz vardı. Hatırlıyorum da, bir süre odanda kapalı kalmak zorunda olduğun bir durum yaşanmıştı. Ne kadardı? Bir hafta mı?"</p>

  <p class="block_7">&nbsp;</p>

  <p class="block_6">Magnus hafifçe gülümsedi. "Benim hatam değildi, hatırladın mı?" Robert hoşgörüyle kafasını salladı. "Asla değildi." Magnus mutfağa doğru baktı. "Peki ya çocuk?"</p>

  <p class="block_7">&nbsp;</p>

  <p class="block_6">"Öğreneceği daha pek çok şey var," dedi Robert. "Mantık sadece bir başlangıç. Hayattaki en mühim hususların dahi, içinde risk ve ödüller olan ve bunları nasıl hesaplaması gerektiğini bilmesi lüzumlu olan oyunlar gibi görülebileceğini anlamalı. Ne zaman bir tartışmadan uzaklaşması, ne zaman şansını zorlaması gerektiğini bilmeli. Tabiatının büyük bir bölümü, ona çocukken halkı arasında öğretilen şeyler ondan alınmalı. Kadın erkek oyunlarını öğrenmeli. Erkeklik görüsünü dağın tepesinde beklerken, onun için evleneceği kızın ayarlandığını biliyor muydun?" "Orosini halkıyla ilgili pek az şey bilirim," diye açıkladı Magnus.</p>

  <p class="block_7">&nbsp;</p>

  <p class="block_6">"Şehirde en iyi bilinen şeylerden dahi habersiz. Düzenbazlık ve hile denen şeylerin adını duymadığından, biri ona yalan söylediğinde bunu fark edemiyor. Fakat yabanda öyle bir hali var ki, Natal Korucuları'na bile rakip olur."</p>

  <p class="block_7">&nbsp;</p>

  <p class="block_6">"Caleb bana, şehirde doğmuş adamların bile avlanamadığı gibi avlandığını söyledi," diyerek onayladı Magnus.</p>

  <p class="block_7">&nbsp;</p>

  <p class="block_6">"Kardeşin senelerce elflerin yanında kaldı; bu konuda bir şeyler bilir." "Doğru."</p>

  <p class="block_7">&nbsp;</p>

  <p class="block_6">"Genç dostumuz Pençe bir fırsat. Belki de eşsiz biri. Üstelik, hiçbirimizin olamayacağı gibi birine dönüşmesini sağlamak için eğitebileceğimiz kadar da genç." "Yani?" diye sordu Magnus açıkça ilgilenerek.</p>

  <p class="block_7">&nbsp;</p>

  <p class="block_6">"Bizim mirasımızla sınırlı değil. Onun yaşındayken çoğumuz her şeyi bildiğimize ikna olmuşken, o hâlâ bir şeyler öğrenebiliyor."</p>

  <p class="block_7">&nbsp;</p>

  <p class="block_6">"Gönüllü bir öğrenci gibi duruyor," diye kabullendi Magnus.</p>

  <p class="block_7">&nbsp;</p>

  <p class="block_6">"Ve Tsurani soyundan gelme bir LaMut Albayı'na layık onurlu tavırları var."</p>

  <p class="block_7">&nbsp;</p>

  <p class="block_6">Magnus bir kaşını kaldırdı. Tsurani soyundan gelenler onurları söz konusu oldu mu yaşayan herkesten daha dar görüşlü olurlardı. Haysiyet meselelerini çözmek uğruna ölürlerdi. Robert'ın durumu abartıp abartmadığını anlamak için bir an baktı ve gayet ciddi olduğunu gördü. "Onur kimi zaman işe yarar."</p>

  <p class="block_7">&nbsp;</p>

  <p class="block_6">"Henüz aklına bile gelmese de bir görevi var."</p>

  <p class="block_7">&nbsp;</p>

  <p class="block_6">"Görev mi?"</p>

  <p class="block_7">&nbsp;</p>

  <p class="block_6">"O, Orosinili. Halkının yıkımından sorumlu insanları bulup öldürmesi gerekiyor." Magnus uzun uzun iç geçirdi. "Kuzgun ve onun zalimler çetesi demek. Az iş değil."</p>

  <p class="block_7">&nbsp;</p>

  <p class="block_6">"Çocuk zaten avcı. Hazır olduğunda onları arayacaktır. Çıplak elleri ve basit zekâsını kullanmasındansa bu işi daha iyi donanımlarla halletmesini tercih ederim. Yani her ikimizin de ona öğreteceği çok şey var." "Sanırım büyü yeteneği yok, aksi takdirde buraya getirmek yerine babama yollardın."</p>

  <p class="block_7">&nbsp;</p>

  <p class="block_6">"Doğru, fakat sende büyüden öte beceriler var Magnus. Latife etmiyorum. Çevik bir zekâya sahip ve kartlarla oynamaktan daha karmaşık şeyler var öğrenmesi gereken. Bize hizmet edecekse, fiziksel sertliğini, ruhu ve zekâsında da göstermeli. Büyüye kabiliyeti olmayabilir, fakat büyüyle karşı karşıya kalacak. Ayrıca arkadan vurma, kart hileleri ve dalaverelerde hayal bile edemeyeceği kadar mahir kimselerle karşılaşacak."</p>

  <p class="block_7">&nbsp;</p>

  <p class="block_6">"Şayet endişen kart hileleriyse Nakor ona hocalık etsin."</p>

  <p class="block_7">&nbsp;</p>

  <p class="block_6">"Olabilir, fakat henüz değil. Hem baban Nakor'u Kesh'te farklı şekillerde devirmiştir." Magnus ayağa kalktı. "Desene Adalar Krallığı ve Yüce Kesh imparatorluğu arasındaki savaş olasılığı şimdi olgunlaştı."</p>

  <p class="block_7">&nbsp;</p>

  <p class="block_6">Robert kahkaha attı. "Nakor gittiği her yere de felaket getirmiyor."</p>

  <p class="block_7">&nbsp;</p>

  <p class="block_6">"Hayır, ama çoğuna getiriyor. Eh, çocuğu Kuzgun'u takip edip öldürmesi için hazırlayabileceğini düşünüyorsan iyi şanslar derim."</p>

  <p class="block_7">&nbsp;</p>

  <p class="block_6">"Benim aklımdaki Kuzgun ve katiller değil ki. Onları avlamak Pençe'nin kalfalık işi olsa da, eğitimin yalnızca bir parçası. Eğer başarısızlığa uğrarsa becerilerini tam olarak sınayamayabilir." "Merak ettim şimdi. Bunun arkasında ne var?"</p>

  <p class="block_7">&nbsp;</p>

  <p class="block_6">"Pençe, Orosini yıkımından sorumlu herkesi öldürdüğünde halkının öcünü almış olacak. Bu da demek oluyor ki, soykırımın arkasındaki adamı bulup onu yok edene dek rahata eremeyebilir." Magnus'un gözleri kısıldı ve gözlerinin o soluk mavi rengi buz kesti. "Onu bir silaha mı dönüştüreceksin?" Robert kafasını salladı. "Günümüzde yaşayan en tehlikeli adamı öldürmesi gerekecek."</p>

  <p class="block_7">&nbsp;</p>

  <p class="block_6">Magnus tekrar yerine oturdu ve kollarını göğsünde kavuşturdu. Sanki duvarların içinden neler olduğunu görmeye çalışıyormuş gibi mutfağa doğru baktı. "Ejderhaya meydan okuması için bir fare gönderiyorsun." "Belki de. Öyleyse bile, umalım da farenin dişleri olsun." Magnus kafasını yavaşça salladı ve bir şey söylemedi.</p>

  <p class="block_3">&nbsp;</p>

  <p class="block_4"><img alt="Line" src="../Images/image.png" class="calibre2"/></p>

  <p class="block_7">&nbsp;</p>

  <p class="block_6">Pençe tepeden su çıkarırken Meggie'nin onu beklediğini ve kaşlarını çatmış olduğunu gördü. Meggie, Lela'nın tam karşıtıydı. Lela ne kadar şehvetliyse o da o kadar zayıf, Lela ne kadar koyu tenliyse o da solgunluk derecesinde beyaz, Lela ne kadar egzotikse o da o kadar düz, Lela ne kadar hayat doluysa o da o kadar haşindi. Kısacası, daha yirmi yaşına bile gelmeden orta yaşlı bir cadaloz olmak üzereydi. "Uzun sürdü," dedi.</p>

  <p class="block_7">&nbsp;</p>

  <p class="block_6">"Acele etmemiz gerektiğini bilmiyordum," dedi Pençe, kullanması gerektiği söylenen Roldem dilinin deyimlerinden artık rahatça faydalanıyordu.</p>

  <p class="block_7">&nbsp;</p>

  <p class="block_6">"Her zaman acelemiz var," diye yanıtı yapıştırdı Meggie.</p>

  <p class="block_7">&nbsp;</p>

  <p class="block_6">Tepeden yukarı Meggie'yi takip eden Pençe, "Neden beni karşılamak için aşağıya geldin?" diye sordu.</p>

  <p class="block_7">&nbsp;</p>

  <p class="block_6">"Kendrick seni bulup bu gece yine yemek odasında servis yapacağını söylememi istedi." Pençe'nin önünden ilerlerken üzerindeki mat yeşil şalını omuzlarına doğru sıkıca sardı. Günler soğuyor, geceler daha da soğuk oluyordu. Sonbahar yerini kışa bırakıyordu ve çok geçmeden kar da yağardı. "Bu gece Krondor'dan Farinda'ya giden bir kafile var ve görünüşe göre aralarında önemli insanlar bulunuyor. Bu yüzden Lela ve ben Lars'la birlikte ortak salondayız, sen de Gibbs'le yemek odasına bakacaksın."</p>

  <p class="block_7">&nbsp;</p>

  <p class="block_6">"Bunu söylemek için mutfağa dönmemi bekleyebilirdin," dedi Pençe.</p>

  <p class="block_7">&nbsp;</p>

  <p class="block_6">"Bana bir şey yapmam söylendiğinde o an yaparım," diye yapıştırdı yanıtı Meggie. Biraz daha hızlanarak önden ilerledi. Pençe, önünde yürüyen kızın dimdik duran sırtına baktı. Bir an için tuhaf bir şeylerin dikkatini çektiğini düşündü ve kısa süre içinde bunun ne olduğunu anladı. Tepeden çıkarken kalçasının sallanışı hoşuna gidiyordu. Lela'yla yalnız kaldığında karnında sık sık hissettiği o kıpırtıyı duydu ve bunun ne olduğunu düşündü. Meggie'den pek hoşlanmazdı, fakat nedense şimdi ucu kalkık burnunu ve nadiren de olsa bir şeylere gülümsediğinde gözlerinin kenarlarında oluşan ince çizgileri -Lela bunlara kırışık derdi- düşünüyordu.</p>

  <p class="block_7">&nbsp;</p>

  <p class="block_6">Meggie'yle Lars arasında bir süreliğine bir şeyler geçmiş olduğunu ve şimdi de bir sebepten neredeyse hiç konuşmadıklarını biliyordu. Oysa herkes Lela'yla konuşurdu. Sıkıntısını bir kenara bıraktı. Kadınlarla erkekler arasında nasıl bir şeyin geçtiğini bilirdi -halkı cinsellik konusunda oldukça açıktı ve daha çocukken yıkanma havuzunda pek çok çıplak kadın görmüştü- fakat genç bir kadının yanında olma gerçeği onu oldukça sıkıntıya sokuyordu. Üstelik bu insanlar Orosini halkından değildi -yabancıydılar- fakat bir süre düşündükten sonra asıl yabancının artık kendisi olduğunu kabullenmek zorunda kaldı. Onların geleneklerini bilmese de, sözlenmeden vücutlarını rahatça kullanabiliyor gibi gözüküyorlardı. Sonra bu insanların sözlenip sözlenmediklerini bile bilmediğini fark etti. Belki de Orosini'deki gibi bir evlilik mefhumları dahi yoktu.</p>

  <p class="block_7">&nbsp;</p>

  <p class="block_6">Pençe'nin bildiği kadarıyla Kendrick'in bir karısı yoktu. Leo, yemek pişirme işlerine bakan Martha ismindeki kilolu bir kadınla evliydi, fakat onlar da Ylith diye uzak bir yerden geliyorlardı. Belki de burada, Langadore'da kadınlar ve erkekler yalnız yaşıyor ve yalnızca... kafasını sallayarak bu düşünceyi kafasından atarken ahır avlusunun dış kapısına ulaşmışlardı. Ne düşüneceğini bilemiyordu. Şayet imkân olursa, bu durumu Robert'la konuşmaya karar verdi.</p>

  <p class="block_7">&nbsp;</p>

  <p class="block_6">Meggie'nin verandada durmuş, onu beklediğini fark etti. "Fıçıları doldur," diye emir verdi kız. "Ne yapmam gerektiğini biliyorum," dedi Pençe yavaşça.</p>

  <p class="block_7">&nbsp;</p>

  <p class="block_6">"Ah, sahiden mi?" diyerek anlaşılması güç bir yanıt verdi Meggie.</p>

  <p class="block_7">&nbsp;</p>

  <p class="block_6">Kapının açık kalması için kolu tutarken, Pençe bir an durdu, sonra Meggie'nin yanından geçti.</p>

  <p class="block_7">&nbsp;</p>

  <p class="block_6">Meggie kapıyı arkalarından kaparken Pençe de büyük su kovalarını yere koydu ve "Meggie?" dedi. "Ne var?" dedi kız yüzünü ona çevirerek. Suratında yarı kızgınlık ifadesi vardı. "Beni neden sevmiyorsun?"</p>

  <p class="block_7">&nbsp;</p>

  <p class="block_6">Bu sorunun açıklığı onu şaşırtmış gibiydi. Bir an sessiz kaldı, sonra da yanından geçerek yumuşak bir sesle, "Seni sevmediğimi kim söyledi?" dedi.</p>

  <p class="block_7">&nbsp;</p>

  <p class="block_6">O daha yanıt bile veremeden Meggie mutfaktan çıkmıştı. Kovaları kaldırıp su fıçılarına taşıdı. Bu insanları gerçekten de anlamıyordu.</p>

  <p class="block_7">&nbsp;</p>

  <p class="block_6">O gece yemekten sonra Pençe, hanın ilk katında arka odalardan birinde kalan Robert'ı aradı. Bu adama bir hayat borçlu olduğunu biliyordu. Bu borçtan azat edilmedikçe ya ömrünün sonuna kadar ya da Robert'ın hayatını kurtarana kadar Robert de Lyis'in emrinde çalışacağını da biliyordu. Fakat Robert'ın kendisi için tasarladığı şeylerden pek emin değildi. Yazdönümünden bu yana hayatındaki değişimler yüzünden acı çekmiş, bunalmıştı, ama şimdi hızla yaklaşan kışla birlikte geleceği, kaderin bahardan sonra ona ne getireceğini, bir sonraki yaz ne yapacağını merak eder olmuştu.</p>

  <p class="block_7">&nbsp;</p>

  <p class="block_6">Kapının önünde tereddütle durdu; daha önce Robert'ın odasına hiç girmemişti, kaldı ki böyle bir şeye izni olup olmadığını bile bilmiyordu. Nefes aldı ve kapıyı yavaşça vurdu.</p>

  <p class="block_7">&nbsp;</p>

  <p class="block_6">"Girin."</p>

  <p class="block_7">&nbsp;</p>

  <p class="block_6">Kapıyı yavaşça açarak içeri doğru uzandı. "Efendim, sizinle konuşabilir miyim?"</p>

  <p class="block_7">&nbsp;</p>

  <p class="block_6">Robert'ın odasında yalnızca dört parça mobilya vardı: bir yatak, kıyafetleri için bir sandık, ufak bir masa ve bir tabure. Robert masanın önündeki tabureye oturmuş, Pençe'ye birbirine bağlı parşömenler destesiymiş gibi gelen büyük bir şeye bakıyordu. Hemen yanında, odanın tek aydınlatması olan bir mum duruyordu. Su çanağı ve maşrapa, iş için kullanılmazken masanın başka neye yaradığının ipuçlarını veriyordu. "İçeri gir ve kapıyı kapa."</p>

  <p class="block_7">&nbsp;</p>

  <p class="block_6">Pençe söyleneni yaptı ve Robert'ın önünde huzursuzca dikilmeye başladı. "İzin var mı?" diye sordu nihayet, "Neye izin var mı?" "Size bir soru sormama."</p>

  <p class="block_7">&nbsp;</p>

  <p class="block_6">Robert gülümsedi. "Sonunda. Buna izin verildiği gibi destek de verilir. Aklında ne var?" "Pek çok şey efendim."</p>

  <p class="block_7">&nbsp;</p>

  <p class="block_6">Robert kaşlarını kaldırdı. "Efendim mi?" "Size başka nasıl hitap edeceğimi bilmiyorum ve herkes de efendim olduğunuzu söylüyor." Robert yatağını işaret etti. "Otur." Pençe huzursuzca oturdu. "En başta şunu söyleyeyim ki, bana insanların önünde 'efendim' demen uygundur, fakat yalnız olduğumuzda ya da yanımızda Pasko varken bana 'Robert' diye hitap edebilirsin. Anlaşıldı mı?" "Böyle olması gerektiğini biliyorum. Fakat neden böyle olduğunu anlamıyorum."</p>

  <p class="block_7">&nbsp;</p>

  <p class="block_6">Robert gülümsedi. "Gözlerin gibi zekân da keskin Gümüş Şahinin Pençesi. Pekâlâ, beni neden görmek istemiştin?"</p>

  <p class="block_7">&nbsp;</p>

  <p class="block_6">Pençe düşüncelerini toparladı, kelimelerini tartmak için biraz durdu. Sonra, "Benim için planların neler?" diye sordu. "Bu seni endişelendiriyor mu?"</p>

  <p class="block_7">&nbsp;</p>

  <p class="block_6">Pençe gözlerini bir anlığına indirdi, sonra babasının söylediklerini, daima birinin gözlerinin içine bakması ve sorunları doğrudan çözmesi gerektiğini anımsayarak, "Endişelendiriyor," dedi. "Yine de sormak için aylarca bekledin." Pençe bir kez daha sessizleşti. Sonra, "Düşünmem gereken çok şey vardı. Halkım gitti. Bildiğim her şey gitti. Artık kim olduğumu bilmiyorum," dedi.</p>

  <p class="block_7">&nbsp;</p>

  <p class="block_6">Robert arkasına yaslandı. Parmaklarını yavaşça masanın üzerinde tıkırdattı ve bir süre sonra,</p>

  <p class="block_7">&nbsp;</p>

  <p class="block_6">"Bunun ne olduğunu biliyor musun?" dedi. Büyük parşömen cildine dokunuyordu. "Yazı sanırım." "Buna kitap denir. İçinde bilgi vardır. Nasıl bir insan diğerinden farklıysa, içlerinde pek çok farklı bilgi olan pek çok kitap vardır. "Kimi insanlar Pençe, pek karar vermek zorunda kalmadan hayatlarını yaşarlar. Bir yerde doğar, orada büyüyüp evlenir ve orada çocuk sahibi olurlar, orada yaşlanır, orada ölürler. Senin için de böyle olacaktı, değil mi?" Pençe başını salladı.</p>

  <p class="block_7">&nbsp;</p>

  <p class="block_6">"Kimi insanlarsa kader yüzünden bir yana savrulur, kendi yaşamlarını seçmek zorunda kalırlar. Senin için durum şu an böyle."</p>

  <p class="block_7">&nbsp;</p>

  <p class="block_6">"Fakat sana borçluyum."</p>

  <p class="block_7">&nbsp;</p>

  <p class="block_6">"Ve bu borcu da ödeyeceksin. Yani?"</p>

  <p class="block_7">&nbsp;</p>

  <p class="block_6">"Bilmiyorum."</p>

  <p class="block_7">&nbsp;</p>

  <p class="block_6">"Yani ortak bir amacımız var. Çünkü bana nasıl en iyi biçimde hizmet edebileceğini keşfederken kaderinin ne olduğunu da keşfedeceğiz." "Anlamıyorum."</p>

  <p class="block_7">&nbsp;</p>

  <p class="block_6">Robert gülümsedi. "Bu henüz gerekli değil zaten. Zamanla anlayacaksın. Şimdi bilmen gereken bir şey söyleyeyim sana.</p>

  <p class="block_7">&nbsp;</p>

  <p class="block_6">"Önümüzdeki seneyi burada, Kendrick'in yerinde geçireceksin. Şimdi olduğu gibi mutfakta, ağılda ve Kendrick'in uygun gördüğü yerlerde çalışıp pek çok şey yapacaksın. Ayrıca zaman zaman, burada kaldıkları müddetçe, ihtiyaç duyarlarsa Caleb veya Magnus'a da hizmet edeceksin. Kimi zaman da benimle seyahat edeceksin." Elini bir kez daha kitabın üzerine koyarak, "Yarın işe sana okumayı öğreterek başlıyoruz," dedi.</p>

  <p class="block_7">&nbsp;</p>

  <p class="block_6">"Okumayı mı Robert?"</p>

  <p class="block_7">&nbsp;</p>

  <p class="block_6">"Parlak bir zihnin var Gümüş Şahinin Pençesi, fakat eğitimsiz. İyi ve doğru bir Orosini erkeği olabilmen için halkının bildiği biçimde eğitilmişsin. Şimdiyse tüm dünyanın bildiği biçimde eğitileceksin." "Hâlâ bir şey anlamış değilim Robert." Robert, Pençe'ye kalkmasını işaret etti. Pençe ayağa kalktığındaysa, "Git ve uyu. Zamanla anlayacaksın. Sende bir azamet olduğunu hissediyorum Pençe. Yanılıyor olabilirim, fakat bu potansiyeli geliştirmeyi başaramazsan sebebi çaba göstermemen olmayacak," dedi.</p>

  <p class="block_7">&nbsp;</p>

  <p class="block_6">Ne söyleyeceğini bilemeyen Pençe hafifçe kafasını salladı, arkasını döndü ve odadan çıktı.</p>

  <p class="block_7">&nbsp;</p>

  <p class="block_6">Robert'ın kapısı önünde bir an durdu ve kendi kendine, Ne potansiyeli bu? diye düşündü.</p>

  <p class="block_7">&nbsp;</p>

  <p class="block_6">Pençe, hazır tuttuğu kılıcıyla bekliyordu. Magnus ise az ötesinde durmuş onu gözlüyordu. Delikanlı şimdiden terden sırılsıklam olmuştu; aldığı darbeler yüzünden omzunda ve sırtında pek çok kırmızı iz oluşmuştu.</p>

  <p class="block_7">&nbsp;</p>

  <p class="block_6">Kendrick, elinde tahtadan eğitim kılıcıyla önünde duruyor, bir kez daha saldırması için delikanlıya işaret ediyordu. Pençe'nin gerçek bir kılıçla saldırmasına izin vermişti, çünkü delikanlı onu yaralayabiliyorsa kanının akmasını hak ettiğini iddia ediyordu ve şu ana kadar da dokunulmazlığını kanıtlamıştı. Fakat Pençe tezdi ve çabuk öğreniyordu. Kendrick'e de hızla yaklaşmaktaydı.</p>

  <p class="block_7">&nbsp;</p>

  <p class="block_6">Magnus eğitim sırasında tek kelime konuşmasa de her hamleyi yakından takip ediyordu.</p>

  <p class="block_7">&nbsp;</p>

  <p class="block_6">Pençe bu kez aşağı doğru bir saldırı yapacakmış gibi kılıcını arkaya tutarak yeniden hamle yaptı. Birden Kendrick'in sağından -kılıcın olduğu taraftan- dönerek geçip kılıcını aşağıya ve yana doğru sallayarak Kendrick'in korumasız kalan sol yanına haşin bir darbe indirdi. Kendrick son anda fark edebildiği bu hamleyi kılıcıyla engellemeye çalıştı. Fakat Pençe birden yönünü değiştirerek, Kendrick'in sol yanını korumak için boşta bıraktığı sağ tarafına vurdu.</p>

  <p class="block_7">&nbsp;</p>

  <p class="block_6">Pençe'nin kılıcının düz tarafı tatmin edici bir 'tak' sesi çıkararak hancının sırtına indi. Ani bir acıya sebep olan bu darbeyle Kendrick, "Dur!" diye bağırdı.</p>

  <p class="block_7">&nbsp;</p>

  <p class="block_6">Nefes nefese kaldığından göğsü bir inip bir şişen Pençe döndü ve kendisini inceleyen hancıya baktı. "Sana kim öğretti bu hamleyi evlat?"</p>

  <p class="block_7">&nbsp;</p>

  <p class="block_6">"Kimse efendim. Ben... Az önce düşündüm bunu."</p>

  <p class="block_7">&nbsp;</p>

  <p class="block_6">Hancı elini arkaya doğru uzatıp Pençe'nin vurduğu yeri ovaladı. "Şık bir hareket. Çoğu kılıç ustasının bırak becerilerinin, hayallerinin bile kavrayamayacağı bir hamle. Sense ilk denemende basardın."</p>

  <p class="block_7">&nbsp;</p>

  <p class="block_6">Pençe ne diyeceğini bilemiyordu. Övülüp övülmediğinden tam olarak emin değildi. Roldem dilini akıcı olarak kullanmaya başlamıştı fakat bazı ince ayrıntıları ve deyimleri hâlâ bilmiyordu. Kendrick eğitim kılıcını Pençe'ye vererek, "Bugünlük bu kadar. Bunları kaldır ve Leo mutfakta senden ne istiyor bak," dedi.</p>

  <p class="block_7">&nbsp;</p>

  <p class="block_6">Pençe alnını tuniğinin koluna silerek kılıçları aldı ve mutfağa doğru hızla ilerledi. Artık söylenenleri duyamayacak kadar uzaklaştığında Magnus, "Ee, ne düşünüyorsun?" diye sordu. "Bu var ya, tam bir kedi," dedi Kendrick. "Bana iki ders daha dokunamaz diye bir kese altınına bahse bile girebilirdim. İlk başta ona istediğim gibi vurabiliyordum. Sonra darbelerimin nereden geleceğini tahmin etmeye başladı. Hayatta kalmanın zaferden daha mühim olduğunu biliyor olsa gerek, içgüdüsel olarak hemen savunmaya geçti. Hem çabuk, hem zeki."</p>

  <p class="block_7">&nbsp;</p>

  <p class="block_6">"Ne kadar iyi olabilir ki?"</p>

  <p class="block_7">&nbsp;</p>

  <p class="block_6">Kendrick omuzlarını silkti. "Savaşta katliam çıkaracak birini arıyorsan, bir ayda duvarları yıkacak biri haline getirebilirim onu. Aradığın bir kılıç ustasıysa, o zaman benden daha iyi bir ustaya ihtiyacı var."</p>

  <p class="block_7">&nbsp;</p>

  <p class="block_6">"Böyle birini nereden bulacağım?"</p>

  <p class="block_7">&nbsp;</p>

  <p class="block_6">"Bu yıl onu bana ver, Roldem'deki Ustalar Sarayı'na hazır olsun. Orada bir ya da iki yıl geçirdikten sonra gördüğüm en iyi kılıç ustalarından olacaktır." "O kadar iyi mi?"</p>

  <p class="block_7">&nbsp;</p>

  <p class="block_6">Kendrick kafasını salladı. "Daha bile iyi. Bu yolda bir şeyler onu yıkmadığı sürece en iyisi bile olabilir."</p>

  <p class="block_7">&nbsp;</p>

  <p class="block_6">Magnus demir altlı asasını tutup ona dayandı ve Pençe'yi son gördükleri yere baktı. Terden sırılsıklam olmuş, ince saçları kafasına yapışmış bu yorgun gencin mutfağa hızla giderkenki görüntüsünü aklında tutmaya çalışıyordu sanki. "Nasıl bir şeyler?" "İçki. Uyuşturucu. Kumar. Kadınlar. Yani genel şeyler."</p>

  <p class="block_7">&nbsp;</p>

  <p class="block_6">Kendrick Magnus'a baktı. "Veya baban onun için ne tür bir oyun ve düzen hazırladıysa o." Magnus kafasını salladı. "Babam çocuğun kaderini Robert'a bıraktı. Pençe bizim planlarımızın bir parçası değil... henüz, fakat babam Robert'ın çocuk hakkında söylediklerini duyunca onu beklenmedik bir fırsat olarak görmeye başladı."</p>

  <p class="block_7">&nbsp;</p>

  <p class="block_6">"Kimin için beklenmedik?" diye sordu Kendrick. "Hadi. Banyo yapmam lazım. Bu çocuk beni umduğundan daha fazla yordu."</p>

  <p class="block_7">&nbsp;</p>

  <p class="block_6">Magnus, "Robert ve Pasko onu bulmamış olsaydı, Pençe de kabilesindekiler gibi ölecekti. Robert'a göre o andan sonrası sayılı gündür. Çocuğun eline ikinci bir şans geçti," dedi.</p>

  <p class="block_7">&nbsp;</p>

  <p class="block_6">"Ee, peki bu şansı kim kullanacak?" diye sordu Kendrick. "Asıl soru bu, değil mi?"</p>

  <p class="block_7">&nbsp;</p>

  <p class="block_6">Magnus, "Hepimiz öyle ya da böyle kullanılırız. Bir an olsun hayatımın bundan farklı olabileceğini düşünür müydün?" dedi.</p>

  <p class="block_7">&nbsp;</p>

  <p class="block_6">"Hayır. Senin kaderini anne babanın kimliği çizdi. Fakat kardeşinin seçme hakkı oldu."</p>

  <p class="block_7">&nbsp;</p>

  <p class="block_6">"Aslında pek de seçme hakkı yoktu," dedi Magnus. "Caleb'ın büyü kabiliyeti yoktu, fakat bir askerden fazlası olabilirdi."</p>

  <p class="block_7">&nbsp;</p>

  <p class="block_6">"Kardeşin bir askerden fazlası zaten," dedi Kendrick. "Elfler tarafından avcı olarak eğitildi, benim adını bile bilmediği dillerde ustalaştı ve tam bir insan sarrafı. Bardac Çengeli'ndeki isyanı bastırırken keşke o da yanımda olsaydı; Hainler Körfezi'ndeki hükümlülerden bilgi koparmak öyle kolay iş değildi. Caleb bir adamın yüzüne bakıp yalan söyleyip söylemediğini anlayabiliyor." Kendrick kafasını salladı. "Yok, ailenin hiçbir üyesinin yetersiz olduğunu düşünmem. Bana kalırsa çocuk için de aynısı geçerli. Ondan her şey olur." Magnus'un omzuna hafifçe vurdu. "Fakat aynı anda birkaç şey olmasını isteyerek onu mahvetme dostum."</p>

  <p class="block_7">&nbsp;</p>

  <p class="block_6">Magnus bir şey söylemedi. Kendrick'in önüne geçmesi için yol verdi, sonra da dönüp gökyüzünde bir şey okumaya çalışıyormuş gibi yukarı baktı. Ormanların sesini dinledi, duyularıyla dış dünyayı yokladı. Her şey olması gerektiği gibiydi. Dönüp arkasına baktı. Kısa süreliğine bile olsa ona sıkıntı veren neydi? Belki Kendrick'in çocukla ilgili uyarışıydı. Fakat metal ısınmadan kılıç dövülemezdi ve çelikte bir hata varsa bu bulunduğu anda, potada da var olurdu. Üstelik babasının planı başarılı olmazsa gelecek savaş için her türlü kılıca ihtiyaç duyulacaktı.</p>

  <p class="block_7">&nbsp;</p>

  <p class="block_6">Pençe son un çuvalını da oluşturduğu yığının üzerine taşıdı. Latagore'dan bir araba dolusu erzak gelmişti ve tüm öğleden sonrasını bunları indirip mutfağın altındaki bodrum katına taşıyarak geçirmişti. Tüm kış yetecek kadar unun yanı sıra, başka ülkelerden ithal edilmiş ve Pençe'nin anlayamadığı tuhaf bir büyüyle korunmuş sepetler dolusu sebze ve meyve vardı. Pençe büyüden anlamasa da, böyle bir efsunlu koruma yönteminin, asiller ve zenginlerin dışında kimsenin gücünün yetmeyeceği kadar masraflı olduğunu mutfaktaki konuşmalardan duymuştu.</p>

  <p class="block_7">&nbsp;</p>

  <p class="block_6">Leo ve Martha içinde baharatlar, otlar ve aşçının altından bile değerli gördüğü çeşniler olan ufak kutuları almıştı. Kış için hazırladıkları tüm erzak, sonbaharda bahçede yetiştirdikleri ve hasatta topladıkları, bir de Pençe'yle Caleb'ın avladıklarıyla kışa inanılmaz bir gıda deposu oluşturuyordu ve tüm bunlar, delikanlının alışkın olduklarının çok ötesindeydi.</p>

  <p class="block_7">&nbsp;</p>

  <p class="block_6">"Pençe!" diye bağıran Lela'nın sesi duyuldu yukarıdan. Geniş ahşap basamaklardan hızla çıktığında, Lela'nın yüzünde hoşnut bir ifadeyle arabanın yanında durduğunu gördü. "Baksana!" Gökyüzünü işaret ediyordu.</p>

  <p class="block_7">&nbsp;</p>

  <p class="block_6">Kar yağıyordu. Hafif fakat sürekli bir esintiyle savrulan minik kar tanelerinin çoğu yere ulaşır ulaşmaz eriyordu. "Kar yağıyor sadece," dedi Pençe.</p>

  <p class="block_7">&nbsp;</p>

  <p class="block_6">Lela, Pençe'nin karnında boşluk hissi uyandıran o somurtkan ifadelerinden birini takındı yine. "Harika bir şey," dedi. "Sence de güzel değil mi?"</p>

  <p class="block_7">&nbsp;</p>

  <p class="block_6">Pençe bir süre düşen kar tanelerini izledi ve sonra, "Hiç böyle düşünmedim," dedi. "Bizim köyde kar ya aylarca evde oturmak demektir ya da göğsüne kadar gelen kar yığıntılarında avlanmak." Bir sebepten, 'göğüs' kelimesini kullanır kullanmaz gözleri Lela'nın geniş koynuna kaydı, fakat hemen gözlerini çevirdi. "Avdan sonra başparmaklarım hep ağrır."</p>

  <p class="block_7">&nbsp;</p>

  <p class="block_6">"Ya," dedi Lela sahte bir ayıplamayla. "Sende güzellik anlayışı yok. Ben asla kar yağmayan bir yerden geliyorum. Bence bu harika!"</p>

  <p class="block_7">&nbsp;</p>

  <p class="block_6">Pençe gülümsedi. "Sen öyle diyorsan." Arabanın arka tarafına baktığında boş olduğunu gördü. "Arabacıya gidip işimin bittiğini söylemem gerek." Kilere inen basamakların önündeki iri ahşap kapıları kapayarak mutfak kapısına yöneldi, içeri girdiğindeyse dışarıdaki havanın ne kadar soğuk olduğunun farkına vardı, çünkü mutfak ona sıcak ve boğucu geldi.</p>

  <p class="block_7">&nbsp;</p>

  <p class="block_6">Arabacı ve bir yük arabacısı çırağı, mutlağın hu köşesinde ufak masalardan birine oturmuş Martha'nın onlar için hazırladığı yemeği yiyorlardı. Pençe onlara doğru yaklaşınca kafalarını kaldırdılar. "Araba boşaltıldı," dedi.</p>

  <p class="block_7">&nbsp;</p>

  <p class="block_6">Cılız bir adam olan yük arabacısının burnu sırıtan bir akbabanın gagasını andırıyordu ve iki ön dişi dökülmüştü, "Akıllı bir çocuk ol ve atları çöz, olur mu? Henüz işimiz bitmedi ve onları soğukta bırakıp üşütmek olmaz. Gece burada kalacağız, sabah ilk iş kuzeye döneceğiz."</p>

  <p class="block_7">&nbsp;</p>

  <p class="block_6">Pençe kafasını salladı ve yeniden kapıya yöneldi. Lars onu durdurdu. "Onun takımıyla sen ilgilenmek zorunda değilsin. Bu kendi işi."</p>

  <p class="block_7">&nbsp;</p>

  <p class="block_6">Pençe omuzlarını silkti. "Fark etmez. İlgilenmemiz gereken konuklar yok. Ya atlarla ilgileneceğim ya da burada çanakları yıkayacağım. Seçim yapacak fazla bir şey yok." Lars, "Keyfin bilir," dedi ve kendi işine geri döndü.</p>

  <p class="block_7">&nbsp;</p>

  <p class="block_6">Pençe dışarı çıktı. Mutfakta geçirdiği birkaç dakikadan sonra dışarının keskin soğuğu çekilmez olmuştu. Hızla arabaya gitti ve atları ağılın kapısına yönlendirdi. Huysuz hayvanlarla güzel bir anlaşma yöntemi geliştirmişti ve yaptığı birkaç ata binme girişimi pek hoş olmasa da, ahır işleri ona kolay geliyor, bunları yapmaktan zevk alıyordu. Ağır arabayı dörtlü bir takım çekiyordu ve onu yoldan düzgün bir biçimde almak için hayvanların yardımı gerekiyordu. Hızla hayvanları çözdü, içeri aldı ve ahıra yerleştirdi. Sonrasında atları kaşağılamaya koyuldu. Pençe erzakı indirirken neredeyse yarım saat kadar hareket etmeksizin dikilmiş olmalarına karşın, atlar hana gelirken teptikleri uzun yol yüzünden hâlâ ıslaktılar. O kaşağıladıkça ve hava acı bir soğuğa dönüştükçe atların arkasından buhar yükseliyordu.</p>

  <p class="block_7">&nbsp;</p>

  <p class="block_6">Su ve otlar atlar için ahıra yerleştirildiğinde Pençe havanın ciddi anlamda kötüleştiğini biliyordu. Ahır avlusuna çıkıp gökyüzüne baktı. Güneş batıyordu, fakat bulutların gittikçe kararıp kalınlaştığını, karın da yoğunlaştığını görebiliyordu. Arabacı ve çırağının bir an evvel Latagore'a gitmesi gerektiğini, yoksa önümüzdeki birkaç gün boyunca kara saplanıp kalacaklarını düşünüyordu. Tabii şayet şanslılarsa. Büyük bir fırtına geliyorsa tüm kış boyu Kendrick'in yerinde konaklamak zorunda kalabilirlerdi.</p>

  <p class="block_7">&nbsp;</p>

  <p class="block_6">Yemek olaysız geçti. Mutfak temizlenip sabah için ekmek hazırlandıktan sonra Pençe, Lars ve Gibbs'le paylaştığı odaya çıkmak üzere kalktı. Bu sırada ona yaklaşan Lela, "Odana şimdi gitme," dedi fısıltıyla. Elini koluna koyarak onu ortak salonla yemek odası arasındaki ufak mutfağa yönlendirdi. Ortak salonun kapısını ittirerek hafifçe araladı.</p>

  <p class="block_7">&nbsp;</p>

  <p class="block_6">Gibbs elinde bir bardak birayla ateşin önüne sessizce oturmuş, sönen korlara bakıyordu. Lela yüzünde yaramaz bir gülümsemeyle kapıyı kapadı. "Lars'ın bir süreliğine odaya ihtiyacı var." "Ne için?" diye sordu Pençe.</p>

  <p class="block_7">&nbsp;</p>

  <p class="block_6">Lela gözlerini kocaman açtı ve kıkırdadı. "Ne için mi? Bilmiyor musun?" Pençe kaşlarını çattı.</p>

  <p class="block_7">&nbsp;</p>

  <p class="block_6">"Bilsem sorar mıydım?"</p>

  <p class="block_7">&nbsp;</p>

  <p class="block_6">Lela neşeyle elini Pençe'nin karnına koydu ve onu yavaşça itti. "içeride Meggie'yle beraber." Pençe, "Neden?" diye sordu. Fakat kız daha yanıt vermeden anladı. "Yalnız olmaları mı gerekiyor?" dedi.</p>

  <p class="block_7">&nbsp;</p>

  <p class="block_6">"Elbette öyle, seni aptal!" dedi Lela keyifle.</p>

  <p class="block_7">&nbsp;</p>

  <p class="block_6">"Benim halkım böyle yapmaz," diye açıkladı Pençe. "Kışları hep beraber umumi binalarda kalırız ve erkeklerle kadınlar ayı postları altında birlikte olurlar. Diğerleriyse bunu fark etmemiş gibi yapar."</p>

  <p class="block_7">&nbsp;</p>

  <p class="block_6">"Burada işler farklı," dedi. Gözünde bir parıltıyla ona bakarak, "Endişeli gibi görünüyorsun. Sorun nedir?" diye sordu.</p>

  <p class="block_7">&nbsp;</p>

  <p class="block_6">Pençe, Meggie'nin tuhaf gülümsemesini ve ucu kalkık burnunu, bir de yürürken zayıf vücudunun yavaşça salınışını hatırladı. Sonunda, "Bilmem," dedi. Birdenbire Lela'nın gözleri açıldı.</p>

  <p class="block_7">&nbsp;</p>

  <p class="block_6">"Kıskandın!"</p>

  <p class="block_7">&nbsp;</p>

  <p class="block_6">"O kelimenin anlamını bilmiyorum," dedi Pençe,</p>

  <p class="block_7">&nbsp;</p>

  <p class="block_6">"Meggie seninle olsun istiyorsun!" dedi Lela eğlenceli bir kahkaha atarak.</p>

  <p class="block_7">&nbsp;</p>

  <p class="block_6">Aniden Pençe'nin yüzü kıpkırmızı kesildi ve buradan başka bir yerde olmayı diledi. "Ne demek istediğini anlamıyorum," diye kekeledi.</p>

  <p class="block_7">&nbsp;</p>

  <p class="block_6">Lela delikanlının sorununun ne olduğunu anlamaya çalışarak uzunca bir süre baktı. Sonra, "Yakışıklı bir genç adam oluyorsun artık Pençe," dedi. Kollarını beline doladı ve onu kendine doğru iyice yaklaştırdı. Yüzleri birbirine bakıyordu. "Hayatında hiçbir kadınla birlikte olmadın mı?"</p>

  <p class="block_7">&nbsp;</p>

  <p class="block_6">Pençe nabzının çok hızlı attığını hissediyordu ve tek kelime edemedi. Sonunda kafasını salladı. Lela kahkaha atarak onu ittirdi. "Tam bir çocuksun sen!"</p>

  <p class="block_7">&nbsp;</p>

  <p class="block_6">Pençe birdenbire öfkeyle dolmuştu. Bir sebepten ötürü bu ifade canını yakmıştı ve neredeyse bağırarak, "Ben bir Orosini erkeğiyim! Görü görevime çıktım ve..." derken duraksadı "Ailem katledilmemiş olsaydı, yüzümde erkeklik dövmem de olacaktı."</p>

  <p class="block_7">&nbsp;</p>

  <p class="block_6">Lela'nın bakışları yumuşadı ve ona doğru bir adım attı. "Özür dilerim. Unuttum."</p>

  <p class="block_7">&nbsp;</p>

  <p class="block_6">Lela bir kez daha onu kendine doğru çekip öperken Pençe'nin öfkesi uçup gitti; kızın yumuşacık, sıcak dudakları aklını başından alan bir coşkuya sebep oluyordu. Pençe onu sıkıca tuttu ve karşı çıkmasını önleyerek kendine çekti. Lela onu yavaşça ittirip, "Nazikçe," dedi.</p>

  <p class="block_7">&nbsp;</p>

  <p class="block_6">Pençe şaşkınlık içinde göz kırparken zihninde ismini bile koyamadığı duygular vardı. Ona yeniden sarılmak için yanıp tutuşuyordu.</p>

  <p class="block_7">&nbsp;</p>

  <p class="block_6">Lela sırıttı. "Kadın erkek oyunlarıyla ilgili hiçbir şey bildiğin yok, değil mi?" "Oyun mu?" Pençe'yi elinden tuttu. "Robert ve Magnus'un sana öğrettiği o oyunları gördüm. Artık sana en güzel oyunu öğretme zamanı geldi."</p>

  <p class="block_7">&nbsp;</p>

  <p class="block_6">Endişeyle korku dolan ve kıpkırmızı kesilen Pençe, Lela'nın eline yapıştı ve kızın yönlendirmesiyle ortak salondan geçerek Meggie'yle paylaştığı odaya doğru ilerlediler.</p>

  <p class="block_7">&nbsp;</p>

  <p class="block_6">Neler olduğunu anlayan Gibbs sırıtarak içkisini selam verir gibi kaldırdı. Lela ile Pençe şimdilik boş olan konuk odalarına doğru merdivenlerden çıkarlarken Gibbs, "Buraya bir kız çalışan daha almak gerek. Tek çözüm bu," dedi.</p>

  <p class="block_7">&nbsp;</p>

  <p class="block_6">Başka bir lüksü olmayan Gibbs geceyi geçirebileceği bir yer bulmadan evvel kendine bir bira daha aldı.</p>

  <p class="block_14">&nbsp;</p>

  <p class="block_15"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="../Images/image.png" class="calibre5"/></p>

  <p class="block_7">&nbsp;</p>

  <p class="block_10" id="calibre_pb_8">&nbsp;</p>
</body>
</html>
