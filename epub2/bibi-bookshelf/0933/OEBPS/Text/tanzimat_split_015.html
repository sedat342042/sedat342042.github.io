<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11">Modern Belediyeciliğin İlk Örneği:<br class="chapter" />
  Altıncı Daire-i Belediye</h1>

  <p class="normal">Aslında usul olarak ilk kurulan belediye olması nedeniyle adının birinci daire-i belediye olması gerekliliğine rağmen "altıncı" denmesinin sebebi modern anlamda belediyeciliğin örnek alındığı Paris'in en mamur yerinin "sixème arrondissement (6. bölge)" bu adla anılmasıdır. Anlaşılacağı üzere İstanbul'un da bu dönemde en bakımlı bölgesini Galata ve Beyoğlu olması nedeniyle bu adın kullanılması uygun görülmüştür. Daha sonra yapılan değişikliklerde de bu adın korunması dikkat çekicidir. Sadece bir defaya mahsus altıncı daire adı başka bir semte verilmiş, 1912 yılında belediyelerle ilgili bir düzenleme yapılırken Beyoğlu bölgesi üçüncü bölge olarak adlandırılmıştı.<sup class="calibre3"><a href="../Text/tanzimat_split_113.html#footnote-241-64" id="footnote-241-64-backlink">[64]</a></sup> Altıncı Daire kurulurken yapılan plana göre Galata ve Beyoğlu pilot bölge seçilecek, burada yapılan uygulamalar başarılı olursa diğer bölgelerde de faaliyete geçirilecekti. Tanzimat meclisindeki konu ile ilgili 1857 tarihli mazbatada dairenin henüz bir geliri olmamakla birlikte ivedilikle yapılması gereken işler için üç bin kese akçe peşin paranın olması gerektiği söylenmiştir. Ancak bu meblağın halktan hemen tahsilinin zor olacağı, devletin hazinesinden de alınmasının sıkıntı yaratacağı bilindiği için paranın dairenin azaları tarafından zengin kişilerden borç alınıp daha sonra halktan toplanan vergilerle ödenmesi istenmiştir.<sup class="calibre3"><a href="../Text/tanzimat_split_114.html#footnote-241-65" id="footnote-241-65-backlink">[65]</a></sup></p>

  <p class="normal">Reformların bu bölgeden başlamasının diğer bir nedeni de Tanzimat'la birlikte gündeme gelen İntizam-ı Şehir Komisyonu'nun büyük ölçüde bu bölgede yaşayanlardan oluşmasıydı. Ayrıca, bölge halkının görece olarak varlıklı ve Batı'ya açık olması nedeniyle belediye hizmetlerine sıcak bakıp destek vereceği düşünülüyordu. Gerçekten de sokakların temizlik ve düzenlenmesi, gaz yağıyla ilk aydınlatılma Cadde-i Kebir'de (İstiklal Caddesi) yapılmış ve bu durum halk tarafından memnuniyetle karşılanmıştı.<sup class="calibre3"><a href="../Text/tanzimat_split_115.html#footnote-241-66" id="footnote-241-66-backlink">[66]</a></sup> 6. Daire'yi yönetecek meclisin üyeleriyle bundan evvelki meclisler arasında bazı farklar vardı. İlk defa bu belediyede, kentte yatırımları olduğundan dolayı itimada şayan görünen yabancılar başkentin yönetiminde etkin bir biçimde rol alıyorlardı.<sup class="calibre3"><a href="../Text/tanzimat_split_116.html#footnote-241-67" id="footnote-241-67-backlink">[67]</a></sup></p>

  <p class="solbaslik">Altıncı Daire-i Belediye'nin Temizlik Çalışmaları</p>

  <p class="normal">Altıncı Daire-i Belediye'nin, 1857 tarihli 19 maddeden oluşan nizamnamesinde dairenin başına getirilecek müdür ve idarecinin birlikte çalışacağı üyelerle ilgili bazı şartlar bulunmaktaydı. Buna göre Bâb-ı Âli'nin atayacağı ve sultan tarafından tasdiklenip göreve başlayacak olan müdürün, daire sınırları içerisinde en az yüz bin kuruşluk emlake sahip olması gerekiyordu. Yine, yedi kişiden oluşacak olan üyelerinden de yüz bin kuruşluk emlak ve en az on yıldan beri İstanbul'da oturuyor olmaları isteniyordu. 1858 yılı nizamnamesinde 94 maddeden oluşan daha tafsilatlı bir program hazırlanmış ve üyelerin sayıları da arttırılmıştır.<sup class="calibre3"><a href="../Text/tanzimat_split_117.html#footnote-241-68" id="footnote-241-68-backlink">[68]</a></sup> 1857 yılı nizamnamesinde Altıncı Daire-i Belediye'nin görevleri sayılırken: <span class="ideitalik">"İş bu dairede bulunan mahallât sokaklarının tanzimi yani kaldırım ve su yolu ve lağımların tesviyesi ve daima bir hüsn-i halde bulunması ve tathîr ve tanzifi ve her sûretle mürûr u ubûru teshil edecek esbâbın istihsâli ve bunlar için iktiza eden mesârifin ru'yetiyle mukâbilinde tahsis olunacak vâridâtın ahz ü kabzı işbu dâire için tahsis olunacak idâre-i mahsûsa-i belediyeye havale olunacaktır."<sup class="calibre3"><a href="../Text/tanzimat_split_000.html#footnote-241-69" id="footnote-241-69-backlink">[69]</a></sup></span>şeklinde bir madde eklenmiştir. İfadeye göre dünyanın en güzel kenti olan şehrin gereken önlemlerin alınmamasından dolayı kötü bir durumda olan mahalle ve sokak kaldırımlarının düzenlenmesi, lağım, suyollarının tamir ve inşalarının yapılması vurgulanmıştır. Ayrıca sokakların temizliğine azami dikkat gösterilmesi, aydınlatılmasına önem verilmesine de değinilmiştir. Temizlik ve tamir işlerini pazarlık ve ya eksiltme yoluyla ihale edilmesi de kararlaştırılmış nitekim ileride göreceğimiz şekilde şehrin çöp sorunu böyle halledilmeye çalışılmıştır.<sup class="calibre3"><a href="../Text/tanzimat_split_118.html#footnote-241-70" id="footnote-241-70-backlink">[70]</a></sup> Belediye işlerinin görülebilmesi için halktan toplanacak vergilerin tespiti de daire meclisinin görevleri arasındaydı.</p>

  <p class="normal">1858 yılı nizamnamesinin birçok yerinde şehrin temizliği ile ilgili açıklamalar yapılmıştır. Bunlardan elli üçüncü bentte: <span class="ideitalik">"Nezafet ve nüzhet-i umûmiyyeye dair olan bilcümle husûsatın icrâı meclis-i mezkûra râci olacaktır. Ve yollar ve sokaklar ve lağımlar ve kaldırımlar yapılmasına ve kandiller yanmasına ve yolların süpürülmesine ve sulanmasına...."</span> Altmış altıncı bentte ise lağımların inşası anlatılırken: <span class="ideitalik">"Fevkalâde olan defter dahi Galata ve Beyoğlu'nda ihdas ve inşa olunacak turûk-ı cedide ve usûl-i cedîde üzere inşa olunacak lağımlar için hane ve dükkânlardan tahsil olunacak fevkalâde vergilerden..."</span> bahsedilmiştir. Hizmetlerin yapılabilmesi için gereken vergilerin toplanmasına da düzenlemeler getirilmiş, halkın ezilmemesine dikkat edilmiştir: <span class="ideitalik">"Yeni usûl üzere inşa olunacak yollar ve lağımlar için ashâb-ı emlâkin vâridât-ı seneviyyeleri üzerine yüzde üçten ziyade favkalâde olarak vergi tahsil etmeğe meclisin selâhiyeti olmayacaktır. Ve yapılacak şeylerin müddet-i inşâiyyesi işbu vergi hâsılatının idare edebileceği sûrette tayin olunarak ashâb-ı emlâke ağır tekâlif tarhından ictinab olunacaktır."<sup class="calibre3"><a href="../Text/tanzimat_split_119.html#footnote-241-71" id="footnote-241-71-backlink">[71]</a></sup></span>Aslında Altıncı Daire, vergilendirme faaliyetlerine bir düzenleme getirmiş ve halktan alınacak bedeller adî ve fevkalade olmak üzere ikiye ayrılmıştı. Bunlardan sokakların tamiri ve temizliği karşılığında tanzifat vergisi adî vergiden sayılırken, daire sınırları içinde açılan yeni yol, cadde ve lağımlar için hane ve dükkânlardan alınacak paraya fevkalade vergi deniliyordu. Düzenlemeye göre bu vergi, mülk sahiplerinden emlak vergisinden ayrı olarak alınacak, mülklerinin yıllık gelirinin en çok yüzde üçü kadar olabilecekti.<sup class="calibre3"><a href="../Text/tanzimat_split_120.html#footnote-241-72" id="footnote-241-72-backlink">[72]</a></sup></p>

  <p class="normal">Altıncı Daire'nin ilk reisliğine Hariciye Teşrifatçısı Kâmil Bey seçilmiştir. <span class="ideitalik">Sicilli Osmani</span>'de tercüme odası halifelerinden olup 1847 yılında hariciye teşrifatçılığına, 1859 yılında 6. Daire reisliğine getirildiği yazmaktadır. 1862 yılında telgraf müdürlüğü de uhdesine verilmiştir. Keçecizâde Fuad Paşa'nın kayın biraderi olan Kâmil Mehmed Bey 1879 yılında vefat etmiş ve Yenikapı Mevlevihânesi dışına defnedilmiştir.<sup class="calibre3"><a href="../Text/tanzimat_split_121.html#footnote-241-73" id="footnote-241-73-backlink">[73]</a></sup> "Mahşer Midillisi" lakabıyla da tanınan Kâmil Bey'in çok renkli bir kişiliği olduğu kendisi ile ilgili anlatılan birçok fıkradan anlaşılmaktadır.<sup class="calibre3"><a href="../Text/tanzimat_split_122.html#footnote-241-74" id="footnote-241-74-backlink">[74]</a></sup> Daire-i Meclis üyeliklerine belediye dâhilinde emlakleri bulunan tüccardan Sava, Tiyatrocu Naum, Mısır Sarrafının kardeşi tüccardan İlyan, Miltiyadi Bey, Sarraf Ohannes, Balmumcuzâde Salih Efendi, Mimar-ı Dâire Bilezikçi Artin, Tabib-i Daire Serviçen getirildi.<sup class="calibre3"><a href="../Text/tanzimat_split_123.html#footnote-241-75" id="footnote-241-75-backlink">[75]</a></sup></p>

  <p class="normal">Altıncı Daire'nin kurulduğu yıllarda Galata-Beyoğlu civarı Şişli'ye doğru büyümeye başlamış, ancak bu büyümeye uygun bir alt yapı kurulamamıştı. Özellikle temizlik ve kanalizasyon hizmetleri yetersiz kalıyor, toplanan çöpler aceleyle kurulmuş olan bir tesisle Kasımpaşa Deresi'ne boşaltılıyordu. Aslında başlangıçtan beri Haliç, kıyı semtlerinin kanalizasyon ve çöp gibi atıklarının boşaltıldığı yerdi. Altıncı Daire de eski usulü devam ettirmiş kanalizasyon, çöp ve mezbaha atıklarını Haliç'e boşaltmıştır.<sup class="calibre3"><a href="../Text/tanzimat_split_124.html#footnote-241-76" id="footnote-241-76-backlink">[76]</a></sup> Temizlik konusunda kendisinden daha fazla icraat beklenen daire 1859 yılında önemli bir çalışma yaparak "Sokakalara Dair Nizamname" adında bir rapor hazırladı. Buna göre bölgenin sokakları üç sınıfa ayrılmış temizlik usulleri eksiltme usulüyle müteahhitlere verilmiştir. Bu nizamnamenin adı <span class="ideitalik">Sokaklara Dair Nizamname</span> ise de İstanbul'da ilk defa oluşturulan Altıncı Daire'ye mahsus bir zabıta talimatnamesidir. Alanında ilk olması nedeniyle bu nizamnamenin temizlikle ilgili olan kısımlarının tamamını veriyoruz.</p>

  <p class="solbaslik">Sokaklara Dair Nizamname</p>

  <p class="sagnormal">17 Ramazan 1275/1859</p>

  <p class="normal">Birinci madde: Beyoğlu ve Galata sokakları aşağıda açıklandığı şekilde tanzim edilecektir. Şöyle ki, her yolun ehemmiyetine göre ve Ebniye Nizâmnâmesi'nde açıklanan usule uygun, eşit bir şekilde genişletilmesine, hanelerin yükseltilmesine, kaldırımların düzenlenmesine ve fenerlerin yerleştirilmesi ve lağım yolları inşası hususlarına başlanılacaktır.</p>

  <p class="normal">Beşinci madde: Belediye sınırları içerisinde bulunan sokakların süpürülmesi de defter gereğince üç sınıfa ayrılarak yapılacaktır.</p>

  <p class="normal">Altıncı madde: Aşağıda açıklanan şartlar uygulanmak üzere, sokakların süpürülmesi en uygun bahâ ile kabul eden kimseye havale olunacak ve sokakların birinci sınıfta bulunanları kış mevsiminde her gün bir, yaz günlerinde, her gün iki; ikinci sınıfta bulunanlar günde bir; üçüncü sınıftakileri haftada bir kere süpürülecektir. Bu süprüntü maddesi Nisan ayının başlangıcından Ekim ayının başına kadar süren günlerde öğle vaktinden beş altı saat evvel ve öğle vaktinden yedi sekiz saat sonra; Ekim ayının başlangıcından Nisan ayının başlangıcına kadar geçen vakitte ise öğleden altı yedi saat sonra icra olunacaktır.</p>

  <p class="normal">Yedinci madde: Ev ve iş yeri sahipleriyle kiracıların süprüntüyü vermek için, yukarıda zikrolunan saatlerde sokaklardan geçecek araba, beygir ve katırları beklemeleri gerekecektir.</p>

  <p class="normal">Sekizinci madde: Zikrolunan araba, beygir ve katırları getiren hizmetçiler, geçecekleri mahallerde bulunan her bir hânenin kapısını çalacaklar ve ol vakit hâne sahipleri ve yahud kiracıları fıçı ve teneke vesâir kap içinde olan süprüntüyü getirip tahsis olunan araba veyahud sepetlerin içine boşaltmağa mecbur olacaklardır.</p>

  <p class="normal">Dokuzuncu madde: Süprüntü maddesinin gerektiği gibi toparlanması için hâne ve dükkân sahipleri kendi hâne ve dükkânlarının önlerinde bulunan veya yollarının kenarlarının her gün kazınıp yıkanması ve süpürülmesi hususlarına devamlı olarak gayret edeceklerdir.</p>

  <p class="normal">Onuncu madde: Yapılara mübaşeret eden kimseler, yapılarının civarlarında bulunan sokakların ve yaya yollarının daima temiz tutulmasına dikkat edeceklerdir.</p>

  <p class="normal">On birinci madde: Sokaklara süprüntü bırakmak, içeride olan suları dışarı dökmek, sokakların temizlenmesine dair belirtilen uyarıları ihmâl ve göz ardı etmek gibi konularda yazılan uyarılara aykırı hareket eden olursa Ceza Kânunnâme-i Hümâyûnu'nun iki yüz elli dördüncü maddesinde yazılı olduğu üzere bir beyaz beşlikten beş beyaz beşliğe kadar para cezasına çarptırılacaktır.</p>

  <p class="normal">Sokakların sulanması hakkındadır:</p>

  <p class="normal">On ikinci madde: Yaz mevsiminde sokaklarda ve gezinti yerlerinde insanların dinlenmesi için, Meclis-i Beledî tarafından düzenlenecek şartlar gereğince dâire-i belediyye dâhilinde bulunan caddelerin ve gereken diğer mahallerin sulanması hususu da ihale yoluyla isteyene verilecektir.</p>

  <p class="normal">Lağım yollarına dair kanun hakkındadır:</p>

  <p class="normal">On yedinci madde: Klasik tarzda kaldırım yapılacak sokaklarda resmi karar üzerine geniş, akıntılı ve sağlam olarak lağım yolları inşa olunacaktır.</p>

  <p class="normal">On sekizinci madde: Merkez dâire-i belediyyenin mali durumu iyileştikçe hâlihazırda bulunan lağım yolları ve özellikle isteğe uygun olmayanları değiştirilerek yerine insanların sıhhat ve vücuduna zarar vermeyen lağım yolları yapılacaktır.</p>

  <p class="normal">On dokuzuncu madde: Lağım yolları için yapılacak bodrumların inşaat masrafı merkez-i beledî tarafından düzenlenen olağanüstü vergiden tesviye olunacak ve onların temizlenmesi ve tamiri için gereken masrafı dahi günlük vergiden alınacaktır.</p>

  <p class="normal">Yirminci madde: Belediye Mühendishânesi'nden ruhsat tahsil olunmadıkça lağım yolunun temizlenme ve tamirine kimse tarafından teşebbüs olunmayacaktır.</p>

  <p class="normal">Gelip geçenlere dair kanun hakkındadır:</p>

  <p class="normal">Yirmi altıncı madde: Tüccâr, dükkân işletmecileri, hurda satıcıların sandık, kutu vesair yüklerini koyarak sokaklarda uzun süre kalmaları yasak olmakla birlikte bu esnaf yaya yollarını derhal temizletip süpürtmek ve çöp, saman, kepek, odun ve bez parçaları gibi şeyler bırakmamak şartıyla yalnız mallarını çıkarmak için kendilerine bir saat süre izin verilecek, buna aykırı hareket eden olur ise Ceza Kânnnâme-i Hümâyûnu'nun iki yüz elli dördüncü maddesine uygun olarak bir beyaz beşlikten beş beyaz beşliğe kadar para cezasına çarptırılacaktır.</p>

  <p class="normal">Otuzuncu madde: Binek arabaları, beygirleri, çöp, yük arabalarının ve bu gibi kalabalığa sebep olan sâir araçların sokaklarda durmaları yasaktır.</p>

  <p class="normal">Otuz dördüncü madde: Sokak üzerinde baca açmak ve lağım ve suyollarını ve gaz künklerini tamir için sokak ve kaldırım taşlarını yerlerinden çıkarmak isteyen mülk sahipleri veyahut kiracının her şeyden evvel daire mühendisi kaleminden ruhsat tahsil edip bozdukları mahalleri asıl şekline göre yapacaklardır.</p>

  <p class="normal">Otuz beşinci madde: Hâne vesâir binanın su olukları sokağa doğru çıkarılmayarak bundan böyle bu gibi olukların uçları yere kadar indirilecektir.</p>

  <p class="normal">Otuz dokuzuncu madde: Yağmur ve pis sularının atılması için hânelerde bol bol yetecek miktarda boru ve pis su kurnası konulup zikredilen boruyla lağım var ise doğru lağıma kadar ve aksi takdirde daire mühendislerinin talimâtına uygun olarak mülk sahipleri taraflarından inşası gereken pis su kuyularına kadar icra ettirilmesi gerekmektedir.</p>

  <p class="normal">Kırkıncı madde: Böyle kuyusu olan mülk sahipleri taraflarından emniyet ve herkesin sıhhatini her yönden koruyacak merkezde zikrolunan kuyuların temizlenmesi, tamiri ve onarılması ihmal olunmayacaktır.</p>

  <p class="normal">Kırk birinci madde: Lağım ve kuyu ve sâir bu gibi yerleri temizletmek isteyenler kırk saat önceden daireye haber vermek zorunda olup zikredilen daire tarafından herkesin sıhhatini koruyan ve lağımcıları muhtemel olan kazâdan korumak için lâzım gelen uyarı, emir ve tedbirler ifade olunacaktır.</p>

  <p class="normal">Kırk üçüncü madde: Kuyu ve lağımlardan çıkarılan maddelerin kötü kokularının çoğalmış olduğu incelendiğinde ağzı ve aralıkları kimyevî ilaçlarla kapalı fıçılar içine koyularak sokaklarda bırakılmayarak hemen vakit kaybetmeden bozulan, kokan eşyanın kaldırılması için daire tarafından ruhsat verilmiş olan mahalle getirilecektir.</p>

  <p class="normal">Kırk dördüncü madde: Su ve bazı çürümüş maddelerin hâne içinde veyahud sokağa az ve çok dökülmemek üzere lağım ve kuyu temizliğine başlanmalıdır.</p>

  <p class="normal">Kırk altıncı madde: Hayvan gübresi üstü kapalı kuyularda ve halk sağlığına zararı dokunmayacak yerlerde saklanmadığı halde dâire-i belediyye tarafından icabına bakılacaktır.</p>

  <p class="normal">Kırk yedinci madde: Ahırların idrar dökülen yerlerinin zemini su geçmeyecek şekilde yaptırılıp idrar akan mahal dahi günde birkaç defa yıkanmak ve ahırların içinin de daima temizlenmesi lâzım gelmektedir.</p>

  <p class="normal">Kırk sekizinci madde: Vatandaşlar için gerekecek helâ ve su dökecek mahaller hava alıp kötü kokmayacak şekilde ve yüzeyine su tesir etmemek üzere tanzim olunarak hiçbir zaman temizlenme hususunda kusur olunmayacaktır.</p>

  <p class="normal">Kırk dokuzuncu madde: Helâların borularından su ya da çeşitli cisimler sızmayacak şekilde inşa, tamir ve onarılmalarına dikkat olunacaktır.</p>

  <p class="normal">Doksan dokuzuncu madde: Hamamların suları borular ile doğrudan ana lağımlara akıtılacaktır.</p>

  <p class="normal">Yüzüncü madde: Asla ne vesile olur ise olsun hamam suları umumî yollara, havlu ve bahçelere dökülmeyecektir.</p>

  <p class="normal">Yüz birinci madde: Hamamlarda havlu ve peştamalların temiz olmasına ve bu gibi mahallerde insan sağlığına dair bütün hususlara tam manasıyla dikkat edilerek buralar denetlenecektir.</p>

  <p class="normal">Yüz ikinci madde: İnsan sağlığına zarar veren gaz, buğu, kötü koku ve çok tütün veren ve ansızın yangın ve patlama tehlikesi olan kısacası velhâsıl şamatası gâlip ve toz veren fabrikalar halkın oturduğu yerlerden mümkün olduğu kadar uzak yerlerde inşa ve yeniden yapılabilecektir.<sup class="calibre3"><a href="../Text/tanzimat_split_125.html#footnote-241-77" id="footnote-241-77-backlink">[77]</a></sup></p>

  <p class="normal">İntizam-ı Şehir Komisyonu 1868 senesinde dağılmıştır.</p>

  <p class="normal">1859'da yayınlanan Sokaklara Dair Nizamname ile temizlikle ilgili önemli çalışmalar yapılmıştır. Yapılan düzenlemelere rağmen, İstanbul'un çöp sorunu hiçbir zaman tam anlamıyla çözülememiştir. Bununla birlikte hükümet, yeni uygulamalarla temizlik sorununa çareler aramaya devam etmiştir. Nitekim Başbakanlık Osmanlı Arşivi'nde bulunan bir belgeye göre 25 Cemâziyelâhir 1277 [8 Ocak 1861] yılında temizlik hususunda daha radikal bir çalışma dikkati çekmektedir:</p>

  <p class="indentmetin"><span class="ideitalik">"Zabtiye Müşiri'ne Kenar-ı Sâmi;</span></p>

  <p class="indentmetin"><span class="ideitalik">Diğerleri misillü Altıncı Daire Riyaseti'ne dahi îcâbı vechile bir kıt'a tezkire yazıla.</span></p>

  <p class="indentmetin"><span class="ideitalik">İşbu tezkire-i behiyyeleri me'âli ma'lum-ı senâverî olarak Meclis-i Vâlâ'ya i'tâ ile lede'l-mütâla'a fezleke-i iş'âr-ı müşîrîleri nezâfet-i belediye ve hıfz-ı sıhhat-i umumiye kaziyelerine muzır olacak sûretde hareket ve dükkan ve mağazalar önüne fıçı ve küfe ve sokak ortalarına tabla ve sepet misillü şeyler vaz'ıyla mârrîn ve âbirîne haylûlet idenler ve memnû' olan eyyâm ve evkâtda yük bârgiri ve yol arabası işletenler haklarında Kânun-ı Cezâ ahkâmının icrâsı veya âhar suretle mücâzât olunması ve lağımcı ve kaldırımcı ve suyolcu takımının ta'alluku cihetiyle cezâlarının Ticaret Nezaret-i Celilesi tarafından icrâsı kararlaştırıldığından tesviyesi iktizâsı ve esnâftakımından hilâf-ı tenbîhât hareket edenlerin Şehremanet-i behiyyesi cânibinden habs olunarak veyahut tenbih ile iktifâ kılınarak salıverilmekte idüğünden nâşî o makûlelerin emanet-i müşarun ileyhâda te'dibleri icrâ edilmesi veya zabtiye me'murları ma'rifetiyle çevrilüb haklarında mu'âmele-i kânûniye icrâsı husûslarıda istîzân-ı re'yden ibâret olub beyâna hâcet olmadığı ve zikr olunan ta'lîmâtda muharrer bulunduğu üzere sıhhat-i umumiye madde-i mültezimesine muzır şeyler ba'zı mahallerde tethîr olunmakda olan kuyu ve lağımların çamur ve çirkâbıyla her nev' süprüntü ve hayvan lâşeleri gibi müzahrefât-ı müte'affinenin kaldırılmayub sokak ortalarına ve mahalle içlerine ve virânelere atılması maddeleri olarak bunlar ise öteden beri memnu've bu babda nizâmât-ı mahsûsa mevzû' olmasıyla hilaf-ı nizâm hareket idenlerin ve memnu' olan eyyâm ve evkâtda yük bargiri ve yol arabası işletenlerin irtikâb-ı kabâhat itmiş olacakları ve saye-i muvaffakiyet-vâye-i cenâb-ı padişâhîde her nev' cinâyât ve cürüm ve kabâhat ashâbı içün mükemmel kanun-ı cezâ tanzîm ve temsîl kılındığı cihetle o makulelerin Kanun-ı Ceza ahkâmına tevfîkan icrâ-yı mücazâtı tabî'at-ı maslahat îcâbından olmasıyla o misillü hilâf-ı usûl ve nizâm hareket idenler haklarında derece-i cünha ve kabâhatlerine ve mu'uyyen maddelerine göre mücâzât-ı kânûniyenin temâmî-i icrâsı ve bargir hamallarının gündüzleri saat on birden sonra ve cuma günleri yük taşımamaları ve bârgirlerin üzerine binmemeleriyle nihâyetü'n-nihâye üç bargirden ziyade katar edilmemesi şayân-ı i'tinâ mevâddan olduğu halde her nasılsa buna şimdiye kadar tekayyûd olunmamak mûlâbesesiyle arasıra fenâ şeyler vuku' bulmakda olduğundan ba'de-ezin kanuniy îfâsı ve mermer ve dar mahallerde tabla ve kûfe vaz'ıyla ve ba'zen dükkânların önüne derece-i mu'tedileden ziyade kazavî ve saire vaz'ıyla mârrîn ve âbirîne îrâs-ı meşakkat edenlerin men'i dahi usul-i kadîmeden bulunduğundan ba'de-ezin bu usûlün dahi hüsn-i icrâsı ve kûfeci takımından şuraya buraya ve virânelere süprüntü döken adamlara zabtiye neferâtı ve zâbıtanıı taraflarından döktüğü süprüntünün cebren kaldırılması ve bunlardan hasıl olacak ve sâir hanelerden kaldırtılacak Haliç-i Darû's-saltanati'sseniyyenin liman tarafına döktürülmesi refte refte limanın dolmasını muceb olacağı mülâhazasına göre caiz olmadığından ve bu yolda evvel ve âhir cânib-i zabtiyeye vesâyâ-yı lâzıme ifâ kılındığı dahi hâzır-güzâr idûğünden bi mennihî te'âla ıslâhât-ı belediye hakkında musammem olan nizâm-ı küllisinin icrâsında ahar suretle tesviyesine bakılmak üzere şimdilik terâkim edecek süprüntülerin Kumkapı ve Yenikapı taraflarına döktürülmesi lâzım geleceği misillü bir takım kesânhâne ve dükkanlarından ve mevâki'-i sâireden esvâka süprüntü müzahrefâtı ilkâ etmekde olarak bunun dahi külliyen meni zımmında o makuleler haklarında kanunun ilkâ etmekde olarak bunun dahi külliyen men'i zımmında o makûleler haklarında kanunun iki yüz elli dördüncü maddesi hükmünün îfâsı ve ba'zı mahallerde görüldüğü vechile hâne kapıları önlerinde kaldırımlar yükseltilmekte olarak bu ise gelip geçenler ve arabalar haklarında su'ûbeti ve bilâhere sakatlığı mûceb olmakda olduğundan bu maddenin dahi yoluna konularak mazarrat-ı vâkı'anın def'i lâzımeden bulunduğu gibi bu işe ta'alluku mülâbesesiyle ticarethane cânibinden dikkat ettirileceğinden zabtiye me'mûrları tarafından dahi buna nezâretle fîmâ ba'd böyle yosuz ve mahzuru müeddî kapı önüne yüksek kaldırım fereş ettiren olur ise âmir ve âmili hakkında iktizâ-yı kânûnîsi îfâ olunmak üzre derhal ticârethaneye ihbâr olunması ve mârrü'l-beyân suyolcu ve kaldırımcı ve lağımcı sınıflarının vâkı'an nezâret-imüşarun ileyhâya irtibâtı ve bunların meclis ve nizâmât ve usûl-i mevzû'ası bulunması münâsebetiyle içlerinden kabahati tebeyyün edenlerin mücâzât-ı kânûniyelerinin oraca icrâsında beis olmadığından başka ne'amâ maslahatın çatallıktan kurtarılması müstelzem olacağından ber mûceb-i karar bunlar haklarında terettüb edecek mücâzât-ı kanûniyenin ticarethanece icrâsıyla beher mâh mücmelen bir kıt'a jurnali bâb-ı zabtiyeye gönderilerek divan-ı zabtiyede tedkîk olunması ve işbu suyolcu ve lağımcıların baca açmak içün kaldırım bozmaları lazım geldikde ta'lîmât-ı mezkûrede muharrer olduğu üzre birlikde kaldırımcı bulundurulmasından murâd bozulan kaldırım mahallini oluşuna göre kapatılması demek olmayub nâkıs olan taşlarının ikmâli ve çarçabuk fenâ bulmamak içün kemâl-i metânet ve rasânet üzre i'mâli sûreti olub bu ise zâbıta me'murlarının dâimâ dikkat ve ikdâm ve gayretlerine mevkûf bulunduğuna binâen ba'de-ezin bu sûretle bozulan kaldırımların taşları nakıs ise noksanının ashâbına ve açılacak yerler mîrî veya evkâf cânibinden küşâd olunmuş ise ait olduğu tarafa ikmâl ve masârıfları oralardan ahz ve istihsâl ettirilerek kemâl-i metânet ve rasânet üzere yaptırılması ve hilâfına hareket eden amelenin mücâzât-ı kanuniyeleri ifâ olunmak içün zabtiye memurları tarafından doğruca ticarethaneye gönderilmesi ve Şehremâneti'ne merbût esnâfdan narhından ziyade bir şey satmak ve eksikcilik etmek velhasıl hilâf-ı nizâm ve tenbîhât hareketde bulunmak münâsebetiyle ele geçen eşhâs haklarında habs ve İplikhâne'ye irsâl ile mücâzât olunması usûl-i kadîmeyi icrâ demek olarak hiçbir vechile caiz olmayub çünkü esnâfdan narha ri'âyet etmeyen ve eksik şey satanların halkı izrâr edecekleri mülâhazasına göre âdetâ kabâhat irtikâb etmiş olacaklarından ve sâye-i me'âlî-vâye-i hazret-i padişâhîde Divan-ı Zabtiye namıyla bir meclis-i mahsûs teşkîl olunarak o makûle kabâyih ashâbının mücâzât-ı kânûniye tahdîd ve icrâsı divan-ı mezkûrun vezâyif-i mürettebesinden bulunduğundan ve emânet-i mûşarun ileyhâ dairesinde tahdîd-i cezâ mevki'-i ittihâz olunacak bir gûne meclis olmadığından esnaf-ı merkûmeye ait husûsât-ı sâire kemâkân emânet-i müşârun-ileyha ma'rifetiyle ru'yet olunmak üzere fîmâ ba'd esnâfı merkûmeden kabâhati ve hilâf-ı tenbîhât hareketi tebeyyün edenlerin Şehremâneti tarafından divan-ı mezkûre irsâliyle usûl ve nizâmı vechile tahkîkât-ı mukteziyyenin bi'l-icrâ haklarında kânûnen terettüb edecek mücâzâtın îfâsıyla ferd hakkında hilâf-ı kânûn bir mu'âmele icrâ olunmaması ve bir de geceleri fenersiz adam gezdirilmemesi mukaddem kararlaştırılarak icâb-ı hâlin îfâsı geçen sene cânib-i zabtiyeye bildirilmiş ve varaka-i mahsusa tab'iyle dahi her tarafa neşr olunmuş olduğu hâlde bir gûne semeresi görülemeyüp ve zâbıta me'mûrları taraflarından buna kat'a dikkat olunmayup elhâletü hâzihi gece sabahlara kadar bir takım kesânın fenersiz gezmekte ve bundan dahi envâ' kabîhiyyât ve nâ-becâ hâlât tekevvün etmekde olduğu bedîhî olub ma'lûm-ı devletleri olduğu üzre bunca vakitlerden ber ibâdullah haklarında haklarında hayır ve menfa'ati mutazmmın tanzîm olunmakda bulunan nizâmât ve kaleme alınan tenbîhât ve te'kîdât yalnız kuvvede kalmak mütâlasıyla yapılmış şeyler olmayup bunların temâmî-i icrâsı ve her birinin fi'ile getirilmesi matlûb-ı kat'i olduğu ve esbâb-ı icrâiyyesi mükemmel ya'ni sâye-i kudret-vâye-i hazret-i padîşâhî'den her mevki' ve merkezde zâbıta me'mûrları mevcûd bulunduğu halde bunların henüz mevki'-i icrâya konulamaması doğrusu te'essüf olunur hâlâtdan olmak hasebiyle mevâdd-ı meşrûha ile işbu fenersiz adam gezmesinin ve emri icrâsı hükümete ait olan her bir tenbîhât ve nizâmâtın hüsnü icrâsı içün makâm-ı müşîrîlerinin ve mevki' ve merkezlerde bulunacak zâbıta me'mûrlarının mesûliyet tahtına alınması îcâb-ı hâl ve maslahatdan bulunduğundan bâlâda şerh ve tafsîl olunan usûl ve nizâmât ve tenbîhâtın evvel emirde eimme-i mahallât ve esnâf kethüdâ ve ustabaşıları ma'rifetleriyle Dersa'adet ve Bilâd-ı Selâse sekenesine ve umum esnâfa i'lânıyla hareket edenlerin mazhar-ı mücâzât-ı kânûniye olacaklarının kat'iyyen bildirilmesi ve bu maddelerden dolayı zâbıta me'mûrlarına ait olacak icrâ'atve takayyüdâtda beâet ve rehâvet eden büyük ve küçük her bir me'mûrun şedîden mesûl tutulup haklarında mu'âmele-i kânûniye icrâ olunacağının cümlesine tenbîh olunması ile işbu tenbîhâtın icrâsını ta'kîben vesâyâ-yı meşrûhanın icrâ'âtın bi-hakkın ikdam ve dikkat ve hüsn-i ifâsına bi'z-zat nezâret kılınması ve ba'zı kesân mutasarrıf oldukları arsa ve vîrânelerin etrâfına zarûretlerinden bahisle duvar veyahut tahta perde çekmemekde ve böyle hâlî yerlerde ise müte'affin şeyler görülmekte idüğünden o makule mahallerin ashâbı tarafından duvar veya tahta perde inşâsıyla muhâfaza ettirilmesi ve şayet zarûret hâlini adem-i iktidarını beyan eden olur ise böyle tahta perde keşidesine ve kudreti olmayan eşhâs arsasına ebniye inşâsına bir vechile muktedir olamayacağından o misillülerin arsalarını âhar kesâna satmaları lazım geleceğinden kendülerine ve ba'zı evkâfın meşrûtiyet mülâbesesiyle satılamayub ve yapılamayub kalmış olan arsaların vakıfları tarafından muhâfaza ettirilmesi Evkâf-ı Hümayun Nezâret-i Celilesi'ne bildirilmiş olmasıyla o makûle meşruta arsaların nezâret-i müşarun ileyhâ cânibine tebliğ olunması ve böyle şeyler zabtiyenin akdem vezâyif-i me'mûresinden bulunmak hasebiyle ilâ mâşâ allahu te'âlâ ber vech-i matlûb icrâ'âta ale't-tevâlî bedel-i mesâ'î ve gayret olunması husûslarının savb-ı müşîrîlerine havâlesi ve esnâf-ı merkûme haklarında icâb-ı maslahatın nezâret ve emânet-i müşarun ileyhâya dahi bildiriimesi tezekkür olunmuş ve îcâbı vechile nezâret ve emânet-i müşarun-ileyhimâya dahi vesâyâ-yıı mukteziye îfâ kılınmış olmağla ber minvâl-i muharrer iktizâlerının hüsn-i icrâsına i'tinâ ve himmet buyurmaları siyâkında terkîm-i hâmişe ibtidâr kılındı."<sup class="calibre3"><a href="../Text/tanzimat_split_126.html#footnote-241-78" id="footnote-241-78-backlink">[78]</a></sup></span></p>

  <p class="normal">Zabtiye müşirliğine yazılan bu yazıda bazı hususlara dikkat çekilmiştir. Bunları şu şekilde maddelemek mümkündür:</p>

  <p class="normal">1-Bazı mahallerde temizlenmekte olan kuyu ve lağımların çamur ve çirkabıyla her türlü süprüntü ve hayvan lâşeleri gibi pis kokan atıkların kaldırılmadığı, bu çöplerin sokak içlerine ve terk edilmiş yerlere bırakıldığı görüldüğünden, bunu yapanlara gereken cezaların verilmesi kararlaştırılmıştır.</p>

  <p class="normal">2- Uygunsuz yerlere çöp döken küfecilerin tespit edilerek zaptiye tarafından döktüğü süprüntülerin zorla kaldırılması sağlanacaktır.</p>

  <p class="normal">3- Toplanan süprüntülerin Haliç'e dökülmemesine, birikenlerin Kumkapı ve Yenikapı taraflarına dökülmesine karar verilmiştir.</p>

  <p class="normal">4- Hane ve dükkânlardan sokağa çöp atılmamasına, bu uyarıyı dikkate almayanların hakkında işlem yapılmasına karar verilmiştir.</p>

  <p class="normal">5- Bazı kimselerin tasarruflarında bulunan arsaların etrafına çeşitli nedenlerle duvar çekmemektedirler. Buralarda pis kokan şeyler göründüğünden arsa sahiplerinden arazilerinin etrafına duvar ya da tahta perde çektirmeleri istenmektedir. Şayet bu kişilerin bunu yaptıracak maddi imkânları yoksa arazinin başkalarına satılması istenmiştir.</p>

  <p class="normal">Bu tedbirlere rağmen temizlik problemi devam etmiş olacak ki 1862 yılında <span class="ideitalik">Takvim-i Vekayi</span>'de yayınlanan padişah iradesi ile son zamanlarda her türlü süprüntünün sokaklara, mahalle içlerine ve viranelere döküldüğü, bu durumun pis kokulara sebebiyet verdiği, dolayısıyla halkın sağlığının bozulduğu ifade edilmiştir. Bu durumun engellenmesine, yasaklara uymayanların ise cezalandırılmasına karar verilmiştir. İradenin tam metni şöyledir:</p>

  <p class="indentmetin"><span class="ideitalik">"Bazı mahallerde tathîr olunmakta olan kuyu ve lağımların çamur ve çirkabı ve alelhusus her nevi süpründü ve bazı hayvânât lâşeleri kaldırılmayup sokak ortalarına ve mahalle içlerinde olan viranelere dökülmekte olduğundan ve bundan bittabi hâsıl olan taaffün ise sıhhat-i umûmiyyeye muzır ve nezâfet-i belediyye kâide-i mülezzemesine mugayir olduğundan ba'demâ her ne mahalde olur ise olsun böyle kuyu ve lağım müzahrafâtının ve süpründü makûlesinin sokak ortalarında bırakılmayup derhal kaldırılması hiç kimsenin sokaklara süpründü dökmemesi ve bir de dükkân ve mağaza ve hâne yaptıran kesânhâne ve mağazası önünde taş ve toprak bırakıp sokakları doldurmak ve kapamakta ve bazan dahi harîk sebebiyle sokaklarda moloz ve toprak kalmakda ve bu ise gelüp geçen araba ve hayvânât ve sâir kesâna zahmet ve mazarrat vermekte olduğundan bunların dahi serîan kaldırılması ve hükûmetin tenbihini tanımayarak yine şu hallere cüret edenler olur ise haklarında kânûnen terettüb edecek cezânın icrâ olunacağının evvelce cümleye bildirilmesi müteallik olan irâde-i aliyye iktizasından bulunmuş olduğuna ve böyle müteaffin şeylerin ziyade virânelere dökülüp ve bu da ekser virânelerin duvar ve tahta perdesi olmadığından icab edüp halbuki duvar ve yahud bir tahta perde cüz'-i masrafla yapılabilir iken mücerred kayıtsızlıkla açıkta bırakılmasından dolayı az vakit içinde pek çok süpründü birikerek ve bunun nakl ve tathîri kesb-i müşkilât ederek bir hayli masrafla vücuda geleceğine ve maahazâ bu mahûle şeylerin mazarratı âmmeye şâmil olduğu misüllü def'i halinde olacak menfaat dahi umûma aid olacağına mebnî ba'demâ bâlâda tadâd olunan hallerin vukûa getirilmemesi ve duvar ve tahta perdesi olmayan virânelerin muktedir olduğu halde ashâbı tarafından yaptırılması ve olmadığı sûrette mutasarrıfının isim ve şöhreti ile civar bulunan merkeze ve oradan keyfiyet bâ-jurnal zaptiyeye bildirilmesi ve bu hususa zaptiye merkez ve mevkileri tarafından bir kat daha dikkat ve nezâret olunacağından bu tenbihin üzerine ısgâ etmeyen ve kayıtsızlık edenler olur ise misillülerin ber-mûceb-i kânunnâme-i hümâyûn icrâ-yı mücâzâtlarında kat'â şübhe edilecek yer olmadığından herkes tarafından ona göre hareket olunması lâzım geleceğinin cânib-i zabtiyeden tenbîh ü i'lânına ibtidâr olundu."<sup class="calibre3"><a href="../Text/tanzimat_split_127.html#footnote-241-79" id="footnote-241-79-backlink">[79]</a></sup></span></p>

  <p class="normal">İlki 1 Temmuz 1858-28 Eylül 1859, ikincisi 27 Eylül 1861-16 Mart 1868 yıllarında olmak üzere iki kez şehreminliği yapmış olan Hüseyin Bey'in belediyecilik konusunda çok sert tedbirler aldığı, kurallara uymayan kişilere ağır cezalar verdiği tarihi kayıtlarda mevcuttur. Sürekli olarak çarşı pazarı gezen Hüseyin Bey, gördüğü olumsuzluklara anında müdahale etmekteydi. Nitekim Hüseyin Bey bir gün, Edirnekapı civarında dolaştığı sırada sırtında iki çuval yüklü bir eşeği bir tarafta bağlı olarak görür. Sahibi sorduğunda kahvede kahve ve çubuk içmekte olduğu öğrenilir. Hüseyin Bey adamı huzura getirtip derhal cezalandırır ve eşeğin sırtındaki yükü alıp adamın sırtına yükler. Hayvanın da boynuna bir torba yem bağlanır. Adamın tüm yalvarmalarına rağmen eşek yemini bitirmeden sırtındaki yük indirilmez.</p>

  <p class="normal">Bunun gibi birçok olaya imza atan Hüseyin Bey'in temizlik konusunda da sert tedbirler aldığı bilinmektedir. Şehreminin emrindeki kavaslar her gün dolaşıp temizlikle ilgili hususlara nezaret etmekle görevlendirilmişlerdi. <span class="ideitalik">İstanbul Şehreminleri</span> adlı çok önemli bir çalışmaya imza atan Osman Nuri Ergin, dönemin temizlik çalışmalarını şöyle anlatmaktadır:</p>

  <p class="indentmetin"><span class="ideitalik">"Halbuki mahalle aralarında o dar, çamurlu sokaklarda yarık, yıkık duvarların dipleri yaz, kış çamurlu ve süprüntülü, kedi, köpek, fare leşleriyle dolu arsalarla viraneler öbek öbek pisliklerle dolu olduğundan, gelip geçtikçe iğrenmemek mümkün olmazdı. İşte mahalleler arasındaki sokaklarımız böyle sefilâne bir manzara gösterdiği halde, Şehremaneti kavasları yalnız çarşı ve pazarlarda dolaşıp temizlik hususunda dükkâncıları yakalamakla yetinirlerdi."<sup class="calibre3"><a href="../Text/tanzimat_split_128.html#footnote-241-80" id="footnote-241-80-backlink">[80]</a></sup></span></p>

  <p class="normal">Aslında bu dönemde sadece Şehremaneti değil sarayın da şehrin çöp sorunlarını çözmek için tedbirler aldığını görmekteyiz. Konuyla ilgili birçok irade yayınlanmış ve gereken ödeneklerin çıkarılması için Maliye Nezareti'ne emir verilmişti. Bunlardan biri de Beşiktaş'ta yer alan köprü altının molozlarla doldurulması sebebiyle bu süprüntülerin kaldırılması için yapılan yazışmadır. Sadâret, meydana gelen sıkıntıyı şöyle dile getiriyor:</p>

  <p class="indentmetin"><span class="ideitalik">"Atufetli Efendim Hazretleri</span></p>

  <p class="indentmetin"><span class="ideitalik">Beşiktaş'taki Hacı Hüseyin Bağı Sarayı karşısında bulunan köprünün üstünde ve altında birikmiş olan molozun keşfi ve ihale gereğince on beş bin beş yüz kuruş masraf ve müteahhidi tarafından taşınarak boşaltılmasına dair Ticaret Nezareti'nin resmi yazısı takdim edilmiş ve önemine binaen buranın temizlenmesine başlattırıldığı anlaşılmakla beraber gereğinin Maliye Nezareti'ne havâle edilmesi hakkında padişahın emri ne şekilde buyurulur ise buna uyulacağı ifadesiyle tezkire yazıldı. Fi 9 Ramazan 1283 (15 Ocak 1867)"<sup class="calibre3"><a href="../Text/tanzimat_split_129.html#footnote-241-81" id="footnote-241-81-backlink">[81]</a></sup></span></p>

  <p class="normal">Bu yazıya cevaben padişah, meselenin sadaretin istedi gibi halledilmesi kararını vermiştir.</p>
</body>
</html>
