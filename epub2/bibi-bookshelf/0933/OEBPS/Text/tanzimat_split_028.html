<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_24">Cumhuriyet İstanbul'unda<br class="chapter" />
  Kent Temizliği ve Belediyeler</h1>

  <p class="normal">Sanayi Devrimi'nin ardından hız kazanan kentleşme olgusu insanlara sosyo-ekonomik açıdan pek çok imkân yaratmasının yanında pek çok sorunu da beraberinde getirmiştir. Hızlı nüfus artışıyla barınma, ulaşım, istihdam, temiz bir yaşam alanı sağlama gibi ihtiyaçların karşılanması devletin sorumluluk alanını genişletmiştir. Esasen kentleşmeden değil, plansız kentleşmeden ileri gelen bu hususlara çözüm arayışında ve hizmet sunumunda yerel halkın beklentilerine en yakın idari birimler olarak belediyelere önemli görevler düşmüştür.</p>

  <p class="normal">Çalışmamızın esas konusu Osmanlı dönemi İstanbul'unun tanzifatı ve bu çalışmaların hangi organlarca, nasıl yapıldığı olmakla birlikte Cumhuriyet dönemi temizlik faaliyetlerine de özellikle belediye bağlamında değinmekte fayda var. Ancak bunun öncesinde belediyelerin tarihine değinilmesi, günümüze kadar geçen süreç hakkında bilgi edinmemizi sağlayacaktır.</p>

  <p class="solbaslik">Geçmişten Günümüze Belediyecilik</p>

  <p class="normal">Ülkemizde belediyelerin tarihine bakıldığında, bu konudaki ilk girişimlerin çok eskilere, 19. yüzyılın ortalarına kadar, uzandığı görülmektedir. Osmanlı döneminde başlatılan bu girişimler, cumhuriyet dönemiyle birlikte geliştirilerek günümüz modern belediye hizmetlerinin alt yapısını oluşturmuştur.</p>

  <p class="normal">Osmanlı Devleti'nde belediye hizmetleri mahalli yöneticiler ve vakıflar tarafından yürütülürdü. Her türlü imar, sosyal hizmet, hıfzısıhha, sağlık, temizlik gibi işler devlet adamları ve eşraf tarafından kurulan bu vakıflar tarafından yerine getirilirdi. Şehir ve kasabalarda sokakların temizliği sokak sakinlerince, çarşı temizliği ise çarşı esnafı tarafından yapılırdı. İdari yapılanmada önemli bir yeri olan mahallelerde imamlar etkin roldeydi. İmamlar ise kadılara bağlı olarak görev yapmakta olup, merkezin emir ve taleplerini halka iletirlerdi. Kadılar, hukuki diğer vazifelerinin dışında, şehrin temizliği ve aydınlatılması ile ilgili işler, şehir içinde yol kaldırım ve diğer umumi mekânların yapılması ve düzenlenmesi, temiz ve atık su tesislerinin kurulması, imar işlerinin denetlenmesi gibi vazifelerden de sorumluydular. Bu görevleri yerine getirecek görevlileri ise yeniçeri ocağı ve acemi ocağından sağlamaktaydılar. Yeniçeri ocağından görevlendirilenler şehrin güvenliğini sağlarken, çöplük subaşısı yönetimindeki acemi ocağı erleri şehri temizlemekteydiler.<sup class="calibre3"><a href="../Text/tanzimat_split_219.html#footnote-241-171" id="footnote-241-171-backlink">[171]</a></sup></p>

  <p class="normal">Osmanlı Devleti'nde ilk çağdaş belediye kurma girişimi ise 1854'te Kırım Savaşı esnasında Osmanlı ile müttefik olan devletlerin etkisiyle olmuştur. Savaşın başkent İstanbul'da yarattığı hareket ve karışıklığı bir düzene koymak amacıyla İhtisap Nezareti kaldırılmış, Meclis-i Vala tarafından bir nizamname çıkarılarak Dersaadet ve Bilad-ı Selase'de Şehremaneti adıyla yeni bir memuriyet ve bir şehir meclisi kurulması öngörülmüştür. Bu girişimlerin ardından 1855 senesinde şehremanetinin İhtisap Nezareti'ne ait vazifeleri yerine getirmesi kararlaştırılmıştır. Böylelikle, günümüz belediyelerinin ilk temelleri Osmanlı başkenti İstanbul'da atılmıştır.</p>

  <p class="normal">1857 senesinde çıkarılan bir nizamname ile İstanbul 14 belediye dairesine ayrılmıştır. Nizamnamede sadece, Beyoğlu ve Galata'yı kapsayan Altıncı Daire-i Belediye'den bahsedilmiştir. Bunun nedeni, bu dairenin bir örnek oluşturması ve diğer dairelerin bu örnek doğrultusunda sonradan teşkil edileceğinin düşünülmesinden dolayıdır. <sup class="calibre3"><a href="../Text/tanzimat_split_220.html#footnote-241-172" id="footnote-241-172-backlink">[172]</a></sup></p>

  <p class="normal">Bu gelişmeleri takiben, 1868 senesinde çıkartılan Dersaadet İdare-i Belediye Nizamnamesi ve Şehremaneti yeni düzenlemelere tabi tutularak, belediye yönetimi İstanbul genelinde yaygınlaştırılmıştır. 1876 Anayasası'nın 112. maddesiyle de Dersaadet ve taşrada kentlerin seçimle kurulacak belediye meclisleri daireleriyle yönetileceği ve bu konunun bir kanunla düzenleneceği ilkesi getirilmiştir. 1877'de çıkartılan Belediye Kanunun'da ise belediye organları, Belediye Reisi, Belediye Meclisi ve Cemiyet-i Belediye olarak belirtilmiştir. Bu kanun 1930 yılına kadar yürürlükte kalmıştır. Osmanlı döneminden Cumhuriyet dönemine geçildiğinde, Lozan Barış Antlaşması'nın ardından Türkiye'ye dahil olan sınırlar içinde 389 belediye Osmanlı Devleti'nden kalan miras içinde yer almıştır.<sup class="calibre3"><a href="../Text/tanzimat_split_221.html#footnote-241-173" id="footnote-241-173-backlink">[173]</a></sup></p>

  <p class="normal">Burada kısaca yer vermeye çalıştığımız bilgilerden de görüleceği üzere, Osmanlı Devleti'nin belediyelerle tanışması, devletin çalkantılı dönemlerine denk gelmiştir. Türkiye Cumhuriyeti de yine kendi çalkantılı dönemlerinde bu birikimi Osmanlı'dan devralmıştır. Ancak 1930'lu yıllarda bu birikimle ilgili yeni düzenlemeler yapmak mümkün olabilmiştir.</p>

  <p class="normal">Cumhuriyet dönemine geçişin ilk yılları, verilen bağımsızlık mücadelesinin ardından yeni kurulan Türkiye Cumhuriyeti için bir toparlanma safhası olmuştur. Bundan dolayıdır ki, Cumhuriyet'in ilk yıllarındaki belediyecilik sistemi Osmanlı dönemi belediyecilik sisteminin bir devamı niteliğinde sürmüştür.</p>

  <p class="normal">Cumhuriyet dönemi belediyecilik sistemi ile ilgili düzenlemeler esas itibariyle 1930'lu yılların başında çıkarılan bir dizi kanunla yapılmıştır. Bu kanunlar, 1580 sayılı Belediye Kanunu, Umumi Hıfzısıhha Kanunu, Belediyeler Bankası Kuruluş Kanunu, Belediyeler Yapı ve Yollar Kanunu, Belediyeler İstimlak Kanunu ve Belediyeler İmar Heyeti Kuruluş Kanunu'dur. Belediye hizmetleri, uzunca bir süre bu kanunlarda yer alan hükümlere göre yürütülmüştür.</p>

  <p class="normal">1946-1961 arası dönem, çok partili hayata geçişle birlikte 1580 sayılı Belediye Kanunun'da demokratikleşmeye yönelik bazı değişiklilerin yapıldığı bir dönem olmuştur. Bu dönemde belediye gelirlerinde önemli bir artış olmuştur. Uzun yıllardır çıkarılamayan 5237 sayılı Belediye Gelirler Kanunu çıkarılmıştır. Ayrıca, belediyelere devlet gelirlerinden paylar ayrılmıştır. Bu kanun, 1981 yılında çıkarılan 2464 sayılı yeni Belediye Gelirleri Kanunu çıkarılana kadar yürürlükte kalmıştır.</p>

  <p class="normal">Demokratikleşme yönünde atılan adımlara bu dönem sonrasında da devam edilmiştir. 27 Temmuz 1963 tarihinde çıkarılan 307 sayılı yasa ile meclis tarafından seçilen belediye başkanlarının halk tarafından seçilmesi ön görülmüştür. Böylelikle, yerel yöneticilerin seçimini hizmet alan halkın tercihleri belirlemeye başlamıştır.</p>

  <p class="normal">12 Eylül 1980 tarihinden itibaren yaşanan gelişmeler belediyelere de yansımıştır. Merkezin, yerel yönetimler üzerinde uyguladığı denetim artmıştır. Bu dönemde, merkeze bağlı belediyeler belediye şubelerine dönüştürülmüş, küçük belediyeler büyük belediyelere bağlanmak suretiyle 150 belediye birleştirilmiş ve 1985 yılına kadar yeni belediye kurulmamıştır. 1980'de 1717 olan belediye sayısı, 1981 senesinde 1587'ye düşmüştür. 1982 Anayasası'nda yer alan bazı hükümler, eski mevzuatta yer alan ve merkezi yönetime yerel yönetimler üzerinde sıkı denetim yetkisi veren düzenlemelere Anayasal bir dayanak kazandırmıştır. Bu süreçteki uygulamalar, yerel hizmetlerin planlı, programlı ve etkin bir biçimde yerine getirilmesine yardımcı olmak şöyle dursun, hizmetleri geciktirici ve maliyetleri artırıcı olmuştur.</p>

  <p class="normal">1980'lerle birlikte görülen iç göç ve nüfus artışları, kentlerdeki alt yapı yetersizliğini de gözler önüne sermiştir. Kentler, çözümleri çok büyük yatırımlar gerektiren alt yapı problemleriyle yüz yüze kalmıştır.</p>

  <p class="normal">1983'ten sonra, merkezi yönetimlerin belediyelere yönelik yaklaşımlarında değişiklikler olmuştur. Hükümetler, çıkarttıkları pek çok kanunla belediyelerin yetki ve gelirini arttırmıştır. 1985 tarihli 3194 sayılı Yeni İmar Kanunu ile şehir imar ve planlarıyla ilgili bazı yetkiler belediyelere devredilmiştir. Ayrıca, 1984 yılında 3030 sayılı Büyükşehir Belediye Kanunu çıkarılarak büyükşehir belediyeleri de mülki amirlerin vesayeti altına bırakılmıştır. Bu dönemde ulaşım, temizlik gibi bazı belediye hizmetleri özel sektör aracılığıyla yerine getirilmeye başlanmıştır. <sup class="calibre3"><a href="../Text/tanzimat_split_222.html#footnote-241-174" id="footnote-241-174-backlink">[174]</a></sup></p>

  <p class="normal">1990'lı yıllarla birlikte daha belirgin bir şekilde gündeme gelmeye başlayan kamuda yeniden yapılanma ihtiyacı, bu dönemin siyasi ve ekonomik koşulları etkisinde ihmal edilmiş ve ülkemiz kamu alanında diğer ülkelerin gerçekleştirdikleri değişimin oldukça gerisinde kalmıştır. 1990'lı yıllarda yeni liberalizmin de etkisiyle özellikle gelişmiş ülkelerde devletin toplumdaki rolünün etkinlik ve verimliliği esas alacak bir şekilde tanımlanması söz konusu olmuştur. Bu anlayışa paralel olarak özel sektördeki başarılı uygulamaların kamu yönetimine adaptasyonu sürecine girilmiştir. Kamu yönetiminin yeniden yapılandırma çalışmalarından elde edilen başarılı sonuçlar ise gelişmekte olan ülkelerde de yeniden yapılanmayı bir zorunluluk haline getirmiştir. Kısaca ifade edilecek olursa, dünyadaki küreselleşme süreci yerelleşme politikalarını da hızlandırmış ve değiştirmiştir. Bu değişim ise yerel politikaların özüne yönelik bir değişim olmuştur.</p>

  <p class="normal">2000'li yıllara gelindiğinde ise yeniden yapılanma süreci ciddi bir ivme kazanmıştır. Dış etkenlere bağlı olarak Avrupa Birliği Süreci temel bir etken olarak öne çıkmıştır. Bunun yanında küreselleşmenin etkileri de azımsanmayacak ölçüde olmuştur. Bunun yanında kararlı bir siyasi iradenin varlığı ile toplumsal ihtiyaçların belirginleşmesi bu çalışmaları somutlaştırmıştır.</p>

  <p class="normal">Bu amaçla son dönemlerde yerel yönetimlere ilişkin olarak Kamu Yönetimi Temel Kanun Tasarısı, İl Özel İdaresi Kanunu, Belediye Kanunu ve Büyükşehir Belediye Kanunları çıkarılmıştır.</p>

  <p class="normal">Belediyelere yönelik 24.12.2004 tarihinde 5727 sayılı Belediye Kanunu yürürlüğe girmiştir. Ancak Anayasa Mahkemesi tarafından şekil yönünden iptal edilen kanundaki esas ve ilkeler korunarak ve bir takım değişiklikler yapılarak bu kanun yerini 5393 sayılı Belediye Kanunu'na bırakmıştır.</p>

  <p class="normal">Bu süreç neticesinde gelinen noktada belediyecilik sisteminde bir takım düzenleme ve değişikliğe gidilmesi gerekliliği ortaya çıkmıştır. Böylece 1930 yılından günümüze kadar temel kanun sıfatıyla varlığını koruyan 1580 sayılı Belediye Kanunu ve getirdiği belediyecilik düzeni, değişimin gerekliliğinden dolayı ömrünü tamamlamış ve Türkiye yeni bir belediyecilik anlayışının modern ilkelerini 5393 sayılı Belediye Kanunu ve 5216 sayılı Büyükşehir Belediye Kanunları ile uygulama eşiğine gelmiştir. Söz konusu kanunların arka planında ise dünyadaki yeniden yapılanma sürecine esas teşkil eden çağdaş yönetim ilkeleri yer almıştır. <sup class="calibre3"><a href="../Text/tanzimat_split_223.html#footnote-241-175" id="footnote-241-175-backlink">[175]</a></sup></p>

  <p class="solbaslik">Belediyeler ve Kent Temizliği</p>

  <p class="normal">Bir beldenin sorunlarını çözmek ve bir takım hizmetleri karşılamak amacıyla yapılandırılmış olan belediyeler, günümüz kent yaşamının sürekliliğini sağlayan pek çok önemli hizmet sunmakla görevlidir. Bu önemli hizmetlerin başlıcalarından biri de bir kenti yaşanılır kılmaya yönelik olan temizlik hizmetleridir. Kentlerdeki artan nüfusla birlikte, artan kirlilik beledi hizmetlerde temizlik faaliyetlerine ayrı bir titizlik gösterilmesini gerektirmektedir. Temizlik demek sağlık demektir. Temizlik ayrıca gelişmişliğin de bir göstergesidir.</p>

  <p class="normal">Kent temizliği hususunda, modern belediyecilik sistemi var olmadan önce de bir takım faaliyetler yürütülmekteydi. Bazı tarihi belgelerden Osmanlı'da kent temizliğine yönelik uygulamalar hakkında bilgiler edinebilmekteyiz. Mesela bir belgede<sup class="calibre3"><a href="../Text/tanzimat_split_224.html#footnote-241-176" id="footnote-241-176-backlink">[176]</a></sup>, Sütlüce Boğazı ve Kağıthane Boğazı'nın bazı kısımlarının temizlenmesi için kırk beş adet mavnanın istihdam olunduğu ve karşılığında mavnacılara ödenecek ücretin bostancıbaşıları tarafından hesaplanarak, ödeme yapılması için arzuhalde bulunulduğu belirtilmektedir. Bir diğer belgede ise<sup class="calibre3"><a href="../Text/tanzimat_split_225.html#footnote-241-177" id="footnote-241-177-backlink">[177]</a></sup> İstanbul'da ortaya çıkan kolera salgınını önlemeye yönelik olarak alınması gereken sıhhi ve fenni tedbirlerin Hıfzu's-sıhha-i Umûmî Komisyonu tarafından tetkik edilip, elde edilen neticelere göre düzenlenerek, şehremânet-i celîlesinden Bâb-ı âlî'ye gönderilen mazbatanın bir fıkrasında, lodosun etkili olduğu havalarda, süprüntüleri nakleden mavnaların pek uzağa gidememelerinden dolayı, Kız Kulesi ve Ahurkapu açıklarında denize bıraktıkları süprüntüleri lodos tekrar sahile sürüklediği için, kapalı kalmak üzere kapaklı mavnalar ve bunları açıklara sevk için yeteri kadar vapur ve amelenin sağlanması için emlak vergisi tahsilatından emanete olan kısım önceden arttırıldığı halde, ortaya çıkan mali sıkıntıdan dolayı bu yola başvurulamadığından bahsedilmektedir. Osmanlı'da kent temizliğine dair bilgiler edindiğimiz bazı belgelerde de cami ve mahalle temizliği, kar ve buzlardan sokakların ve evlerin temizlenmesi, kurban atıklarının sokağa atılmaması emri, ev ve dükkân önlerinin temizliği, kova ve sepetlerin siyah ve sarıya boyanması, sokaklardaki çöplerin temizliği ve çöp atılmaması emri, mahalle ve sokak temizliği emri ve cezalandırmalara dair hükümler yer almaktadır.<sup class="calibre3"><a href="../Text/tanzimat_split_226.html#footnote-241-178" id="footnote-241-178-backlink">[178]</a></sup> Tüm bu bilgiler, Osmanlı dönemi kent temizliğine yönelik uygulamalara dair önemli bilgilerdir.</p>

  <p class="normal">Cumhuriyet dönemiyle birlikte kentleşmenin hız kazanması, kökleri Osmanlı dönemine dayansa da hala yeni olan belediyelerin kent temizliği hususuna ayrıca önem vermeleri gerekliliğini doğurmuştur. Belediyelerin kent temizliği hizmetlerine bakıldığında, temizlik konusunda bazı işlerin belediyeleri çok daha fazla uğraştırdığı görülmektedir. Kanalizasyon, açıktan akan pis sular ve lağımlar, yağışlarla yolların bozulması, don olayları gibi günlük yaşama olumsuz yansıyan sorunlar belediyeleri günümüzde de ciddi anlamda uğraştırmaktadır.<sup class="calibre3"><a href="../Text/tanzimat_split_227.html#footnote-241-179" id="footnote-241-179-backlink">[179]</a></sup> Özellikle İstanbul gibi büyük kentlerde bu türden hizmetlerde herhangi bir aksaklığın söz konusu olması halinde bu sorunlara, farklı farklı sorunlar da eklenmektedir.</p>

  <p class="normal">Ülkemizde, Cumhuriyet'in ilanından sonra kabul edilen 1580 sayılı Belediye Kanunu, 6 Mayıs 1930 tarihli 1593 sayılı Umumi Hıfzısıhha Kanunu ve 17 Mart 1921 tarihli 442 sayılı Köy Kanunu gibi kanunlarımızda kentlerin ve diğer yerleşim birimlerdeki her türlü kirliliğin sıhhi ve fenni koşullar göz önünde tutularak ortadan kaldırılması gibi insan ve çevre sağlığını ilgilendiren hususlarda belediyelerin ve aynı zamanda vatandaşların uymaları gereken hükümlere yer verilmiştir. Bu kanunlardaki hükümlerin uygulanmaları ile ilgili ve müeyyide niteliğinde olmak üzere, 16 Nisan 1921 tarihli ve 486 sayılı Umur-u Belediye Müteallik Ahkamı Cezaiye Hakkındaki Kanun ile 13 Mart 1926 tarihli ve 765 sayılı Türk Ceza Kanunu'ndaki belirli hükümler ve 442 sayılı Köy Kanunu'nun 12 Temmuz 1950 tarihli ve 5672 sayılı kanunla değiştirilen 46. maddesi hükmü vardır. Ayrıca, çöp konusu ile ilgili olarak temizleme ve aydınlatma resmi alınacağını da kapsayan 5237 sayılı Belediye Gelirleri Kanunu da 1 Temmuz 1948 tarihinde yürürlüğe girmiştir.</p>

  <p class="normal">Çöp hususu ile ilgili olarak bu kanunlarda yer alan hükümlerin dışında, Sağlık ve Sosyal Yardım Bakanlığı'nın (Sıhhi Zabıta Talimatnamesi Rehberi) ve bu bakanlığın bazı uyarıcı yayınları ile ordu birliklerinin çöplerinin imhasına ilişkin talimatı ve belediyelerin çıkarmış oldukları Sıhhi Zabıta Talimatnameleri ve benzeri bildirilere konulmuş hükümler, koşullar ve yasaklara da uygulamada yer verilmiştir.<sup class="calibre3"><a href="../Text/tanzimat_split_228.html#footnote-241-180" id="footnote-241-180-backlink">[180]</a></sup></p>

  <p class="normal">Görüldüğü üzere, Cumhuriyet'in toparlanma ve yeni bir düzen kurma çabalarının ağırlıklı olduğu ilk yıllarının ardından, yukarıda değindiğimiz bir takım hukuki düzenlemelerle belediyecilik hizmetleri ve bu kapsamda kent temizliğine dair hizmetler yasal bir çerçeveye oturtulmaya çalışılmıştır. Belediyelerin temizlik ve umum sağlığına yönelik faaliyetlerine yön veren bu yasal düzenlemelerden bazıları, yerlerine günümüz koşullarına uygun hükümleri barındıran yeni düzenlemeler konularak yürürlükten kaldırılmıştır.</p>

  <p class="normal">Günümüz belediyecilik hizmetlerinin yasal çerçevesini belirten ve yürürlükte bulunan mevzuatın konumuzu oluşturan kent temizliğine yönelik ilgili hükümleri aşağıdaki gibidir:</p>

  <p class="solbaslik">Mevzuatımızın Kent Temizliği ile İlgili Hükümleri</p>

  <p class="normal1">Kanunlar</p>

  <p class="normal">T.C. Anayasası (1982) 56. Madde- "Herkes, sağlıklı ve dengeli bir çevrede yaşama hakkına sahiptir. Çevreyi geliştirmek, çevre sağlığını korumak ve çevre kirlenmesini önlemek devletin ve vatandaşların ödevidir.</p>

  <p class="normal">Devlet, herkesin hayatını, beden ve ruh sağlığı içinde sürdürmesini sağlamak; insan ve madde gücünde tasarruf ve verimi artırarak, işbirliğini gercekleştirmek amacıyla sağlık kuruluşlarını tek elden planlayıp hizmet vermesini düzenler.</p>

  <p class="normal">Devlet, bu görevini kamu ve özel kesimlerdeki sağlık ve sosyal kurumlarından yararlanarak, onları denetleyerek yerine getirir."</p>

  <p class="normal">2872 sayılı Çevre Kanunu 8. Madde - "Her türlü atık ve artığı doğrudan ve dolaylı biçimde alıcı ortama vermek, depolamak ve benzeri faaliyetlerde bulunmak yasaktır."</p>

  <p class="solbaslik">5491 sayılı Çevre Kanunu'nda Değişiklik Yapılmasına Dair Kanun</p>

  <p class="normal">11. Maddede Değişiklik - "Büyükşehir belediyeleri ve belediyeler evsel katı atık bertaraf tesislerini kurmak, kurdurmak, işletmek veya işlettirmekle yükümlüdürler. Bu hizmetten yararlanan ve/veya yararlanacaklar, sorumlu yönetimlerin yapacağı yatırım, işletme, bakım, onarım ve ıslah harcamalarına katılmakla yükümlüdür. Bu hizmetten yararlananlardan, belediye meclisince belirlenecek tarifeye göre katı atık toplama, taşıma ve bertaraf ücreti alınır. Bu fıkra uyarınca tahsil edilen ücretler, katı atıkla ilgili hizmetler dışında kullanılamaz"</p>

  <p class="solbaslik">5216 sayılı Büyükşehir Belediyesi Kanunu</p>

  <p class="normal">7. Madde - "...katı atık yönetim planını yapmak, yaptırmak; katı atıkların kaynakta toplanması ve aktarma istasyonuna kadar taşınması hariç, katı atıkların ve hafriyatın yeniden değerlendirilmesi, depolanması ve bertaraf edilmesine ilişkin hizmetleri yerine getirmek bu amaçla tesisler kurmak kurdurmak..."</p>

  <p class="solbaslik">5393 sayılı Belediye Kanunu</p>

  <p class="normal">14. ve 15. Maddeleri - "...katı atıkların toplanması, taşınması, ayrıştırılması, geri kazanımı, ortadan kaldırılması ve depolanması ile ilgili bütün hizmetleri yapmak, yaptırmak..."</p>

  <p class="solbaslik">2464 sayılı Belediye Gelirleri Kanunu (ÇTV)</p>

  <p class="normal">97. Madde – "Kirleten öder prensibiyle atık üreticilerinin atık yönetimi hizmetlerine katılımı sağlanmaktadır."</p>

  <p class="solbaslik">1593 sayılı Umumi Hıfzısıhha Kanunu</p>

  <p class="normal">Madde 20- "Belediyenin umumi hıfzıssıhha ve içtimai muavenete taallük eden mesailden ifasiyle mükellef oldukları vazifeler arasında:</p>

  <p class="normal">- İçilecek ve kullanılacak evsafı fenniyeyi haiz su celbi.</p>

  <p class="normal">- Lağım ve mecralar tesisatı.</p>

  <p class="normal">- Her nevi muzahrafatın teb'it ve imhası.</p>

  <p class="normal">- Meskenlerin sıhhi ahvaline nezaret.</p>

  <p class="normal">- Umumi mahallerde halkın sıhhatine zarar veren amiller izale temizlik faaliyetleri ile ilgili bu maddelere de yer verilmiştir.</p>

  <p class="normal">Madde 248- "Belediyesi olan her şehir ve kasabada sokakların yıkanmak ve süpürülmek suretiyle temiz tutulması mecburidir. Toplanan süprüntüler bunların etrafa yayılmasına ve dökülmesine mani olacak vasıtalarla nakledilerek şehir ve kasabanın vaziyetine göre en münasip olarak kabul edilen şekilde imha veya ihrak edilir. Nüfusu elli binden fazla olan şehirlerde bu süprüntüden istifade edilmek üzere lazım gelen tesisat yapılır. Sokaklarda veya evler içinde süprüntü birikip kalmaması için belediyelerce tedabir ittihaz olunur."</p>

  <p class="normal">Madde 266- "Her şehir ve kasaba belediyesi bu kanunun mer'iyeti tarihinden itibaren bir sene zarfında o şehir veya kasabanın ihtiyaçlarına göre bu kanunun gösterdiği sıhhi hususlara ait bu zabıta talimatnamesi tertip eder. Bu nizamname, meskenlerin ihtiva etmeleri lazım gelen asgari müştemilatı, umumi ve müşterek ikametgâhlardaki ikamet şeraitini, gıda maddeleri satılan veya sair temizliğe mütaallik işlerle iştigal edilen mahallerin, han, otel, misafirhane, eğlence mahalleriyle bütün umumi yerlerin sıhhi şartlarını ve umumiyetle şehrin sıhhat ve temizliğine taallük eden hususlara ait riayetleri lazım gelen kaideleri ihtiva eder."</p>

  <p class="solbaslik">5237 sayılı Türk Ceza Kanunu</p>

  <p class="normal">181. ve 182. maddeleri- "Çevrenin kasten ve taksirle kirlenmesine ilişkin cezalar düzenlenmiş olup, sorumlulara hapis cezasına varacak şekilde cezai yaptırım öngörülmüştür."</p>

  <p class="normal1">Yönetmelikler</p>

  <p class="normal">Atık Yönetimi Genel Esaslarına İlişkin Yönetmelik<br class="chapter" />
  (05.07.2008-26927)</p>

  <p class="normal">Bu yönetmelikle atıkların oluşumundan bertaraf edilmelerine kadar çevre ve insan sağlığına zarar vermeden yönetimlerinin sağlanmasına yönelik genel esasların belirlenmesi amaçlanmıştır. Bu kapsamda kirletme ve ithalat yasağı, atık yönetim planların oluşturulması, lisans alma yükümlülüğü, mali sorumluluk sigortası yaptırılması, bertaraf maliyetlerinin karşılanması maddeleri yönetmeliğin belli başlı hükümlerini oluşturmakta olup, yönetmelik ekinde tehlikeli ve tehlikesiz atıkları belirleyen ve Avrupa Birliliği ile uyumlu atık listesi yer maktadır.</p>

  <p class="normal">Katı Atıkların Kontrolü Yönetmeliği (14.3.1991-20814)</p>

  <p class="normal">Meskun bölgelerde evlerden atılan evsel katı atıkların, park, bahçe ve yeşil alanlardan atılan bitki atıklarının, iri katı atıkların, zararlı atık olmamakla birlikte evsel katı atık özelliklerine sahip sanayi ve ticarethane atıklarının, evsel atık su arıtma tesislerinden elde edilen (atılan) arıtma çamurlarının ve zararlı atık sınıfına girmeyen sanayi arıtma tesisi çamurlarının, toplanması, taşınması, geri kazanılması, değerlendirilmesi, bertaraf edilmesi ve zararsız hale getirilmesine ilişkin esasları kapsamaktadır.</p>

  <p class="normal">Tehlikeli Atıkların Kontrolü Yönetmeliği<br class="chapter" />
  (14.03.2005-25755)</p>

  <p class="normal">Tehlikeli atıkların üretiminden nihai bertarafına kadar çevreyle uyumlu yönetiminin sağlanması amaçlanmaktadır. Tehlikeli atıkların toplanması, tesis içinde geçici depolanması, ara depolanması, taşınması, geri kazanılması, nihai bertarafı ile ithalat ve ihracatına ilişkin yasak sınırlama ve yükümlülükleri, alınacak önlemleri yapılacak denetimleri, tabi olunacak hukuki teknik sorumlulukları kapsamaktadır.</p>

  <p class="normal">Tıbbi Atıkların Kontrolü Yönetmeliği (22.07.2005-25883)</p>

  <p class="normal">Sağlık kuruluşlarının faaliyetleri sonucu oluşan tıbbi atıklar ile bu atıkların üretildikleri yerlerde ayrı toplanması, geçici depolanması, taşınması ve bertaraf edilmesine ilişkin esasları kapsamaktadır.</p>

  <p class="normal">Ambalaj Atıklarının Kontrolü Yönetmeliği<br class="chapter" />
  (24.06. 2007-26562)</p>

  <p class="normal">Evsel, endüstriyel, ticari ve işyeri olmasına bakılmaksızın yurt içinde piyasaya sürülen plastik, metal, cam, kağıt-karton, kompozit ve benzeri malzemelerden yapılmış bütün ambalajları ve bu ambalajların atıklarını kapsamaktadır.</p>

  <p class="normal">Atık Yağların Kontrolü Yönetmeliği (30.07.2008-26952)</p>

  <p class="normal">Atık yağların üretiminden nihai bertarafına kadar çevreyle uyumlu yönetiminin sağlanmasıdır. Bu Yönetmelik, EK-1'de belirtilen I., II. ve III. kategori atık yağların üretimi, geçici depolanması, toplanması, taşınması, işlenmesi, bertarafı, ithalat ve ihracatı ile transit geçişine ilişkin yasak, sınırlama ve yükümlülükleri, alınacak önlemleri, yapılacak denetimleri kapsar.</p>

  <p class="normal">Atık Pil ve Akümülatörlerin Kontrolü Yönetmeliği<br class="chapter" />
  (31.08.2004-25569)</p>

  <p class="normal">Pil ve akümülatör ürünlerinin etiketlenmesi ve işaretlenmesi, üretilmesinde zararlı madde miktarının azaltılması, kullanıldıktan sonra atıklarının evsel ve diğer atıklardan ayrı olarak toplanması, taşınması, bertarafı ile ithalat, transit geçiş ve ihracatına ilişkin yasak, sınırlama ve yükümlülükleri, alınacak önlemleri, yapılacak denetimleri, tabi olunacak sorumlulukları düzenlemektedir.</p>

  <p class="normal">Bitkisel Atık Yağların Kontrolü Yönetmeliği<br class="chapter" />
  (19.04.2005-25791)</p>

  <p class="normal">Bitkisel atık yağların toplanması, geçici depolanması, taşınması, geri kazanılması, bertarafı, ticareti, ithalat ve ihracatı ile transit geçişine ilişkin yasak, sınırlama ve yükümlülükleri, alınacak önlemleri, yapılacak denetimleri, tabi olunacak hukuki ve cezai sorumlulukları düzenlemektedir.</p>
</body>
</html>
