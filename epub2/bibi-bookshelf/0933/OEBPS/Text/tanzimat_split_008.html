<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4">Temizlikten Sorumlu Görevliler</h1>

  <p class="normal">Osmanlı Devleti'nde, çevre hukukunun gözetilmesi ve şehrin temizliğinin sağlanmasının hukukî temelleri bulunmaktadır. Şeyhülislamların ve müftülerin İslam dininden referans alarak verdikleri fetvalar ile şer'i hükümler göz ardı edilmeden, hükümdara ait yasama yetkisinin kullanılmasıyla oluşan kanunnameler, bu husustaki öncelikli kıstaslardır. Bununla birlikte, padişahın irade ve fermanları, devletin her türlü yönetim faaliyetlerinin belirlendiği en üst merci olan Divan-ı Hümayun kararları da dikkate alınmaktaydı. Devlet, genel olarak şehir temizliği olan tanzifatla ilgili kanun ve yönetmelikleri, belli kurumlardaki görevlilerce uygulatmaktaydı. Bu görevlileri sırasıyla kısaca açıklamakta fayda vardır.</p>

  <p class="solbaslik">Kadı</p>

  <p class="normal">Osmanlı Devleti'nde belediye işleri modern anlamda belediyeciliğin ihdas edilmesinden önce de yürütülmekteydi. Bu görev hem adlî, hem idarî görevleri de uhdesinde barındıran kadı tarafından icra edilmekteydi. Kadılar sadece şehrin değil, civardaki köy ve nahiyelerin de mülkî ve adlî amiriydi. Kaza idaresi olarak adlandırılan bu idarî yapıda, kadıların çok mühim sorumlulukları vardı ki sistem içerisindeki konumlarını direkt olarak kendilerine yazılan hükümlerden de anlamak mümkündür. Belediye başkanı olarak da adlandırabileceğimiz kadılar, esnafların arasında meydana gelen anlaşmazlıkları çözer, hükümetin fiyat uygulaması olan narh sistemini denetler, gediklerin azaltılıp çoğaltılmasına karar verirdi. İstanbul'da da bu işi birinci dereceden idare eden İstanbul kadısıydı. Kadı, aynı zamanda bir belediye başkanının en önemli görevlerinden biri olan şehrin temizliğinden de sorumluydu. Çevrenin temiz tutulması, çöp sevkiyatının sağlanması, şehrin pis kokulardan arındırılması birinci dereceden kadının göreviydi. Osmanlı Devleti'nde kadıların belediye ve mahkeme gibi müesseseleşmeyi temsil eden belli bir binaları yoktu. Kadılar bu işleri genellikle evlerinde hususî bir odada yaparlardı.</p>

  <p class="normal">Başbakanlık Osmanlı Arşivi'nde İstanbul'un temizliği ile ilgili tespit edilebilen ilk belge İstanbul kadısına ve mimarbaşısına gönderilen bir hükümdür.<sup class="calibre3"><a href="../Text/tanzimat_split_051.html#footnote-241-2" id="footnote-241-2-backlink">[2]</a></sup> 26 Safer984/25 Mayıs 1576 tarihli bu belgede, İstanbul yollarının tamiri sonrası artan taş ve toprakların gelip geçen insanlara zarar vermemesi için kaldırılması tenbih edilmekte, ayrıca camilerin içinin ve çevresinin kayyımlar tarafından temizliğinin yapılmadığı ve Atmeydanı ile Sultan Bayezıd Camisi'nin etrafının süpürtülmesinde yöneticilerin ihmallerinin olduğu bildirilmektedir.<sup class="calibre3"><a href="../Text/tanzimat_split_052.html#footnote-241-3" id="footnote-241-3-backlink">[3]</a></sup> Çok geniş bir alanda hizmet veren kadılara yardımcı olmak üzere bazı görevliler bulunmaktaydı.</p>

  <p class="solbaslik">Subaşı</p>

  <p class="normal">Bugünkü zabıta ve daha ziyade belediye memurlarının gördükleri işleri yapmakla birlikte, kazaların idaresi ile meşgul olan çok önemli bir görevlidir. Osmanlı tarihinin ilk kaynaklarından bir olan <span class="ideitalik">Aşıkpaşazâde Tarihi'</span>ne göre Osman Gazi'nin ilk ihdas ettiği makamlardan biri subaşılıktır. Osman Bey, Karahisar'ı fethettiğinde buranın hükümet işlerini oğlu Orhan Bey'e, subaşılık görevini de kardeşi Gündüz Alp'e bırakmıştır.<sup class="calibre3"><a href="../Text/tanzimat_split_053.html#footnote-241-4" id="footnote-241-4-backlink">[4]</a></sup> Bir diğer Osmanlı kroniği Hoca Sadedin Efendi'nin yazdığı <span class="ideitalik">Tacü't-Tevârih</span>'e göre de Fatih, İstanbul'u fethettiğinde subaşılık görevini Süleyman Bey'e tevcih etmiştir.<sup class="calibre3"><a href="../Text/tanzimat_split_054.html#footnote-241-5" id="footnote-241-5-backlink">[5]</a></sup> M. Zeki Pakalın'a göre subaşılık biri mirî diğeri timar subaşılıkları olmak üzere iki kısımdır ki, özellikle İstanbul'un temizliği ile ilgileneni mirî olanıdır.</p>

  <p class="normal">Bu görevlinin gündüzleri şehirde gezerek çarşı, pazar ve mahalle aralarının temizliğini temin etmek, kaldırımları tamir ettirmek, yıkılma tehlikesiyle karşı karşıya olan binaları mimarbaşına haber vermek gibi sorumlulukları vardı. Kadıların emri altındaki bu görevliler, geceleri de kol gezerek asesbaşıyla asayişi sağlarlardı.</p>

  <p class="solbaslik">Çöplük veya Mezbele Subaşısı</p>

  <p class="normal">"Tahir Subaşısı"ya da "Çöplükbaşı" isimleri de kullanılırdı.<sup class="calibre3"><a href="../Text/tanzimat_split_055.html#footnote-241-6" id="footnote-241-6-backlink">[6]</a></sup> Evliya Çelebi, çöplük subaşısından bahsederken: "<span class="ideitalik">Piri, sahabeden ........ hazretleridir ki Mekke ve Medine'nin pak olmasını Resul-ı Ekrem bunlara sipariş etmişlerdi. Kabri Medine'de Bakî Mezarlığı civarındadır. Hz. Ali huzurunda Selmân-ı Farisî belini bağladı. Subaşı hâkimlerinin silsilesi onlara ulaşır."</span> bilgisini verir<sup class="calibre3"><a href="../Text/tanzimat_split_056.html#footnote-241-7" id="footnote-241-7-backlink">[7]</a></sup> ve Galata'nın üst düzey idarecilerini sayarken onun bölgenin sekizinci hâkimi olduğunu söyler.<sup class="calibre3"><a href="../Text/tanzimat_split_057.html#footnote-241-8" id="footnote-241-8-backlink">[8]</a></sup> Kadıya gönderilen bir hükümde, çöplük subaşısının temizlik konusundaki sorumluluğu şöyle hatırlatılmaktadır:</p>

  <p class="indentmetin"><span class="ideitalik">"İstanbul kadısına hüküm ki,</span></p>

  <p class="indentmetin"><span class="ideitalik">Hâlâ mahrûse-i mezbûrede vâkı' olan Atmeydanı yılda bir kere ve merhûm ve mağfûrunleh Sultan Bâyezîd Hân tâbe serâhü havâlisini ayda iki kere süpürüp pâk ü tathîr edegelmekte iken hâlâ zikrolunan mahaller hayli zamandan beri süpürülmediği i'lâm olunmağın buyurdum ki: Çöplükbaşısı vusul buldukta kadîmden ne vechile olagelmişse yine olvechile amel eyleyüp ta'yin olunan zımmîlere zikrolunan mahalleri süpürtüp pâk ü tathîr edesin. Mezbele subaşına verildi."<sup class="calibre3"><a href="../Text/tanzimat_split_058.html#footnote-241-9" id="footnote-241-9-backlink">[9]</a></sup></span></p>

  <p class="normal">Yukarıdaki belgeden anlaşıldığına göre III. Murad 984/1576 yılında, Atmeydanı'nın yılda bir defa, Beyazıd Camii avlusunun ise ayda iki kere Hıristiyanlara süpürtülmesi istenmiştir.</p>

  <p class="normal">Bu görevlendirmenin muhtemelen vergi muafiyeti karşılığında verildiği anlaşılmaktadır. Nitekim 1585 yılında İstanbul kadılığına yazılan hükümde<sup class="calibre3"><a href="../Text/tanzimat_split_059.html#footnote-241-10" id="footnote-241-10-backlink">[10]</a></sup> benzer bir görevlendirmenin bu doğrultuda uygulanması emri verilmiştir.</p>

  <p class="normal">Dikkat çeken bir diğer husus ise ilk yazıda mezbele subaşısı tabiri kullanılırken ikincisinde çöplük subaşısı ifadesi bulunmaktadır.</p>

  <p class="normal">Çerçöp ya da çöplük subaşısının resmi evraklarda adının geçmesi bununla sınırlı değildir. Yerebatan Sarnıcı'nda yaptığı bir temizlik çalışmasından dolayı parasının ödenmesini isteyen bir çöplük subaşısının yazdığı dilekçe dikkat çekicidir:</p>

  <p class="indentmetin"><span class="ideitalik">"Kullarının arzıdır ki,</span></p>

  <p class="indentmetin"><span class="ideitalik">Yetmiş beş senesinde çerçöp subaşısı tarafından Yerebatan Sarayı ahırından geçen sene gibi çıkarılan pisliğin beygir ve eşek ücretleri verilmesi için dilekçe yazar. Eskisi ve hesap ettirildiği gibi 170 kuruş tezkeresi verilmesi için ferman devletlu sultanım hazretlerinindir.</span></p>

  <p class="indentmetin"><span class="ideitalik">Devletî inayetlî merhametlî sultanım hazretleri sağolsun,</span></p>

  <p class="indentmetin"><span class="ideitalik">Yerebatan Sarayı'nda atların pislikleri ve sultan arabalarının beygirlerinin pislikleri ve diğer pislikçi üç dört yüz adet beygir ile iki bin beş yüz eşek ile bu kulları çıkarıp ücretleri eski fiyattan gereğince verilmesi için emir ve ferman padişahımındır.</span></p>

  <p class="sagnormal"><span class="ideitalik">Bende Hasan<br class="chapter" />
  Çerçöp Subaşısı</span></p>

  <p class="indentmetin"><span class="ideitalik">İzzetli Defterdar Efendi tezkerisin ilam eyleyesin diye buyuruldu.</span></p>

  <p class="indentmetin"><span class="ideitalik">Telhis gereğince tezkeresi verilmek buyuruldu."<sup class="calibre3"><a href="../Text/tanzimat_split_060.html#footnote-241-11" id="footnote-241-11-backlink">[11]</a></sup></span></p>

  <p class="normal">Meydanlarla umumî caddelerin kaldırım tamiratı, hükümete ait olduğu gibi mahallelerin temizliğinin de yine merkezi idare tarafından sağlandığı ve bu işi yeniçeri ağasının yürüttüğü arşiv vesikalarından anlaşılmaktadır. Acemioğlanlarınca temizlenen ana cadde ve meydanların kontrolü, İstanbul kadısı, yeniçeri ağası, zaman zaman denetime çıkan sadrazam ve hatta kimi zaman tebdil-i kıyafet gezen padişah tarafından yapılmaktaydı. Askerî geçit törenleri, kılıç alayları ve benzeri merasimlerde sadaret makamından subaşı ve asesbaşılara birer "beyaz buyuruldu" yazılırdı. Törenden evvel yolların temizlenerek geçide uygun hale getirilmesi istenirdi. Geçit alayında subaşı, maiyetiyle beraber en önde gider, yolların temizliğini ve düzenini sağlardı. Asesbaşı da subaşını takip eder, yollardaki intizamı temin ederdi.</p>

  <p class="normal">Asesbaşı ve subaşıya kadı vasıtasıyla şehrin temizliği ile ilgili emirlerin gönderildiğine sık rastlanır:</p>

  <p class="indentmetin"><span class="ideitalik">"İstanbul kadısı izzetlü fazîletü efendi hazretleri,</span></p>

  <p class="indentmetin"><span class="ideitalik">Şehr-i İstanbul'un esvâk u mahallâtı her bâr tathîr olunmak muhtezî iken hukkâmın ihmalleri sebebiyle bazı mahallerde hâr u hâşâk müctemi' olup tathîr eylemesi lâzimeden olmağla subaşı ve asesbaşıya tenbih olunmuştur. Siz dahi ahâlilere tenbih edesiz ki, mahallât arasında olan mezbeleleri kaldırıp deryaya ilkâ ve gereği gibi tathîr etsinler. Bundan sonra her kimin dükkânı önünde ve mahallesi arasında süprüntü ve mezbele olur ise ta'zîr olunur. Ona göre dikkat ü ihtimam eylesin deyu. 26 Muharrem 1107/1695"<sup class="calibre3"><a href="../Text/tanzimat_split_061.html#footnote-241-12" id="footnote-241-12-backlink">[12]</a></sup></span></p>

  <p class="normal">Belgeden de anlaşılacağı üzere İstanbul'da temizlik işi devlet-halk iş birliği ile yapıldığı üzerinde durulmuş, görevlilerin uyarılmasının yanı sıra halk ve esnafın da çevre temizliğinden mesul olduğu anlatılmıştır. Özellikle mahallenin kontrolü ve merkezî idare ile ilişkisini sağlayan cami imamı da birçok emrin muhatabı olmuştur. Mahalle imamından başta ibadet yerlerinin çevresi olmak üzere mahallenin tertip ve düzeniyle de ilgilenmesi istenmiştir:</p>

  <p class="indentmetin"><span class="ideitalik">"İstanbul kadısı izzetlü ve faziletlü efendi hazretleri,</span></p>

  <p class="indentmetin"><span class="ideitalik">Mahruse-i mezbure mahallâtları ve cevâmi' ve mesâcid avluları ve esvak ve pazar lâşe ve mezbeleden tathîr olunmak için eimme ve mütevellî ve esnaf kethüdâlarına bit-defaat tenbih olunmuşken mütenebbih olmayıp elan tathîr olunmamak ile imdi, mahallât ehalileri mütevellileri ve esnaf kethüdâların getürüp muhkem tenbîh eylesin. Ki her biri mahallelerin sokakların ve cami' ve mesâcid cevânibleri ve esvak ü pazarı lâşe ve mezbeleden tathîr edip deryaya ilkâ eyleyeler. Şöyle ki bundan sonra eğer mahallâta ve eğer cevâmi' ve mesâcid avlularında, esvak ve pazarda her kimin hududunda mezbele ve lâşe bulunursa imam ve mütevelli ve esnaf kethüdalarının haklarından gelinmesi mukarrerdir. Ona göre gereği gibi tenbih ettireler deyu, buyruldu. Gurre-i Şevval 1107 (4 mayıs 1696)"<sup class="calibre3"><a href="../Text/tanzimat_split_062.html#footnote-241-13" id="footnote-241-13-backlink">[13]</a></sup></span></p>

  <p class="normal">Yine bazı arşiv vesikalarından anlaşıldığı üzere, umumi meydanların temizliği belirli zamanlarda gayrimüslimlere yaptırılmaktaydı.</p>

  <p class="normal">Caddelerin temizliği yeniçeri ağası; mahalle aralarındaki sokakların ise mahalle ahalisi tarafından temizlettirildiği anlaşılmaktadır.</p>

  <p class="normal">İstanbul şehrinin zamanla artan nüfusu ile birlikte alt yapısındaki eksikliklerin daha da fazla hissedilmeye başladığı görülmektedir. Dar ve çamurlu yoların, bugün bile ciddi bir yağışta kötü bir hal alan sokakların temizliği önemli bir mesai almaya başlamıştır. Özellikle 19. yüzyılda Şehremaneti'nin kuruluşuna kadar yaşanan sıkıntıların şehre gelen seyyahların neredeyse tamamı tarafından şikâyet konusu olduğu görülmektedir. Şehre girerken karşılaşılan olağan üstü ve büyüleyici manzara şehrin içerisine girildiğinde büyük bir hayal kırıklığına neden olmaktaydı. Devasa binalar, ihtişamlı surlar, muazzam bir mimari ile yapılıp tezyin edilmiş ibadethanelerin yarattığı hayranlık; şehrin dar, çamurlu ve mezbele ile dolu sokaklarının görülmesiyle tiksintiye dönüşmekteydi. Fransız Devrimi'nden sonra İstanbul'a görevli gelen ve yazdığı eser ile şehrin sosyal hayatına ait çok kıymetli bilgiler veren Doktor Antonie Oliver'in yazdıkları bu iddiamızı destekler niteliktedir:</p>

  <p class="indentmetin"><span class="ideitalik">"Şehrin içine girip dolaşmaya başlayınca biraz önce bahsettiğimiz intibalarımız hızla tersine dönmeye başladı. Bu güzelim şehri bu kadar pis, bu kadar kötü inşa edilmiş görmek, daracık sokaklarda kötü kaldırımlarda yürümek, toprak veya ahşap, düzensiz yapılmış, çirkin evleri yakından görmek bizleri hayal kırıklığına uğrattı."<sup class="calibre3"><a href="../Text/tanzimat_split_063.html#footnote-241-14" id="footnote-241-14-backlink">[14]</a></sup></span></p>

  <p class="normal">Aynı kanıya Pietro della Valle'de sahiptir. Bu durumun sorumlusu olarak halkı gören Valle, sokakların insanların ihmali nedeniyle pislendiğini söylemektedir.<sup class="calibre3"><a href="../Text/tanzimat_split_064.html#footnote-241-15" id="footnote-241-15-backlink">[15]</a></sup> Aslında, dönemin Avrupa'sında da sokakların çok temiz ve düzenli olduğunu söylemek pek mümkün değildir. Ancak şehrin dışarıdan bakıldığında yarattığı inanılmaz manzaranın gelen seyyahları beklenti içerisine soktuğu muhakkaktır. Nitekim sokakların kirliliği yanında bu durumdan kaynaklanan kokuların halkı rahatsız etmesi de bir başka sorundu. Bu durum seyyahların da dikkatini çekmiştir:</p>

  <p class="indentmetin"><span class="ideitalik">"Çeyrek saatte, on defa yürüyüş değiştirmek lâzım: İnmek, çıkmak, bir yokuşta yuvarlanmak, kayalıklara tırmanmak, çamurun içinde yüzmek ve bir kalabalığı yararak, kâh çalıların veya kurutulmak için asılmış çamaşırların arasından geçerek, bazen burnunuzu tıkayıp, bazen mis gibi bir hava teneffüs ederek bin engeli aşmak icap eder. .... Taze ve gölgeli bir yeşillikten güneş içinde boğucu bir toza girilir; gürültülü ve renkli kalabalıklardan hiçbir insan sesinin duyulmadığı mezar sessizliğindeki yerlere, rüyalarımızın ilâhî Şark'ından her türlü kötü hayali aşan kasvetli, pis, düşkün başka bir Şark'a geçilir. Birkaç saatlik bir gezintiden sonra aklını şaşırır insan. İstanbul'un ne olduğunu birden bire sorana, kafamızdaki fırtınayı dindirebilmek için elimizi şakağımıza dayamadan cevap veremeyiz"</span>.<sup class="calibre3"><a href="../Text/tanzimat_split_065.html#footnote-241-16" id="footnote-241-16-backlink">[16]</a></sup></p>

  <p class="normal">Durumun farkında olan devlet yetkilileri konuya müdahale etmiş, özellikle merkezden gelen ve bazen tehdit dolu ifadelerle şehrin temizliğine itina gösterilmesi istenmiştir. Nitekim İstanbul mollasına yazılan bir hükümde, mahallelerin temizliği, pis kokuların giderilmesi için çeşitli görevliler tayin edilmesi istenmiş, temizliğin hakkıyla yapılmaması halinde görevlilerin kürek cezasına çarptırılacağı ifade edilmiştir:</p>

  <p class="indentmetin"><span class="ideitalik">"İstanbul Mollasına hüküm ki,</span></p>

  <p class="indentmetin"><span class="ideitalik">İstanbul şehrinde bulunan çarşı ve sokakların temizliği ve leş ve mezbelelerin şehir dışına atılması konusunda bundan önce sadır olan padişah fermanına uyup itaat etmek üzere tüm mahalle imamlarına tembih olunup fakat gereği gibi temizlik konusunda tembellik gösterilmekle çoğu siyah bina hilafet ve saltanatın merkezi olan Kostantiniyye'nin türlü pislik ve çirkin kokulardan ve diğer rahatsız edici kirliliklerden korunması en önemli işlerden olmakla, mahallelere ve sokaklara eskiden olageldiği gibi bekçiler tayin olunduğu gibi her mahallenin gücüne göre ikişer üçer temizlik işçisi tayin edilerek ve mahalleler ve sokaklar sürekli temizlenip ve gerekli ücretlerin mahalle oturanlarından tahsil esilmek üzere padişahın emriyle düzen verilip pis kokunun tamamen giderilmesi ile insanların rahatına sebep ve sayısız sevap kazanılacağı tarafından bildirilmekle ilamın üzerine ücretleri hane ve dükkân sahipleri vermek üzere her bir mahalle ve sokağa bekçi gibi yeterli miktar süpürgeciler tayin ve her ay ücretleri ödenmek üzere tembih edilmek ve eğer karşı gelen olur ise haklarından gelmek için yanlarına adamlar koşup divan-ı hümayunuma gönderip süpürgecilere dahi temizlemeleri lazım gelen yerlerde zerre kadar çöp bulunacak olur ise beklemeksizin kürek cezasına çarptırılacağı kararlaştırılmış olduğunu anlatıp ve imamlara da bu konuda fazlasıyla dikkat etmeleri için tembih ve gereği gibi düzen verip ve bu güzel düzeni korunmak ve prensip edinmek üzere bu emri şerifin bir kopyası sicile kayıt ve sürekli içeriği ile hareket edip emrin uygulanmasında fazlasıyla dikkat eylesin diye yazılmıştır.</span></p>

  <p class="sagnormal"><span class="ideitalik">Fî evâhir-i sene 1131(1719)"<sup class="calibre3"><a href="../Text/tanzimat_split_066.html#footnote-241-17" id="footnote-241-17-backlink">[17]</a></sup></span></p>

  <p class="normal">Şehrin temizliğinden sorumlu olan çöpçü subaşı, sokakları, sayıları belli bir gruba temizletirdi. Sayısı bin kadar olan bu çöpçüler garip kıyafetler giyer, matruş ve keçe külahı kullanırlardı. Çöpçü subaşısı, onlara İstanbul sokaklarındaki bütün çöp, hayvan pisliği ve kalıntıları toplatırdı. Çöpçü subaşısının denetiminde çalışan çöpçülere "çöp çıkaran" da denilmekte idi. Bu kimseler sokaklardan geçerken "çöp çıkaran, çöp çıkaran" diye bağırırlar, arkalarında bir küfe ile sokakları dolaşır, birikmiş çöpleri küfelerine doldurarak denize atarlardı. Bu çöp çıkaranlara aynı zamanda "Arayıcı Esnafı" da denilirdi.</p>

  <p class="normal">Arayıcı esnafı, kadıdan, şehrin süprüntülerini ve evlerden-konaklardan atık çöpleri toplamak üzere yıllık ihale ile alır, çöp topladığı mahallenin gelir düzeyine göre kadıya ücret öderdi. Arayıcı esnafı, çöpleri topladığı için devletten ücret almadığı gibi bir de devlete her yıl belli miktarda ücret öderdi (mesela bu ücret 17. yüzyılda 60.000 akçe idi). Arayıcı esnafı, toplamış oldukları süprüntüleri sepet ve küfelerle Haliç ve Boğaz kenarlarındaki Tanzifat İskelelerine götürür, sepetlerde toplanan çöpler deniz kenarlarında çamur teknelerinde ayrılırdı. Çöp içinde akçe, mangır veya işe yarar başka şeyler bulunursa bunlar çalışanların olurdu. Çöpler içindeki değerli eşyalar alındıktan sonra arta kalan mezbeleler, kayıklarla Marmara'ya Adalar'ın ilerisinde denize dökülürdü. O devirde sanayi artıkları olmadığı için çöpler suda erir gider deniz kirlenmezdi. Adeta seyyar bir atölyeye sahip olan arayıcılar bu işleri yaparken yanlarında genellikle kardeş veya oğul yahut evlatlık bir oğlan bulundururdu.<sup class="calibre3"><a href="../Text/tanzimat_split_067.html#footnote-241-18" id="footnote-241-18-backlink">[18]</a></sup></p>

  <p class="normal">Çarşı temizliğinden çarşı esnafı; mahalle aralarının, sokakların temizlenmesinden ve mesken çöplerinin toplanmasından arayıcı teşkilatı sorumluydu. Çarşı temizliği için yapılacak harcamalar "avarız sandığı" denilen esnaf sandıklarından karşılanıyordu. Çöpçülük ve lağımcılık gibi hizmetler, Evliya Çelebi'nin naklettiğine göre ekseriyetle Ermenilere gördürülürdü. Mahalle temizliği ise İslami bir gereklilik sayıldığından, sorumluluğu mahalle imamına bırakılmıştı. Temizlik konusunda çok hassas olan Osmanlı, işten kaytaran temizlikçi ve süpürgecileri kürek cezası ile korkuturdu. Çöplük subaşılarının gündüzleri kol gezerek çarşı pazarın, mahalle aralarının temizliğine dikkat etmek, bozulmuş kaldırımları tamir etmek, harap binaları mimarbaşına haber vermek gibi görevleri vardı.&nbsp;Mahalle aralarında gezerken bulaşık suyu, lağım suyu vb. çirkapların sokak aralarına ve yollara gelişi güzel akıtılmasını önlemeye çalışıp bu konuda uyarılara dikkat etmeyenlere cezalar verirdi.<br class="chapter" />
  Çöp ve lağım işlerinin genellikle Ermeni vatandaşlar tarafından yapıldığını söyleyen Evliya Çelebi arayıcı esnafını şöyle tanıtmaktadır:</p>

  <p class="indentmetin"><span class="ideitalik">"Bu sınıf çöplük subaşısına mensuptur. İşleri İstanbul içinde bütün evlerde, caddelerde ne kadar mezbele ve çer çöp var ise sepetler ile taşıyıp deniz kenarında tekneler içinde yıkayıp, içinde akçe, mangır, çivi ve başka tür eşya bulup geçimlerini sağlarlar. Ancak bazı yerde istefan sorguç, cevahir kuşak, değerli yüzük taşlarından düşmüş mücevher türü değerli şeyler bulurlar ki anlatılamaz. Bu sınıf Tahir subaşıya senelik 60 bin akçe âidat verip İstanbul içinde arayıcılık ederler. Pirleri Verrâd-i Berberî'dir. Zünnun-ı Mısri ile hazret huzuruna gelip İslam ile müşerref olup Ali huzurunda Selmân-ı Fârisî beline peştamal bağlayıp bütün ırgatlara ve çöpçülere pir oldu. Kabri Abbas'ta bir bağ içerisindedir. Bu arayıcı esnafı 500 nefer, ayaklarına kasıklarına kadar battal siyah çizmelere giyip üzerlerinde kırmızı siyah meşin kaftanlar ile başlarında Teke ve Hamid külahları, omuzlarında uzun sırıklar, ucunda çapa demir kazmalar, arkalarında yuvarlak ağaç tekneler, ellerinde kazmalar, bazılarının ellerlinde süpürge kürekler, omuzlarında sepet ve gararlar ve çer çöp sepetleri ile bir hây-hû ederek alay ile geçerler</span>.<sup class="calibre3"><a href="../Text/tanzimat_split_068.html#footnote-241-19" id="footnote-241-19-backlink">[19]</a></sup></p>

  <p class="normal">M. Zeki Pakalın'ın ifadesine göre darphanede de bu adla anılan bir memuriyet bulunmakta idi.<sup class="calibre3"><a href="../Text/tanzimat_split_069.html#footnote-241-20" id="footnote-241-20-backlink">[20]</a></sup> Para döküm ve kesim sonunda lağım ve kanallardaki altın, gümüş, bakır tesviye atıkları görevli arayıcılar tarafından toplanıp yine darphaneye teslim edilirdi.<sup class="calibre3"><a href="../Text/tanzimat_split_070.html#footnote-241-21" id="footnote-241-21-backlink">[21]</a></sup> Her ne kadar Evliya Çelebi'nin verdiği bilgiler 17. yüzyıla ait olsa da 1922'de eserini neşreden Osman Nuri Ergin'e göre son zamanlara kadar bu arayıcıların ev ev dolaşıp çöp taşıdıkları yaşlı kimselerce hatırlanmaktadır. Hatta 1868 yılındaki kayıtlarda arayıcı esnafının mevcut olduğu sıralarda Zaptiye Nezareti'nden Şehremaneti'ne devredilen Tersane Amele Bedeliyesi veren esnaf listesinde, bunların da isimlerinin bulunduğu görülmektedir.<sup class="calibre3"><a href="../Text/tanzimat_split_071.html#footnote-241-22" id="footnote-241-22-backlink">[22]</a></sup> 15. yüzyıldan 19. yüzyılın ikinci yarısına kadar İstanbul'un sokaklarını temizleyen arayıcı esnafı birçok sohbetin konusu olmuştur. Dönemin sosyal hayatını anlatan bazı hatıralarda mahalle halkının birbirleriyle olan kıskançlıkları ve çekememezliklerinden bu esnafın kazançlı çıktığını belirtmektedir. Bazı aileler varlıklı olduklarını diğer komşularına kanıtlamak adına az kullanılmış; ama kıymetli eşyalarını herkesin duyacağı şekilde arayıcılara verir bu durum mahalleli arasında dedikoduya neden olurdu.<sup class="calibre3"><a href="../Text/tanzimat_split_072.html#footnote-241-23" id="footnote-241-23-backlink">[23]</a></sup></p>

  <p class="normal">Temizlik konusunda halkın şikâyetleri dikkate alınır ve sokakları kirleten kişilere müdahale edilirdi. Nitekim Başbakanlık Osmanlı Arşivi'nde yer alan bir belgede Üsküdar kazası naibine bir hüküm gönderilmiş ve halkın şikâyetlerine çözüm bulunmaya çalışılmıştır. Belgenin tercümesinde durum şu şekilde anlatılmıştır:</p>

  <p class="indentmetin"><span class="ideitalik">"Üsküdar'da Davut Paşa Camii yanında Bostan Sokağı'ndaki ev sahiplerinden Arpacı Ahmed, Hancı İbrahim, Emirkasap hanımı, Bostanî Mustafa ve diğer isimleri bilinen kimseler sütçü ticarethanesinde olan pisliklerin kanuna aykırı olarak umumi yola akıp sokağı kirletmeleriyle yoldan gelip geçen insanlara eziyet ve sıkıntı verdiğinden bundan önce geçenlerin şikayet ve haber vermeleriyle mahkemeden tenbih ve yasaklanıp fakat içlerinden bazılarının bu emre uymadıkları mahalle halkının haber vermeleriyle bundan sonra bu sokakda bulunan ev sahiplerinin dükkanlarında onlar umumi yola pislik akıtırlar ise Üskidar'da Yeniçeri Zabiti ve Üsküdar Ustası tarafından yasaklanıp bunlara karşı koyanlar cezalandırılmak için emr-i şerif verilmesini istediklerin eski Üsküdar nâibi Mehmed İmamzâde ilam ettiği zaman açıklanıldığı şekilde hareket edilmek için emrim yazılmıştır. Sene Şevval 1159/Ekim-Kasım 1746"</span></p>

  <p class="normal">18. yüzyıldaki bazı belgeler temizlik işlerinde hapishanelerde tutuklu olan mahkûmlarında çalıştırıldıklarını göstermektedir. 23 Eylül 1780 tarihli belgede belirtildiği üzere bizzat padişahın isteği üzerine Eyüp Caddesi'nin temizlenmesi için Tersane-i Âmire'den tutuklu, çektirme prangaları, küçük küfe, kürek mühimmatı verilmiştir. Yoldan çıkan toprağı denize dökmek için de Istabl-ı Amire'den bir odabaşı ve beş katır temin edilmiştir. Katırların bakıcıları ile odabaşına günlük otuz akçe verilmesi gerekeceği, bununla birlikte katırlara yüklenecek küfelerin de 120 akçeden satın alınacağı bildirilmiştir.<sup class="calibre3"><a href="../Text/tanzimat_split_073.html#footnote-241-24" id="footnote-241-24-backlink">[24]</a></sup></p>

  <p class="solbaslik">Sokaklardaki Canlı Süpürgeler: Köpekler</p>

  <p class="normal">Sokak hayvanları ile vahşi hayvanların da şehrin temizliğine katkı sağladıkları bazı seyyahların dikkatinden kaçmamıştır. Bu seyyahlardan A. Oliver, sokaklarda bu kadar çok sahipsiz köpeğin dolaşmasını ilgiyle izlemiştir. Ancak bu kadar fazla köpek olmasına rağmen kuduz hastalığının İstanbul'a pek yayın olmaması yazarımızın dikkatini çekmiştir. Köpeklerin sokakların temizliğine sağladıkları katkıyı şöyle belirtir:</p>

  <p class="indentmetin"><span class="ideitalik">"Köpeklerin bir diğer faydası da sokağa atılan çöplerin, süprüntülerin temizlenmesine yardımcı olmalarıdır. Türklerin bu canlılara karşı bütün şefkatleri yiyemedikleri ekmek artıklarını, bir de kasaplarda kesilen koyunların ciğer, bağırsak, kelle gibi yenmeyen kısımlarını tüketmelerinden gelir."<sup class="calibre3"><a href="../Text/tanzimat_split_074.html#footnote-241-25" id="footnote-241-25-backlink">[25]</a></sup></span></p>

  <p class="normal">1874 yılının İstanbul'unu anlatan Edmondo de Amicis, köpeklerle ilgili izlenimlerini şöyle aktarır:</p>

  <p class="indentmetin"><span class="ideitalik">"Köpekler, İstanbul'da Pera ve Galata'da İstanbul'dakinden daha az uyuşuk davranırlar, çünkü orada daha zor yiyecek bulurlar. İstanbul'da pansiyondadırlar, Pera'da ve Galata'da alakart yerler. Köpekler sokakların canlı süpürgesidir. Domuzların bile yemeye tenezzül etmediği şeyler bunlara şekerleme gibi gelir. Taş hariç, her şeyi yerler ve midelerinde ölmeyecek kadar bir şeyler olunca yeniden devrilip yatar, açlıktan uyanıncaya kadar uyurlar</span>."<sup class="calibre3"><a href="../Text/tanzimat_split_075.html#footnote-241-26" id="footnote-241-26-backlink">[26]</a></sup></p>

  <p class="normal">Aslında sadece sokak köpekleri değil yırtıcı hayvanların da sokakları temizledikleri seyyahların dikkatinden kaçmaz:</p>

  <p class="indentmetin"><span class="ideitalik">"Akbabalar, çaylaklarla gece kuşlarının çoğu, İstanbul çöplerinin temizlenmesi için köpeklere yardımcı olurlar. Akbabalar ilkbaharda gelirler, yazı yüksek binaların, kubbelerin, minarelerin tepesinde geçirirler. Kış gelmeden önce Güney ülkelerine, Mısır'a, Arabistan'a ve Afrika'nın iç taraflarına göç ederler. Gündüzleri sıcakta havalanır, çok yüksekte şehrin üzerinde saatlerce uzanırlar. Geceleri ise şehre inerek gördükleri çöplüklere konarlar. Çaylaklar, baykuşlar diğer gece kuşları ise şehirde evlerin ahşap ve bakımsız olmasından ötürü, sayıları kolayca çoğalan fareleri avlarlar. İstanbul'da farelerin çok olmasının bir başka sebebi de şehirde fazla kedi bulunmamasıdır. Gerçekten veba salgınları, çoğu kez çiftleşme mevsimlerinde hastalığı evden eve geçirmelerine bağlanır</span>."<sup class="calibre3"><a href="../Text/tanzimat_split_076.html#footnote-241-27" id="footnote-241-27-backlink">[27]</a></sup></p>

  <p class="normal">Köpeklerin ve yırtıcı hayvanların her ne kadar çöplerin yok edilmesinde katkıları olsa da onların leşleri de ayrı bir sıkıntı oluşturmaktaydı. <span class="ideitalik">On Üçüncü Asr-ı Hicri'de İstanbul Hayatı</span> adlı eserin müellifi Ahmet Refik, şehrin 1800'lü yılların başında bu başıboş köpeklerin leşlerinden duyulan sıkıntıyı, evlerin durumundan bahsederken şöyle anlatmaktadır:</p>

  <p class="normal">" <span class="ideitalik">Havlıları daima loş ve ıslak solucanlı olup sokaklara çirkâb sızardı. O mukassî, çarpık, çapraşık sokaklarda yarık yıkık duvarların dipleri yaz kış çamurlu ve mezbele ve kedi ve köpek ve fare lâşeleriyle memlû ve mahalle arasındaki arsalar ve vîrâneler öbek öbek kazurât ile dolu olduğundan gelip geçtikçe tiksinmemek, istikrâh etmemek mümkün olamazdı. İşte İstanbul'un mahalle araları böyle sefilane bir manzara irâe ettiği gibi Hocapaşa Caddesi en işlek Bâb-ı Âli Caddesi olduğu halde gayet dar olduğundan karşılıklı hânelerin damlarından kediler atlar ve evlerin pencerelerinden ve cumbalarından kadınların karşı karşıya konuştuklarını gelip geçenler işitirdi. Sokakların şimdiki vüs'ati Hocapaşa Harik-ı Kebiri'nden sonradır."</span> <sup class="calibre3"><a href="../Text/tanzimat_split_077.html#footnote-241-28" id="footnote-241-28-backlink">[28]</a></sup></p>

  <p class="normal">Aslında bu kötü durumun farkında olan yetkililer, her fırsatta halkı ve konuyla ilgili görevlileri uyarmıştır. Aşağıdaki belgede sokakların temizliği için kimlerin sorumlu olduğu, etraftaki pislik ve leşlerin ortadan kaldırılmasında başta imam olmak üzere, mahalle ahalisi, esnaf kethüdası ve yiğitbaşlarının neler yapacağı anlatılmaktadır. Diğer birçok belgede olduğu gibi sorumluluklarını yerine getirmeyen ilgililerin cezalandırılacağı burada da vurgulanmıştır:</p>

  <p class="indentmetin"><span class="ideitalik">"İstanbul kadısı fazîletlü efendi;</span></p>

  <p class="indentmetin"><span class="ideitalik">Esvâk u pâzârda mahallât aralarında, dekâkîn pişgâhlarında mezbele ve lâşe misillü müteaffin şeylerin tathîri ile mürûr u ubûr eden ibâdullahın müteezzî ve mutazarır olmamaları vesâilinin istihsâline dikkat olunması lâzimeden iken bu emr-i ehemme adem-i dikkat ile çarşı ve pâzârda ve mahallât aralarında o makûle mezbele ve lâşe misillü müteaffîn şeyler ilkâ olunarak ibâdullahın âmed ü şüdde müteezzî olduklarından başka bu makûle müteaffinâtın dahî hastalığı bâdî olması hasebiyle herkes kapılarının önlerini ve hanların ve dükkanların pişgâhlarını ve sokakları süpürüp hâk ü hâşâk ve mezbele ve lâşe misillü şeylerden tathîr eylemeleri matlub olmakla imdi, bi'l-cümle mahallât imamları ve esnaf kethüdâ ve yiğitbaşılarını huzurunuza celb ile herkes evleri önlerini ve hanların ve dükkâanların pîşgahlarını ve sokakları süpürüp zibl ü lâşeden tathîri hususuna dikkat eylemelerini ve bu bâbda iğmâz u tekâsül eder bir kimse bulunup evinin ve dükkânın önünü süpürtmediği meşhûd olursa yalnız hâne ve dükkân sahibi tekdir ü te'dîb olunmayup o mahallenin imamı ve esnaftan olanların kethüdâ ve yiğitbaşıları ahz ü te'dîb olunacaklarını her birisinin gûş-ı hûşuna ilkâ ederek keyfiyeti eimme, mahalleleri ahâlisine ve esnaf kethüdâ ve yiğitbaşıları dahi esnaflarına zihinleri alacak vechile gereği gibi ifâde ve telkîne mübâderet eylemelerini başka başka tebîh ü te'kîde mübâderet hilâf-ı emr u rızâ vaz'u hareket vukûa gelmemesine siz dahi mezîd-i ihtimam ve nezaret eyleyesiz. 4 Zilkâde 1228/1813"<sup class="calibre3"><a href="../Text/tanzimat_split_078.html#footnote-241-29" id="footnote-241-29-backlink">[29]</a></sup></span></p>

  <p class="normal">Meşrutiyet'in ilanından önce İstanbul sokaklarının işgalcisi olarak değerlendirilen köpeklerin sayısının her geçen gün artması belediyeyi harekete geçirmiş, 1826 kanununa göre seçilen Cemiyet-i Umumiye-i Belediye sokak köpeklerinin toplatılması kararını almıştı. Gerçekten de sağlıklı ortamlarda bulunmayan köpekler, çeşitli hastalıkların taşıyıcısı olarak şehrin nezafetini de tehdit etmeye başlamıştı. Önce 1910 daha sonra 1911-12 yılları arasında iki kez şehremini olan Tevfik Bey, reisliği zamanında sokak köpeklerinin toplatılmasını başarmıştır. O tarihlerde İstanbul'da 40 bin köpeğin olduğu düşünüldüğünde bu işlemin hiç de kolay olmadığı aşikârdır. Bu başıboş köpeklerin ilk etapta on beş bini canlı olarak yakalanıp Topkapı surları dâhilinde bir bölgede toplanmıştır. İmha edilecekleri haberinin yayılması üzerine halk galeyana gelmiş hatta köpek toplayan görevlilere saldırılarda bulunulmuştu. Bu toplumsal baskı üzerine belediye, köpeklerin imha edilmeyeceğini, sadece erkek ve dişilerin ayrılarak farklı yerlerde tutulacaklarını halka duyurmak zorunda kalmıştır. Belediyenin bu uygulamadaki amacı elbette köpeklerin üremesini engellemekti. Bu çalışmalar başladıktan sonra halkın da tepkisinin azalması üzerine köpeklerin, bazen geceleri sokaklarda öldürüldüğü birçoğunun da canlı olarak toplanıp mavnalarla Hayırsız Ada'ya gönderildiği dönemin gazetelerinde yazmaktadır. 1911 yılında artan bu çalışmalar sırasında, köpeklerin öldürülmesine razı olmayan bazı vatandaşların onları evlerinde sakladıkları, zehirlenen köpekleri yoğurt yedirerek kurtarmaya çalıştıkları görülmüştür. O sıralarda bir sermayedar, köpeklerin derilerinden istifade etmek üzere onları mühim bir ücret karşılığında satın almak istemiş; halkın tepkisinden çekinildiği için bu teklif kabul edilmemişti. Ancak kısa bir süre sonra köpeklerin Hayırsız Ada'ya gönderilmeleriyle bu işten bir an önce kurtulmak isteyen şehremaneti ücretsiz olarak bu işi bir Fransız'a vermiştir.<sup class="calibre3"><a href="../Text/tanzimat_split_079.html#footnote-241-30" id="footnote-241-30-backlink">[30]</a></sup></p>
</body>
</html>
