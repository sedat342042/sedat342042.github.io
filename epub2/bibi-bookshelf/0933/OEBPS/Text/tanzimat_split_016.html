<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_12">Tanzifat Amelesi'nden Çöpçüye...</h1>

  <p class="normal">Günümüz anlamıyla tanzifat, çöp ve çöpçü kavramları Şehremaneti'nin kurulmasıyla beraber zikredilmeye başlanmıştır. Çöp kelimesi Farça "çöb" kelimesinden gelmekte olup, ağaç, saman, çalı ve emsali şeylerin kırıntısı anlamlarını taşımaktadır. Diğer bir tarifle çöp; insanların yaşamsal, sosyal ve ekonomik faaliyetleri sonucunda işe yaramaz hale gelen ve akıcı olabilecek kadar sıvı içermeyen her türlü madde ve malzemedir.</p>

  <p class="normal">İngilizlerin "Ottoman street sweeper", Almanların "Müllmann im Osmanischen Reich" , Osmanlıların "Tanzifat Amelesi" dedikleri, Şehremaneti'ne bağlı çalışan İstanbul sokaklarının temizlik işlerini yürüten "temizlik işçisi" veya "çöpçü"ye verilen genel isim "Tanzifat Amelesi"dir.</p>

  <p class="normal">3 Kasım 1855 tarihli zaptiye müşirine yazılan yazıda sokaklarda süprüntüleri toplayan ve sokakların temizliğini sağlayan görevli kişilere "süpründücüler" denilse de<sup class="calibre3"><a href="../Text/tanzimat_split_130.html#footnote-241-82" id="footnote-241-82-backlink">[82]</a></sup> nihayet 1868 yılında Şehremaneti yeni bir organizasyona giderek, "tanzifat amelesi" adı altında aylıklı personel istihdamıyla bu işi üstlenme gereği duymuştur. Çöpçülerin kontrolü de belediye kavaslarına bırakılmıştır. Ancak bu dönemdeki temizliklerin meydan, anayol, çarşı pazar sınırlarını aşmadığı, mahalle içlerinin ise eski durumunda bırakıldığı görülmüştür.</p>

  <p class="normal">Bu dönemde İstanbul'un caddelerinde ve sokak aralarında dolaşan tahta el arabalı çöpçüler olurdu. Bunlar, düşük bir ücret karşılığında evlerden çöp toplama hizmeti vermekteydiler. Çöpü fazla biriken ev kadınları, küçük bir bahşişle birlikte çöplerini belediyede kadrolu olan, resmi kasketli, kahverengi elbiseli bu temizlik görevlisine verirlerdi. El arabasının mümkün olduğunca fazla atık toplayabilmesi için çöpçüler, arabanın haznesinin yanlarına, birbiri üzerine bindirilmiş teneke levhalar, kalın kartonlar ve mukavvalar sokuşturarak, haznenin kapasitesini olabildiğince yükseltirlerdi. Ayrıca ellerindeki kalın çalı süpürgeleriyle, kaldırım kenarlarını süpürürlerdi.<sup class="calibre3"><a href="../Text/tanzimat_split_131.html#footnote-241-83" id="footnote-241-83-backlink">[83]</a></sup></p>

  <p class="normal">1868'da şehremaneti ve belediye daireleri kurulunca Kadıköy'e çöp arabaları gönderilmeye başlandı. Bu iki tekerlekli, at-katır veya merkeple çekilen, üstü kapalı arabalar, mahallelerden çöpleri toplarlar ve Fikirtepe civarında, vakti zamanında açılan büyük taş ocaklarının çukurlarına boşaltırlardı.</p>

  <p class="normal">1883 tarihine gelindiğinde İstanbul'daki belediye dairelerinde temizlik işlerinde kullanılmak için istihdam edilmiş hayvan sayısı 251 idi. Zamanla bu sayı artmış ve görülen lüzum üzerine satın almalarla hayvan ve araba sayısına ilaveler yapılmıştı. 1893 yılında Şehremini'nin sunduğu raporda İstanbul'un temizliğinin yapılabilmesi için 440 kadar hayvandan yararlanılmakta olduğu, bunların 320 tanesinin arabaya koşulmakta, kalanının ise arabaların giremediği mahallere gönderildiği bildirilmiştir.<sup class="calibre3"><a href="../Text/tanzimat_split_132.html#footnote-241-84" id="footnote-241-84-backlink">[84]</a></sup></p>

  <p class="normal">Şehrin temizliğinin en önemli figürü olan tanzifat amelelerinin de bir takım sorunları mevcuttu. Kaldıkları koğuşların Atik Zaptiye Dairesi civarında bulunduğu ancak bu koğuşların sağlıksız şartlardan dolayı amele iskânına uygun olmaması nedeniyle, yeniden inşa edilmeleri gündeme gelmiş, 30 Aralık 1893 yılında padişah onayı ile bu imar işine başlanmıştır.<sup class="calibre3"><a href="../Text/tanzimat_split_133.html#footnote-241-85" id="footnote-241-85-backlink">[85]</a></sup> Aynı yıl içerisinde temizlik görevlilerinin eğitilmesi ve tanzifatın bilimsel yöntemlerle yapılması için yıllık 20 bin frank ücret ile Fransa'dan Mösyö Ojen Mon Dragon İstanbul'a çağrılmıştır. <sup class="calibre3"><a href="../Text/tanzimat_split_134.html#footnote-241-86" id="footnote-241-86-backlink">[86]</a></sup></p>

  <p class="normal">Tanzîfat işlerinin en önemli sıkıntılarından biri işçilerin maaşlarının edenmesinde yaşanan sorunlardı. 28 Eylül 1896 tarihli şehremini imzalı yazıda tanzifat amelelerinin uzun süredir maaşlarını alamadıkları için işlerini bırakıp memleketlerine dönme kararı aldıkları bildirilmiş ve en azından bir maaşlarının ödenmesi için gereken tahsisisin yapılması istenmiştir.<sup class="calibre3"><a href="../Text/tanzimat_split_135.html#footnote-241-87" id="footnote-241-87-backlink">[87]</a></sup></p>

  <p class="normal">Temizliğin yanı sıra tanzifat amelesinden, mahallenin yangına karşı gözetim altında tutulması için de faydalanılmıştır. 25 Eylül 1896 tarihli izinle gece bekçileri, yeteri kadar tanzifat amelesinin katılımıyla ve belediye müfettişlerinden birinin nezareti altında geceleri yangın çıkmasına meydan vermemek için mahalle içlerinde gezdirilmiştir.<sup class="calibre3"><a href="../Text/tanzimat_split_136.html#footnote-241-88" id="footnote-241-88-backlink">[88]</a></sup></p>

  <p class="normal">Said Öztürk'ün neşrettiği,<sup class="calibre3"><a href="../Text/tanzimat_split_137.html#footnote-241-89" id="footnote-241-89-backlink">[89]</a></sup> İstanbul'da belediye dairelerinde istihdam edilen tanzifat amelesinin, 12 Ocak 1910 tarihi itibariyle çıkarılan defterlerinde, sayıları hakkında ayrıntılı bilgi verilmiştir. Tanzifat amelesi defteri adını taşıyan kayıtlarda bu grup içinde değerlendirilen görevliler şu başlıklar altında sıralanabilir:</p>

  <p class="normal">Tanzifat memuru, Seyyar memur, Ahurcu, Arabacı, Süpürgeci, Muvakkat amele, Ahur memuru, Demirci, Nalband, Nalband muavini, Saraç, Saraç muavini, Marangoz, Marangoz muavini, Onbaşı, Ser amele, Lağımcı, Lağımcı başı, Kaldırımcı, Baytarhane kapıcısı, Bahcıvan, Mavna reisi.</p>

  <p class="normal">Defterde bu görevlilerin sayıları da verilmiştir. Buna göre en kalabalık grup arabacı ve süpürgecilerdir. Tanzifat işçileri genellikle İstanbul dışından geldikleri için büyük bir kısmı Tanzifat ahırları çevresinde koğuşlarda yatarlardı. Aşağıdaki tabloda İstanbul'da belediye hizmetlerini yürüten on daire bünyesinde çalışan işçilerin dökümü verilmiştir.</p>

  <table class="generictable">
    <tr class="calibre4">
      <td class="calibre5"><span class="idebold">Daire</span></td>

      <td class="calibre5"><span class="idebold">Hanede veya Handa Yatan</span></td>

      <td class="calibre5"><span class="idebold">Tanzifat Ahurlarında Yatan</span></td>

      <td class="calibre5"><span class="idebold">Toplam Nefer</span></td>
    </tr>

    <tr class="calibre4">
      <td class="calibre5">Birinci Daire</td>

      <td class="calibre5">95</td>

      <td class="calibre5">140</td>

      <td class="calibre5">235</td>
    </tr>

    <tr class="calibre4">
      <td class="calibre5">İkinci Daire</td>

      <td class="calibre5">42</td>

      <td class="calibre5">45</td>

      <td class="calibre5">87</td>
    </tr>

    <tr class="calibre4">
      <td class="calibre5">Üçüncü Daire</td>

      <td class="calibre5">48</td>

      <td class="calibre5">46</td>

      <td class="calibre5">94</td>
    </tr>

    <tr class="calibre4">
      <td class="calibre5">Dördüncü Daire</td>

      <td class="calibre5">32</td>

      <td class="calibre5">63</td>

      <td class="calibre5">95</td>
    </tr>

    <tr class="calibre4">
      <td class="calibre5">Beşinci Daire</td>

      <td class="calibre5">3</td>

      <td class="calibre5">9</td>

      <td class="calibre5">12</td>
    </tr>

    <tr class="calibre4">
      <td class="calibre5">Altıncı Daire</td>

      <td class="calibre5">44</td>

      <td class="calibre5">278</td>

      <td class="calibre5">322</td>
    </tr>

    <tr class="calibre4">
      <td class="calibre5">Yedinci Daire</td>

      <td class="calibre5">4</td>

      <td class="calibre5">20</td>

      <td class="calibre5">24</td>
    </tr>

    <tr class="calibre4">
      <td class="calibre5">Sekizinci Daire</td>

      <td class="calibre5">11</td>

      <td class="calibre5">6</td>

      <td class="calibre5">17</td>
    </tr>

    <tr class="calibre4">
      <td class="calibre5">Dokuzuncu Daire</td>

      <td class="calibre5">24</td>

      <td class="calibre5">44</td>

      <td class="calibre5">68</td>
    </tr>

    <tr class="calibre4">
      <td class="calibre5">Onuncu Daire</td>

      <td class="calibre5">6</td>

      <td class="calibre5">38</td>

      <td class="calibre5">44</td>
    </tr>

    <tr class="calibre4">
      <td class="calibre5">Toplam</td>

      <td class="calibre5">309</td>

      <td class="calibre5">689</td>

      <td class="calibre5">998</td>
    </tr>
  </table>

  <p class="normal">I. Dünya Savaşı İstanbul'da belediye teşkilatını yerle bir etmiştir. Yapılan bütün yenilikler, özellikle Şehremini Cemil Topuzlu Paşa'nın kurduğu sistem, temizlik işçilerine, hayvanlarına ve arabalarına ordu tarafından el konulmasıyla boşa gitmiştir. Temizlik görevlilerinin askere alınmaları üzerine bu işler ileride de anlatacağımız gibi kadın ve çocuklara kalmıştır.<sup class="calibre3"><a href="../Text/tanzimat_split_138.html#footnote-241-90" id="footnote-241-90-backlink">[90]</a></sup> Seferberlik ilanında şehirdeki tanzifat amelesi sayısı 1416 idi. Fakat Cemil Topuzlu'nun ileride ayrıntılı olarak vereceğimiz beyanlarından da anlaşılacağı üzre bu sayı yarı yarıya azalmıştır.</p>

  <p class="normal">Temizlik çalışmalarının vefakar elemanları çöp toplayıcılar için "tanzifat amelesi" tabiri uzun süre kullanılmıştır. 1921 yılına ait bir belgede bu ismin geçmesi dikkat çekicidir.<sup class="calibre3"><a href="../Text/tanzimat_split_139.html#footnote-241-91" id="footnote-241-91-backlink">[91]</a></sup> Hatta 1924 senelerinde Bağdat Caddesi'nde, ellerinde büyük bir çalı süpürgesi ve yarısı kesilmiş beyaz peynir tenekesine sokulmuş uzun bir çomaklı kürek, üstlerinde asker elbisesine benzer kıyafetlerle, yolları temizleyen çöpçüler hizmet ederlerdi.</p>
</body>
</html>
