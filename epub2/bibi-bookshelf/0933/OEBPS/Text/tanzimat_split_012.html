<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_8">Dini Mekânların Tanzifine Bir Örnek:<br class="chapter" />
  Medrese ve Külliyelerin Temizliği</h1>

  <p class="normal">Osmanlı Devleti, eğitim müesseselerinin bakımı ve temizliği için sürekli tedbirler almıştır. Neredeyse her medresenin çöpleri atmakla görevli bir elemanı bulunmaktaydı. 1594 tarihli bir belgede Ayasofya medresesinden mezbele çıkarılmış ve bu iş için 160 akçe para harcanmıştır.<sup class="calibre3"><a href="../Text/tanzimat_split_088.html#footnote-241-39" id="footnote-241-39-backlink">[39]</a></sup></p>

  <p class="normal">Eğitime hususi bir önem verdiğini bildiğimiz Sultan II. Abdülhamid'in birçok okul ihdas ettiği ve ülkede çok önemli bir eğitim hamlesi yapıldığı bilinmektedir. Bununla birlikte mevcut okulların ve medreselerin de eğitime uygun şartlarda hizmet vermesi için düzenlemeler yaptırdığı da görülmektedir. Temiz olmayan bir ortamda sağlıklı eğitim verilemeyeceğini gören sultanın uygulamalarından biri dikkat çekicidir. Elimizde bulunan ve Mâbeyn Başkitâbeti'ne yazılan 6 Şubat 1888 tarihli bir yazıda konuyla ilgili önemli bilgiler edinmekteyiz. Buna göre, sultanın bizzat görevlendirdiği doktorların medreselerdeki öğrencilerin hasta olanlarını muayene etmek için çalıştıkları bir sırada bu eğitim kurumlarının içerisinde çöp yığınlarının biriktiği görülmüştür. İlgililere sorulduğunda süprüntülerin üç senede bir ihaleye çıkarılarak en ucuz teklifi verene kaldırtıldığı söylenmiştir. Doktorlar, bu durumun öğrencilerin sağlığını olumsuz etkileyeceğini ve çöplerin derhal kaldırılması gerektiğini bildirmişler, bunun üzerine süprüntülerin bir kısmı kaldırılmış ve bu durum padişah tarafından memnuniyetle karşılanmıştır. Ayrıca sultan tarafından verilen emirde sağlığı olumsuz etkileyen bu pisliklerin biriktirilmeyerek hemen kaldırılmalarını ayrıca medreselerin tuvaletlerinin badanalanarak, pis koku giderici maddelerle temizlenmeleri istenmiştir. Bu çalışmaların yapılıp yapılmadığının kontrolüne çıkan yetkililer aslında medreselerin birçoğunun süprüntü taşıyan görevlileri olduğunu, bu görevlilerin bazılarının Evkaf Nezareti'nden maaş aldığını tespit etmişlerdir. Yine Fatih ve Süleymaniye'de bulunan diğer büyük medreselerin de biriken süprüntülerinin taşıma masraflarının üçte birinin çöp taşıyıcıları tarafından, diğer üçte ikisinin ise hazine tarafından yardım olarak karşılandığı tespit edilmiştir. Ayrıca cadde üzerindeki medreselerin çöplerini her gün yola çıkardıkları ve çöp arabaları tarafından bu süprüntülerin alındığı dolayısıyla tüm bunlar göz önünde bulundurulduğunda çöp biriktirmenin yanlış olduğu ve bir daha üç yılda bir çöp kaldırma gibi bir uygulamanın yapılmaması emredilmiştir.<sup class="calibre3"><a href="../Text/tanzimat_split_089.html#footnote-241-40" id="footnote-241-40-backlink">[40]</a></sup></p>

  <p class="normal">Yine 1890 tarihli Sultan Abdülhamid'e ait bir iradede medreselerin temizliği konusunda hassasiyet gösterilmesi istenmiştir. Aynı yıl Mabeyn-i Hümayun Başkitabeti'ne yazılan yazıda, medreselerin durumuna dair bilgiler verilmekte ve alınması gereken tedbirler sıralanmaktadır. Özellikle medreselerde süprüntülerin biriktiği bu durumun insanların sağlığını olumsuz etkilediği bu nedenle derhal kaldırılmaları gerektiği bildirilmiştir.<sup class="calibre3"><a href="../Text/tanzimat_split_090.html#footnote-241-41" id="footnote-241-41-backlink">[41]</a></sup></p>

  <p class="normal">Osmanlı Devleti'nde külliyelerin de temizliği konusunda önemli çalışmaların yapıldığı, gerek arşiv belgelerinden gerekse vakfiyelerden anlaşılmaktadır. Özellikle Süleymaniye Külliyesi gibi çok büyük mekânların personelinin de o nispette büyük olacağı aşikârdır. Kanuni Sultan Süleyman vakfiyesine göre bu külliyenin personeli 780 tanedir.<sup class="calibre3"><a href="../Text/tanzimat_split_091.html#footnote-241-42" id="footnote-241-42-backlink">[42]</a></sup> Külliyenin temizlik personeli cami, medrese ve imaret gibi müesseselerin temizliğini yapan halı, kilim ve hasır gibi mefruşatın serilmesi ve temiz tutulmasını sağlayan<sup class="calibre3"><a href="../Text/tanzimat_split_092.html#footnote-241-43" id="footnote-241-43-backlink">[43]</a></sup>, ferraş<sup class="calibre3"><a href="../Text/tanzimat_split_093.html#footnote-241-44" id="footnote-241-44-backlink">[44]</a></sup>, vakfiyede <span class="ideitalik">"ve çok sabırlı ve temizlik işine büyük önem veren bir kimse helâyı temizleyecek ve hizmeti karşılığında günlük iki akçe verilecektir"</span> şeklinde tanıtılan kennas<sup class="calibre3"><a href="../Text/tanzimat_split_094.html#footnote-241-45" id="footnote-241-45-backlink">[45]</a></sup>, tabhane ahırının temizliğini yapan mezbelekeş, cami, medrese ve tekkelerde mevlüt gibi dini merasimler yapıldığı zaman kalabalıktan dolayı bozulan havanın ıslahı için tütsü yakıp güzel kokular sağlayan<sup class="calibre3"><a href="../Text/tanzimat_split_095.html#footnote-241-46" id="footnote-241-46-backlink">[46]</a></sup> günlük 6, buhur masrafları için de 4 olmak üzere toplam 10 akçe alan buhuriden<sup class="calibre3"><a href="../Text/tanzimat_split_096.html#footnote-241-47" id="footnote-241-47-backlink">[47]</a></sup> oluşmaktaydı.</p>

  <p class="normal">Neticede dört kennas, dört ferraş; Tıp Medresesi'nde bir ferraş; camide bir buhurcu, 2 ferraş, 2 kennas; sıbyan mektebinde bir ferraş; imaretin mutfağında, tabhane ahırının temizliğini yapan ve günlük üç akçe alan mezbelekeş; tuvaletleri temizleyen günlük üç akçe alan bir âbhane ferraşı, günlük üçer akçe alan iki tabhaneferraşı; mutfak ve yemekhanenin temizliğini yapan günlük üç akçe alan ferraş; Darüşşifa'da iki kişiden oluşan darüşşifa ferraşları bulunmaktaydı. Dolayısıyla külliyede toplamda temizlik işlerinin en mühim elemanları olan 15 ferraş ve 8 kennas bulunmaktaydı.<sup class="calibre3"><a href="../Text/tanzimat_split_097.html#footnote-241-48" id="footnote-241-48-backlink">[48]</a></sup></p>
</body>
</html>
