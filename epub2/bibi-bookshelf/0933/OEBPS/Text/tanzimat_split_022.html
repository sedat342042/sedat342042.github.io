<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanzimat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_18">Bir Sosyal İhtiyaç Olarak Tuvaletler</h1>

  <p class="normal">Şurası takdir edilecektir ki, şehrin sokaklarındaki bazı olumsuzluklar kabul edilse de kişisel temizlik konusunda dünyanın hangi bölgesi ile karılaştırırsak karşılaştıralım Müslüman Türkler kadar hassas bir millet bulmak zordur. Nitekim dönemin Avrupalı seyyahları bu karşılaştırmayı kendi ülkeleriyle yapmışlar, özellikle tuvalet konusunda Osmanlıların gösterdikleri hassasiyete hayran kalmışlardır. 17. yüzyılda İstanbul'a gelen ve ilginç ayrıntılarla dolu bir seyahatname yazan Josephus Grelot bu konudaki takdirini saklayamaz:</p>

  <p class="indentmetin"><span class="ideitalik">"Dinin buyurduğu bu temizlik, İslam mimarisinin kenti çeşitli yerlerinde özellikle cami yakınlarında, kendi dillerinde edebhane, dedikleri genel helâlar inşa etmeye yöneltmiştir. Bunlar çok temizdir; kullananların temiz tutma konusunda gösterdiği özenin dışında maaşlı bir meydancı yani temizlik işçisi tarafından da her taraf perşembe günü temizlenir. İçlerinde küçük bölmeler her zaman akan bir çeşme ya da en azından, bu taharet denilen özel temizlik sırasında kullanılan bir musluk bulunur.</span></p>

  <p class="indentmetin"><span class="ideitalik">Ne yazık ki Avrupa'da, özellikle büyük kentlerde başlıca süs olması gereken temizliği korumak için böyle kullanışlı ve önemli yerlere sahip değiliz. Doğu'da, bizim kentlerimizdeki gibi, saygıyla yaklaşılması gereken ibadethane duvarlarının, bahçelerinin idrar ve dışkıyla kirletildiği asla görülmez. Orada, böylesine ağır bir yükü boşaltacak yer bulamadığı için, doğal ihtiyacının tutarak sağlığına zarar verene de rastlanmaz."<sup class="calibre3"><a href="../Text/tanzimat_split_176.html#footnote-241-128" id="footnote-241-128-backlink">[128]</a></sup></span></p>

  <p class="normal">Gerçekten de umumi tuvalet konusunda Osmanlı toplumunun çağdaşları Batılılardan çokça ileri olduğu rahatlıkla söylenebilir. İngiltere Kralı VIII. Henri'nin 1544 yılında Cambridge kasabasının sokaklarını kaplayan dışkı ve pislikten şikâyet etmesi bu anlamda manidardır.<sup class="calibre3"><a href="../Text/tanzimat_split_177.html#footnote-241-129" id="footnote-241-129-backlink">[129]</a></sup> İnsanların en doğal ihtiyacı olan tuvaletlere bu derece önem verilmesinin nedeni hiç şüphe yok ki insanlığa sağladığı yararın yanında şehirde mikroplardan kaynaklanacak salgın hastalıkları da önlemekti. Bilindiği gibi tifo, dizanteri ve benzeri rahatsızlıklar eski dönemlerde insanlar için ciddi tehlikeler oluşturuyor; bu rahatsızlıklar şehirlerdeki hijyen eksikliğinden ve insanların tuvalet ihtiyaçlarını sokaklara yapmasından kaynaklanıyordu. Bu sıkıntının farkında olan Osmanlılar sadece umumi tuvaletler yapmıyor bu tuvaletlerin temizliğine de azami dikkat gösteriyorlardı. Tophane semtinde Çavuşbaşı mevkiinde Divan-ı Hümayun Kesedârı el-Hac Mehmed Efendi'nin bina ettirdiği caminin temizlenmesi için 1792 yılında bir fon ayrılmış ve bu işle görevli olan kişiye günlük yedi akçe ücret ödenmiştir. Yine 1940'lı yıllarda yol genişletme çalışmaları kapsamında yıkılan Papasoğlu Mescidi'nin 1667 yılında düzenlenmiş, abdesthanesine ait bir vakfiyede de benzer uygulamaların olduğunu görmek mümkündür.<sup class="calibre3"><a href="../Text/tanzimat_split_178.html#footnote-241-130" id="footnote-241-130-backlink">[130]</a></sup></p>

  <p class="normal">Tuvaletlerin yapımına ve bakımına verilen önemin benzeri de buralarda meydana gelen atığın tahliyesinde de görülmektedir. Kanalizasyon sistemine gösterilen ihtimamı arşiv belgelerinden anlamak mümkündür. Osmanlı Devleti'nin en önemli askeri birliği yeniçerilerin kışlalarının olduğu Et Meydanı bölgesinde bulunan kanalizasyonun zarar gördüğü ve buradan çıkan pisliğin insanları rahatsız ettiği bildirilmiş; lağımın tamiri için keşif yapılarak bazı lağım kapaklarının tamir edilmesine karar verilmiştir. İstanbul'un en önemli camilerinden biri olan Ayasofya Camii'nin de tuvaletlerinin giderleri yani bölgenin kanalizasyon sisteminin, çeşitli zamanlarda temizlendiği ve insanlara herhangi bir sıkıntı yaratmaması için tedbirler alındığı bilinmektedir.<sup class="calibre3"><a href="../Text/tanzimat_split_179.html#footnote-241-131" id="footnote-241-131-backlink">[131]</a></sup> Evliya Çelebi, Lağım işleriyle ilgilenen bir esnaf grubundan Seyahatnamesi'nde şöyle bahsetmektedir:</p>

  <p class="indentmetin"><span class="ideitalik">"Nefer 5 bin, pirleri Nakkab-ı Yemenî'dir, Selmân-ı Pâk belini bağlayıp pîr etti. Kabri Yemen hacılarının ihrama girdikleri Yelemlem adlı yerdedir. Bunlar hepsi tepeden tırnağa silahlı olup büyük bal fıçılarını çeşit çeşit yeşil yapraklarla süslerler. Sırıklarla fıçıları omuzlarında götürüp ellerinde kazma kürekler, meydan süpürgeleri ve gerdeller ile "Aşa aşa" diyerek yer yer yolları süpürüp gerdellere, fıçılara doldurup geçerler. Bu esnafın gazalarda işleri, bir kale feth edildiğinde ve ordu içinde beyt-i halâ (hela) kazarlar. Kalenin temeline varmak için yer altından lağım kazarlar ve bunu siyah barut ile doldurup havaya atarak kaleyi feth ederler. Bu topluluk İstanbul'da çoğunlukla Kayseri Ermenileri'dir. Biraz kötü kokulu esnaftır. Fakat gayet lazımlı Serkiz, Vartan, Derder, Aşvadır ve Mohan isimli bokçulardır."<sup class="calibre3"><a href="../Text/tanzimat_split_180.html#footnote-241-132" id="footnote-241-132-backlink">[132]</a></sup></span></p>

  <p class="normal">Birçok konuda olduğu gibi insanların tuvalet ihtiyaçlarında da bazı yeniliklere imza atan Şehremini Cemi Topuzlu Paşa döneminde umumi helâların düzenlenerek modern bir hal aldığı görülmektedir. Gerçekten de Osmanlı Devleti'nin son yıllarının yaşandığı, girişilen harplerin devletin ekonomisini bozduğu, sosyal hayatı felce uğrattığı bir dönemde eski uygulamaların aksine kötü bir manzara ile yüzyüze kalınmıştır. Hatıralarında, şehremini olduğunda tuvaletlerin çok kötü bir halde olduğunu sokaklarda umuma mahsus bevlihane, tuvalet salonları bulunmadığını bu nedenle tenha sokaklardan başka işlek caddelerin yan taraflarının, köşe başlarının birer bevlhane halini aldığını söylemektedir. Ayrıca cami avlularında bulunan tuvaletlerin çok bakımsız kaldıklarını, velhasıl şehrin sıhhat ve selameti ile çok alakalı olan temizliğin pek önemsenmediğini söylemektedir.<sup class="calibre3"><a href="../Text/tanzimat_split_181.html#footnote-241-133" id="footnote-241-133-backlink">[133]</a></sup></p>

  <p class="normal">Bu kötü durum karşısında kolları sıvan Şehremini Topuzlu Paşa, şehrin çeşitli yerlerine hijyenik kurallar dikkate alınarak tuvalet salonları inşa ettirmiş; Mösyö Alfred Michel adındaki mimar ile konuyla ilgili bir sözleşme imzalanmıştır. Sözleşmenin sadeleştirilmiş hali aşağıdadır:</p>

  <p class="normal"><span class="idebold">Tuvalet Salonları Mukâvelenâmesi<sup class="calibre3"><a href="../Text/tanzimat_split_182.html#footnote-241-134" id="footnote-241-134-backlink">[134]</a></sup></span></p>

  <p class="normal">7 Kânûnıevvel 1329/ 20 Aralık 1913</p>

  <p class="normal">Bir taraftan Şehremâneti'ne izâfetle Şehremîni Cemil Paşa hazretleri, diğer taraftan Galata'da Asikörasyoni Generali Hanı'nda ikamet eden Mimar Mösyö Alfred Michel arasında aşağıda olduğu gibi mukavele imzalanmıştır.</p>

  <p class="normal">Birinci madde: Şehremini Cemil Paşa hazretleri Şehremâneti nâm ve hesâbına Dersaâdet ve Bilâd-ı Selâse'de mevkiin icabına göre inşâsından sonra şekillerinin ve mevkilerinin değiştirilmesi Şehremâneti tarafından onaylanmak şartıyla aşağıda isimleri yazılı noktalarda yer altında ve yer üstünde otuz adet tuvalet salonu inşâ edilmesi, bu salonların işletilmesi için Mösyö Michel'e mukâvele tarihinden itibaren otuz sene müddetle ruhsat verilmiştir. Mösyö Michel şartları aşağıda yazılı olduğu üzere tuvalet salonlarını belirlenen süre içerisinde bütün masrafları kendisine ait olmak üzere kâmilen inşâ etmeyi, mukavele tarihinden itibaren otuz sene sonunda mezkûr otuz tuvalet salonunu hiçbir tarafı tamire ve bilcümle levâzımı yenilemeye muhtaç olmayacak güzel bir surette ücretsiz ve tamamen şehremânetine devr ve teslim eylemeği kabûl ve taahhüd eylemiştir.</p>

  <p class="normal">İkinci madde: Mösyö Michel, işbu taahüdatını bizzat ifa edeceği gibi müteahhidin hukuk ve vazifelerini, mesuliyetini tamamen taahhüd etmek üzere bir Osmanlı anonim şirketi dahi teşkil edebilecektir. Ve şirketin kurulmasından önce ölümü durumunda mirasçıları kendi makamına sahip olacak ve böylece varis aynı vazâif ve mesuliyeti taahhüd eyleyecektir. Gerek şirket, gerek mirasçı, her durumda iş bu mukâvele hükümlerinden dolayı Osmanlı kanunlarına tâbi olacaktır. Müteahhit İstanbul'da daimi bir ikametgâh bildirecek, işbu ikametgâha posta ile gönderilecek tebligatın müteahhidin şahsına tebliğ edildiği kabul edilecektir. Müteahhit ayrıca Osmanlı tebaasından bir vekil gösterecektir. Şehremaneti'nin salonlar için belirtilen noktaları inşadan önce değiştirmeye hakkı olduğu gibi inşadan sonra dahi yalnız inşa masraflarını, Heyet-i Fenniyye'nin keşfi gereğince, ödeyerek mevkiini değiştirmeye hakkı olacaktır.</p>

  <p class="normal">Üçüncü madde: Mezkûr tuvalet salonlarının inşa olunacağı noktalar aşağıda yazılıdır:</p>

  <p class="normal">Gülhane Parkı birinci kısmında fevka'l-arz (yer üstünde).</p>

  <p class="normal">Gülhane Parkı ikinci kısmında fevka'l-arz.</p>

  <p class="normal">Sultanahmet Meydanı'nda fevka'l-arz.</p>

  <p class="normal">Bayezid merkezinde fevka'l-arz.</p>

  <p class="normal">Sultanhamamı'nda tahte'l-arz (yer altında).</p>

  <p class="normal">Eminönü'nde tahte'l-arz.</p>

  <p class="normal">Galata'da Kamanto Merdiveni'nde tahte'l-arz.</p>

  <p class="normal">Beyoğlu'nda Tünel meydanında (şuanda mevcud olup kiraya verilecektir.)</p>

  <p class="normal">Galatasarayı'nda tahte'l-arz.</p>

  <p class="normal">Taksim'de (şuanda mevcud olup kiraya verilecektir.)</p>

  <p class="normal">Makriköy İstasyonu'nda fevka'l-arz.</p>

  <p class="normal">Kadıköy İskelesi'nde fevka'l-arz.</p>

  <p class="normal">Aksaray'da fevka'l-arz.</p>

  <p class="normal">Şehzâdebaşı'nda tahte'l-arz.</p>

  <p class="normal">Çarşu-yı Kebir'de tahte'l-arz.</p>

  <p class="normal">Cağaloğlu'nda tahte'l-arz.</p>

  <p class="normal">Sirkeci'de fevka'l-arz.</p>

  <p class="normal">Yemiş'te fevka'l-arz.</p>

  <p class="normal">Perşembepazarı'nda tahte'l-arz.</p>

  <p class="normal">Hasköy'de fevka'l-arz.</p>

  <p class="normal">Büyükada'da fevka'l-arz.</p>

  <p class="normal">Şişli'de fevka'l-arz.</p>

  <p class="normal">Nişantaşı'nda fevka'l-arz.</p>

  <p class="normal">Beşiktaş'ta tahte'l-arz.</p>

  <p class="normal">Kuruçeşme'de fevka'l-arz.</p>

  <p class="normal">Büyükdere'de fevka'l-arz.</p>

  <p class="normal">Anadoluhisarı'nda fevka'l-arz.</p>

  <p class="normal">Çengelköyü'nde fevka'l-arz.</p>

  <p class="normal">Kuzguncuk'ta fevka'l-arz.</p>

  <p class="normal">Üsküdar'da fevka'l-arz.</p>

  <p class="normal">Dördüncü madde: İşbu tuvalet salonlarının hepsi başlıca taş, demir ve çiniden inşa olunacak inşaatta çürüyecek maddeler kullanılmayacaktır. Her birinin planı ve inşa maddeleri Şehremâneti Heyet-i Fenniyye'si tarafından bir ay müddet zarfında tayin ve tasdik edildikten sonra salonların inşasına başlanılacaktır. Şurası kararlaştırılmıştır ki, bunların hepsi girişleri farklı olmak üzere kadın ve erkek için iki kısma ayrılacak ve yerüstünde olanlar otuz metre, yer altında olanlar altmış metrekareden büyük olacaktır. Salonların her biri yirmi metrekareden aşağı olamayacak; binaların içlerinin bölünmesi Heyet-i Fenniyye tarafından tayin ve tasdik edilirken, tuvaletlerin içerisinde dükkân bulunmayacak, lağımları umûmî lağımlara müteahhit bağlayacaktır. Umumi lağım olmayan yerlerde müteahhit tarafından Heyet-i Fenniyye'nin tayin edeceği genişlik ve mükemmeliyette çukurlar inşa edilecektir.</p>

  <p class="normal">Beşinci madde: Tuvalet salonlarının –masrafı müteahhide ait olmak üzere- içi havagazı veya elektrik ile aydınlatılacaktır. Kumpanya suyu olmayan mahallerde Şehremâneti'nin kabul edeceği su akıtılacaktır. Mösyö Michel ile su, gaz, elektrik vesâir şirketler arasında anlaşma yapılabilmesi için Şehremâneti kolaylık gösterecektir.</p>

  <p class="normal">İşbu şirketlerin boru ve tellerinin inşaat esnasında yerlerinin değiştirilmesi ve hasarı müteahhide aittir.</p>

  <p class="normal">Altıncı madde: Her bir tuvalet salonunun erkeler ve kadınlar kısmında, herkesin ayrıca ücrete tabi olmayarak elini yıkamak üzere bir çeşme; birer kuruş ücret alınan tuvalet için hareketli, iki küvetli ve aynalı lavabo ile dörder saç ve elbise fırçası, dört tarak ve tırnak takımı, bir defa kullanılıp kaynar su ile yıkanmak için kirli sepete atılmak üzere en az beş düzine havlu, tuvalet takımı olacaktır. İstanbul'da helâların hepsi alaturka biçimde mermerden, Beyoğlu bölgesindeki salonların yarısı alaturka yarısı alafranga ve diğerlerinin içinde birer tanesi alafranga olacaktır. Alaturkaların hepsinde çömelmek itibariyle sağ tarafta muslukları olacak ve bir kutu içersinde temiz pamuk bulundurulacaktır.</p>

  <p class="normal">Yedinci madde: Her hangi bir tuvalet salonunda -velev ki az olsun- pis koku hissedildiği, idrar, kazurat ya da temizliğe aykırı bir hâl görüldüğü, belediye zabıtalarının, sıhhiye müfettişinin veya polis memurunun raporunda beyan edildiği takdirde derhal müteahhide veya vekiline haber verilecek, bu durumun tekrarı halinde her defası için bir Osmanlı lirası tazminat alınacaktır. Uyarılar bir sene zarfında on defa tekrar ettiği takdirde umum tuvalet salonlarına Şehremâneti'nin el koyma ve tasarrufa hakkı olacağını şimdiden Mösyö Michel kabûl eder.</p>

  <p class="normal">Sekizinci madde: Şuanda mevcut cami tuvaletlerine ve etraftaki mevcut helâlara halel gelmemek üzere Mösyö Michel tarafından inşa olunacak helâların dört yüz metre çevresinde helâ yapımına Şehremâneti ruhsat vermeyecektir. Bununla birlikte dört yüz metre haricinde helâ veya tuvalet salonu inşâsına Şehremâneti'nce lüzûm görüldüğü taktirde, teklifte bulunacak kişiler ile Mösyö Michel eşit şartlar ileri sürerlerse üstünlük hakkı Michel'de olacaktır.</p>

  <p class="normal">Şehremâneti'ne ait mevcut ücretsiz bevlhaneler, hepsinin masrafı Mösyö Michel tarafından ödenmek şartıyla yüz elli metre mesafeye nakledilecektir. Yalnız şurası kesindir ki, gerek eskiden beri mevcut olan bevlhânelerin muhafazasına, gerek bundan sonra istediği mevkiye ücretsiz bevlhâne ve helâ inşâsı veya inşa ettirilmesi hukukuna Şehremâneti her zaman sahiptir.</p>

  <p class="normal">Dokuzuncu madde: Mösyö Michel'e işbu mukâvelenâmenin imza tarihinden itibaren bir hafta zarfında birden on bir numaraya kadar olan tuvalet salonları mevkileri göstermek sûretiyle teslim olunacak ve Mösyö Michel mukavele tarihinden itibaren bir sene sonunda hepsini bitirmiş ve kullanıma açmış olacaktır. Müteahhit veya makamına kâim olan şirketin kontrolünde olamayan ve iki tarafın razı olarak, mahiyetini tayin edemeyecekleri zorlayıcı sebepler ve olağan üstü bir durum hariç olmak üzere, altı ay zarfında inşaata başlamadığı veya başlayıp da bir sene sonunda bitirmediği takdirde mukavele feshedilecektir. Bununla birlikte Şehremâneti tuvalet salonları inşasına ruhsat verilmesi hakkını istediği gibi kullanmaya serbest olacak ve Mösyö Michel tarafından yapılan inşaata, Emanet bedelsiz olarak tasarruf eyleyecektir. Bir sene zarfında, on tuvalet salonunun bitiminden sonra, on birden yirmiye kadar diğer on adedinin inşasına altı ay sonra başlanılacak, bunlar sene bitimine kadar tamamlanacak ve diğer yirmi birden otuza kadar on adedinin inşasına üçüncü senenin ilk altı ayında başlanacak ve bunlar da sene sonunda bitirilecektir. Mösyö Michel işbu müddetleri kısaltma ve otuz adedini mümkün olduğu kadar kısa bir müddette ikmal eylemek hakkına sahiptir. Ancak bir kısmını inşâ ve tamamlama diğer kısmındaki hukukunu geçersiz kılmaz. Yukarıda yazılı olduğu müddetlerde otuz adet tuvalet salonunu inşaya başlamadığı veya bitirmediği takdirde işbu mukavele gereğince bütün hakları geçersiz olup inşa olunmuş olan tuvâlethâneler bedelsiz olarak Şehremâneti'nin tasarrufuna geçecektir. Mösyö Michel belirlenen müddet zarfında ilk on adet helâyı inşa ve ikmal edince teminat akçesi iade olunacak ve taahhüdâtına mukâbil Şehremâneti tazminat almak lâzım gelirse inşâ olunmuş tuvâlethânelerin gelirlerine el koymaya hakkı olacaktır.</p>

  <p class="normal">Onuncu madde: Mösyö Michel her tuvalet salonu için kullanıma başlanmazdan bir hafta evvel senelik on lira yer kirası verecek ve bu ücret her yıl aynı şekilde ödenecektir. Aynı zamanda net kazancın yüzde beşini sene sonunda Şehremâneti muhasebesine bilançosuyla beraber teslim eyleyecektir. Bu meblağlardan başka şuanda inşa olunmuş olan Beyoğlu Tünel tuvalethânesi için senelik ayrıca otuz ve Taksim tuvalethânesi için yirmi dört lira kira bedeli verilecektir.</p>

  <p class="normal">On birinci madde: Her bir tuvalet salonunda hasta ve sakat olmayan iffetli, namuslu, Osmanlı tabasından kadın hizmetçi ile erkek hademe ve bekçi bulundurulacaktır. Bunlar tek çeşit Osmanlı kıyafeti giyeceklerdir. İffete ve temizliğe aykırı halleri Şehremâneti'nce tespit edilenler derhal değiştirilecektir. Ücretleri, elbise bedelleri vesaire masrafları müteahhide aittir.</p>

  <p class="normal">On ikinci madde: Bevlhâne kullanımı için on para, helâ kullanımı için yirmi para, helâyla birlikte tuvalet için kırk para alınacaktır. Mösyö Michel etrafa tecavüz etmemek şartıyla tuvalet salonlarında ilan asabilir, içeride ayakkabı boyacısı bulundurabilir; çiçek ve gazete satabilir.</p>

  <p class="normal">On üçüncü madde: Mösyö Michel veya makamına sahip olanlar işbu mukavele hükümlerine veya tuvalet salonlarının inşasıyla alakalı Heyet-i Fenniyye'ce tasdik olunan plan, profil, keşifnâme, şartnâme vesâir ihtârlara riâyet eylemediği taktirde herhangi bir ihtara lüzum olmaksızın mukavele feshedilecek; mevcut inşaat toptan ve bedelsiz olarak Şehremâneti'nin tasarrufuna geçecektir.</p>

  <p class="normal">On dördüncü madde: İşbu tuvalet salonları yalnız belediye vergisinden muaftır.</p>

  <p class="normal">On beşinci madde: İş bu mukavelename Türkçe olarak 7/20 Kânunuevvel 1329/20 Aralık 1913- 2 Ocak 1914 tarihinde tanzim edilmiştir. Bu tarihten itibaren üç gün zarfında harcı Mösyö Michel'e ait olmak üzere mukâvelât muharrirliğince tasdik ve emanete makamına tevdi edilmediği takdirde feshedilmiş olacaktır. İşbu mukavelename iki nüsha olarak karşılıklı tanzim kılınmıştır.</p>

  <p class="indentmetin">Müteahhit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şehremîni</p>

  <p class="indentmetin">Alfred Michel&nbsp;&nbsp;&nbsp;&nbsp;&nbsp;&nbsp;Cemil</p>

  <p class="indentmetin">(İmza)</p>

  <p class="normal">Bu kadar geniş kapsamlı bir surette imzalanan bu mukavelename Müteahhit Michel'in şartnamedeki bazı hususları yerine getirmediği için feshedilmiştir. Osman Nuri Ergin'in bir dip notla belirttiğine göre şartnamenin dokuzuncu maddesinde bulunan tuvalet salonlarından birden on bir numaraya kadar olanlarının inşasına, mukavelenin imzalanmasını müteakip altı ay içerisinde başlanmalı, bir yıl içerisinde de bu salonlar hizmet açık hale getirilmiş olmalı uyarısı yerine getirilmediği için anlaşma geçersiz sayılmış ve depozito olarak müteahhit tarafından verilen beş yüz liraya el konulmuştur.<sup class="calibre3"><a href="../Text/tanzimat_split_183.html#footnote-241-135" id="footnote-241-135-backlink">[135]</a></sup> Şehremin Cemil Topuzlu Paşa hatıralarında mukavelenin imzalanmasına rağmen çıkan I. Dünya Savaşı nedeniyle bu işin suya düştüğü söylemektedir.<sup class="calibre3"><a href="../Text/tanzimat_split_184.html#footnote-241-136" id="footnote-241-136-backlink">[136]</a></sup></p>
</body>
</html>
