<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title>JUNE</title>
</head>

<body>
  <h2 class="h21"><img alt="img4.jpg" height="91" src="../Images/img4.jpg" width="401" /></h2>

  <p class="p6"><span class="t19">"EDEN"</span></p>

  <p>Day'in ağzından çıkan ilk kelime buydu. JumboTron'lar kızıl uyarılarını yayınlamaya devam ederken şehrin her tarafında alarm yankılanmaya devam ediyor, beni ritmik kükremesiyle sağır ederken şehirdeki diğer bütün sesleri bastırıyordu. Sokak boyunca insanlar camlardan bakıyor, binaların girişlerinden dışarıya akın ediyorlardı; onlar da bizim kadar bu alışılmadık alarm karşısında afallamışlardı. Askerler sokaklarda düzene giriyor, düşmanın yaklaştığını gördükçe mikrofonlarına bağırıyorlardı. Day'in tam yanında koşuyordum ve ilerlerken aklımda düşünceler ve rakamlar dönüyordu. (Dört saniye. On iki saniye. On beş saniyede bir blok, yani eğer bu hızla gidersek Day'in apartmanına ulaşmamıza yetmiş beş saniye vardı. Daha hızlı gidebileceğimiz bir yol var mıydı? Ve <span class="t14">Ollie.</span> Onu dairemden çıkarıp yanıma almalıydım.) Garip bir şekilde odaklanmıştım, tıpkı aylar önce Day'i Batalla Binasından ilk kaçırdığım anki gibi, tıpkı Day'in halka seslenmek için Başkent Kulesine tırmanıp benim de askerleri peşinden alıp başka yöne çektiğim zamanki gibi. Senato salonunda sessiz ve rahatsız bir gözlemci olabilirdim ancak sokaklara çıktığımda, kaosun ortasında düşünebiliyor ve harekete geçebiliyordum.</p>

  <p>Lisedeyken bu özel alarm hakkında ders alıp tatbikat yaptığımızı hatırlıyordum fakat Los Angeles Kolonilerden o kadar uzaktaydı ki o eğitim tatbikatları bile nadirdi. Bu alarm sadece düşmanlar şehrimize saldırdığında, sadece tam olarak şehrin sınırına gelip işgal etmeye başlarlarsa kullanılmak üzereydi. Denver'daki süreç nasıl işliyordu, bilmiyordum ancak o kadar da farklı olamayacağını düşünüyordum; hemen binaları tahliye etmemiz, sonra da en yakındaki yer altı sığınağını bulmamız ve bizi daha güvenli bir şehre götürecek yer altı trenlerine binmemiz gerekiyordu. Üniversiteye gelip resmen bir asker olduktan sonra bu tatbikat benim için değişmişti: Askerler hemen komutanlarının kulaklıklarından belirtecekleri bir yere gideceklerdi. Her an savaşa hazır olmak durumundaydık.</p>

  <p>Ama bu alarmın hiç Cumhuriyetin şehirlerinden birine gerçek bir saldırı yapıldığı için kullanıldığını görmemiştim çünkü henüz öyle bir şey olmamıştı. Saldırıların çoğu daha bize ulaşamadan geri püskürtülmüştü. Bugüne kadar. Ve Day'in yanında koşarken aklından tam olarak neyin geçtiğini biliyordum. Midemde tanıdık bir suçluluk duygusunu harekete geçirmişti.</p>

  <p>Day daha önce bu alarmı hiç duymamıştı, hiçbir zaman da bunun için tatbikat yapmamıştı. Çünkü o yoksul bir bölgedendi. Daha önce bundan hiç emin değildim ve bunu pek fazla düşünmediğimi kabul ediyordum ancak Day'in kafası karışmış yüz ifadesini görünce her şey açıklığa kavuştu. Yer altı sığınakları sadece üst sınıfa mensup, cevher bölgelerinde yaşayan kişiler içindi. Yoksul insanlar kendi başlarının çaresine bakmak zorundaydı.</p>

  <p>Üstümüzde bir jet motorunun çığlıklarını duyduk Bir Cumhuriyet jetiydi. Sonra birkaç tane daha. Bağırışlar yükselip alarmla birbirine karışıyordu, kendimi Anden'dan her an gelebilecek bir aramaya hazırladım. Sonra, ufukta Zırh boyunca parlayan turuncu ışıkları gördüm. Cumhuriyet duvardan saldırıya karşılık veriyordu. <span class="t14">Bu gerçekten oluyor.</span> Ancak olmamalıydı. Koloniler, panzehiri onlara vermemiz için az da olsa bize <span class="t14">zaman tan</span><span class="t14">ı</span><span class="t14">m</span><span class="t14">ı</span><span class="t14">ş</span><span class="t14">lard</span><span class="t14">ı</span> ve bunun üzerinden sadece dört gün geçmişti. Öfkem daha da arttı. Bu kadar uçarı bir yolla bizi hazırlıksız yakalamak mı istemişlerdi?</p>

  <p>Day'in elini tutup hızlandım. "Edeni arayabilir misin?" diye bağırdım.</p>

  <p>Day nefes nefese, "Evet," dedi. Artık eski kuvvetine sahip olmadığını hemen anladım, nefes alırken biraz zorluk çekiyordu, adımları biraz daha yavaştı. Boğazıma bir düğüm oturdu. Kötüye giden sağlığının ilk göstergesi nedense bu oldu ve kalbim sıkıştı. Arkamızda başka bir patlama daha gecenin içinde yankılandı. Elini daha da sıkıca tuttum.</p>

  <p>"Eden'a apartmanınızın girişinde hazır olmasını söyle," diye bağırdım. "Nereye gidebileceğimizi biliyorum."</p>

  <p>Kulaklığımdan telaşlı bir ses geldi. Anden'dı. "Neredesin?" dedi. Sesinde hafif bir korku tınısı duyunca ürperdim, çok nadir duyduğum başka bir şey de buydu. "Başkent Kulesi'ndeyim. Seni alması için bir jip göndereceğim."</p>

  <p>"Day'in apartmanına gönder jipi. Bir dakika içinde orada olacağım. Ve Ollie... köpeğim..</p>

  <p>Anden, "Onu hemen sığınaklara gönderteceğim," dedi. "Dikkatli ol." Sonra bir klik sesi geldi ve bir saniye boyunca statik duyduktan sonra bağlantı sona erdi. Yanımda duran Day talimatlarımı kendi mikrofonundan Eden'a aktarıyordu.</p>

  <p>Siteye geldiğimizde, Cumhuriyet jetleri her saniye havayı yaran bir çığlıkla üzerimizden geçip havada düzinelerce iz bırakır olmuştu. Kalabalıklar sitenin dışında toplanmaya ve şehir devriyeleri tarafından farklı yönlere götürülmeye başlanmıştı. Ufuktaki jetlerden bazılarının Cumhuriyet jetleri değil, tanımadığım düşman jetleri olduğunu fark edince içimi bir korku kapladı. Eğer bu kadar yakındalarsa, o zaman uzun menzilli füzelerimizi geçmiş olmalıydılar. Gökyüzünün öbür ucunda iki siyah nokta süzülüyordu. Bunlar Koloniler'in hava gemileriydi.</p>

  <p>Day, Eden'ı benden önce gördü. Sitenin girişindeki demir parmaklıklara tutunmuş, boşu boşuna etrafındaki insan denizini gözlerini kısarak görmeye çalışan küçük, altın sarısı saçlı bir çocuktu. Bakıcıları çocuğun omuzlarından sıkı sıkı tutarak arkasında duruyordu. Day, "Eden!" diye bağırdı. Oğlan kafasını bize doğru çevirdi. Day merdivenlerden sıçrayarak çıktı ve onu kollarına aldı, sonra da bana döndü. "Nereye gideceğiz?" diye bağırdı.</p>

  <p>Başkaları duymasın diye, "Seçmen bizim için bir jip gönderiyor," dedim kulağına. Birkaç kişi yanımızdan panik içinde geçerken bizi tanır gibi olmuştu bile. Yakamı olabildiğince yukarı çekip başımı eğdim. <span class="t14">Hadi ama,</span> diye kendi kendime söylendim.</p>

  <p>Day, "June," dedi. Göz göze geldik. "Diğer bölgelere ne olacak peki?"</p>

  <p>İşte korktuğum soru gelmişti. <span class="t14">Yoksul bölgelere ne olacak peki?</span> Tereddüt ettim ve o kısa sessizlik anında Day cevabı anladı. Dudakları ince birer çizgi halini aldı. Gözlerinde derin bir öfke yükseldi.</p>

  <p>Jipin gelişi beni hemen cevap vermekten kurtardı. Kalabalığın bir iki metre ötesinde durdu ve içinde Anden'ın yolcu koltuğundan bana bir kere elini salladığını gördüm. Day'e aceleyle, "Hadi gidelim," dedim. Asker kapıyı açarken merdivenlerden indik. Day önce Eden ve bakıcının binmesine yardım etti sonra ikisi içeri girince biz de bindik Üzerimizden jetler uçarken jip boynumuzu kıracak kadar hızla yola çıktı. Uzaklarda tekrar parlak turuncu bir bulut Zırh'ın üzerinde mantar gibi yükseldi. Bir tek bana mı öyle gelmişti, yoksa öncekinden daha yakını mı vurmuşlardı? (Patlamanın boyutuna bakacak olursak en az otuz metre daha yakındı.)</p>

  <p>Anden arkasına dönmeden, "Hepinizin güvende olduğunu görmek güzel," dedi. Her birimizi hızlıca selamladı, sonra da şoföre bir emir verdi, o da bir sonraki bloktan sert bir dönüş yaptı. Eden korkuyla ciyakladı. Bakıcı omuzlarından tutup onu yatıştırmaya çalıştı.</p>

  <p>Daha dar bir caddeye saparken, "Neden uzun yoldan gidiyoruz?" diye sordu Anden. Uzaktaki diğer bir patlamadan dolayı zemin sallandı.</p>

  <p>Şoför, "Özür dilerim, Seçmenim," dedi. "Söylenenlere göre Zırh'ın içinde birkaç patlama olmuş, en hızlı güzergâhımız güvenli değil. Denver'ın diğer yakasında birkaç jipi bombalamışlar."</p>

  <p>"Yaralanan var mı?"</p>

  <p>"Şansımıza çok fazla yok. Birkaç jip tepetaklak olmuş, birkaç tutsak kaçmış ve bir asker ölmüş."</p>

  <p>"Hangi tutsaklar?"</p>

  <p>"Hâlâ teyit bekliyoruz."</p>

  <p>İçime iğrenç bir his doğdu. Thomas'ı görmeye gittiğimde Komutan Jameson'ın hücresinin kapısında duran nöbetçilerin rotasyonu vardı. Ayrıldığımda, nöbetçiler farklıydı.</p>

  <p>Anden hüsrana uğramış bir ses çıkardı, sonra da arkaya dönüp bize baktı. "Yer Altı Bir adında bir sığınağa doğru gidiyoruz. Sığınağa girmek veya sığınaktan çıkmak için, nöbetçilerim girişinde parmak izlerinizi tarayacak. Şoförümüzü duydunuz, kendi başınıza dışarı çıkmak güvenli değil. Anladınız mı?"</p>

  <p>Şoför bir elini kulağına bastırdı, beti benzi attı ve Anden'a baktı. "Efendim, kaçan tutsakların kimlikleri belirlendi. Üç kişi kaçmış." Tereddüt etti ve yutkundu. "Yüzbaşı Thomas Bryant. Teğmen Patrick Murrey. Komutan Natasha Jameson."</p>

  <p>Dünyam yerinden oynadı sanki. Biliyordum. Biliyordum. Daha dün Komutan Jameson'ı parmaklıklar ardında görmüş, Thomas'la hapiste çürürken konuşmuştum. Kendime, <span class="t14">çok uza</span><span class="t14">ğ</span><span class="t14">a gitmi</span><span class="t14">ş</span> <span class="t14">olamazlar,</span> dedim. Duyularımı dengede tutmaya zorlayarak, "Anden," dedim. "Dün, Thomas'ı görmeye gittiğimde farklı bir nöbetçi rotasyonu vardı. O askerlerin orada bulunması gerekiyor muydu?" Day'le birbirimize çabucak baktık ve bir an için sanki bütün dünya bizi aptal yerine koyarak hayatlarımızla zalim bir oyun oynuyormuş gibi geldi.</p>

  <p>Anden mikrofonuna, "Tutsakları bulun," diye patladı. Onun yüzü de bembeyazdı. "Gördüğünüz yerde vurun." Konuşmaya devam ederken bana baktı. "Ve bana görevde olan nöbetçileri getirin. <span class="t14">Hemen.</span>"</p>

  <p>Yeni bir patlama yeri sarsarken korkuyla büzüldüm. <span class="t14">Uza</span><span class="t14">ğ</span><span class="t14">a gitmi</span><span class="t14">ş</span> <span class="t14">olamazlar. Günün sonunda bulunup vurulmu</span><span class="t14">ş</span> <span class="t14">olurlar.</span> Kendime tekrar tekrar bunu söyleyip duydum. Hayır, burada başka bir şeyler dönüyordu. Aklım olasılıkların üzerinden geçti:</p>

  <p>Komutan Jameson'ın kaçmayı başarması tesadüf değildi, Kolonilerin saldırısı onun transfer edildiği gün gerçekleşmişti. Cumhuriyet'in saflarında Anden'ın henüz köklerim kurutamadığı hainler olmalıydı. Komutan Jameson, Kolonilere onlar aracılığıyla bilgi sızdırıyor olabilirdi. Çünkü Koloniler nasıl olduysa Zırh askerlerinin vardiya değişim zamanını biliyordu ve özellikle bugün gıda zehirlenmesi nedeniyle Zırh'ta daha az asker konumlanmıştı. Bize en zayıf anımızda saldırabilmişlerdi.</p>

  <p>Eğer durum buysa o zaman Koloniler aylardır bir saldırı planlıyor olabilirdi. Belki de veba salgını başlamadan bile önce.</p>

  <p>Ve Thomas. O da bütün bunların içinde miydi? Yoksa beni uyarmaya mı çalışıyordu. Bu yüzden beni çağırmıştı. Son arzusu için fakat aynı zamanda nöbetçilerle ilgili yanlış bir şeyler olduğunu umarım diye. Kalbim daha da hızlı atmaya başladı. Ama peki neden beni uyarmamıştı ki?</p>

  <p>Uyuşmuş bir şekilde, "Bundan sonra ne olacak peki?" diye sordum.</p>

  <p>Anden kafasını koltuğa dayadı. O da herhalde kaçan tutsaklar hakkındaki olasılıkların bir listesini yapıyordu ancak sesli olarak söylemedi. "Jetlerimizin hepsi Denver'ın dışında çatışmada. Zırh uzun bir süre daha dayanacaktır ama Koloniler'in yeni kuvvetler gönderme ihtimali de yüksek. Yardıma ihtiyacımız olacak Yakındaki diğer şehirler alarma geçti ve destek için ek kuvvet gönderiyorlar ama," Anden omzunun üzerinden dönüp bana baktı, "yeterli olmayabilir. Sivilleri yer altına aktarmaya devam ederken June, seninle hemen özel olarak konuşmamız gerekiyor."</p>

  <p>Day birden sessizce, "Yoksulları nereye götürüyorsunuz, Seçmenim?" deyiverdi. Anden tekrar koltuğunda geriye döndü. Day'in saldırgan bakışlarına elinden geldiği kadar sakin bir ifadeyle karşılık verdi. Eden'a bakmaktan kaçındığını fark ettim. "Dış bölgelere doğru yola çıkan birliklerim var," dedi. "Ben başka bir emir verene kadar sivillere sığınak bulup onları koruyacaklar."</p>

  <p>Day soğuk bir sesle, "Onlar için yer altı sığınakları yok sanırım," dedi.</p>

  <p>"Üzgünüm." Anden uzun bir nefes verdi. "Sığınaklar uzun süre önce, babam daha Seçmen olmadan önce inşa edilmişti. Yenilerini yapmak için çalışıyoruz."</p>

  <p>Day ileri eğilip gözlerini kıstı. Sağ eliyle Edenin elini sıkıca tutuyordu. "O zaman sığınakları bölgeler arasında ikiye ayırın. Yarısını yoksullara yarısını zenginlere. Üst sınıftakiler de kellelerini alt sınıftakiler kadar ortaya koymalı."</p>

  <p>Anden kesin bir şekilde, "Hayır," dedi ancak sesinde pişmanlığı duyabiliyordum. Day'le bu konuyu tartışma hatasına düşmüştü ve onu durduramazdım. "Eğer böyle bir şey yaparsak lojistik bir kâbus olur. Dış bölgelerde aynı kaçış güzergâhları yok; eğer patlamalar şehri vurursa yüz binlerce insan herkesi zamanında organize edemeyeceğimiz için açıkta kalacaktır. Önce cevher bölgeler tahliye ediliyor. Ondan sonra..."</p>

  <p>"Bunu <span class="t14">yapacaks</span><span class="t14">ı</span><span class="t14">n</span><span class="t14">ı</span><span class="t14">z?</span> diye bağırdı. "Lanet olası lojistiğiniz umurumda değil!"</p>

  <p>Anden'ın yüzü sertleşti. "Benimle bu şekilde konuşamazsın," diye patladı. Sesinde Komutan Jameson'ın duruşmasından hatırladığım o keskinlik vardı. "Ben senin Seçmeninim."</p>

  <p>Day de, "Ve seni de oraya <span class="t14">ben</span> çıkarttım," diye yapıştırdı. "İyi, mantıklı mı konuşacağız? Ben varım. Eğer yoksulları korumak için <span class="t14">ş</span><span class="t14">u anda</span> daha büyük bir çaba göstermezsen, sana tam teşekküllü bir ayaklanmayla karşı karşıya kalacağını garanti edebilirim. Tam da Koloniler saldırırken böyle bir şeyin gerçekleşmesini ister misin? Dediğin gibi Seçmen sensin. Fakat eğer ülkenin geri kalanındaki yoksullar bu konuyla nasıl başa çıktığını duyarsa artık Seçmen olmayacaksın ve ben bile onların bir devrim başlatmasına engel olamayabilirim. Zaten Cumhuriyetin beni öldürmeye çalıştığını düşünüyorlar. Sence Cumhuriyet hem içeriden <span class="t14">hem de</span> dışarıdan gelen bir savaşa karşı ne kadar dayanabilir?"</p>

  <p>Anden yine önüne dönmüştü. "Bu konuşma sona erdi." Her zamanki gibi tehlikeli bir şekilde alçak sesle konuşuyordu fakat her bir kelimeyi duyabiliyorduk.</p>

  <p>Day küfredip tekrar koltuğuna yaslandı. Onunla bakıştım, sonra da başımı salladım. Day'in haklı olduğu bir nokta vardı, tabii ki ve Anden'ın da. Asıl <span class="t14">sorun</span> bütün bu saçmalığa zamanımızın olmamasıydı. Bir anlık sessizlikten sonra, koltuktan öne doğru eğilip boğazımı temizledim ve bir alternatif denedim.</p>

  <p>"Yoksulları zengin bölgelere tahliye etmeliyiz," dedim. "Yerin üstünde olacaklar yine ama zengin bölgeler çatışmaların olduğu Zırh hizasında değil, Denver'ın merkezinde yer alıyor. Hatalı bir plan fakat yoksullar da onları korumak için birlikte kararlaştırılmış bir çaba içinde olduğumuzu görecekler. Ondan sonra, sığınaklardaki insanlar yer altı trenleriyle LA'e tahliye edilirken bizim de herkesi yer altına aktarmak için zamanımız olacaktır."</p>

  <p>Day bir şeyler mırıldandı fakat aynı zamanda da istemeye istemeye onayladığını gösteren bir şekilde homurdandı. Bana minnettar bir bakış attı. "Bana daha iyi bir plan gibi geldi. En azından halk için <span class="t14">bir</span> <span class="t14">ş</span><span class="t14">eyler</span> yapmış olacağız." Bir saniye sonra mırıldandığı şeyin ne olduğunu anladım. <span class="t14">Sen bu ahmaktan daha iyi bir Seçmen olurdun.</span></p>

  <p>Anden sözlerimi değerlendirirken bir an sustu. Sonra katılarak başını salladı ve bir elini kulağına bastırdı. "Komutan Greene," dedi ve bir dizi emir vermeye başladı.</p>

  <p>Day'le göz göze geldim. Hâlâ altüst olmuş bir haldeydi fakat en azından gözleri birkaç saniye önceki gibi hiddetle alev alev yanmıyordu. Dikkatini tekrar bir kolunu koruyucu bir şekilde Eden'a dolamış olan Lucy ye çevirmişti. Eden jipin koltuğunun bir köşesine kıvrılmış, dizlerini yukarı çekip kollarını onlara dolamıştı. Yanımızdan bulanık bir şekilde geçen manzaraya gözlerini kısmış bakıyordu ama ne kadarını görebildiğinden emin değildim. Day'den ona doğru uzanıp Edenin omzuna dokundum. Hemen gerildi. "Korkma, benim, June," dedim. "Ve endişelenme. Bize hiçbir şey olmayacak, beni duydun mu?"</p>

  <p>Eden büyük gözlerini bana ve Day'e çevirerek, "Neden Koloniler sınırı geçti?" diye sordu.</p>

  <p>Yavaşça yutkundum, ikimiz de ona cevap veremedik. Sonunda sorusunu tekrar edince, Day ona daha da sıkı sarıldı ve kulağına bir şey fısıldadı. Eden tekrar ağabeyinin omzuna dayandı. Hâlâ mutsuz ve korkuyordu ancak en azından duyduğu dehşet geçmişti ve yolculuğu başka bir şey söylemeden tamamladık.</p>

  <p>Sanki yolculuk sonsuza kadar sürmüş gibi geliyordu (aslında sadece iki dakika on iki saniye sürmüştü) fakat sonunda Denver şehir merkezinin ortasına yakın bir yerdeki isimsiz bir binaya vardık, dört tarafında da kesişen destek kirişleriyle kaplanmış otuz katlı bir gökdelendi. Düzinelerce şehir devriyesi sivil kalabalığa karışmış, onları girişte gruplar halinde düzenliyorlardı. Şoförümüz jipi binanın yanına, devriyelerin derme çatma yapılmış bir çitin kapısından geçirdikleri yere çekti. Camdan bakınca yanlarından geçtiğimiz askerlerin bize keskin bir şekilde selam çaktıklarını gördüm. İçlerinden biri Ollie'yi tasmasından tutuyordu. Onu görünce içim rahatlayarak kendimi koltuğa bıraktım. Jip durunca iki asker düzgün bir şekilde kapılarımızı açtı. Anden dışarı adım attı. Etrafı hemen dört devriyenin yüzbaşılarıyla çevrildi, hepsi de ona tahliyenin nasıl gittiği hakkındaki güncel bilgileri veriyordu. Köpeğim askerini çılgınca bana doğru çekiyordu. Askere teşekkür ettim, tasmasını aldım ve Ollie'nin başını okşadım. Sıkıntıdan nefes nefese kalmıştı.</p>

  <p>Kapımı açan asker, "Bu taraftan, Bayan Iparis," dedi. Day beni gergin bir sessizlik içinde takip ediyordu, eh hâlâ sıkıca Eden'in elini tutuyordu. En son Lucy çıktı. Anden'ın yüzbaşılarla konuşmaya daldığı yere dönüp baktım, durup bana çabuk bir bakış attı. Ardından Gözleri Eden'a kaydı. Aklından geçenlerin Day'le aynı olduğunu biliyordum: <span class="t14">Eden'</span><span class="t14">ı</span> <span class="t14">koru.</span> Başımla onayladım, ona anladığımın işaretini verdim ve sonra bekleyen kalabalığın yanından geçip onu gözden kaybettim.</p>

  <p>Girişte sıra olan sivillerle ilgilenmek yerine, askerler bizi ayrı bir girişten geçirip dönen merdivenlerden indirdi, sonunda geniş bir çift çelik kapının bulunduğu loş ışıklı bir koridora vardık. Girişteki askerler beni tanıyınca duruşlarını değiştirdi.</p>

  <p>"Bayan Iparis geldi," dediler. İçlerinden biri Day'i görünce gerildi ama Day onunla göz göze gelince hemen başka bir tarafa baktı. Kapılar bizim için açıldı.</p>

  <p>Ilık ve nemli bir hava patlaması ve düzenli bir kaosla karşı karşıya kaldık, içine adım attığımız oda devasa bir depoya benziyordu (bir Deneme stadyumunun yarısı kadardı, tavanda üç düzine floresan ve altı sıra çelik kiriş vardı), sol duvarındaki tek bir JumboTron ise etrafımızda kafası karışık bir şekilde dolanıp duran üst sınıfa mensup sivillere bangır bangır talimat veriyordu. Aralarında kurtarılan alt sınıftan bir avuç (tam olarak söylemek gerekirse on dört) insan vardı, bunlar da cevher bölgelerin evlerinin temizlikçileri ve kapıcıları olmalıydı. Askerlerin onları başka bir sıraya dizdiklerini görünce hayal kırıklığına uğradım. Üst sınıftakilerden birkaçı onlara üzülerek bakarken diğerleri küçümseyerek seyrediyorlardı.</p>

  <p>Day de onları gördü. "Sanırım hepimiz eşit yaratıldık," diye mırıldandı. Hiçbir şey demedim.</p>

  <p>Sağ duvarda bir iki daha küçük oda sıralanmıştı. Odanın en ucunda yer altı treninin sonunun bir tünelde beklediği görülüyordu ve hem askerler hem de sivillerin oluşturduğu kalabalıklar platformun her iki tarafında beklemekteydi. Askerler altüst olmuş, korku içindeki insanları trene düzenli bir şekilde bindirmeye çalışıyordu. Bu trenin onları nereye götüreceğini bilmiyordum.</p>

  <p>Yanımda Day bu sahneyi sessiz, kaynayan gözlerle izliyordu. Eden'in elini sıkı sıkı tutuyordu. Acaba bu insanların giydikleri aristokratik giysileri aklına mı yazıyordu?</p>

  <p>Nöbetçilerden biri bizi daha küçük odalardan birine doğru götürürken, "Bu karmaşa için üzgünüm," dedi.</p>

  <p>Kasketinin ucuna kibarca dokundu. "Tahliyelerin ilk aşamalarındayız ve gördüğünüz gibi ilk parti hâlâ ilerleme aşamasında. Eğer bir süreliğine özel bir süitte bekleyebilirseniz, sizi ve aynı zamanda da Day ve ailesini ilk partiyle birlikte gönderebiliriz."</p>

  <p>Mariana ve Serge muhtemelen kendi odalarındaydı. "Teşekkürler," diye yanıtladım. Birkaç kapıyı geçtik. Uzun, dikdörtgen camlarından bakınca içeride duvarlarında Anden'ın portreleri bulunan boş odalar görünüyordu. Birkaçı sanki üst rütbeli subaylara ayrılmıştı, bazılarındaysa sorun çıkaran insanlar, yanlarında birer çift asker bulunan asık suratlı tutuklular bulunuyordu. Yanından geçtiğimiz odaların birinde etrafı nöbetçilerle sarılı birkaç kişi vardı.</p>

  <p><span class="t14">Bu</span> odada durdum. İçeridekilerden birini tanımıştım. Gerçekten o muydu? Pencereye bir adım daha yaklaşarak, "Bekleyin," diye seslendim. Hiç şüphe yoktu, kocaman gözlü ve kısa, dağınık küt saçlı genç bir kızın, gri gözlü bir çocuğun ve hatırladığımdan daha da pejmürde görünen üç gencin yanındaki bir sandalyede oturduğunu gördüm. "Bunların burada ne işi var?"</p>

  <p>Day benim yaptığımı yaptı. Gördüğüm şeyi o da görünce hızla nefesini içine çekti. Bana, "Bizi buraya sok," diye fısıldadı. Sesinde çaresiz bir telaş vardı. "<span class="t14">Lütfen?</span>"</p>

  <p>Asker ilgimiz karşısında şaşırarak, "Bunlar gözaltında, Bayan Iparis," dedi. "Böyle bir şey.."</p>

  <p>Dudaklarımı birbirine bastırdım. "Onları görmek istiyorum," diye böldüm.</p>

  <p>Asker tereddüt etti, etrafa bakındı, sonra da isteksizce başını salladı. "Tabii," dedi. Yaklaştı ve kapıyı açtı, sonra da bizi içeri aldı. Lucy, Eden'in elini sıkı sıkı tutarak dışarıda bekledi. Kapı arkamızdan kapandı.</p>

  <p>Tess'e ve bir avuç Vatansevere bakıyordum.</p>

  <p>&nbsp;</p>
</body>
</html>
