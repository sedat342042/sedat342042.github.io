<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title>JUNE</title>
</head>

<body>
  <h2 class="h21"><img alt="img4.jpg" height="91" src="../Images/img4.jpg" width="401" /></h2>

  <p class="p6"><span class="t21">THOMAS'LA YAPTI</span><span class="t21">Ğ</span><span class="t21">IM SON KONU</span><span class="t21">Ş</span><span class="t21">MADAN BU YANA 51.5 SAAT GEÇT</span><span class="t21">İ</span><span class="t21">.</span></p>

  <p class="p6"><span class="t21">DAY'</span><span class="t21">İ</span> <span class="t21">SON GÖRDÜ</span><span class="t21">Ğ</span><span class="t21">ÜMDEN BU YANA DA 15 SAAT.</span></p>

  <p class="p6"><span class="t21">KOLON</span><span class="t21">İ</span><span class="t21">LER'</span><span class="t21">İ</span><span class="t21">N DENVER ZIRHINI BOMBALAMAYA ARA VERMELER</span><span class="t21">İ</span><span class="t21">NDEN</span></p>

  <p class="p6"><span class="t21">BU YANAR SEK</span><span class="t21">İ</span><span class="t21">Z SAAT GEÇT</span><span class="t21">İ</span><span class="t21">.</span></p>

  <p><span class="t19">&nbsp;</span></p>

  <p class="p6"><span class="t19">SEÇMEN'</span><span class="t19">İ</span><span class="t19">N ANTARKT</span><span class="t19">İ</span><span class="t19">KA'DAK</span><span class="t19">İ</span> <span class="t19">ROSS C</span><span class="t19">İ</span><span class="t19">TY'YE DO</span><span class="t19">Ğ</span><span class="t19">RU YOL ALAN</span> uçağındaydık.</p>

  <p>Anden'in karşısında oturuyordum. Ollie ayak ucumda yatıyordu. Diğer iki Princeps adayı bitişiğimizdeki kompartımandaydı, aramızda cam vardı (90x180 santimetre, kurşungeçirmez, kesiminin köşelerine bakacak olursak bana bakan tarafa Cumhuriyet simgesi kazınmıştı). Pencerenin dışında gökyüzü parlak bir maviydi ve bulutlar bir battaniye gibi görüşümüzün altını kaplamıştı. Birazdan uçak inişe geçecekti ve büyümekte olan Antarktika metropolü görüş alanımıza çıkacaktı.</p>

  <p>Yolculuğun büyük bir kısmını konuşmadan, Anden'ın Denver'dan savaşla ilgili sonu gelmek bilmeyen telefonlara cevap vermesini dinleyerek geçirdim. Ancak Antarktika denizlerinin üzerine yaklaştığımız zaman konuşmayı bıraktı. Işığın yüzünün çizgileriyle oyunlar oynayışını, bıkmış usanmış düşüncelerin yüzdüğü genç yüzünün hatlarını çizişini izledim.</p>

  <p>Bir süre sonra, "Antarktika'yla nasıl bir geçmişimiz var?" diye sordum. Aslında söylemek istediğim şuydu: <span class="t14">Sence bize yard</span><span class="t14">ı</span><span class="t14">m edecekler mi?</span> Ancak bu soru sadece boş bir sohbet olurdu, cevaplaması mümkün değildi, bu yüzden de sormanın bir manası yoktu.</p>

  <p>Anden pencereden dönüp açık yeşil gözlerini bana çevirdi. "Antarktika bize yardımda bulunuyor. Onlarca yıldır onlardan uluslararası destek görüyoruz. Bizim ekonomimiz tek başına ayakta durabilecek kadar güçlü değil."</p>

  <p>Bir zamanlar çok güçlü olduğuna inandığım bu ülkenin aslında hayatta kalmak için mücadele ediyor olması gerçeği beni hâlâ sarsıyordu. "Peki onlarla ilişkilerimiz şimdi nasıl?"</p>

  <p>Anden bakışlarını üzerimden ayırmıyordu. Gözlerindeki gerginliği görebiliyordum fakat yüzü sakinliğini koruyordu. "Antarktika, eğer Kolonilerle barış sağlayabilecek bir antlaşma taslağı ortaya koyabilirsek, yardımlarını iki katına çıkarmaya söz verdi. Ve eğer bu antlaşmayı yılın sonuna kadar yapamazsak, yardımlarını yarıya indireceği tehdidinde bulundu." Bekledi. "Yani onları sadece yardım istemek için değil, aynı zamanda desteklerini kesmesinler diye ziyaret ediyoruz."</p>

  <p>Her şeyin neden paramparça olduğunu açıklamak zorundaydık. Yutkundum. "Neden Antarktika?"</p>

  <p>Anden, "Afrika'yla aralarında uzun süredir bir rekabet var," diye yanıtladı. "Eğer Koloniler'le çıkacak bir savaşta bize yardım edecek bir güç varsa o da Antarktika olacaktır." Öne doğru eğilip dirseklerini dizlerine koydu. Eldivenli elleri bacaklarımdan otuz santimetre uzaktaydı. "Neler olacağını göreceğiz. Onlara çok borcumuz var ve son birkaç yıldır bizden pek memnun değiller."</p>

  <p>"Başkan'la yüz yüze hiç görüştünüz mü?"</p>

  <p>Anden, "Bazen babamla ziyaret ederdik," diye cevap verdi. Bana midemde kelebeklerin uçuşmasına sebep olan çarpık bir gülümseme gönderdi. "Toplantılarda insanları büyülerdi. Sence benim hiç şansım var mı?"</p>

  <p>Ben de ona gülümsedim. Sorusundaki çift anlamı hissedebiliyordum; sadece Antarktika hakkında konuşmuyordu. "Karizmatiksin, eğer sorduğun şey buysa," demeye karar verdim.</p>

  <p>Anden birazcık güldü. Bu ses içimi ısıttı. Başka bir yere bakıp gözlerini indirdi. "Son zamanlarda pek kimseyi büyülemeyi başaramadım," diye mırıldandı.</p>

  <p>Uçak inişe geçti. Dikkatimi pencereye çevirip derin bir nefes aldım, yanaklarımın kızarmasını engellemeye çalıştım.</p>

  <p>Aşağı inerken bulutlar daha da yaklaştı ve hemen sonra dönen gri bir sisin içindeydik; birkaç dakika sonra bulutların altından çıkıp çılgın parlak renklere sahip yoğun bir gökdelen tabakasıyla kaplanmış muazzam bir kara parçasıyla karşılaştık. Bu manzara karşısında nefesim kesildi. Cumhuriyet ve Antarktika arasında ne kadar büyük bir refah ve teknoloji uçurumu olduğunu görmek için bir bakış yeterliydi. Şehrin üzerinde şeffaf bir kubbe uzanıyordu fakat tıpkı bulutlardan geçtiğimiz gibi kolayca içinden geçtik. Her bir binanın isteğe göre renk değiştirme özelliği vardı, görünüşe göre (iki tanesi pastel yeşilinden laciverte, biri de altından beyaza dönüvermişti) ve her bir bina yepyeni, parlak ve kusursuzdu, Cumhuriyet'teki binaların çok azı böyleydi. Devasa, zarif köprüler gökdelenlerin birçoğunu birbirine bağlıyordu. Güneşin altında bembeyaz parlayan bu köprülerin her biri binanın bir katını yanındakine bağlıyor ve fildişinden yapılmış bal peteği şeklinde bir ağ oluşturuyordu. En üstlerdeki köprülerin ortalarında yuvarlak platformlar vardı. Daha yakından bakınca, platformlarda park etmiş bir hava aracı olduğunu gördüm. (Garip başka bir şey daha: Bütün gökdelenlerin çatılarının üzerinde uçan devasa gümüşten hologram sayılar vardı, her biri sıfır ila otuz bin arasında değişiyordu. Kaşlarımı çattım. Bunlar her bir çatının üzerinde bulunan bir ışıktan mı çıkıyordu? Belki de her bir gökdelende yaşayan kişi sayısını ifade ediyordu, yine de eğer böyleyse, binaların boyutu göz önüne alındığında otuz bin düşük bir rakamdı.)</p>

  <p>Pilotumuzun sesi hoparlörlerden inişimizi haber verdi. Şekerleme rengindeki binalar bütün görüşümüzü kaplamaya başlarken, köprü platformlarından birine doğru gidiyorduk Aşağıda birilerinin jetimizin inişi için aceleyle hazırlık yaptığını gördüm. Sonunda platformun üzerine geçtiğimizde, ani bir darbeyle hepimiz koltuklarımızda yana kaydık. Ollie başını kaldırıp hırladı.</p>

  <p>Anden afallamış ifademi görünce, "Şu anda manyetik olarak yerleştik," dedi. "Bu noktadan sonra pilotun başka bir şey yapmasına gerek yok. Platformun kendisi bizi yere çekerek indirecek."</p>

  <p>Yere o kadar yumuşak bir şekilde iniş yaptık ki hiçbir şey hissetmedim. Uçaktan Senatörler ve korumalarımızla birlikte inerken, dışarıda havanın ne kadar güzel olduğunu görünce şoka uğradım. Serin bir esinti, güneşin sıcaklığı. Dünyanın dibinde değil miydik? (Tahminimce yirmi iki dereceydi, güneybatı esintisi vardı ve yerden ne kadar yüksekte olduğumuzu düşünürsek oldukça hafif bir esintiydi.) Sonra içinden geçtiğimiz ince, maddesiz kubbeyi hatırladım. Bu Antarktikalıların şehirlerinde havayı kontrol etmek için kullandıkları bir yöntem olabilirdi.</p>

  <p>İkinci şoku da hemen beyaz biyolojik tehlikelere karşı koruyucu giysi giyip gaz maskesi takmış kişilerce plastik bir çadıra sokulduğumuzu görünce yaşadım. (Koloniler'deki veba haberleri buraya yayılmış olmalıydı.) İçlerinden biri hemen gözlerimi, burnumu, ağzımı ve kulaklarımı inceleyip bütün vücudumu açık yeşil bir ışıkla taradı. Karşımdaki kişi, kadın mıydı erkek miydi emin değildim, sonuçları elindeki bir cihazda analiz ederken gergin bir sessizlik içinde bekledim. Gözümün kenarıyla Anden'ın da aynı testlerden geçtiğini gördüm. Görünüşe göre Cumhuriyet'in Seçmeni olmak, vebaya yakalanmış olma riskinizi ortadan kaldırmıyordu. Hepimize giriş izni verilip brandanın altından dışarıya çıkarılana kadar en az on dakika geçmişti.</p>

  <p>Anden birkaç korumayla birlikte iniş köprüsünde bekleyen üç Antarktikalıyı selamladı (Her biri alışılmadık bir stilde dikilmiş yeşil, siyah veya mavi takımlar giymişti). Mariana, Serge ve ben yaklaşırken içlerinden biri, "Umarım uçuşunuz iyi geçmiştir," dedi. Bizi İngilizce konuşarak karşılamıştı fakat aksanı belirgin ve yumuşaktı. "Eğer isterseniz sizleri kendi jetlerimizden biriyle geri gönderebiliriz."</p>

  <p>Cumhuriyet mükemmel bir halde değildi; bunu uzun süredir, özellikle de Day'le tanıştığımdan beri biliyordum. Ama bu Antarktikalı kadının sözleri o kadar kibirliydi ki saçlarımın diken diken olduğunu hissettim. Görünüşe göre, Cumhuriyet jetlerimiz onlar için yeterince iyi değildi. Tepkisinin ne olacağını görmek için Anden'a baktım ama o sadece başını eğip kadına güzel bir şekilde gülümsedi. <span class="t14">"Gracias,</span> Leydi Medina. Her zaman böyle zarifsiniz," diye cevap verdi. "Teklifiniz için minnettarım ancak kesinlikle yük olmak istemem. Bizimkiyle idare ederiz."</p>

  <p>Anden'a hayranlık duymadan edemedim. Her gün, omuzlarındaki yükün yeni bir göstergesiyle karşılaşıyordum.</p>

  <p>Biraz tartıştıktan sonra, istemeden de olsa korumalardan birinin Ollie'yi kalacağım otele götürmesine izin verdim. Sonra da Antarktikalılar bizi platformdan alıp köprüden geçerek bağlı binaya (kızıl renkliydi fakat bizim inişimiz onuruna mı böyleydi, emin değildim) doğru götürürken sessiz bir kafileye dönüştük. Şehre bakabilmek için köprünün kenarından yürümeye dikkat ediyordum. İlk defa kaç kat bulunduğunu saymam uzun sürdü (her bir kattan uzanan köprülere dayanarak, bu bina en az üç yüz katlıydı; yaklaşık üç yüz yirmi yediydi ama sonunda başdönmesi hissinden kurtulabilmek için başka bir yere bakmam gerekti). En üst katlar gün ışığı içindeydi ancak alt katlar da aydınlıktı; zemin katında yürüyenler için güneş ışığını taklit ediyor olmalıydılar. Anden ve Leydi Medina'nın sanki kırk yıllık dostlarmışçasına sohbet edip gülüşmelerini izledim. Anden o kadar doğaldı ki bu kadını gerçekten seviyor mu yoksa sadece nazik bir politikacı rolü mü yapıyor diye merak ettim. Görünüşe bakılırsa merhum Seçmenimiz en azından oğlunu uluslararası ilişkiler konusunda iyi eğitmişti.</p>

  <p>Binanın köprü girişinde incelikle oyulmuş, helezonlarla çerçevelenmiş bir kemerli geçit bizi karşılamak için kayarak açıldı. Gösterişli bir şekilde dekore edilmiş lobiye gelince durduk. (Üzerine bastığımda renk girdapları oluşan kalın, fildişi renginde büyüleyici bir kilim; palmiye saksısı dizileri; parlak reklamları ve anlamadığım şeyler için interaktif kanalları gösteren eğimli cam bir duvar). Yürürken, Antarktikalılar her birimize ince birer gözlük verdi. Anden ve Senatörlerin birçoğu sanki bu ritüele alışmış gibi hemen gözlüklerini taktı ama Antarktikalılar yine de gözlüklerin nasıl çalıştığını açıkladı. Acaba benim kim olduğumu biliyorlar mıydı veya umurlarında mıydı diye merak ettim. Gözlükler karşısında kafamın karıştığını kesinlikle fark etmişlerdi.</p>

  <p>Leydi Medina bize zengin aksanıyla, "Ziyaretiniz boyunca bu gözlükleri takınız," dedi fakat aslında sözlerinin bana yönelik olduğunun farkındaydım. "Sizlere Ross City'nin gerçek halini görmeniz için yardımcı olacaktır."</p>

  <p>Merakla gözlükleri taktım.</p>

  <p>Şaşkınlıkla gözlerimi kırptım. <span class="t14">Hissetti</span><span class="t14">ğ</span><span class="t14">im</span> ilk şey, kulaklarımdaki hafif bir gıdıklanma oldu ve <span class="t14">gördü</span><span class="t14">ğ</span><span class="t14">üm</span> ilk şey ise her bir Antarktikalının başının üzerinde uçan, küçük parlayan rakamlar oldu. Leydi Medina'da 28,627: SEVİYE 29 yazarken, yanındaki (şu ana kadar çıtı çıkmamış olan) iki kişide sırayla 8,819: SEVİYE 11 ve 11,201:</p>

  <p>SEVİYE 13 yazıyordu. Lobinin etrafına bir göz atınca, bir sürü sanal sayı ve kelimeyle karşılaştım; köşedeki soğanlı bitkinin üzerinde SU: +1 yazarken, yandaki yarım çember şeklindeki koyu bir sehpanın üzerinde TEMİZLİK: +1 uçuyordu. Gözlüklerimin köşesinde küçük, parlayan kelimeler gördüm:</p>

  <p class="p6"><span class="t23">&nbsp;</span></p>

  <p class="p6"><span class="t23">JUNE IPARIS</span></p>

  <p class="p6"><span class="t23">PRINCEPS ADAYI 3</span></p>

  <p class="p6"><span class="t23">AMER</span><span class="t23">İ</span><span class="t23">KA CUMHUR</span><span class="t23">İ</span><span class="t23">YET</span><span class="t23">İ</span> <span class="t23">SEV</span><span class="t23">İ</span><span class="t23">YE 1</span></p>

  <p class="p6"><span class="t23">EYLÜL. 22. 21</span><span class="t24">32</span></p>

  <p class="p6"><span class="t23">GÜNLÜK PUAN: 0</span></p>

  <p class="p6"><span class="t23">TOPLAM PUAN: 0</span></p>

  <p class="p6"><span class="t23">&nbsp;</span></p>

  <p class="p6">Tekrar yürümeye başlamıştık. Başka kimse gerçek dünyanın üzerinde beliren sanal metin ve rakamların belirmesiyle özel olarak ilgileniyor gibi görünmüyordu, bu yüzden kendi içgüdülerimle hareket edecektim. (Antarktikalılar gözlük takmıyor olsalar da arada sırada gözlerini sanal şeylere kırpıştırıyorlardı. Bu yüzden onların gözlerine veya beyinlerine bütün bu sanal şeyleri onlara kalıcı olarak gösteren bir şeyin yerleştirilip yerleştirilmediğini merak ettim.)</p>

  <p>Leydi Medina'ya eşlik edenlerden biri, geniş omuzlu, beyaz saçlı, kopkoyu gözlü ve altın-kahve tenli bir adam, diğerlerinden daha yavaş yürüyordu. Sonunda kafilenin sonunda bana ulaştı ve ayak uydurdu. Varlığı gerilmeme sebep oldu. Ama konuşmaya başladığında sesi alçak ve nazikti. "Bayan June Iparis?"</p>

  <p>"Evet, efendim," diye karşılık verip Anden'ın yaptığı gibi başımı saygılı bir şekilde eğdim. Gözlüğümün köşesindeki sayıların değiştiğini görünce şaşırdım:</p>

  <p class="p6"><span class="t23">&nbsp;</span></p>

  <p class="p6"><span class="t23">EYLÜL. 22. 2 132</span></p>

  <p class="p6"><span class="t23">GÜNLÜK PUAN: 1</span></p>

  <p class="p6"><span class="t23">TOPLAM PUAN: 1</span></p>

  <p class="p6"><span class="t23">&nbsp;</span></p>

  <p class="p6">Zihnim dönüyordu. Bir şekilde gözlük benim başımı eğdiğimi kaydedip bu Antarktika sistemine bir puan eklemişti, yani başını eğmek bir puan ediyordu. O anda başka bir şeyi daha fark ettim: Beyaz saçlı adam konuştuğunda, kesinlikle hiçbir aksan duyamamıştım; şimdi mükemmel bir İngilizceyle konuşuyordu. Leydi Medina'ya bir bakış attım ve Anden'a söylediklerinin bir kısmını duyduğumda onun İngilizcesinin de artık kulağa mükemmel geldiğini fark ettim. Gözlüğü takarken kulağımda hissettiğim o gıdıklanma... belki de bir tür çeviri cihazı olarak görev görüyordu, böylece Antarktikalılar bizimle hiç duraksamadan iletişim kurarken kendi ana dillerini kullanabiliyorlardı.</p>

  <p>Beyaz saçlı adam bana doğru eğilip fısıldadı: "Ben Muhafız Makoare, Leydi Medina'nın yeni korumalarından biriyim. Beni şehrimize ilk kez geldiğiniz için sizin rehberiniz olmakla görevlendirdi, Bayan Iparis. Cumhuriyetinizden oldukça farklı, değil mi?"</p>

  <p>Leydi Medina'nın aksine, Muhafiz Makoare'nin konuşma şekli hiç de küçümser değildi ve sorusu beni sinir etmemişti. "Teşekkür ederim, efendim," diye minnetle karşılık verdim. "Ve, evet, itiraf etmeliyim ki her yerde karşıma çıkan bu sanal rakamlar bana oldukça yabancı. Pek anlayamadım."</p>

  <p>Gülümsedi ve çenesindeki beyaz kirli sakalı kaşıdı. "Ross City'de yaşam bir oyundur ve hepimiz onun oyuncularıyız. Antarktika vatandaşlarının sizler gibi gözlük takmalarına gerek yoktur, on üç yaşımıza geldiğimizde hepimizin şakaklarına çipler yerleştirilir. Bu, etrafımızdaki her şeye puan veren bir programdır." Bitkileri gösterdi. "Şu bitkinin üzerindeki <span class="t14">Su-Art</span><span class="t14">ı</span> <span class="t14">Bir</span> yazısını görüyor musunuz?" Başımı salladım.</p>

  <p>"Eğer bu bitkiyi sularsanız, örneğin, bunu yaptığınız için bir puan kazanırsınız. Ross City'de yapacağınız hemen hemen bütün olumlu hareketler size başarı puanı kazandıracaktır, olumsuz davranışlarsa puanınızı azaltacaktır. Puan topladıkça seviyeniz yükselir. Şu anda Seviye Birdesiniz." Durup kafasının üzerinde uçuşan sanal rakamı işaret etti. "Ben Seviye On Üç'üm."</p>

  <p>Salondan ayrılıp asansöre binerken, "Peki mantığı nedir bu... seviyelere gelmenin?" diye sordum. "Şehirdeki statünüzü mü beliriyor? Sivillerinizi kontrol altında mı tutuyor?"</p>

  <p>Muhafız Makoare onayladı. "Göreceksiniz."</p>

  <p>Asansörden çıkıp bu binayı başka bir binaya bağlayan diğer bir köprüye geçtik (bu sefer üstü kemerli camdan bir çatıyla kaplıydı). Yürürken, Muhafız Makoare'nin neden bahsetmiş olduğunu anlamaya başladım. Girdiğimiz yeni bina devasa bir akademiye benziyordu ve cam panellerden sıra sıra dizilmiş öğrencilere baktığımız zaman, hepsinin başının üstünde kendi seviyelerinin ve puanlarının yazdığını gördüm. Odanın ön tarafında, dev bir cam ekran bir dizi matematik sorusu gösteriyordu, her birinin üzerinde de parlayan bir puan yazıyordu.</p>

  <p class="p6"><span class="t23">&nbsp;</span></p>

  <p class="p6"><span class="t23">KALKÜLÜS 2. DÖNEM</span></p>

  <p class="p6"><span class="t23">S 1: 6 PUAN</span></p>

  <p class="p6"><span class="t23">S2: 12 PUAN</span></p>

  <p class="p6"><span class="t23">&nbsp;</span></p>

  <p class="p6">Ve böyle devam ediyordu. Bir ara öğrencilerden birinin eğilip yanındakinin kâğıdına bakmaya çalıştığını gördüm. Başının üzerindeki puanı kırmızı yandı ve bir saniye sonra rakam beş eksildi.</p>

  <p class="p6"><span class="t23">&nbsp;</span></p>

  <p class="p6"><span class="t23">KOPYA ÇEKMEK: -5 PUAN</span></p>

  <p class="p6"><span class="t23">1 ,642: SEV</span><span class="t23">İ</span><span class="t23">YE 3</span></p>

  <p class="p6"><span class="t23">&nbsp;</span></p>

  <p class="p6">Öğrenci donakaldı, sonra da hemen kendi kâğıdına döndü.</p>

  <p>Muhafız Makoare durumu analiz ettiğimi görünce gülümsedi. "Ross City'de seviyeniz her şeyinizdir. Seviyeniz ne kadar yüksekse 0 kadar çok para kazanır, o kadar iyi işlere başvurabilir, o kadar saygın olursunuz. En yüksek puanlara sahip olanlar herkes tarafından takdir görür ve oldukça ünlüdürler." Kopya çeken öğrenciyi gösterdi. "Ve görebildiğiniz üzere, vatandaşlarımız bu yaşam oyununa o kadar kendilerini kaptırmışlardır ki çoğu skorunu düşürecek şeyler yapmamaları gerektiğini bilir. Bu sebeple Ross City'deki suç oranı da oldukça düşüktür."</p>

  <p>"Büyüleyici," diye mırıldandım, koridorun sonuna gelip başka bir köprüye geçerken bile gözlerimi sınıftan alamıyordum. Bir süre sonra gözlüğümün köşesinde yeni bir mesaj belirdi.</p>

  <p class="p6"><span class="t23">&nbsp;</span></p>

  <p class="p6"><span class="t23">1000 METRE YÜRÜYÜ</span><span class="t23">Ş</span><span class="t23">: +2</span></p>

  <p class="p6"><span class="t23">PUAN GÜNLÜK PUAN: 3</span></p>

  <p class="p6"><span class="t23">TOPLAM PUAN: 3</span></p>

  <p class="p6"><span class="t23">&nbsp;</span></p>

  <p class="p6">Rakamların yükseldiğini görmek içimi kısa bir an için başarmanın verdiği heyecanla kapladı. Muhafız Makoare'ye döndüm. "Bu seviye sisteminin vatandaşlarınız için ne kadar iyi bir motivasyon şekli olduğunu anlayabiliyorum. Harikulade." Aklımdaki diğer düşünceyi dile getirmedim fakat gizliden gizliye merak ediyordum: <span class="t14">İ</span><span class="t14">yi ve kötü davran</span><span class="t14">ı</span><span class="t14">ş</span><span class="t14">lar</span><span class="t14">ı</span> <span class="t14">nas</span><span class="t14">ı</span><span class="t14">l ay</span><span class="t14">ı</span><span class="t14">rt ediyorlar?</span> Buna kim karar veriyordu? Birileri hükümete karşı konuştuğunda ne oluyordu? Onların puanı artıyor muydu yoksa düşüyor muydu? Buradaki teknoloji bana mucizevi geliyordu; Cumhuriyet'in gerçekten de ne kadar geri kalmış olduğunu ilk kez gerçekten apaçık ortaya koyuyordu. Her zaman işler bu kadar orantısız mıydı? Gerçekten de bir zamanlar lider olmuş muyduk?</p>

  <p>Sonunda politik toplantılar için kullanılan, yarım çember şeklinde büyük bir salonu olan bir binada durduk (Leydi Medina buraya "Müzakere Odası," diyordu). Dünyanın her yerindeki ülkelerin bayrakları sıralanmıştı. Salonun ortasında maun ağacından uzun bir masa vardı ve bir tarafında Antarktikalı delegeler otururken, diğer tarafına da biz geçtik. Konuşmalar başlarken Leydi Medina'yla aynı seviyelerde bulunan iki delege daha bize katıldı fakat üçüncü delege dikkatimi çekti. Kırklı yaşlarının ortasındaydı, bakır rengi saçları, koyu teni ve güzelce şekil verilmiş bir sakalı vardı. Başının üzerinde <span class="t14">SEV</span><span class="t14">İ</span><span class="t14">YE 202</span> yazıyordu.</p>

  <p>Leydi Medina onu bize takdim ederken, "Başkan Ikari," dedi. Anden ve diğer Senatörler saygıyla başlarını eğdi. Ben de aynısını yaptım. Gözlerimi konuşmadan çevirmeye cüret edemesem de görüş alanım içinde Cumhuriyet'in bayrağını seçebiliyordum. Gözlüğümden bakınca üzerinde parlak harflerle yazan sanal AMERİKA CUMHURİYETİ metnini görebiliyordum. Tam yanında ise siyah ve gri şeritleri ve ortasındaki parlak altın kuşuyla Koloniler bayrağı duruyordu.</p>

  <p>Bazı ülkelerin bayraklarının üzerinde <span class="t14">Müttefik</span> kelimesi yazıyordu. Ama bizimkinde yoktu.</p>

  <p>Başından beri tartışma gergin sürmüştü.</p>

  <p>Başkan, "Babanızın planı size geri tepmiş gibi görünüyor," dedi Anden'a. Sertçe ileri eğildi. "Birleşmiş Milletler elbette Afrika'nın Koloniler'e yardım eli uzatmış olmasından dolayı kaygılı. Koloniler onlara gönderdiğimiz görüşme davetini geri çevirdi."</p>

  <p>Anden iç çekti. "Bilim insanlarımız bir çare bulmak için gece gündüz çalışıyor," diye devam etti. Day'in kardeşinden veya Day'in işbirliği yapmak istememesinden hiç bahsetmediğini fark ettim. "Fakat Kolonilerin ordusu, arkalarında Afrika'nın finansal ve askerî desteğiyle bizi eziyor. Onları geri püskürtebilmek için yardıma ihtiyacımız var yoksa bir ay içinde işgal edecekler. Virüs bize de yayılabilir..."</p>

  <p>Başkan, "Sözlerinizde tutku var," diye araya girdi. "Ve Cumhuriyetin yeni lideri olarak büyük şeyler yapmakta olduğunuza hiç şüphem yok. Ancak böyle bir durumda... Öncelikle virüs kontrol altına alınmalı. Ve Koloniler'in sınırlarınıza girmiş olduğunu öğrendim."</p>

  <p>Başkan'ın bal rengi gözleri delici bir şekilde parlaktı. Serge konuşmaya girmeye çalışınca daha başlayamadan onu susturdu, gözlerini Anden'ın üzerinden hiç ayırmıyordu. "Seçmeninizin yanıtlamasına izin verin," dedi. Serge somurtarak sustu, Senatörlerin kendilerinden memnun bir şekilde birbirlerine baktıklarını gördüm. Sinirlenmiştim. Onlar -Senatörler, Antarktika Başkanı hatta Anden'ın kendi Princeps adayları bile- kendi üstü kapalı yöntemleriyle Anden'ın üzerine geliyorlardı. Lafını bölerek. Yaşının altını çizerek. Anden'a baktım, sessizce kendini savunmasını diliyordum. Mariana ona bir kere başını salladı.</p>

  <p>"Efendim?" dedi.</p>

  <p>Anden önce Serge'e onaylamaz bir bakış atıp sonra da çenesini kaldırıp sakin bir şekilde yanıt verince rahatladım. "Evet. Onları şimdilik durdurabilmeyi başardık ama başkentimizin hemen dışındalar şu anda."</p>

  <p>Başkan öne eğilip dirseklerini masaya koydu. "Yani virüsün sizin bölgenize geçmiş olma ihtimali var, öyle mi?"</p>

  <p>Anden, "Evet," diye yanıtladı. "Ordunuz dünyada bir numara. Sınırlarımızı korumamıza yardım edin. Ancak en önemlisi, bir ilaç bulmamıza yardım edin. Bizi sadece ilaç karşılığında geri çekilecekleri konusunda uyarmışlardı. Ve bunu başarabilmek için zamana ihtiyacımız var."</p>

  <p>Başkan dudaklarını birbirine bastırdı ve bir kere başını salladı. "Askerî destek, para veya teçhizat olmaz. Korkarım, bize bunun için fazla borçlusunuz. Bilim insanlarıma hastalığa bir ilaç bulmanıza yardım etmelerini teklif <span class="t14">edebilirim.</span> Ama hastalığın yayıldığı bir bölgeye birliklerimi <span class="t14">göndermeyece</span><span class="t14">ğ</span><span class="t14">im.</span> Bu fazla tehlikeli." Anden'ın yüzündeki ifadeyi görünce gözleri katılaştı. "Lütfen son gelişmeleri bize iletmeye devam edin, bunun çözülmesini en az sizin kadar ben de umuyorum. Sizlere daha fazla yardımcı olamayacağımız için üzgünüm, Seçmen."</p>

  <p>Anden masaya eğildi ve parmaklarını birbirine geçirdi. "Sizi ikna edebilmek için ne yapmalıyım, Başkan?"</p>

  <p>Başkan koltuğuna yaslanıp bir an için Anden'ı düşünceli bir bakışla süzdü. Bu bakış içimi ürpertti. Anden'ın bunu demesini bekliyordu. Sonunda, "Bana harcadığım emeğe değecek bir şey teklif etmeniz gerekiyor," dedi. "Babanızın asla teklif etmediği bir şey,"</p>

  <p>"Nedir o?"</p>

  <p>"Toprak."</p>

  <p>Bu sözler üzerine kalbim acıyla sıkıştı. Topraklarımızı vermek. Ülkeyi kurtarmak için kendimizi başka bir ülkeye satmamız gerekiyordu. Kendi bedenlerimizi satmak kadar kirletici geliyordu. Çocuğunu bir yabancıya vermek gibi. Yuvamızın bir parçasını koparmak gibi. Anden'a bakıp sakin dış görünüşünün ötesindeki duyguları çözmeye çalıştım.</p>

  <p>Anden uzun bir süre ona baktı. Babasının böyle bir durumda ne diyeceğini mi düşünüyordu? Halkına onun kadar iyi bir lider olup olmadığını mı düşünüyordu? Sonunda Anden başını eğdi. Tevazuda bile zarifti. Alçak sesle, "Tartışmaya açığım," dedi.</p>

  <p>Başkan bir kere başıyla onayladı. Dudaklarının kenarlarındaki küçük gülümsemeyi görebiliyordum. "O zaman konuşacağız," diye yanıtladı. "Eğer virüse bir çare bulursanız ve toprakta anlaşırsak o zaman size askerî destek sözü veriyorum. O zamana kadar dünya herhangi bir pandemikle nasıl başa çıkıyorsa bununla da o şekilde başa çıkacaktır."</p>

  <p>Anden, "Ne demek istediniz, efendim?" diye sordu.</p>

  <p>"Sizin ve Kolonilerin limanlarınızı ve sınırlarınızı kapatmak zorunda kalacağız. Diğer devletler de bilgilendirilmek zorunda. Anlayışla karşılayacağınıza eminim."</p>

  <p>Anden susmuştu. Başkanın yüzümdeki çarpık ifadeyi görmemesini umdum. Bütün Cumhuriyet karantina altına alınacaktı.</p>

  <p>&nbsp;</p>
</body>
</html>
