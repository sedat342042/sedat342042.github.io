<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title>JUNE</title>
</head>

<body>
  <h2 class="h21"><img alt="img4.jpg" height="91" src="../Images/img4.jpg" width="401" /></h2>

  <p class="p6"><span class="t21">SAAT: 19.35</span></p>

  <p class="p6"><span class="t21">COLBURN B</span><span class="t21">İ</span><span class="t21">NASI, ANA BALO SALONU</span></p>

  <p class="p6"><span class="t21">SICAKLIK: 20°C</span></p>

  <p><span class="t19">&nbsp;</span></p>

  <p class="p6"><span class="t19">KALABALI</span><span class="t19">Ğ</span><span class="t19">IN</span> <span class="t19">İ</span><span class="t19">Ç</span><span class="t19">İ</span><span class="t19">NDE DAY'</span><span class="t19">İ</span> <span class="t19">GÖRDÜ</span><span class="t19">Ğ</span><span class="t19">ÜMÜ DÜ</span><span class="t19">Ş</span><span class="t19">ÜNDÜM. B</span><span class="t19">İ</span><span class="t19">R AN</span> <span class="t19">İ</span><span class="t19">Ç</span><span class="t19">İ</span><span class="t19">N</span> altın sarısı saçlar ve mavi gözler çarptı gözüme. Dikkatim bir anda Anden ve diğer Princeps adaylarından koptu ve daha iyi görebilmek için boynumu çevirdim ancak yine gözden kaybolmuştu. Hayal kırıklığına uğramış bir halde bakışlarımı yanımdakilere geri çevirdim ve önceden çalışılmış gülümsememi takındım. Day bu gece gelecek <span class="t14">miydi</span>? Day ona bu sabah gönderilen özel jete binmeyi reddetseydi Anden'ın adamları herhalde bize haber verirdi. Fakat o gece sesi mikrofondan o kadar mesafeli ve garip gelmişti ki belki de buraya gelmeye değmez diye düşünmüştü. Belki de artık birbirimizden uzakta, arkadaşlığımız hakkında net bir şekilde düşünecek zamanı bulunca benden nefret etmeye başlamıştı. Diğer Princeps adayları Anden'ın bir esprisine gülerken tekrar kalabalığı taradım.</p>

  <p>İçimden bir his bana Day'in bu gece burada <span class="t14">olaca</span><span class="t14">ğı</span><span class="t14">n</span><span class="t14">ı</span> söylüyordu. Ancak ben pek de içgüdülerine göre hareket eden biri değildim. Dalgın bir şekilde saçımdaki mücevherlere dokunup hâlâ doğru yerlerinde olduklarından emin oldum. Çok rahat olduklarını söyleyemezdim ama yakutların koyu lülelerimin arasında göze çarpışı karşısında kuaförümün nefesi kesilmişti ve tepkisi beni bu sıkıntıyı çekmeye ikna etmeye yetmişti. Neden bu kadar güzel görünmekle uğraştığımı bilmiyordum. Gerçekten de Bağımsızlık Günü içindi sanırım çünkü bu büyük bir olaydı.</p>

  <p>Anden şimdi de Senatörlere, "Bayan Iparis gerçekten de beklediğimiz gibi yaşına göre çok olgun," deyip bana doğru gülümsedi. Görünüşteki mutluluğu tamamen şovdu tabii ki. Anden'ı, onun ne zaman gergin olduğunu anlayabilecek kadar yakından takip etmiştim ve bu geceki gerginliği yaptığı her harekette dışarı vuruyordu. Ben de gergindim. Bir ay içinde Cumhuriyetin her bir şehrinde Kolonilerin bayrakları dalgalanıyor olabilirdi. "Öğretmenleri daha önce hiçbir öğrencinin politika metinlerinde onun kadar hızlı ilerlemediğini söylüyor."</p>

  <p>İltifatı karşısında otomatik olarak, "Teşekkür ederim, Seçmenim," diye karşılık verdim. İki Senatör de kıkırdadı ancak bu neşe dolu ifadelerinin ardında bana, Seçmen tarafından bir gün liderleri olabilme potansiyeliyle seçilmiş bu <span class="t14">çocu</span><span class="t14">ğ</span><span class="t14">a</span> karşı duydukları hınç yatıyordu. Mariana bana doğru sert de olsa diplomatik bir şekilde başını salladı fakat Serge, Anden'ın beni bu şekilde ayrı tutmasından pek hoşnut görünmüyordu. Senatör'ün bana yönelttiği karanlık somurtmayı görmezden geldim. Bu ifadesi eskiden beni rahatsız ediyordu ancak artık sadece bıkkınlık duyuyordum bunlardan.</p>

  <p>"Ah, evet." Kaliforniya'dan Senatör Tanaka askerî ceketinin yakasını çekiştirdi ve karısıyla bakıştılar. "Seçmenim, bu harika bir haber. Öğretmenler elbette ki Senatörlüğün, metinlerin <span class="t14">d</span><span class="t14">ı</span><span class="t14">ş</span><span class="t14">ı</span><span class="t14">nda</span> ve Senato'nun içinde yıllar boyu gelen tecrübeyle öğrenildiğini de biliyorlardır. Tıpkı Senatör Carmichael gibi." Durup o sırada sıkıntıyla puflayan Serge'e zarafetle başını salladı.</p>

  <p>Anden onun endişesini savuşturdu. "Elbette ki," diye tekrar etti. "Her şey zamanla yerine oturur, Senatör."</p>

  <p>Yanımda duran Mariana iç çekti, bana doğru eğildi ve çenesiyle Serge'i gösterdi. "Kafasına yeterince uzun süre bakarsan, kanatlanıp uçabilir," diye mırıldandı.</p>

  <p>Buna gülümsedim.</p>

  <p>Konu benden uzaklaşıp Denemeler sonlandırıldığına göre liselere öğrencileri daha iyi nasıl seçebileceğimiz konusuna geldi. Politik sohbetler sinirlerime dokunuyordu. Day'i bulmak için tekrar kalabalığı taramaya başladım. Boşuna yaptığım aramalardan sonra, sonunda bir elimi Anden'ın koluna koydum ve ona doğru eğilip, "İzninle. Hemen geliyorum," diye fısıldadım. O da başıyla onayladı. Arkamı dönüp kalabalığın arasına karışırken, bakışlarının hâlâ üzerimde olduğunu hissedebiliyordum.</p>

  <p>Balo salonunda boşu boşuna birkaç dakika dolaşıp yol üstünde bazı Senatörlere ve ailelerine selam verdim. Day neredeydi? Konuşmalardan parçalar duymaya ya da insanların nerede kümelenmiş olabileceğini fark etmeye çalışıyordum. Day bir yıldızdı. Eğer geldiyse insanların ilgisini çekiyor olmalıydı. Tam balo salonunun diğer tarafına doğru geçecekken hoparlörler beni durdurdu. Andımız başlıyordu. İç çekip iki yanında Cumhuriyet bayrağı tutan askerlerle çevrelenmiş olan Anden'ın sahnede durduğu yere döndüm.</p>

  <p>"Amerikan Cumhuriyetinin bayrağına..."</p>

  <p><span class="t14">Day.</span> İşte oradaydı.</p>

  <p>Yaklaşık on beş metre ötede duruyordu, sırtı hafifçe bana dönük olduğu için profilinin sadece bir kısmını görebiliyordum; saçları açık, dolgun ve mükemmel bir şekilde düzdü, kolunda da parlak altın elbiseli bir kız vardı. Onu daha yakından incelediğimde, ağzının hiç oynamadığını fark ettim. Bütün ant boyunca sessiz durmuştu. Salon alkışlarla dolup Anden hazırladığı konuşmasına başlarken dikkatimi tekrar ön tarafa verdim. Gözümün ucuyla Day'in dönüp omzunun üzerinden baktığını gördüm. Yüzünü bir anlık görmek ellerimi titretti; onun gerçekten ne kadar güzel olduğunu, gözlerinin nasıl da vahşi ve dizginlenemez baktığını, bütün bu düzen ve zarafetin içinde bile ne kadar özgür olduğunu unutmuş muydum?</p>

  <p>Konuşma sona erince, Daye doğru gittim. Mükemmel bir şekilde dikilmiş siyah bir askerî ceket giyiyordu. Kilo mu vermişti? Onu son gördüğümden beri en az beş kilo vermiş görünüyordu. Son zamanlarda hastaydı. Yaklaşırken Day beni görüp yanındaki kızla konuşmayı bıraktı. Gözleri büyüdü. Yanaklarımdan yükselen sıcaklığı hissettim ama bastırdım. Aylardır ilk kez görüşecektik ve aptal gibi görünmek istemiyordum.</p>

  <p>Bir metre kadar uzakta durdum. Gözlerim yanında getirdiği kıza gitti, bu Senatör Fedelma'nın on sekiz yaşındaki kızı Faline'di.</p>

  <p>Faline'le birbirimize kısa bir selam verdik. Gülümsedi. "Selam, June," dedi. "Bu gece muhteşem görünüyorsun."</p>

  <p>Buna içtenlikle gülümsemeden edemedim, diğer Princeps'lere dağıttığım sahte gülümsemelerimden sonra içim rahatlamıştı. "Sen de öyle," diye cevap verdim.</p>

  <p>Faline bir utandırıcı saniye daha geçmesini beklemedi, yanaklarımın hafifçe pembeleştiğini gördü ve bize reverans yaptı. Sonra da tekrar kalabalığın içine karışarak beni ve Day'i bu insan denizinde yalnız bıraktı.</p>

  <p>Bir an için sadece birbirimize baktık. Çok uzamadan sessizliği bozdum. "Merhaba," dedim. Yüzüne bakıp hafızamdaki her bir küçük detayı tazeledim. "Seni gördüğüme sevindim."</p>

  <p>Day de gülümseyip eğildi fakat gözlerini üzerimden hiç ayırmadı. Bana bakışı göğsümden ateş çıkmasına sebep oluyordu. "Davetin için teşekkürler." <span class="t14">Sesini tekrar duymak...</span> Derin bir nefes aldım ve kendime onu neden buraya davet ettiğimi hatırlattım. Gözleri dans edercesine bir yüzüme bir elbiseme gidip geliyordu; yorum yapmaya hazırdı ama sonra vazgeçti ve elini salona doğru salladı. "Küçük partiniz güzel gidiyor."</p>

  <p>Kimse duymasın diye, "Hiç de öyle göründüğü kadar eğlenceli olmuyor bunlar," dedim alçak bir sesle. "Bu Senatörlerden bazıları sevmedikleri insanlarla konuşmaya zorlandıkları için patlayabilirmiş gibi geliyor bana."</p>

  <p>Muzipliğim Day'in dudaklarının rahatlamış bir gülümsemeyle kıvrılmasını sağladı.</p>

  <p>"Burada mutlu olmayan tek kişinin ben olmadığıma sevindim."</p>

  <p>Anden sahneden ayrılmıştı ve Day'in yorumu yakında bankete gitmek için ona eşlik etmem gerekeceğini hatırlattı. Bu düşünce beni ayılttı. "Zamanı gelmek üzere," dedim ve Day'e benimle gelmesi için işaret ettim. "Bu ziyafet çok gizli. Sen, ben, diğer Princeps adayları ve de Seçmen."</p>

  <p>Day bana yetişirken, "Neler oluyor?" diye sordu. Kolu bir kez koluma değdi, bütün tüylerim diken diken oldu. Nefes almaya çalıştım. <span class="t14">Odaklan, June.</span> "Son konuşmamızda pek ayrıntı vermedin. Umarım Kongredeki bütün bu züppe hıyarlara katlanmamın iyi bir sebebi vardır."</p>

  <p>Day'in Senatörlere hitap ediş şekli beni eğlendirdi. "Oraya vardığımızda sebebini öğreneceksin. Ve hakaretlerini en aza indir." Gözlerimi ondan ayırıp gitmekte olduğumuz koridora baktım. Jasper Salonu, ana balo salonundan ayrılan gizli bir salondu.</p>

  <p>Day kulağıma, "Bundan pek hoşlanmayacağım, değil mi?" diye fısıldadı.</p>

  <p>İçimde suçluluk duygusu yükseldi. "Sanırım hayır."</p>

  <p>Özel ziyafet salonunda durduk (yedi sandalyeli küçük, kiraz ağacı kerestesinden dikdörtgen bir masa vardı) ve bir süre sonra Serge ve Mariana da içeri girdi. Anden'a ayrılan sandalyenin iki yanına oturdular. Ben de Anden'ın istediği gibi Day'in yanındaydım. İki garson masanın etrafında dolaşıp, her bir sandalyenin önüne leziz karpuz ve domuz eti salatası bulunan tabakları koydu. Serge ve Mariana nezaketen sohbet ettiler ancak ne Day'in ne de benim ağzımdan tek bir kelime çıktı. Arada ona kaçamak bakışlar atıyordum. Kaşları çatılmış halde çatalları, kaşıkları ve bıçakları süzüyor, yardım istemeden ne yapması gerektiğini anlamaya çalışıyordu. <span class="t14">Ah, Day.</span> Bunun karnımda neden acı dolu, çırpınan bir hisse sebep olduğunu veya neden ona şefkat duymama yol açtığım bilmiyordum. Işığın kirpiklerine nasıl vurduğunu unutmuştum.</p>

  <p>Önündekilerden birini gösterip bana, "Bu ne?" diye fısıldadı.</p>

  <p>"Tereyağı bıçağı."</p>

  <p>Day bir parmağını bıçağın keskin olmayan, yuvarlak kenarında gezdirdi ve yüzünü buruşturdu. "Bu," dedi, "bıçak falan <span class="t14">de</span><span class="t14">ğ</span><span class="t14">il?</span>"</p>

  <p>Yanında duran Serge de Day'in tereddüdünü hissetti. Soğuk bir şekilde, "Sizin oralarda çatal bıçağa pek alışık değilsiniz galiba?" diye sordu.</p>

  <p>Day gerildi ama bir an bile duraksamadı. Daha büyük olan et bıçağını aldı, bilerek önündeki düzenini bozdu ve rahat bir şekilde bıçakla oynamaya başladı. Serge de Mariana da masadan uzaklaştı. "Bizim oralarda işlev daha önemlidir," diye yanıtladı. "Böyle bir bıçak hem yemeği parçalayabilir, hem tereyağı sürebilir hem de boğaz kesebilir."</p>

  <p>Tabii ki Day hayatında kimsenin boğazını kesmemişti fakat Serge bunu bilmiyordu. Küçümser bir şekilde burun kıvırdı ama kanı çekilmişti. Day'in yarı ciddi şakasına gülmemek için öksürüyor gibi yapmak zorunda kaldım. Onu iyi tanımayanlar için sözleri gerçekten korkutucu olabilirdi.</p>

  <p>Daha önce fark etmediğim bir şey daha gördüm; Day solgun görünüyordu. Hatırladığımdan <span class="t14">çok daha</span> solgun. Neşem azaldı. Bu seferki hastalığı sandığımdan daha ciddi bir şey miydi?</p>

  <p>Bir dakika sonra Anden salona girdi ve her zamanki gibi herkesi bir heyecan kapladı. Hepimiz ayağa kalktık, o da oturmamızı işaret etti. Yanında dört asker vardı, içlerinden biri ardından kapıyı kapattı ve sonunda özel yemeğimiz başlamış oldu.</p>

  <p>Anden, "Day," diye selam verdi. Day'e kibar bir şekilde başını salladı. Day bu ilgiden rahatsız olmuş görünüyordu ama karşılık vermeyi başardı. "Talihsiz koşullar altında da olsa seni yeniden görmek güzel."</p>

  <p>Day de karşılık olarak, "Çok talihsiz," dedi. Koltuğumda huzursuzca kımıldandım, bundan daha garip bir durum hayal edemiyordum.</p>

  <p>Anden bu katı cevaba karşılık vermedi. "Sana son durumu anlatayım." Çatalını bıraktı. "Koloniler'le üzerinde çalıştığımız barış antlaşması askıya alındı. Bir virüs Kolonilerin güneyindeki cephe şehirlerine çok kötü bir şekilde yayıldı."</p>

  <p>Day yanımda kollarını kavuşturdu ve yüzünde şüpheli bir ifadeyle karşısındakilere baktı ancak Anden devam ediyordu. "Virüsün sorumlusunun biz olduğumuza inanıyorlar ve barış görüşmelerinin sürmesini istiyorsak bize ilacı göndereceksiniz diyorlar." Serge boğazını temizleyip devam etmek istedi ama Anden sessiz olması için elini kaldırdı. Sonra da bütün detayları sıralamaya başladı. Koloniler'in Cumhuriyete başta ne kadar sert bir mesaj gönderdiklerini, birliklerini mahveden virüs hakkında bilgi talep ettiklerini, etkilenen askerlerini hızla geri çektiklerini ve ültimatomlarını cephelerdeki generallere yayınlamalarını, eğer ilaç hemen gönderilmezse sonuçların çok kötü olacağı konusundaki uyarılarını anlattı.</p>

  <p>Day yerinden hiç kıpırdamadan, tek bir kelime bile etmeden bütün bunları dinledi. Bir eli masanın kenarını o kadar sert bir şekilde tutuyordu ki yumruğu beyaza dönmüştü. Acaba bunun nereye gitmekte olduğunu ve bunların onunla ne ilgisi olduğunu anlamış mıydı? Ancak Anden sözlerini bitirene kadar sadece bekledi.</p>

  <p>Serge sandalyesine yaslandı ve kaşlarını çattı. "Eğer Koloniler barış antlaşmamızla oyun oynamak istiyorsa," diye alay etti, "bırakalım oynasınlar. Uzun süredir savaşıyorduk zaten, biraz daha savaşabiliriz."</p>

  <p>Mariana, "Hayır, yapamayız," diye araya girdi. "Birleşmiş Milletler'in barış antlaşmamızın bozulduğunu kabul edeceğine <span class="t14">içtenlikle</span> inanıyor musun?"</p>

  <p>"Koloniler'in elinde bunu bizim başlattığımıza dair kanıt var mı? Yoksa bunlar sadece boş suçlamalardan mı ibaret?"</p>

  <p>"Kesinlikle. Eğer bizim gidip de..."</p>

  <p>Day birden konuşmaya başladı, yüzü Anden'a dönüktü. "Oyalanmayalım," dedi. "Bana neden burada olduğumu söyleyin." Sesini yükseltmemişti ancak sesinin karanlık tonu masadaki konuşmayı susturmaya yetmişti. Anden bakışlarına aynı derecede ciddi bir bakışla karşılık verdi. Derin bir nefes aldı.</p>

  <p>"Day, ben bunun babamın biyosilahlarından biri yüzünden olduğuna ve bu virüsün kardeşin Eden'in kanından geldiğine inanıyorum."</p>

  <p>Day gözlerini kıstı. "Ve?"</p>

  <p>Anden devam etmekte tereddüt ediyor gibiydi. "Senatörlerimin burada olmamasını istememin birkaç sebebi var." Öne eğildi, sesini alçalttı ve Day'e mütevazı bir şekilde baktı. "Şu anda başka kimseyi değil, <span class="t14">seni</span> dinlemek istiyorum. Sen halkın kalbisin, Day, her zaman öyleydin. Onları korumak için her şeyini feda ettin." Day yanımda kaskatı kesilmişti ama Anden devam etti. "Halk için korkuyorum. Onların güvenliği için endişeleniyorum, onları tam da parçaları bir araya getirmeye başlamışken düşmanın eline bırakmaktan korkuyorum." Sesini alçalttı. "Almam gereken zor kararlar var."</p>

  <p>Day bir kaşını kaldırdı. "Nasıl kararlar?"</p>

  <p>"Koloniler umutsuzca bir ilaç arıyor. Bu ilacı alabilmek için bizi, senin ve benim umursadığımız her şeyi <span class="t14">yok edecekler.</span> Bu ilacı bulabilmemiz için tek yol Eden'i geçici olarak..."</p>

  <p>Day sandalyesini itti ve masadan kalktı. "Hayır," dedi. Sesi düz ve soğuktu fakat Day'le eski, hararetli tartışmamızı onun sakinliğinin altında yatan derin öfkeyi tanıyacak kadar iyi hatırlıyordum. Tek bir kelime daha etmeden gruba arkasını dönüp uzaklaştı.</p>

  <p>Serge yerinden fırladı, şüphesiz Day'e kabalığı yüzünden bağıracaktı fakat Anden ona uyarı dolu bir bakış attı ve oturmasını işaret etti. Sonra da bana, <span class="t14">ne olur onunla konu</span><span class="t14">ş</span><span class="t14">, lütfen,</span> diyen gözlerle baktı.</p>

  <p>Day'i uzaklaşırken izledim. <span class="t14">Geri çevirmeye, ondan bunu istedi</span><span class="t14">ğ</span><span class="t14">imiz için bizden nefret etmeye sonuna kadar hakk</span><span class="t14">ı</span> <span class="t14">var.</span> Ama yine de kendimi sandalyemden kalkıp banket masasından uzaklaşırken ve ona doğru aceleyle koşarken buldum.</p>

  <p>"Day, bekle," diye seslendim. Sözlerim son kez aynı odada bulunduğumuz, birbirimize veda ettiğimiz zamanı bana acı içinde hatırlattı.</p>

  <p>Ana balo salonuna çıkan daha küçük koridora girdik. Day arkasını dönmedi ancak yetişmeme izin verecek şekilde yavaşladı. Sonunda ona yetişince derin bir nefes aldım. "Bak, biliyorum..."</p>

  <p>Day bir parmağını dudaklarına götürüp beni susturdu, sonra da elimi tuttu. Eldiveninin kumaşından teninin sıcaklığını hissedebiliyordum. Bunca aydan sonra parmaklarına dokunmak beni öyle şaşırttı ki cümlemin sonunu unuttum. Her şeyi, dokunuşu, yakınlığı, doğru geliyordu. "Gizli bir yerde konuşalım," diye fısıldadı.</p>

  <p>Koridorda sıralanmış kapıların birinden içeri girdik, sonra da kapıyı kapatıp kilitledik. Gözlerim odayı taradı. Yemek salonuydu; yuvarlak bir masa, beyaz kumaşla kaplanmış on iki sandalye ve arka duvarda içeriye ay ışığının girdiği kemerli büyük bir pencere vardı. Burada Day'in saçları gümüş bir örtüye dönüşmüştü. Bakışları tekrar bana döndü.</p>

  <p>Hayal mi görüyordum, yoksa o da kısacık bir süre el ele tutuşmamızdan dolayı en az benim kadar afallamış mıydı. Birden elbisenin belimi ne kadar sıktığını, rüzgârın açık omuzlarıma ve köprücük kemiğime esişini, kumaşın ve saçlarımdaki mücevherlerin ağırlığını hissettim. Day'in gözleri boynumdaki küçük çukurda duran yakut kolyedeydi. <span class="t14">Bana veda hediyesi.</span> Karanlıkta yanakları biraz pembeleşti. "Yani," dedi, "burada olmamın sebebi cidden bu mu?"</p>

  <p>Sesindeki öfkeye rağmen, dobra oluşu aylar boyu yapılan hesaplanmış politik konuşmalardan sonra ferah bir esinti gibi geliyordu. Doya doya içime çekmek istedim. "Koloniler başka hiçbir koşulu kabul etmiyor," diye cevapladım. "Virüsün ilacının bizde olduğunu düşünüyorlar ve bu ilacı içinde barındırabilecek tek kişi Eden. Cumhuriyet bir şey bulup bulamayacaklarını görmek için diğer... deneyler... üzerinde testler yapmaya başladı bile."</p>

  <p>Day korkuyla çekildi, sonra kollarını göğsünde kavuşturup bana sert sert bakmaya başladı. Ay ışığının vurduğu pencerelere bakarak kendi kendine, "Testler yapmaya başladılar bile," diye mırıldandı. "Bu fikir karşısında daha fazla hevesli olamadığım için üzgünüm," diye ekledi duygusuzca.</p>

  <p>Bir an için gözlerimi kapadım. "Çok zamanımız yok," diye itiraf ettim. "İlacı teslim etmediğimiz her gün Koloniler daha da sinirleniyor."</p>

  <p>"Peki ya onlara hiçbir şey vermezsek ne olacak?"</p>

  <p>"Ne olacağım biliyorsun. Savaş çıkacak."</p>

  <p>Day'in gözlerinde ufak bir korku belirdi ama yine de omuz silkti. "Cumhuriyet ve Koloniler ben bildim bileli savaşıyor. Bu sefer ne değişecek ki?"</p>

  <p>"Bu sefer onlar kazanacak," diye fısıldadım. "Güçlü bir müttefikleri var. Genç ve yeni bir Seçmen'e geçiş döneminde zayıf olduğumuzun farkındalar. Eğer ilacı onlara teslim etmezsek başka hiçbir şansımız kalmaz." Gözlerimi kıstım. "Kolonilere gittiğimizde gördüklerimizi hatırlamıyor musun?"</p>

  <p>Day bir saniye için duraksadı. Sesli söylemese bile yüzündeki çatışmayı açıkça görebiliyordum. Sonunda iç çekip kızgınca dudaklarını birbirine bastırdı. "Cumhuriyet'in tekrar Eden'ı almasına izin vereceğimi mi sanıyorsun? Eğer Seçmen bunu yapacağımı düşünüyorsa o zaman gerçekten desteğimi ona vermekle büyük hata etmişim. Ben ona sırf Eden'i tekrar bir laboratuvara tıksınlar diye yardım etmedim."</p>

  <p>"Üzgünüm," dedim. Onu Anden'ın da bu durumdan nefret ettiğine dair ikna etmeye çalışmanın bir anlamı yoktu. "Sana bu şekilde sormamalıydı."</p>

  <p>"Seni bunu yapmaya o zorladı, değil mi? Eminim sen de itiraz etmişsindir, ha? Bunun nasıl bir şey olduğunu <span class="t14">biliyorsun."</span> Sesi daha da bezmiş geliyordu. "Cevabımın ne olacağını sen <span class="t14">biliyordun</span> zaten. Niye beni bile bile çağırdın ki?"</p>

  <p>Gözlerinin içine bakıp aklıma ilk gelen şeyi söyledim. "Çünkü seni görmek istedim. Sen de bu yüzden kabul etmedin mi?"</p>

  <p>Bu onu bir an için durdurdu. Sonra etrafında döndü, ellerini saçlarından geçirdi ve ofladı. "Peki <span class="t14">sen</span> ne düşünüyorsun? Bana doğruyu söyle. Eğer üzerinde bu ülkedeki hiç kimseden bir baskı olmasa benden ne yapmamı isterdin?"</p>

  <p>Saçımın bir tutamını kulağımın arkasına sıkıştırdım. <span class="t14">Kendini topla, June.</span> "Ben..." diye başladım, sonra tereddüt ettim. Ne diyebilirdim ki? Mantıken Anden'ın değerlendirmesine katılıyordum. Eğer Koloniler tehditlerini yerine getirirse, bir süpergücün tam desteğiyle bize saldırırsa, <span class="t14">tek bir</span> hayatı riske atmaktan kaçınmamız halinde, birçok masumun hayat sona erecekti. Daha kolay bir seçenek yoktu. Ayrıca Eden'la olabilecek en iyi şekilde, en iyi doktorlarla ve en konforlu koşullarda ilgilenilmesini sağlayabilirdik. Day de bu potansiyel prosedürlerin tamamında onunla birlikte olabilirdi, tam olarak neler olduğunu görebilirdi. Fakat bunu bütün ailesini kaybetmiş, kardeşi üzerinde deneyler yapıldığını görmüş, <span class="t14">kendi</span> üzerinde deneyler yapılmış bir çocuğa nasıl anlatabilirdim ki? İşte bu, Day'in geçmişini kâğıt üzerinde biliyor olsa da Anden'ın benim kadar iyi anlamadığı kısımdı; hâlâ Day'i tanımıyordu, onunla yolculuk etmemiş ve onun yaşadığı acılara tanık olmamıştı. Bu sorunun cevabı basit mantıkla verilemeyecek kadar karmaşıktı.</p>

  <p>En önemlisi de <span class="t14">Anden karde</span><span class="t14">ş</span><span class="t14">inin güvenli</span><span class="t14">ğ</span><span class="t14">ini garanti edemezdi.</span> Her şeyde bir risk olacaktı ve dünyadaki hiçbir şeyin Day'in <span class="t14">bu</span> riski almasını sağlayamayacağına yemin edebilirdim.</p>

  <p>Day yüzümdeki çaresizliği görmüş olmalıydı çünkü yumuşayıp yanıma geldi. Resmen ondan yayılan ısıyı hissedebiliyordum, yakınlığının sıcaklığı beni nefes nefese bırakıyordu. Kısık sesle, "Bu gece buraya <span class="t14">senin</span> için geldim," dedi. "Diyecekleri hiçbir şey beni ikna edemezdi, senin benim gelmemi istemen hariç. Ve senden gelen bir ricayı geri çeviremem. Bana senin buraya gelmemi kişisel olarak..." Yutkundu. İfadesinde beni mahveden tanıdık bir duygu savaşı yaşanıyordu; bunlardan birinin eskiden birbirimize hissettiğimiz <span class="t14">arzu</span> olduğunu biliyordum ve bir yandan da eziyet çekiyordu çünkü ailesini yok eden bir kızı arzuluyordu. "Seni gördüğüme gerçekten çok sevindim, June."</p>

  <p>Sanki üzerinden çok ağır bir yük kalkmış gibi söylemişti bunu. Acaba göğüs kafesimi döver gibi atan kalbimi duyabiliyor muydu? Fakat konuşmaya başladığımda, sesimi pürüzsüz ve sakin tutabilmeyi başardım. "Sen iyi misin?" diye sordum. "Solgun görünüyorsun."</p>

  <p>O ağırlık gözlerine yeniden yerleşti ve uzaklaşıp eldiveninin kenarıyla oynamaya başlarken o kısacık özel an kayboldu. Hatırlıyordum, <span class="t14">eldivenlerden hep nefret etmi</span><span class="t14">ş</span><span class="t14">ti.</span> "Son birkaç hafta boyu fena grip olmuştum," diye yanıtladı ve bana çabucak sırıttı. "Ama artık iyileşiyorum." (Gözleri hafiften yana doğru seğiriyor, kulağının kenarını kaşıyor, uzuvları kaskatı, kelimeleri ve gülümsemesi arasındaki zamanlama yanlış) Başımı yan yatırıp ona kaşlarımı çattım.</p>

  <p>"Day, sen hiç yalan söyleyemiyorsun," dedim. "Bana aklından ne geçtiğini söylesen iyi edersin."</p>

  <p>Otomatik olarak, "Söyleyecek hiçbir şey yok," diye yanıtladı. Bu sefer gözlerini yere çevirdi ve ellerini ceplerine soktu. "Eğer biraz kötü duruyorsam Eden için endişelendiğimden. Gözleri için bir senedir tedavi görüyordu ama hâlâ iyi göremiyor. Doktorlar bana Edenin özel lenslere ihtiyacı olabileceğini söylüyor ve o zaman bile eskisi gibi göremeyebilirmiş."</p>

  <p>Day'in bu bitkin görünüşünün ardındaki asıl sebebin bu olmadığını görebiliyordum ancak o da Eden'in tedavisinden konu açınca soru sormayı bırakacağımı biliyordu. Eh, eğer gerçekten bana söylemek istemiyorduysa ben de ona baskı yapacak değildim. Garip bir şekilde boğazımı temizledim. "Bu çok korkunç," diye fısıldadım. "Bunu duyduğuma çok üzüldüm. Onun dışında nasıl, iyi mi?"</p>

  <p>Day başını salladı. Tekrar ay ışığındaki sessizliğimize döndük. Elimde olmadan en son bir odada yalnız başımıza kaldığımız zamanı hatırladım. Yanaklarıma yaşlar süzülürken yüzümü ellerine almıştı. Dudaklarıma doğru, <span class="t14">özür dilerim</span> deyişini hatırladım. Şimdi aramızda bir metre boşlukla durmuş birbirimize bakarken, bu kadar süre ayrı kalmanın, ilk buluşmanın verdiği elektrikle dolu bir anın ve yabancıların kararsızlıklarının getirdiği mesafeyi tam anlamıyla hissedebiliyordum.</p>

  <p>Day sanki görünmez bir güç çekmiş gibi bana doğru eğildi. Yüzündeki trajik yalvarış mideme sancıların girmesine sebep oldu. Gözleri, <span class="t14">lütfen benden bunu isteme</span>, diye yalvarıyordu. <span class="t14">Lütfen karde</span><span class="t14">ş</span><span class="t14">imden vazgeçmemi isteme. Ba</span><span class="t14">ş</span><span class="t14">ka ne istersen yapar</span><span class="t14">ı</span><span class="t14">m. Ne olur bunu isteme.</span> "June, ben..." diye fısıldadı. Sesi, içinde biriktirdiği kalp sızısı yüzünden çatlayacak gibiydi.</p>

  <p>Bu cümleyi bitirmedi. Onun yerine iç çekip başını eğdi. Kasvetli bir ses tonuyla, "Seçmeninin koşullarını kabul edemem," dedi. "Kardeşimi bir denek olması için Cumhuriyet'e teslim etmeyeceğim. Ona başka bir çözüm için birlikte çalışabileceğimi söyle. Bütün bunların ne kadar ciddi olduğunu anlıyorum. Cumhuriyet'in düştüğünü görmek istemiyorum. Yardım edip başka bir yol bulmaktan mutluluk duyarım. Ama <span class="t14">Eden</span> bu işe karışmayacak."</p>

  <p>İşte konuşmamız böylece sona ermişti. Day başını bana doğru sallayarak veda etti, birkaç saniye durdu sonra da kapıya doğru adım attı. Birden bitkin düşüp duvara yaslandım. O yakınımda olmayınca enerjim düşmüş, renkler solmuş, daha biraz önce gümüş parıltılar saçan ay ışığı grileşmişti. Son bir kez solgunluğunu inceledim ve gözümün kenarıyla analiz ettim. Bakışlarımdan kaçtı. Ters giden bir şey vardı ve bunu bana söylemeyi reddediyordu.</p>

  <p>Göremediğim şey neydi?</p>

  <p>Kapıyı çekip açtı. Odadan dışarı adımını atmadan önce ifadesi sertleşti. "Ve eğer Cumhuriyet herhangi bir sebepten dolayı Eden'i zorla benden almaya kalkarsa halkı Anden'a o kadar büyük bir hızla düşman ederim ki daha ne olduğunu anlayamadan bir devrimle karşı karşıya kalır."</p>

  <p>&nbsp;</p>
</body>
</html>
