<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title>JUNE</title>
</head>

<body>
  <h2 class="h21"><img alt="img4.jpg" height="91" src="../Images/img4.jpg" width="401" /></h2>

  <p class="p6"><span class="t21">JUNE</span></p>

  <p class="p6"><span class="t21">SAAT: 17.00.</span></p>

  <p class="p6"><span class="t21">BATALLA B</span><span class="t21">İ</span><span class="t21">NASI.</span></p>

  <p class="p6"><span class="t21">20°C</span></p>

  <p><span class="t19">&nbsp;</span></p>

  <p class="p6"><span class="t19">SENATO TOPLANTILARINDAN NEFRET ED</span><span class="t19">İ</span><span class="t19">YORDUM. HEM DE TÜM</span> varlığımla. Ben dışarıda, sokaklarda zihnimi ve bedenimi sağlıklı bir şekilde kullanabilecekken, atışan politikacılar ve geveze kafalardan oluşan bir kalabalık konuşuyor, konuşuyor ve sürekli konuşuyordu. Fakat Day, Anden ve benim yaptığımız plandan sonra, Senatoyu bilgilendirmekten başka çaremiz yoktu. Şimdi Batalla Binasındaki yuvarlak toplantı salonunda oturuyordum, koltuğum odanın diğer ucundan Anden'a dönüktü, Senatörlerin korkutucu bakışlarını görmezden gelmeye çalışıyordum. Beni Senato toplantıları kadar küçük bir çocukmuşum gibi hissettiren pek fazla bir şey yoktu.</p>

  <p>Anden önündeki huzursuz kitleye seslendi. "Denver düştüğünden beri Vegas'taki üslerimize yapılan saldırılar hız kazandı," dedi. "Afrika filolarının şehre yaklaşmakta olduğunu gördük. Yarın yola çıkıp oradaki generallerle görüşeceğim." Burada durdu. Nefesimi tuttum. Anden'ın yenilgiyi, özellikle de Koloniler'e karşı yenilgi fikrini dile getirmekten ne kadar nefret ettiğini biliyordum. Bana baktı, ona yardım etme sıram gelmişti. Çok yorgundu. Hepimiz öyleydik. "Bayan Iparis," diye seslendi. "Anlatacaklarınız ve tavsiyeniz için kürsüyü size bırakıyorum. Buyurun."</p>

  <p>Derin bir nefes aldım. Senato toplantılarına katılmaktan daha çok nefret ettiğim tek şey, Senatoya hitap etmekti, üstüne üstlük onlara yalan söylemem gerektiği için daha da berbat bir hale gelmişti. "Şimdiye dek hepinizin Komutan Jameson'ın Koloniler için çalışıyor olduğu söylentilerini duyduğunuza eminim. Bildiğimiz üzere, Koloniler'in yakında Los Angeles'ı sürpriz bir saldırıyla vuracak olması muhtemel. Eğer bunu yaparlarsa ve Vegas'taki saldırılar devam ederse, uzun süre ayakta duramayacağız. Day ve Vatanseverlerle konuşmalarımızdan sonra, sivillerimizi korumanın ve adil bir antlaşma için müzakerelere oturmanın tek yolunun Koloniler'e teslim olmaktan geçtiğini düşünüyoruz."</p>

  <p>Sersemlemiş bir sessizlik. Sonra salon birden konuşmalarla doldu. Sesini yükseltip Anden'a karşı çıkan ilk Serge oldu. "Kusura bakmayın, Seçmenim, ama" dedi, sesi kızgınlıkla titriyordu, "bunu diğer Princeps adaylarınızla görüşmediniz."</p>

  <p>Anden, "Şu andan önce sizinle görüşme fırsatı bulabildiğim bir hadise değildi bu," diye yanıtladı. "Bayan Iparis'in bu konudaki bilgisi sadece olayı birinci elden tecrübe etme talihsizliğine düşmüş olması nedeniyle var."</p>

  <p>Genellikle Anden'ın tarafında yer alan Mariana bile bu fikre karşı görüş bildirdi. "Bu tehlikeli bir uzlaşma," dedi. En azından sakince konuşuyordu. "Eğer bunu hayatlarımızı kurtarmak için yapıyorsanız kararınızı hemen tekrar gözden geçirmenizi öneririm. Halkı Koloniler'e teslim etmek onları korumayacaktır."</p>

  <p>Diğer Senatörler kendilerini onun gibi tutmayı beceremediler.</p>

  <p>"Teslim olmak mı? Topraklarımıza Koloniler'i neredeyse yüz senedir sokmadık!"</p>

  <p>"O kadar zayıf düşmüş olamayız herhalde? Geçici olarak Denver'ı işgal etmekten başka ne yaptılar ki?"</p>

  <p>"Seçmenim, bu konuyu hepimizle konuşmuş olmanız gerekirdi, bu krizin ortasında olsak bile!"</p>

  <p>Her bir ses bir öncekinden daha yüksek şekilde çıkıp bütün salon hakaretlerle, öfkeyle ve hayret nidalarıyla dolarken, önüme baktım. Bazıları Day'e karşı nefret saçıyordu. Bazıları Koloniler'e küfrediyordu. Bazıları tekrar düşünüp daha fazla uluslararası yardım talep etmesi ve limanlarımızı mühürlememesi için Birleşmiş Milletler'e yalvarsın diye Anden'a yakarıyordu. Gürültü kalabalığı.</p>

  <p>Senatörlerden biri (sıskaydı, en fazla 60 kiloydu ve parlayan kel bir kafası vardı) sanki bütün ülkenin çöküşünden ben sorumluymuşum gibi bana bakarak, "Bu bir rezalet!" diye hırladı. "Küçük bir kızdan emir alacak değiliz herhalde. Veya Day'den. Şaka ediyor olmaksınız. Ülkeyi hâlâ suçlular listesinde olması gereken kahrolası bir çocuğun sözüyle teslim edeceğiz, öyle mi?"</p>

  <p>Anden gözlerini kıstı. "Day'e hitap ediş şeklinize dikkat edin Senatör, yoksa halk sırtını size dönebilir."</p>

  <p>Senatör Anden'a dudak büktü ve olabildiğince doğruldu. "<span class="t14">Seçmenim</span>," dedi, sesi abartılı ve alaycıydı. <span class="t14">"Siz</span> Amerika Cumhuriyetinin liderisiniz. Bütün ülke üzerinde güç sahibisiniz. Ve şimdi de sizi <span class="t14">öldürmeye</span> çalışan birinin tavsiyeleri tarafından esir alınmışsınız." Öfkem yükselmeye başladı. Senatöre bakmamak için başımı eğdim.</p>

  <p>"Bence, efendim, bütün hükümetiniz -ve bütün halkınız- sizi ergenlik çağındaki bir kızın, bir suçlunun ve bir grup ayaktakımı teröristin taleplerine boyun eğen korkak, zayıf iradeli ve perde arkasından anlaşmalar yapan enayinin teki olarak görmeden önce bir şeyler yapmanız gerekiyor. Babanız olsa..."</p>

  <p>Anden ayağa fırlayıp elini hızla masaya indirdi. Salon anında sessizliğe büründü.</p>

  <p>"Senatör," dedi sessizce. Adam bakışlarına karşılık verdi fakat iki saniye öncesine kadar duyduğu kendine güven azalmıştı. "Tek bir konuda haklısınız. Babamın oğlu olarak, Cumhuriyet'in Seçmeni <span class="t14">benim.</span> Kanun <span class="t14">benim. Benim</span> verdiğim her karar, kimin yaşayıp kimin öleceğini doğrudan etkiler." Git gide büyüyen bir endişeyle Anden'ın yüzünü inceledim. Nazik, sessiz hali yavaşça babasından miras kalmış olan karanlık bir maskenin ve şiddetin ardında kayboluyordu. "Bana karşı <span class="t14">gerçekten</span> de başarısız bir suikast düzenlemiş olan o Senatörlerin başına gelenleri hatırlarsanız iyi edersiniz."</p>

  <p>Salon o kadar sessizleşti ki sanki Senatörlerin yüzlerinden ter aktığını duyabiliyormuşum gibi geldi. Mariana ve Serge'in bile yüzleri solmuştu. Anden hepsinin ortasında gazap maskesini takmış, çenesi gerilmişti; gözleriyse derin, yaklaşmakta olan bir fırtınayı andırıyordu. Bana döndü, bedenimden berbat bir titreme geçtiğini hissettim fakat bakışlarımı sabit tuttum. Bu salonda onun gözünün içine bir ben bakabiliyordum.</p>

  <p>Teslimimiz sahte bile olsa ve Senatörler bunu anlayamasa dahi bütün bunların sonunda Anden'ın bu grupla nasıl ilgileneceğini merak ettim.</p>

  <p>Belki de buna mecbur kalmayacaktı. Belki de başka bir ülkenin egemenliği altına girecektik veya belki de ikimiz de ölmüş olacaktık.</p>

  <p>O anda bölünmüş bir Senato ve onu bir arada tutmaya çabalayan genç bir Seçmen'le birlikteyken sonunda yolumu açıkça görebilmiştim. <span class="t14">Buraya ait de</span><span class="t14">ğ</span><span class="t14">ilim. Burada olmaman gerekiyor.</span> Bu gerçeği öyle sert bir şekilde idrak ettim ki birden nefes almakta zorlandım.</p>

  <p>Anden ve Senatörler gergin birkaç söz daha söylediler ancak sonra hepsi sona erdi ve huzursuz bir kalabalık olarak odadan sırayla çıktık. Anden'ı koridorda bulup bir kenara çektim; koyu kırmızı üniforması, Senatörlerin siyah üniformalarının arasında çok bariz belli oluyordu. Bir düşmanlık denizinde içini rahatlatmaya çalışarak, "Dediğine geleceklerdir," dedim. "Başka bir seçenekleri yok"</p>

  <p>Bir saniyeliğine bile olsa rahatladı. Benden gelecek birkaç basit sözcük, onun öfkesini dağıtmaya yetmişti. "Biliyorum. Fakat başka bir seçenekleri <span class="t14">olmamas</span><span class="t14">ı</span><span class="t14">n</span><span class="t14">ı</span> istemiyorum. Tamamen özgür iradeleriyle sağlam bir şekilde benim arkamda olmalarını istiyorum." İç çekti. "Özel olarak konuşabilir miyiz? Seninle tartışmak istediğim bir konu var."</p>

  <p>Yüzünü inceleyip ne söylemek istediğini tahmin etmeye çalıştım. Sonunda, başımı salladım. "Benim dairem daha yakın."</p>

  <p>Jipine binip Ruby bölgesindeki apartmanıma gelene kadar sessizce ilerledik. Tek kelime etmeden merdivenlerden çıkıp daireme girdik. Ollie her zamanki gibi hevesle bizi karşıladı. Kapıyı ardımdan kapattım.</p>

  <p>Anden'ın siniri geçeli bayağı olmuştu. Huzursuz bir şekilde, "Oturabilir miyim?" diye sordu.</p>

  <p>"Lütfen," deyip ben de yemek masasına oturdum. Seçmen Primo oturmak için izin mi istiyordu?</p>

  <p>Anden imzası olan zarafetiyle yanımdaki sandalyeye oturdu ve bitkin ellerle şakaklarını ovdu. "Bazı iyi haberlerim var," dedi. Gülümsemeye çalıştı fakat ne kadar zor geldiğini görebiliyordum. "Antarktika'yla bir anlaşma yaptım."</p>

  <p>Yavaşça yutkundum. "Ve?"</p>

  <p>"Bize askerî yardım göndereceklerini teyit ettiler, şimdilik bir miktar hava desteği gelecek, bir tedavi bulduğumuzu kanıtladığımızda ise ek kara desteği yollayacaklar," diye yanıtladı. "Ve Day'i tedavi etmeyi kabul ettiler." Bana bakmıyordu. "Dakota karşılığında. Başka bir seçeneğim yoktu. Onlara en büyük toprak parçamızı veriyorum."</p>

  <p>Kalbim dayanılmaz bir neşe ve rahatlama hissiyle çarptı ve aynı zamanda da Anden'a karşı acıma duygusuyla ezildi. Ülkeyi parçalamaya zorlanmıştı. En değerli kaynağımızı veriyordu; dünyadaki <span class="t14">herkes</span> için en değerli kaynağı. Bu kaçınılmazdı. Her bir zafer fedakârlıkla kazanılıyordu. "Teşekkür ederim," dedim.</p>

  <p>"Bana henüz teşekkür etme." Buruk gülümsemesinden hemen sonra yüzünü buruşturdu. "Pamuk ipliğine bağlıyız. Yardımları yeterince hızlı gelecek mi, bilmiyorum. Cepheden gelen haberlere göre Vegas'ta geri çekiliyoruz. Eğer bu sahte teslim olma planlarımız başarısızlığa uğrarsa, eğer yakında bir tedavi bulamazsak bu savaş daha Antarktika'nın desteği buraya ulaşamadan sona ermiş olacak."</p>

  <p>"Sence bir tedavi bulunursa bu, Koloniler'i durdurabilir mi?" diye sordum sessizce.</p>

  <p>Anden başını salladı. "Pek fazla seçeneğimiz yok," diye cevapladı. "Ancak yardım gelene kadar dayanmak zorundayız." Bir an için sustu. "Yarın Vegas cephesine doğru yola çıkıyorum. Birliklerimizin buna ihtiyacı var."</p>

  <p>Tam da savaşın kalbine. Sakin olmaya çalıştım. "Princeps adayların da gidecekler mi?" diye sordum. "Ve de Senatörlerin?"</p>

  <p>Anden, "Sadece generallerim bana katılacak," diye yanıtladı. "Sen gelmiyorsun, Mariana ve Serge de. Biri Los Angeles'ın başında durmalı."</p>

  <p>İşte bana söylemek istediği asıl şeye gelmiştik. Zihnim bir an sonra ne söyleyeceği üzerinde dönüp durdu.</p>

  <p>Anden masaya yaslandı ve eldivenli ederini birbirine geçirdi. "Biri Los Angeles'ın başında durmalı," diye tekrar etti, "yani Princeps adaylarımdan birinin geçici olarak Seçmenin yerini alması gerekecek. O kişi ben birliklerin yanındayken Senatoyu kontrol altında tutacak. Bu kişiyi tabii ki ben belirleyeceğim ve Senato da bunu onaylayacak." Sanki cevabımın ne olacağını biliyormuşçasına dudaklarının kenarlarında küçük, üzgün bir gülümseme belirdi. "Mariana ve Serge ile bireysel olarak bu konuda görüştüm ve ikisi de bu atama için hevesli. Şimdi <span class="t14">senin</span> de hevesli olup olmadığını öğrenmem gerekiyor."</p>

  <p>Dairemin penceresinden dışarı bakmak için kafamı çevirdim. Geçici olarak Cumhuriyet'in Seçmeni'nin yerini alma düşüncesi -seçilme şansım Mariana ve Serge'in karşısında düşük de olsa- beni heyecanlandırmalıydı ama heyecanlandırmadı.</p>

  <p>Anden dikkatle beni izliyordu. "Bana söyleyebilirsin," dedi sonunda. "Bunun ne kadar büyük bir dönüm noktası olduğunun farkındayım ve senin bir süredir rahatsız olduğunu hissettim. Bana dürüst gözlerle baktı. "Bana doğruyu söyle, June. <span class="t14">Gerçekten</span> bir Princeps adayı olmak istiyor musun?"</p>

  <p>Garip bir boşluk duygusu hissettim. Bunu uzun zamandır düşünüyordum, Cumhuriyet'in politikasına karşı ilgisizliğim ve bitkinliğim, Senato'nun didişmeleri, Senatörler ve Princeps adaylarının kavgaları. Bunu ona söylemenin zor olacağını düşünmüştüm. Ancak şimdi o burada cevabımı beklerken kelimeler ağzımdan kolayca ve sakince çıktı.</p>

  <p>"Anden, Princeps adayı olmanın benim için çok büyük bir onur olduğunu biliyorsun. Ama zaman geçtikçe bir şeylerin eksik olduğunu hissediyordum ve artık bunun ne olduğunu anladım. Sen orduna liderlik edip düşmanların üzerine sürebiliyorsun, Day ve Vatanseverler de kendi gerilla yöntemleriyle mücadele ediyorlar. Sahada olmayı, düşük kıdemli bir ajan olarak çalışmayı ve kendime inanmayı <span class="t14">özledim.</span> Her şeyin politik değil de doğrudan olduğu, hangi yolu seçmem, ne yapmam gerektiğini kolayca fark edebildiğim günleri özledim. Ben... ağabeyimin beni eğittiği şeyi yapmayı özledim." Bakışlarımı sabit tuttum. "Üzgünüm, Anden fakat ben bir politikacı olmaya uygun muyum, bilemiyorum. Ben bir <span class="t14">askerim.</span> Beni yokluğun süresinde geçici bir Seçmen olarak değerlendirmemen gerektiğini düşünüyorum ve senin Princeps adayın olmaya devam etmeli miyim, bundan emin değilim."</p>

  <p>Anden gözlerimi aradı. Sonunda, "Anlıyorum," dedi. Sesinde üzüntünün sancısı olmasına rağmen söylediklerime katılıyor gibi görünüyordu. Eğer Anden'ın çok iyi, Day'den daha iyi bir şekilde yaptığı bir şey varsa o da benim nereden geldiğimi anlamaktı.</p>

  <p>Bir an sonra, gözlerinde başka bir duygu gördüm, gıpta. Kendisi her zaman bizim Seçmenimiz, ülkenin dayandığı kişi olmak zorundayken, benim politika dünyasından çıkıp başka bir şey olabilme seçeneğime gıpta ediyordu. Hiçbir zaman temiz bir vicdanla bundan kaçamazdı.</p>

  <p>Boğazını temizledi. "Ne yapmak istiyorsun?"</p>

  <p>"Dışarıdaki birliklere katılmak istiyorum," diye yanıtladım. Bu sefer kararımdan o kadar emin, bu ihtimal yüzünden o kadar heyecanlıydım ki yerimde duramıyordum. "Beni tekrar oraya gönder. <span class="t14">Sava</span><span class="t14">ş</span><span class="t14">mama izin ver</span>." Sesimi alçalttım. "Eğer kaybedersek o zaman zaten Princeps adaylarının hiçbirinin bir önemi kalmayacak"</p>

  <p>Anden başıyla onaylayarak, "Tabii ki," dedi. Odaya tereddütlü bir ifadeyle göz gezdirdi ve cesur maskesinin ardındaki genç kralın dayanmak için mücadele verdiğini görebiliyordum. Sonra yatağımın kenarında duran bir ceketi fark etti. Gözleri onda kaldı.</p>

  <p>Day'in ceketini kaldırmamıştım.</p>

  <p>Anden sonunda gözlerini ondan ayırdı. Day'in geceyi burada geçirdiğini söylememe gerek yoktu, yüzünden bunu anladığını görebiliyordum. Yüzüm kızardı. Duygularımı saklamakta hep iyi olmuştum ancak bu sefer o gece hakkındaki bir şeyin -Day'in ateş gibi yanan teninin tenime değişinin, elleriyle saçlarımı yüzümden çekişinin, dudaklarının boynuma değişinin- gözlerimden okunacağı düşüncesiyle utanmıştım.</p>

  <p>Uzun bir duraksamadan sonra, "Eh," dedi. Bana kısa, hüzünlü bir şekilde gülümsedi ve ayağa kalktı. "Sen bir <span class="t14">askersin</span>, Bayan Iparis, tepeden tırnağa ama seni Princeps adayı olarak görmek benim için bir onurdu." Cumhuriyet'in Seçmeni önümde eğildi. "Bundan sonra her ne olursa olsun umarım bunu unutmazsın."</p>

  <p>"Anden," diye fısıldadım. Senato salonundaki karanlık, öfkeli yüzü gözümün önüne geldi. "Vegas'tayken bana kendin gibi kalacağına söz ver. Olmadığın birine dönüşme. Tamam mı?"</p>

  <p>Cevabıma veya Day'in ceketine şaşırmamış olabilirdi. Fakat bu onu hazırlıksız yakalamıştı. Gözlerini kırptı, bir an için kafası karışmıştı. Sonra ne demek istediğimi anladı. Başını salladı. "Gitmem gerekiyor. Adamlarıma önderlik etmeliyim, tıpkı babamın yaptığı gibi."</p>

  <p>Dikkatlice, "Demek istediğim bu değildi," dedim.</p>

  <p>Söyleyeceği sözcükleri bulmak için bir an çabaladı. "Babamın ne kadar acımasız olduğu veya yaptığı gaddarlıklar bir sır değildi. Denemeler, vebalar..." Sesi biraz kısıldı, pek azımızın tanıma fırsatı bulabildiği birinin anılarını hatırlarken yeşil gözlerindeki ışık uzaklaştı. "Ama adamlarıyla birlikte <span class="t14">sava</span><span class="t14">ş</span><span class="t14">m</span><span class="t14">ı</span><span class="t14">ş</span><span class="t14">t</span><span class="t14">ı</span><span class="t14">.</span> Sen bunu belki de herkesten daha iyi anlıyorsun. Birliklerini ölmeleri için savaşa yollarken kendisi geride, Senato salonunda beklemedi. Gençken bu ülkeyi kuralsız bir kargaşadan, katı bir sıkıyönetime dönüştürürken, dışarıda, filolarının başındaydı. Kendisi gidip cephede savaştı, Koloniler jetlerini düşürdü." Anden bana hızlıca bir bakış atmak için durdu. "Yaptığı hiçbir şeyi savunmaya çalışmıyorum. Ama babam <span class="t14">korkusuzdu.</span> Ordusunun güvenini harekete geçerek kazandı, ne kadar acımasızca olursa olsun... Ben de birliklerimizin moralini yükseltmek istiyorum ve bunu LA'de saklanarak yapamam. Ben..."</p>

  <p>Bakışlarını bakışlarımla tutarak, "Sen baban değilsin," dedim. "Sen Anden'sin. Onun adımlarını takip etmek zorunda değilsin; kendi adımların var. Artık Seçmen sensin. Onun gibi olmak zorunda değilsin."</p>

  <p>Önceki Seçmen'e olan bağlılığımı, onun bir savaşçı jetinin kokpitinden bağırarak emirler verişini ya da caddelerde tankların başını çekişini gösteren görüntüleri düşündüm. Her zaman ön saflarda olmuştu. <span class="t14">Gerçekten</span> de korkusuzdu. Şimdi Anden'a bakarken, gözlerinde yanıp tutuşan aynı korkusuzluğu, ülkesine yaraşır bir lider olarak kendini kabul ettirme ihtiyacını görebiliyordum. Gençliğinde belki babası da Anden gibiydi; idealist, umutlarla ve hayallerle, en asil niyetlerle dolu, cesur ve kararlıydı. Nasıl olup da yavaş yavaş bu kadar karanlık bir ülkeyi yaratan o Seçmene dönüşmüştü? Hangi yolu izlemeyi seçmişti? Aniden bir an için, önceki Cumhuriyet'i anlıyor gibi hissettim. Ve Anden'ın aynı yolu takip etmeyeceğini biliyordum.</p>

  <p>Anden da sanki söylemediğim sözlerimi duymuş gibi bakışlarıma karşılık verdi... ve aylardır ilk kez, gözlerindeki o kara bulutun, o gözü dönmüş öfkeye yol açan karanlığın bir kısmının yok olduğunu gördüm..</p>

  <p>Önünde babasının gölgesi olmayınca güzelliği ortaya çıkıyordu.</p>

  <p>"Elimden geleni yapacağım," diye fısıldadı.</p>

  <p>&nbsp;</p>
</body>
</html>
