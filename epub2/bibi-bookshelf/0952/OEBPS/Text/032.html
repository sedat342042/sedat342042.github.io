<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title>JUNE</title>
</head>

<body>
  <h2 class="h21"><img alt="img4.jpg" height="91" src="../Images/img4.jpg" width="401" /></h2>

  <p class="p6"><span class="t19">VEBAYLA BA</span><span class="t19">Ğ</span><span class="t19">LANTIMIN OLDU</span><span class="t19">Ğ</span><span class="t19">UNUN ORTAYA ÇIKI</span><span class="t19">Ş</span><span class="t19">I BÜTÜN PLANLARI</span> değiştirdi.</p>

  <p>Vatanseverlerle yola çıkıp Day'in hava gemisi üslerine tuzak kurmasına yardım etmek yerine hastanede kaldım, laboratuvar ekipleri beni makinelere bağlayıp üzerimde bir dizi test yaptı. Hançerlerim ve silahım kablolara takılmasın diye yakındaki konsolun üzerindeydi, sadece botumdaki tek bir bıçak vardı. Eden yanımdaki yatakta oturuyordu, teni hastalıklı bir şekilde solmuştu. Birkaç saat geçmişti ve mide bulantısı başlamıştı.</p>

  <p>Eden bana cesaret verici bir gülümsemeyle, "İlk gün en kötüsü," dedi. Büyük ihtimalle laboratuvar takımının uyumasına yardımcı olması için verdiği ilaçlardan dolayı yavaşça konuşuyordu. "Sonra daha iyiye gidiyor." Uzanıp başımı okşadı ve onun bu masum tavrı karşısında kanımın kaynadığını hissettim. Day de küçükken böyleydi herhalde.</p>

  <p>"Teşekkürler," diye yanıtladım. Diğer düşüncelerimi dile getirmedim ama Eden gibi bir çocuğun böyle testler yapılmasına günlerce dayanabildiğine inanamıyordum. Bilseydim, Day'in ilk başta istediği gibi Anden'ın ricasını tamamen geri çevirebilirdim.</p>

  <p>Bir süre sonra, "Senin eşleştiğini görürlerse ne olacak?" diye sordu Eden. Gözleri kapanmaya başlamıştı ve sorusu ağzından geveleyerek çıkmıştı.</p>

  <p>Gerçekten de ne olacaktı? Tedavimiz olacaktı. Sonuçları Antarktika'ya sunup onlara Koloniler'in bu virüsü bilerek kullandığını kanıtlayabilirdik; bunu Birleşmiş Milletler'e sunup Kolonileri geri çekilmeye zorlayabilirdik. Limanlarımız yeniden açılırdı. "Antarktikalılar yardımın yolda olduğuna söz verdi," demeye karar verdim. "Kazanabiliriz. Belki."</p>

  <p>"Ama Koloniler dibimize kadar geldiler." Eden pencereden şu anda düşman hava gemilerinin gökyüzünde dizili olduğu yere doğru baktı. Bazıları üslerimize çoktan iniş yapmıştı, diğerleriyse üstlerinde uçuyordu, içinde bulunduğumuz Bank Kulesinin üzerine düşen gölgeden, şu anda üstümüzde gemilerden birinin olduğunu anlayabiliyordum. Uykuya yenik düşmemeye çalışarak, "Ya Daniel başarısız olursa?" diye fısıldadı.</p>

  <p>"Hamlelerimizi dikkatlice yapmamız gerekiyor sadece." Fakat Eden'in sözleri bakışlarımın şehrin üzerinde kalmasına sebep oldu. Ya Day gerçekten başarısız olursa? Giderken halka duyurusunu yapmadan önce bizimle iletişime geçeceğini söylemişti bana. Şu anda Koloniler gemilerinin ne kadar yakında olduğunu görünce, dışarıda onların yanında olamadığım için tahammül edilmez bir hüsran duygusu içindeydim. Ya Koloniler hava gemisi üslerinin üzerinde oynandığını anlarsa? Ya geri dönmezlerse?</p>

  <p>Bir saat daha geçti. Eden derin bir uykuya dalarken ben de uyanık kalıp üzerime dalgalar halinde gelen mide bulantısını irade gücümle savuşturmaya çalışıyordum. Gözlerimi kapadım. Yardımcı oluyor gibiydi.</p>

  <p>Uykuya dalmış olmalıydım çünkü birden kapımızın açılma sesiyle uyandım. Teknisyenler sonunda dönmüşlerdi. İçlerinden biri üzerinde MIKHAEL yazan isimliğini düzelterek, "Bayan Iparis," dedi. "Mükemmel bir eşleşme değildi ama yakındı, bir ilaç geliştirmemize yetebilecek kadar yakın. Tedaviyi şu anda Tess'in üzerinde deniyoruz." Yüzündeki sırıtışa engel olamıyordu. "Kayıp parça sizmişsiniz. Hemen yanı başımızda."</p>

  <p>Konuşmadan yüzlerine bakıyordum. <span class="t14">Sonuçlar</span><span class="t14">ı</span> <span class="t14">Antarktika'ya gönderebiliriz,</span> düşüncesi zihnimden hızla geçti. <span class="t14">Yard</span><span class="t14">ı</span><span class="t14">m isteyebiliriz. Veban</span><span class="t14">ı</span><span class="t14">n yay</span><span class="t14">ı</span><span class="t14">lmas</span><span class="t14">ı</span><span class="t14">n</span><span class="t14">ı</span> <span class="t14">önleyebiliriz. Kolonilere kar</span><span class="t14">ş</span><span class="t14">ı</span> <span class="t14">bir</span> <span class="t14">ş</span><span class="t14">ans</span><span class="t14">ı</span><span class="t14">m</span><span class="t14">ı</span><span class="t14">z var.</span></p>

  <p>Mikhael'in arkadaşları beni kablolarımdan çözmeye başladı ve ayağa kalkmama yardım etti. Kendimi yeterince kuvvetli hissediyordum ama oda yine de sallanıyordu. Dengemi bulamamamın sebebi testlerin yan etkisi miydi yoksa bütün bunların işe yaradığı düşüncesi miydi, emin değildim. Kapıya doğru ilerlerken, "Tess'i görmek istiyorum," dedim. "Tedavinin etki göstermesi ne kadar sürecek?"</p>

  <p>Uzun bir koridora girerken, "Emin değiliz," diye itiraf etti. "Ancak simülasyonlarımız güvenilir; enfekte olmuş hücrelerle birkaç kültür testi yaptık. Tess'in sağlığı çok yakında iyiye doğru gitmeye başlayacaktır."</p>

  <p>Tess'in odasının uzun pencerelerinde durduk. Yatağında hezeyanlı bir tür yarı uykudaydı ve etrafında tam giysileri içinde koşuşturan laboratuvar teknisyenleri, yaşam bulgularını gösteren monitörler, duvarlara yayılmış çizelgeler ve grafikler vardı. Kollarından birine serum takılmıştı. Yüzünü inceleyip bilincinin yerinde olduğuna dair bir işaret aradım ama bulamadım.</p>

  <p>Kulaklığımdan statik yükseldi. Gelen bir arama vardı. Kaşlarımı çattım, bir elimi kulağıma bastırdım ve mikrofonumu açtım. Bir saniye sonra Day'in sesini duydum, "iyi misin?" ilk düşüncesi buydu. Tabii ki buydu. Statik o kadar şiddetliydi ki ne dediğini neredeyse hiç anlamamıştım.</p>

  <p>Duyabildiğini umarak, "iyiyim," diye yanıtladım. "Day, beni dinle, bir tedavi bulduk."</p>

  <p>Cevap yoktu, sadece gürültülü ve kesintisiz statik geliyordu. "Day?" dedim tekrar ve diğer taraftan bir tür çatırtı duydum, sanki benimle çaresizce iletişim kurmaya çalışıyor gibiydi. Fakat bağlanamadım. Sıradışıydı. Bu askerî hatlar genellikle kristal kadar berraktı. Sanki başka bir şey bütün frekanslarımızı bloke ediyordu. Tekrar denedim. "Day?"</p>

  <p>Sonunda sesini tekrar yakaladım. Sesinde aylar önce benden uzaklaşmayı seçtiği zamanı hatırlatan bir gerginlik vardı. Damarlarımdan korku aktı. "Duyuruyu Koloni gemilerinden birinin güvertesinde yapacağım, Şansölye başka türlü kabul etmez."</p>

  <p>Bir Koloniler hava gemisinin güvertesinde. Böylece Şansölye bütün kartları elinde tutacaktı, eğer Day ani bir hamle yapmaya veya anlaştıkları şeyin dışında bir duyuruda bulunmaya kalkarsa, Şansölye onu oracıkta tutuklayabilir veya öldürtebilirdi. "Yapma," diye fısıldadım otomatikman. "Gitmek zorunda değilsin. Bir tedavi bulduk, eksik parça benmişim."</p>

  <p>"... June?"</p>

  <p>Sonra cevap gelmedi, sadece statik, iki kere daha deneyip sinirlerim bozulmuş bir şekilde mikrofonu kapattım. Yanımda teknisyenin de boşu boşuna bir arama yapmaya çalıştığını gördüm.</p>

  <p>Ve o anda içinde bulunduğumuz binanın üzerine düşen gölgeyi hatırladım. Sinir bozukluğum hemen söndü ve ardından dehşet dalgaları ve kavrayış geldi. <span class="t14">Olamaz.</span> Koloniler'di. Frekanslarımızı onlar bloke ediyordu, onları ele geçirmişlerdi. Hamlelerini bu kadar çabuk yapmalarını beklemiyordum. Hemen şehre doğru bakan pencereye koşup gökyüzüne baktım. Üzerimizde uçan devasa Koloniler gemisini görebiliyordum ve daha da yakından bakınca daha küçük uçakların güverteden ayrılıp aşağı inmekte olduğunu fark ettim.</p>

  <p>Mikhael de bana katıldı. "Seçmen'e ulaşamıyoruz," dedi. "Görünüşe göre bütün frekanslar kapatılmış."</p>

  <p>Bu, Day'in duyurusu için yapılan bir hazırlık mıydı? <span class="t14">Ba</span><span class="t14">ş</span><span class="t14">ı</span> <span class="t14">belada. Bunu biliyorum.</span></p>

  <p>Tam bu düşünce aklımdan geçerken koridorun sonundaki kapılar savrularak açıldı. Silahlarını kaldırmış beş asker uygun adım içeri girdi ve bir bakışta onların Cumhuriyet askeri olmadığını anladım, denizci mavisi ceketleri ve altın yıldızlarıyla Koloniler birlikleri oldukları görülüyordu. Baştan ayağa içimi panik kapladı, içgüdüsel olarak Eden'in odasına yöneldim fakat askerler beni gördü. Liderleri silahını bana salladı. Elim belimdeki silahıma uçtu ve o anda bütün silahlarımın (ayak bileğimdeki bıçak hariç) işe yaramaz bir halde Eden'in odasında olduğunu hatırladım.</p>

  <p>Şatafatlı bir sesle, "Cumhuriyet'in teslim olmasıyla birlikte bütün kontrol Koloniler görevlilerine geçti. Komutanınız olarak, arama yapabilmemiz için kenara çekilip geçmemize izin vermenizi emrediyorum," dedi.</p>

  <p>Mikhael ellerini havaya kaldırıp görevlinin dediğini yaptı. Daha da yaklaştılar. Geçmişten görüntüler zihnime hücum edip duruyordu; hepsi de Drake'teki derslerimdendi, bir dizi manevra kafamdan ışık hızında geçti. Onları dikkatle ölçtüm. Özel bir görevi yerine getirmek için buraya gönderilmiş küçük bir takımdı. Diğer takımlar her bir katta dolaşıyor olmalıydı ama bu askerlerin bize özel bir şey için gönderildiğini biliyordum. Kendimi dövüşe hazırladım. Benim peşimdelerdi.</p>

  <p>Mikhael aklımı okumuşçasına askerlere bir kere başını salladı. Kolları yukarıda kaldı. "Ne istiyorsunuz?"</p>

  <p>Asker cevap verdi. "Eden Bataar Wing diye bir çocuğu arıyoruz."</p>

  <p>Nefesimi birden içime çekip böylece Eden'in bu katta olduğunu belli etmemem gerektiğini biliyordum ama üzerime bir korku dalgası çarptı. Yanılmıştım. Benim peşimde değillerdi. Day'in kardeşini istiyorlardı. Eğer Day duyurusunu Şansölye'nin gemisinde tek başına yapmak zorunda bırakıldıysa, Şansölye onu rehin almaya karar verirse çaresiz kalacaktı ve eğer Eden'i yakalarsa Day'i istediği şekilde kontrol edebilecekti. Düşüncelerim daha da ileriye gitti. Eğer Koloniler gerçekten bugün Cumhuriyet'i ele geçirmeyi başarabilirse o zaman Şansölye Day'i silahı olarak, Cumhuriyet halkı onu kahramanları olarak gördüğü ve ona inandığı sürece, onları manipüle etmek için süresiz olarak kullanabilecekti.</p>

  <p>Mikhael ağzını açamadan konuşmaya başladım. Askere, "Bu katta sadece veba hastaları var," dedim. "Eğer Day'in kardeşini arıyorsanız daha üst kadara bakmanız gerekecek."</p>

  <p>Asker tüfeğini bana çevirdi. Beni tanıyınca gözlerini kıstı. "Sen Princeps adayısın," dedi. "Değil mi? June Iparis."</p>

  <p>Çenemi kaldırdım. "Princeps adaylarından biriyim, evet."</p>

  <p>Bir an için, Eden hakkında dediğim şeye inanmış olabileceğini düşündüm. Adamlarından bazıları merdivene doğru hareketlenmeye başlamıştı bile. Asker uzun bir süre beni izledi, gözlerimi inceledi, sonra da arkamda uzanan, Edenin odasının bulunduğu koridora baktı. Kılımı kıpırdatmaya bile cüret edemedim. Bana kaşlarını çattı. "Senin ününü duydum." Onun dikkatini dağıtabilecek başka bir şey düşünmeye fırsat bulamadan, başını askerlerine doğru yatırdı ve tüfeğiyle koridoru gösterdi. "Kapsamlı bir arama yapın. Çocuk bu katta olmalı."</p>

  <p>Artık yalan söylemek için çok geçti. Eğer Day'e borçlu olduğum bir şey varsa o da buydu. Askerlerle koridor arasındaki boşluğa kaydım. Beynimde hesaplar dönüyordu. (Koridor yaklaşık bir buçuk metre genişliğindeydi, eğer ortaya gelirsem askerlerin hep birden bana saldırmalarını engelleyip rakiplerimi tek bir büyük grup yerine iki daha küçük gruba bölebilirdim.) "Şansölyen benim ölmemi istemeyecektir," diye yalan attım. Kalbim deli gibi çarpıyordu. Laboratuvar teknisyeni yanımda ne yapacağım bilemeden şoka uğramış gözlerle bakıyordu. "Beni canlı ele geçirip yargılamak isteyecektir. Bunu biliyorsun."</p>

  <p>"Şu küçücük ağızdan çıkan koca yalanlara da bakın." Asker silahını doğrulttu. Nefesimi tuttum. "Önümden çekil yoksa ateş ederim."</p>

  <p>Eğer suratındaki tereddüdü görmemiş olsaydım dediğini yapacaktım. Öylece vurulup ölmemin Day'e veya Eden'a bir yararı olmazdı. Fakat askerin anlık kararsızlığı ihtiyacım olan tek şeydi. Yavaşça ve temkinli bir şekilde kollarımı kaldırdım. Gözlerimi onun üzerine odaklamıştım. "Beni vurmak istemezsin," dedim. Sesimin sağlamlığı karşısında şoke olmuştum, damarlarımda akan adrenaline rağmen içinde tek bir korku zerresi yoktu. Bacaklarım biraz sallanıyordu, deneylerden dolayı hâlâ bir parça dengesizdim. "Şansölyeniz affedici birine benzemiyor."</p>

  <p>Asker tekrar tereddüt etti. Şansölye'nin benim için ne planladığını bilmiyordu. Dediklerimi doğru varsaymak zorundaydı.</p>

  <p>Birkaç uzun saniye boyunca durduk.</p>

  <p>Sonunda ağzından bir küfür saçıp silahını alçalttı. Askerlerine, "Yakalayın onu," diye patladı. "Vurmayın."</p>

  <p>Dünya hızla üzerime geldi, düşmanlarım hariç her şey soldu, içgüdülerim kontrolü ele aldı.</p>

  <p><span class="t14">Haydi oynayal</span><span class="t14">ı</span><span class="t14">m. Kiminle kar</span><span class="t14">ş</span><span class="t14">ı</span> <span class="t14">kar</span><span class="t14">ş</span><span class="t14">ı</span><span class="t14">ya oldu</span><span class="t14">ğ</span><span class="t14">unuzu bilmiyorsunuz.</span></p>

  <p>Bütün askerler bana doğru hücum ederken dövüş pozisyonunu aldım. Koridorun dar oluşu işime yaradı. Aynı anda beş askerle başa çıkmak yerine sadece iki tanesiyle uğraşıyordum, ilk askerin yumruğuna eğildim, botumdan bıçağımı çıkardım ve yapabildiğim kadar sert bir şekilde baldırını yardım. Bıçak rahatça pantolonunun bacağını ve tendonunu yırttı. Haykırdı. Bacağı anında büküldü ve asker işe yaramaz bir şekilde yere yığıldı. Bana doğru hücum eden ikinci asker yerdeki arkadaşının üzerine takılıp düştü, ikinci askerin yüzünü tekmeleyip bayılttım ve sırtına basıp üçüncü askere uçtum. Bana yumruk atmaya çalıştı. Bir kolumla darbesini bloke ettim, diğer elimse yüzüne fırladı ve burnuna o kadar sertçe çarptı ki kırılan kemiklerin çatırtısını hissedebildim. Asker arkaya doğru sendeleyip yüzünü acı içinde tutarak düştü.</p>

  <p>Üçü gitti.</p>

  <p>Şaşırtma avantajım kayboldu, geride kalan iki asker bana daha dikkatli yaklaşıyordu. Biri mikrofonuna destek göndermeleri için bağırdı. Arkalarında Mikhael kaçmaya başladı. Ona doğru bakmaya cüret edemesem de merdiven boşluğundaki koridorları kilitleyip daha fazla Koloni askerlerinin yukarıya hücum etmesini imkânsız hale getirmeye çalıştığını biliyordum. Geriye kalan askerlerden biri silahını kaldırıp bacağıma doğrulttu. Ona tekme attım. Tam ateş ederken botum tüfeğin namlusuna geldi ve içinden çıkan kurşun omzumun üzerinden geçip çılgın gibi sekti. Bütün binanın hoparlörlerinden bangır bangır alarm ötmeye başladı. Merdiven boşlukları kilitlenmiş ve dışarıya alarm gönderilmişti. Tüfeğe tekrar tekme attım, arkaya gidip sert bir şekilde askerin yüzüne çarptı. Bir an için sersemledi. Dönüp dirseğimi sertçe çenesine geçirdim...</p>

  <p>... ama o anda başımın arkasına sert bir darbe geldi. Gözümün önünde yıldızlar uçuşuyordu. Sendeleyip bir dizimin üzerine düştüm ve kendime gelmek için mücadele ettim, ikinci asker bana arkadan saldırmış olmalıydı. Askerin nerede olduğunu tahmin etmek için elimden gelenin en iyisini yapıp tekrar bir yumruk savurdum ama ıskalayıp yeniden düştüm. Bulanık görüşümün içinden askerin tekrar yüzüme vurmak için tüfeğinin dipçiğini kaldırdığını gördüm. <span class="t14">Bu darbe beni bay</span><span class="t14">ı</span><span class="t14">ltacak.</span> Boşu boşuna yuvarlanarak uzaklaşmaya çalıştım.</p>

  <p>Darbe gelmedi. Gözlerimi kırpıp ayağa kalkmaya çabaladım. Ne olmuştu? Görüşüm netleşince son askerin de yerde yattığını, teknisyenlerin ellerini ve bacaklarını bağlamak için yanına koşturduğunu fark ettim. Birden her yerden insanlar çıkıvermişti. Başımda zorlukla nefes alan Tess duruyordu, düşen diğer askerlerden birinin tüfeğini tutuyordu. Onun odayı terk ettiğini fark etmemiştim.</p>

  <p>Zayıfça gülümseyebildi. Bir elini uzatıp ayağa kalkmama yardım ederken, "Bir şey değil," dedi.</p>

  <p>Gülümsedim. Titreyerek beni ayağa kaldırdı. Dengesiz bacaklarım üzerinde sallanınca yaslanmam için omzunu verdi, ikimiz de çok dengeli değildik ama düşmedik.</p>

  <p>Mikhael aceleyle yanımıza gelirken, "Bayan Iparis," dedi. "Seçmene ulaşmayı başardık, ona tedaviyi anlattık. Ancak aynı zamanda Bank Kulesi'ni boşaltma uyarısı aldık. Sahte teslimiyetin çok yakında sona ereceğini ve Koloniler'in ilk misilleme saldırısının hedeflerinden birinin..."</p>

  <p>Hastane bir titremeyle sallandı. Hepimiz olduğumuz yerde donakaldık. Ufka doğru baktım. İlk başta titreme bir deprem gibi gelmişti ya da geçmekte olan bir hava gemisinin gümbürtüsü gibi fakat bu sallanma, sismik bir dalganın keskin sarsıntısı şeklinde veya hava gemilerinin alçak sesli homurtusu gibi değil, kısa ve düzenli aralıklarla gerçekleşiyordu ve bir an sonra hava gemisi üslerindeki bombaların patlamaya başladığını fark ettim. Tess'le pencereye koştuk, ufukta sıralanmış olan üslerden turuncu ve gri renkte parlak dumanlar yükseliyordu. Paniğe kapıldım. Day duyurusunu yapmış olmalıydı. Hayatta olup olmadığı hakkında ise hiçbir fikrim yoktu.</p>

  <p>Sahte teslimiyet bitmişti; ateşkes sona ermişti. Cumhuriyet için son savaş başlıyordu.</p>

  <p>&nbsp;</p>
</body>
</html>
