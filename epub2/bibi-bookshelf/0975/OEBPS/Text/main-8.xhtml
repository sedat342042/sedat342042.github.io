<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">Deniz kadınının şarkısı zayıfladı; arkadaşının vücudunun görüntüsü karanlığın içine, minik ışıkların ve parıldayan şeritlerin ötesine düşerek gözden kayboldu. Görüntüler tamamen kayboldular. Marie-Josephe başını eğdi ve elbisesinin koluyla gözyaşlarını sildi. Gerçek dünya gözlerinin önüne geri gelmişti.</span></p>

  <p class="calibre1"><span class="calibre2">Asilzadeler dehşete düşmüş vaziyette birbirleriyle fısıl-daşırken Majesteleri kaşlarını çattığı, Papa Hazretleri ters ters baktığı ve Yves de bayılacak gibi göründüğü için Marie-Josephe’in yüreği burkuldu. Ancak, halktan olan izleyiciler içlerini çekerek merhametle gözyaşı döküyorlardı. Majestelerinin arkasındaki Kont Lucien yere bakıyordu. Perukasının bukleleri yüzünü gizliyordu.</span></p>

  <p class="calibre1"><span class="calibre2">“Hepsi bu,” diye fısıldadı Marie-Josephe.</span></p>

  <p class="calibre1"><span class="calibre2">“Pagan geleneği,” dedi Papa Hazretleri. “Bu şeyleri vahşi erkeklerden mi öğrendiniz, Mile de la Croix?”</span></p>

  <p class="calibre1"><span class="calibre2">Majesteleri ayağa kalktı. “Deniz canavarı bu aşk hatırasını saklamak istemiyor mu?”</span></p>

  <p class="calibre1"><span class="calibre2">Lorraine, Marie-Josephe’in kederinden keyif alırcasına Majestelerinin bu esprisine güldü. Mösyö kısaca kıkırdadı, ancak bu kıkırdama eğlenceden ziyade endişedendi.</span></p>

  <p class="calibre1"><span class="calibre2">Deniz kadını yürek parçalayıcı güzellikte, özünde aşk ve keder olan bir ezgi şakıdı.</span></p>

  <p class="calibre1"><span class="calibre2">“Arkadaşımla birlikte gönderirdim,” diye şakıdı Marie-Josephe ezgiyi takip ederek. “Benim de öleceğimi anlatmak için onunla birlikte derinliklere gönderirdim.”</span></p>

  <p class="calibre1"><span class="calibre2">“Deniz canavarı," dedi Majesteleri dikkatle, “ölümsüz olduğunu iddia etmiyor mu?”</span></p>

  <p class="calibre1"><span class="calibre2">“Hayır, Majesteleri.”</span></p>

  <p class="calibre1"><span class="calibre2">“Tanrının sevgisinde hepimiz ölümsüzüz,” dedi Papa Hazretleri. “Deniz canavarınız yeniden hayat bulmaya inanıyor mu? Tanrının sonsuz hayatında?”</span></p>

  <p class="calibre1"><span class="calibre2">“Hayatın kendisi sonsuzdur,” diye şakıdı Marie-Josephe ahenk içinde. “İnsanlar yaşar, insanlar yeni hayatlar yaratırlar, insanlar ölürler. İnsanlar geri gelmezler.”</span></p>

  <p class="calibre1"><span class="calibre2">Papa Hazretleri tam bir tiksinme sesi çıkardı. “Oyunlarınız eğlencenin ötesine geçti, Mile de la Croix, hatta pagan inancının dahi ötesine geçti. Kâfir düşüncelerin sınırında dolaşıyorsunuz!”</span></p>

  <p class="calibre1"><span class="calibre2">“Hikâyeyi uydurmadım, Papa Hazretleri,” dedi Marie-Josephe. “Lütfen, lütfen bana inanın. Deniz kadını anlattı bunu. O, kâfir düşünceleri anlamaz...”</span></p>

  <p class="calibre1"><span class="calibre6">“Siz</span> <span class="calibre2">anlamalıydınız,” dedi lnnocent.</span></p>

  <p class="calibre1"><span class="calibre2">“Ama Tanrı’yı</span> <span class="calibre6">anlayabiliri</span><span class="calibre2">” diye haykırdı Marie-Josephe. “Eğer Papa Hazretleri ona öğretirse, anlayabilir. Kurtarıcımızı deniz insanlarına takdim edebilirseniz...”</span></p>

  <p class="calibre1"><span class="calibre2">“Susun!” dedi Papa Hazretleri. “Hayvanlara din değiştirtmek mi?”</span></p>

  <p class="calibre1"><span class="calibre2">“At üstündeki Isa’nın, insanlar yerine ekmek somunlarına ve balıklara vaaz vermiş olması gerektiğini düşünüyor.”</span></p>

  <p class="calibre1"><span class="calibre2">Lorraine’in yorumuna kimse gülmedi; Kont Lucien ona müthiş bir öfkeyle baktı.</span></p>

  <p class="calibre1"><span class="calibre2">“Hatıra nerede?” Louis hem Lorraine’i hem de Kont Lucien’i görmezden geldi. “Arkadaşına vermek istediği hatıra nerede?” Deniz kadını hırladı. Marie-Josephe aldığı cevapla sarsılarak ürktü: Sarsıldı ama şaşırmadı. Yalan söylemek zorunda kalmayacağını boş yere ümit ederek duraksadı.</span></p>

  <p class="calibre1"><span class="calibre2">“Majesteleri, onu birisi aldı.”</span></p>

  <p class="calibre1"><span class="calibre2">“Kim?”</span></p>

  <p class="calibre1"><span class="calibre2">“Onlardan - denizcilerden biri.”</span></p>

  <p class="calibre1"><span class="calibre2">Deniz kadını, kuyruklarını kırbaç gibi sallayıp Marie-Josephe’in sırtına pis kokulu soğuk su sıçratarak itiraz etti.</span></p>

  <p class="calibre1"><span class="calibre2">“Majesteleri, bu onun benimle konuştuğuna dair bir kanıt değil mi? Hatırasından haberdar olmam için başka bir yol yok.”</span></p>

  <p class="calibre1"><span class="calibre2">“Sevgili budala çocuk,” dedi Louis, “hatıranın hiç var olup olmadığını öğrenmemin bir yolu yok.” Ona üzgün bir biçimde baktı. Bir sonraki sözleri, Marie-Josephe’in de bildiği gibi, ölüm cezası olacaktı.</span></p>

  <p class="calibre1"><span class="calibre2">“Onu öldürmeyin,” diye fısıldadı bir ziyaretçi çadırın arka tarafından. Halktan olan diğer ziyaretçiler nakaratı tekrar ettiler:</span> <span class="calibre6">Onu öldürmeyin</span><span class="calibre2">,</span> <span class="calibre6">onu öldürmeyin.</span> <span class="calibre2">Majestelerinin çehresi gölgelendi. Marie-Josephe ziyaretçilere haykırmak istiyordu, Majesteleri tatlı sözlerle kandınlamaz ya da tehdit edilemez, bilmiyor musunuz? Seyirciler bütün iyi niyetleriyle durumu daha da kötüleştirdiler. Silahşorlardan biri kargaşaya doğru hızla ilerledi; fısıldamalar kesildi.</span></p>

  <p class="calibre1"><span class="calibre2">“Çok zekisiniz,” dedi Majesteleri Marie-Josephe’e, “evcil hayvanınızı Şehrazad’a dönüştürerek kurtarmaya çalışıyorsunuz.”</span></p>

  <p class="calibre1"><span class="calibre2">Kont Lucien hariç Majestelerinin bütün maiyeti güldü.</span></p>

  <p class="calibre1"><span class="calibre2">“Deniz Canavarı Şehrazad’m Binbir Okyanus Geceleri!” diye bağırdı Chartres.</span></p>

  <p class="calibre1"><span class="calibre2">Deniz kadını güçlükle tırmanarak Marie-Josephe’i geçti, kendini en üst basamağa sürükledi. Kral’a dik dik baktı.</span></p>

  <p class="calibre1"><span class="calibre2">“Şeehhhrrrzzzaaddd,” diye hırıldadı.</span></p>

  <p class="calibre1"><span class="calibre2">“Zeki Mile de la Croix ona konuşmayı öğretmiş!” diye haykırdı Lorraine. “Bir papağan kadar iyi olmasa da.”</span></p>

  <p class="calibre1"><span class="calibre2">Mösyö güldü. “Papağan Şehrzad.”</span></p>

  <p class="calibre1"><span class="calibre2">“Söylenceye göre...” dedi Majesteleri.</span></p>

  <p class="calibre1"><span class="calibre2">Gülmeler kesildi.</span></p>

  <p class="calibre1"><span class="calibre2">“...onun bir gün daha yaşamasına izin vermeliyim.”</span></p>

  <p class="calibre1"><span class="calibre2">Şaşkınlık içindeki Marie-Josephe, delicesine bir minetıar-lıkla kendini Kral’ın ayaklarına savurdu ve ceketinin eteğindeki sert ve soğuk elmasları öptü. Louis parmak uçlarıyla Marie-Josephe’in saçlarına dokundu.</span></p>

  <p class="calibre1"><span class="calibre2">Sanki gut hastalığından hiç acı çekmemiş gibi güçlü adımlarla, Majesteleri çadırdan ayrıldı. Innocent ve beraberindekiler ona eşlik ettiler. Saray mensupları da onların arkasından gitti. Ziyaretçiler, sanki itirazları Majestelerinin kararını etkilemiş gibi ona tezahürat yaptılar.</span></p>

  <p class="calibre1"><span class="calibre2">“Bize bir tane daha deniz canavarı hikâyesi anlatın, matmazel!” diye bağırdı seyircilerden biri Majesteleri gittikten sonra.</span></p>

  <p class="calibre1"><span class="calibre2">Onu onaylayan ve destekleyen çığlıklar, Marie-Josephe’i donuk bir gürültü bulutuyla sardı. Onu ezeceklerinden korkuyordu. Kont Lucien, Marie-Josephe’in dirseğini yakaladı.</span></p>

  <p class="calibre1"><span class="calibre2">“İyi misiniz?”</span></p>

  <p class="calibre1"><span class="calibre2">Bitkinlikle ve ayağa kalkmanın verdiği rahatlıkla kendinden geçecekmiş gibi hissetti. Kont Lucien, elbisesinin kolunu bileğinden yukarı sıyırdı. Şişlik inmişti ve damarlar gözden kaybolmuştu.</span></p>

  <p class="calibre1"><span class="calibre2">Marie-Josephe geri çekildi çünkü Lucien’in dokunuşu titremesine neden olmuştu.</span></p>

  <p class="calibre1"><span class="calibre2">“Hayatını bağışlayacak mı?” diye fısıldadı.</span></p>

  <p class="calibre1"><span class="calibre2">“Bilemiyorum. Sadece bir erteleme.”</span></p>

  <p class="calibre1"><span class="calibre2">“Bir gün...”</span></p>

  <p class="calibre1"><span class="calibre2">“Bir günde her şey olabilir.”</span></p>

  <p class="calibre1"><span class="calibre2">Yves, diğer saray mensuplarının arasından sıyrılarak uzaklaştı. İçini endişe sarmıştı. Biri onu görecek olsa, kesinlikle akıl hastanesine gönderirdi. Feri sönmüş gözleri boş boş bakıyor olmalıydı; saçları bir münzevininkiler gibi dağılmış olmalıydı. Cebindeki yüzüğü sıkıca tuttu. Altm, derisini yakarak iz bırakıyordu.</span></p>

  <p class="calibre1"><span class="calibre2">Kral’a eşlik eden saray mensuplarının onu görme ihtimaline karşı Yeşil Halı’dan ayrıldı. Uzun adımlarla Dikilitaşı geçip, tepeden yukarı çıkarak Yıldız Bahçesine ilerledi.</span></p>

  <p class="calibre1"><span class="calibre2">Kalbi çarparak Çemberin içinden koştu.</span></p>

  <p class="calibre1"><span class="calibre2">Hızla soluyarak küçük kilisenin içine doğru tökezledi. Burada elbette kimse yoktu. Mihrapta, Çarmıha Gerilme resminin önünde düştü. Ürpererek, göğsü ve boğazı akıtmadığı gözyaşlarından acıyana kadar hıçkırıklarını tuttu. Sanki sarhoşmuş gibi, dünya, etrafında dönüyordu. Zaman kavramını yitirdi.</span></p>

  <p class="calibre1"><span class="calibre2">Yüzükoyun uzanan ve yanan elini serin mermer zemine bastıran Yves de la Croix dua etti.</span></p>

  <h1 class="calibre1" id="sigil_toc_id_16" style="text-align: center;"><a id="bookmark0"></a>YİRMİ BİRİNCİ BÖLÜM</h1>

  <p class="calibre1"><span class="calibre2">Şehrzad şarkı söyledi.</span></p>

  <p class="calibre1"><span class="calibre2">Deniz kadınının görüntüleri ani bir serap yağmuru gibi Marie-Josephe’in etrafında dönüyordu. Deniz insanlan küçük bir adanın kumsalında güneşleniyorlardı. Deniz kesintisiz olarak etrafında uzanıyordu. Güvende ve mutlu olan deniz insanları, ailelerinin yeni çocuğuyla oynuyorlardı. Bebeğin ellerinde perdeleri büyümeye başlamıştı, ayak tırnakları kalınlaşmaya ve pençe olarak içe kapanmaya başlamıştı. Saçları köpük gibi yumuşaktı. Mırıldanıp anlaşılmaz sözler söylüyor, büyük biçimsiz resimler oluşturuyordu. Annesi, kız ve erkek kardeşleri, kuzenleri, teyze ve amcaları hayret ve memnuniyetle haykırıyorlardı.</span></p>

  <p class="calibre1"><span class="calibre2">“Doğduğumuz adalarda bizler savunmasızızdır; ama güvende olduğumuza inanırdık.”</span></p>

  <p class="calibre1"><span class="calibre2">Marie-Josephe, sözcüklerin olmadığı bir dilden elinden geldiğince iyi tercüme etmeye çalıştı. Konuşurken hızlıca eskiz çiziyordu. Kömür kalemle yapılan çizimler Şehrzad’ın şarkılarının güzelliğinin hakkını vermiyordu, ancak hikâyeyi</span> <span style="text-indent: 1.5em; font-size: 1em;">belgeliyordu. Hizmetçiler biten eskizleri aldılar ve iğneleyerek sergilediler.</span></p>

  <p class="calibre1"><span class="calibre2">“Güvende değildik.”</span></p>

  <p class="calibre1"><span class="calibre2">Ufukta bir kalyon belirdi. Bayrağında bir haç parlıyordu. Şehrzad’ın şarkısı ahenksizleşti. Kalyonun toplan lombarlann içinden itildiler.</span></p>

  <p class="calibre1"><span class="calibre2">“Kara erkeklerinin gemisi bizi arıyordu.”</span></p>

  <p class="calibre1"><span class="calibre2">Kalyon, bordasını küçük doğum adasına doğru döndürdü. Toplar korkunç bir gürlemeyle ateşlendiler. Şehrzad keder ve acıyla bağırdı. Erkekler mızrak ve ağlarla adaya hücum ettiler.</span></p>

  <p class="calibre1"><span class="calibre2">“Bize şeytan dediler. Sizin tanrınızın ihtişamı için bizi öldürüp esir aldılar.</span></p>

  <p class="calibre1"><span class="calibre2">Lucien, savaşın sesini deniz kadınının şarkılarında yeniden duydu. Ölen adamların ve atların çığlıklarını duydu. Neşe ve zindelik, güçlü bir şarap gibi onu ele geçirdi; çaresizlik ise bunu alt etti. Şehrzad’ın şarkısı Steenkirk ve Neenvinden’i geri getirdi.</span></p>

  <p class="calibre1"><span class="calibre2">“Bizi ana karaya, şehirlere götürdüler, esir alıp bize işkence ettiler, bizi yavaşça öldürdüler.”</span></p>

  <p class="calibre1"><span class="calibre2">Marie-Josephe’in eskizinde bir Engizisyon Mahkemesi Üyesi, deniz erkeklerinden birini gerdirme aletine bağlamış, parçalara ayırıyordu. Arka planda bir insan tasviri kazıkta yanıyordu.</span></p>

  <p class="calibre1"><span class="calibre2">Lucien gençliğindeki yuhalamaları, saraydaki diğer iç oğlanların ona eziyet edişlerini yeniden duydu: Cüce, cüce! Baban bir şeytan ve annen de cadı!</span></p>

  <p class="calibre1"><span class="calibre2">Kral’ın takdirini kazanana dek asla durmadılar.</span></p>

  <p class="calibre1"><span class="calibre2">“Kara erkekleri gerçekten delirdiler. Bizi öldürdüler, kendi insanlarını öldürdüler.”</span></p>

  <p class="calibre1"><span class="calibre2">Kilise, kadınlar ve deniz şeytanları arasındaki zinanın kanıtını arıyordu. Aradığını da buldu. Cüce çocuğu olan bütün kadınları mahkûm ettiler; çünkü çocuk, şeytanla birlikte olmanın saf kanıtıydı.</span></p>

  <p class="calibre1"><span class="calibre2">“Deniz insanları, kara erkeklerini düşman bildiler.”</span></p>

  <p class="calibre1"><span class="calibre2">Marie-Josephe dehşetle eskizine baktı: İşkence çarkında parçalanmış ve denize atılmış bir kadın cüce çocuğunu sıkıca tutuyor, çocuk annesiyle batıyor ve boğuluyordu. Hizmetçi, Marie-Josephe onu durduramadan önce çizimi aldı.</span></p>

  <p class="calibre1"><span class="calibre2">Hizmetçi resmi sergiledi. İzleyicilerden kalanlar Marie-Josephe’in merhamet yüklü hikâyesini hâlâ alkışlarken, hizmetçi Lucien’in yanma vardı. Aceleyle onu geçmeye çalıştı, ancak Lucien onu bileğinden yakalayarak durdurdu ve eskizi elinden aldı.</span></p>

  <p class="calibre1"><span class="calibre2">Lucien düşündü: Uzun zaman olmamıştı, o kadın benim annem olabilirdi. O çocuk ben olabilirdim.</span></p>

  <p class="calibre1"><span class="calibre2">Deniz canavarı şarkısını bitirdi.</span></p>

  <p class="calibre1"><span class="calibre2">“Hepsi bu kadar.” Marie-Josephe’in sesi titriyordu. Deniz kadınına döndü. “Bunu nasıl</span> <span class="calibre6">yapabildin?”</span></p>

  <p class="calibre1"><span class="calibre2">Deniz canavarı çığlık attı, geriye doğru su sıçrattı ve her yere su savurdu. Hiçbir hayvanın gülemeyeceği gibi delice güldü. Eğer Lucien daha önce Marie-Josephe de la Croix’dan şüphe etmişse de, artık yaratıkla ilgili iddia ettiği her şeye ve daha fazlasına inanıyordu.</span></p>

  <p class="calibre1"><span class="calibre2">Öfkelenmenin kıyısındaki Lucien ayağa kalktı ve çadırdan ayrıldı. Toplum içinde öfkelenmeye hevesli değildi.</span></p>

  <p class="calibre1"><span class="calibre2">Lucien, Yansıtan Havuzun kenarına oturdu. Eğer suya dalarsa, öfkesini yatıştırabilirdi.</span></p>

  <p class="calibre1"><span class="calibre2">Eğer suya dalarsam, dedi kendine, boğulabilirim de. Öfkeli kalmayı tercih ederim.</span></p>

  <p class="calibre1"><span class="calibre2">“Kont Lucien!” Dehşetle solgunlaşmış olan Mile de la Cro-ix ona doğru koşuyordu. “Özür dilerim, özür dilerim, öyle demek istemedim. Şehrzad nasıl bu kadar zalim olabiliyor?” “Kendi intikamınızı isteyecek cesaretiniz olsun.”</span></p>

  <p class="calibre1"><span class="calibre2">“Kendi intikamım mı? Ne için?”</span></p>

  <p class="calibre1"><span class="calibre2">“Siz teklif ettiniz, ben de reddettim.”</span></p>

  <p class="calibre1"><span class="calibre2">“Ben de reddedilen sevgiliyi mi oynuyorum? Efendim, bana haksızlık ediyorsunuz.”</span></p>

  <p class="calibre1"><span class="calibre2">Lucien’in öfkesi kabardı. “Bir cüceden ne bekliyorsunuz ki; çirkin, şekilsiz...”</span></p>

  <p class="calibre1"><span class="calibre2">“Kont Lucien, sizi seviyorum.”</span></p>

  <p class="calibre1"><span class="calibre2">“Bu sizin talihsizliğiniz.”</span></p>

  <p class="calibre1"><span class="calibre2">“Ruhunuz çok güzel. Nezaketinizi görmeme izin verdiniz ve...” Durakladı. “Ne dediğimi anladınız mı? Sizi seviyorum.” “Pek çok kadın beni sever. Ben cömert bir erkeğimdir, ayrıca zeki bir sevgiliyimdir.”</span></p>

  <p class="calibre1"><span class="calibre2">“Kibirlisiniz, efendim.”</span></p>

  <p class="calibre1"><span class="calibre2">“Size öyle olduğumu söylemiştim. Öyle olmakta haklıyım. Bir kılıç unvanına, Charlemagne’ın yoldaşlarının unvanına, bu sonradan görme dük ve markiler ortaya çıktıklarında çoktan kökleşmiş olan bir unvana sahibim. Kral’ın güveninden yararlanıyorum. Engin toprakların ve büyük bir servetin varisiyim...”</span></p>

  <p class="calibre1"><span class="calibre2">“Bunlar umurumda değil!” dedi Marie-Josephe. “Lucien de Barenton, Chretien Kontu olmasaydınız da duygularım değişmezdi.</span></p>

  <p class="calibre1"><span class="calibre2">“Ah. Açlıktan ölmek üzere olan, vergilerimi ödeyemediğim için dövülen, barakam Kral’m askerleri tarafından yağmalanan bir köylü olsaydım; beni sever miydiniz?”</span></p>

  <p class="calibre1"><span class="calibre2">“Siz bir</span> <span class="calibre6">ateistsiniz</span> <span class="calibre2">ve sizi seviyorum.”</span></p>

  <p class="calibre1"><span class="calibre2">Lucien’in komiklik anlayışı, öfkesini yok etti. Güldü. Kendini yeniden kontrol ettiğinde, “Mile de la Croix, eğer bir köylü olsaydım, beşiğimdeyken Çingenelere satılırdım... ya da Şehrzad’ın hikâyesindeki çocuk gibi boğulurdum.” “Kuşkusuz, hayır, şimdi değil. Sis değil.”</span></p>

  <p class="calibre1"><span class="calibre2">“Mile de la Croix, siz bir eş istiyorsunuz.”</span></p>

  <p class="calibre1"><span class="calibre2">“Evet, Kont Lucien,” dedi usulca.</span></p>

  <p class="calibre1"><span class="calibre2">“Ben asla evlenmeyeceğim. Bu hayata asla bir çocuk getirmeyeceğim.”</span></p>

  <p class="calibre1"><span class="calibre2">“Ama hayatınız muhteşem. Kral sizi seviyor, herkes size saygı duyuyor...”</span></p>

  <p class="calibre1"><span class="calibre2">“Acı bana eziyet ediyor,” dedi, sevgilileri hariç hiç kimseye itiraf etmediğini ona anlattı.</span></p>

  <p class="calibre1"><span class="calibre2">"Her hayatta acı vardır.”</span></p>

  <p class="calibre1"><span class="calibre2">“Ne söylediğiniz hakkında hiçbir fikriniz yok,” dedi, Marie-Josdphe’in cahil özgüvenine sinirlenerek. “Var olduğum her an acı içindeyim. Bir kadını sevdiğim zamanlar hariç.” Tereddüt etti, sonra yeniden başladı. “Bir kadını sevdiğimde, özellikle bir kadını</span> <span class="calibre6">seversem,</span> <span class="calibre2">kederimi onun çocuklarına nasıl geçirebilirim? Siz bir eş istiyorsunuz, çocuklarınız olsun istiyorsunuz. Ben asla evlenmeyeceğim ve asla bir çocuğun babası olmayacağım.”</span></p>

  <p class="calibre1"><span class="calibre2">“Tanrı o konuda bize biraz seçenek sunar,” dedi. “Eğer sevmeyi seçersek.”</span></p>

  <p class="calibre1"><span class="calibre2">Lucien ona güldü. “Hiçbir tanrının bununla bir ilgisi yoktur. Hiç hayal gücü olmayan bir âşık bile organını bağırsak zarına sarma zahmetine girebilir. Çocuk yapmanın bir, sevineninse bin yolu vardır.” Yeniden, “Asla evlenmeyeceğim,” dedi.</span></p>

  <p class="calibre1"><span class="calibre2">“Bana bunu neden söylüyorsunuz?” diye bağırdı Marie-Josephe. “Neden, sizi sevmiyorum, aşkınıza karşılık veremem, demiyorsunuz?”</span></p>

  <p class="calibre1"><span class="calibre2">“Çünkü biliyorsam, size doğruyu söyleyeceğime söz verdim.”</span></p>

  <p class="calibre1"><span class="calibre2">Umut ve kafa karışıklığıyla Marie-Josephe sessizleşti.</span></p>

  <p class="calibre1"><span class="calibre2">“Beni hâlâ istiyor musun?” diye sordu Lucien. “Âşığın olarak?”</span></p>

  <p class="calibre1"><span class="calibre2">“Ben... Bu doğru değil, Kont Lucien, ben yapamam.” Kıpkırmızı oldu ve kekeledi; yalvarır vaziyette ellerini açtı. “Kilise diyor ki -ayrıca ağabeyim-”</span></p>

  <p class="calibre1"><span class="calibre2">“Kilisenin isteklerini ya da ağabeyinin taleplerini hiç umursamıyorum.</span> <span class="calibre6">Sen</span> <span class="calibre2">ne istiyorsun?”</span></p>

  <p class="calibre1"><span class="calibre2">Anlaşılması zor bir şekilde de olsa Marie-Josephe sorusuna cevap verdi. “Eğer evlenirsen, çocukların öyle olabilirler; olmayabilirler de...”</span></p>

  <p class="calibre1"><span class="calibre2">“Babam cücedir. Sakatlanarak emekli oldu.”</span></p>

  <p class="calibre1"><span class="calibre2">Babası, XIII. Louis’nin yanında at sürmüştü; cesur ve herkesçe tanınan babası iç savaş boyunca çocuk Kral XIV. Louis’nin hizmetinde at sürmüştü.</span></p>

  <p class="calibre1"><span class="calibre2">Lucien’in babası artık at sürmüyordu.</span></p>

  <p class="calibre1"><span class="calibre2">“Ben babama benziyorum,” dedi Lucien.</span></p>

  <p class="calibre1"><span class="calibre2">“Söylentilere göre...”</span></p>

  <p class="calibre1"><span class="calibre2">“Söylentiler yalancıdır.”</span></p>

  <p class="calibre1"><span class="calibre2">“Pek çok insan buna inanıyor.”</span></p>

  <p class="calibre1"><span class="calibre2">“Beni çocukları arasında saymadan bile Louis’nin yeterince şekilsiz çocuğu var. Ayrıca o gayrimeşru çocuklarını kabul ediyor.”</span></p>

  <p class="calibre1"><span class="calibre2">Marie-Josephe, Lucien'in önünde çöktü ve ellerini sıkıca tuttu.</span></p>

  <p class="calibre1"><span class="calibre2">“Şehrzad’ın hikâyesini uydurmadım, seni incitmek için onunla gizlice plan yapmadım. Hikâyeyi senin duyduğun gibi, onun söylediği gibi duydum. Ne planladığını bilseydim, bir hikâye</span> <span class="calibre6">uydururdum.</span> <span class="calibre2">Sana bilerek acı vermem. Yalvarırım, lütfen bana inan.”</span></p>

  <p class="calibre1"><span class="calibre2">“Sana inanıyorum," dedi usulca. “Ama dilediğin şeyi sana veremem. Eğer beni seviyorsan, kalbini kırabilirim. Eğer deniz kadını uğruna Majestelerine meydan okursan, Kral kalbini kırabilir. Belki de daha kötüsü olur.”</span></p>

  <p class="calibre1"><span class="calibre2">“Ama Şehrzad bir</span> <span class="calibre6">insan.</span> <span class="calibre2">Senin ya da benim kadar insan.” “Evet,” dedi Lucien. “Evet, buna inanıyorum. Sadece bir insan bu kadar zalim olabilir.”</span></p>

  <p class="calibre1"><span class="calibre2">“Çok üzgünüm...”</span></p>

  <p class="calibre1"><span class="calibre2">“Bana karşı zalim değil,” dedi. “Sana karşı zalim.”</span></p>

  <p class="calibre1"><span class="calibre2">Ayak sesleri Yves’i fügünden çekip çıkardı; ayak sesleri ve korku, içinde yankılanıyordu. Versailles halkının çok az üyesi, şapeli Majesteleri yokken ziyaret ederdi. Yves Majesteleriyle yüz yüze gelemezdi. Mermerin serinliğinden kaskatı olmuş vaziyette dirseğinin üzerinde kalktı.</span></p>

  <p class="calibre1"><span class="calibre2">“işte buradasın.” Marie-Josephe’in sesi onu ürpertti.</span></p>

  <p class="calibre1"><span class="calibre2">Yves uzun süre önce görmüş olması gereken şeyi fark etti: Marie-Josephe’in tükenmişliği, çaresizliği, ona olan sevgisi, hayal kırıklığı.</span></p>

  <p class="calibre1"><span class="calibre2">“Endişelendim.” Günah çıkarmada kullanılan sıraya oturdu. “Bağışlayın beni.”</span></p>

  <p class="calibre1"><span class="calibre2">Yves tam cevap vermek, onu azarlamak için ağzını açacaktı. “Bağışlayın beni, Rahip, günah işledim.”</span></p>

  <p class="calibre1"><span class="calibre2">Yves ayağa fırladı. “Bu senin için uygun değil, benim...” “Günah çıkarttıracağına söz verdin. Papa Hazretleri’ne söz verdin.”</span></p>

  <p class="calibre1"><span class="calibre2">Marie-Josephe, ellerini kucağında kavuşturdu ve olağanüstü bir sakinlikle oturdu. Çocukken ormanda, kuşlar ve diğer hayvanlar için görünmez olana dek hareketsiz oturabiliyordu. Yves kendisini korkutan şeyle başa çıkana ve Marie-Josephe’in günah çıkarmasını dinleyene dek yine kıpırdamayacaktı.</span></p>

  <p class="calibre1"><span class="calibre2">Yves onun yanına oturdu. Ellerine baktı. “Ne günah işledin, çocuğum?”</span></p>

  <p class="calibre1"><span class="calibre2">“Kralıma yalan söyledim.”</span></p>

  <p class="calibre1"><span class="calibre2">“Bu seni daha önce hiç rahatsız etmiyordu!” diye haykırdı Yves.</span></p>

  <p class="calibre1"><span class="calibre2">“Deniz kadınıyla ilgili.”</span></p>

  <p class="calibre1"><span class="calibre2">Deniz canavarıyla ilgili her şeyi uydurmuş olsa, o zaman şeyi nasıl bilebilirdi... Ancak bunun önemi yoktu.</span></p>

  <p class="calibre1"><span class="calibre2">“Tövbe ettiğin için Tanrıya şükrediyorum,” dedi Yves rahatlayarak. “Git ve günahlarından...”</span></p>

  <p class="calibre1"><span class="calibre2">“Henüz</span> <span class="calibre6">bitirmedim</span><span class="calibre2">!” dedi Marie-Josephe. Doğrudan Yves’e baktı. “Denizcilerden hiçbiri Şehrzad’ın hatırasını almadı. Şehrzad dedi ki, kara adam onu aldı. Kara adam, kara cübbe giymiş olan adam.” Derin, titrek bir nefes aldı. “Ağabeyim olan adam.”</span></p>

  <p class="calibre1"><span class="calibre2">“Yüzüğü gördün ve... tahmin...”</span></p>

  <p class="calibre1"><span class="calibre2">“Yüzüğü hiç görmedim. Şehrzad bayıldığında, yosun ve ölü balıkları zorla ona yutturduktan sonra hatırayı aldm...” “Seninle</span> <span class="calibre6">konuştu</span><span class="calibre2">...” diye fısıldadı Yves.</span></p>

  <p class="calibre1"><span class="calibre2">“Ağabeyimin bir hırsız olduğunu Kral’a söyleyemedim. Bu yüzden yalan söyledim! Yalan söyledim ve yalanım Şehrzad’ı öldürebilir!”</span></p>

  <p class="calibre1"><span class="calibre2">Yves yakut yüzüğü, parlak taşlı altm yüzüğü cebinden çıkardı.</span></p>

  <p class="calibre1"><span class="calibre2">“Üzgünüm,” dedi. “Üzgünüm, bilmiyordum...”</span></p>

  <p class="calibre1"><span class="calibre2">Şapelden kaçtı.</span></p>

  <p class="calibre1"><span class="calibre2">Ona yetişmeye çalışan Marie-Josephe’i arkasında bırakarak, çeşmeye doğru tepeden aşağı koştu. Ziyaretçileri yararak ilerledi, kafesin kapısını savurarak açtı ve basamaklardan aşağı koştu. Nefesi boğazını acıttı.</span></p>

  <p class="calibre1"><span class="calibre2">Yves, izleyicileri umursamadan platforma indi. Su etrafında yükseldikçe, cüppesi sırılsıklam oldu. Apollo’ya doğru zar zor suda yürüdü.</span></p>

  <p class="calibre1"><span class="calibre2">“Deniz kadını! Şehrzad!”</span></p>

  <p class="calibre1"><span class="calibre2">Deniz kadını, Triton’un altından suyun üstüne çıktı. Yves’e tısladı ve hırladı.</span></p>

  <p class="calibre1"><span class="calibre2">“Beni affet, bilmiyordum, anlamamıştım, inanmamıştım senin...”</span></p>

  <p class="calibre1"><span class="calibre2">Deniz kadını sadece başının tepesi ve gözleri suyun üzerindeyken onu izledi.</span></p>

  <p class="calibre1"><span class="calibre2">Marie-Josephe aceleyle çeşmeye koştu. Yves ona döndü.</span></p>

  <p class="calibre1"><span class="calibre2">“Söyle ona; yüzüğünü almayı aklımdan geçirmiyordum. Bir hayvanın saçlarına yakut dolaşmış olması ne kadar da tuhaf, diye düşünmüştüm...”</span></p>

  <p class="calibre1"><span class="calibre2">“Ona kendin söyle,” dedi Marie-Josephe nefes nefese. “Ama onu korkutuyorsun, o yüzden nazik ol.”</span></p>

  <p class="calibre1"><span class="calibre2">“Seni yakaladım,” dedi Yves. “Arkadaşının ölmesine izin verdim ve şimdi seni de ölüme mahkûm ettim. Anlamamıştım. Özür dilerim. Bilmiyordum. Özür dilerim, Tanrı aşkına, lütfen beni affet.” Yüzüğü ona doğru uzattı.</span></p>

  <p class="calibre1"><span class="calibre2">Şehrzad ağıt yakarak yavaşça yakına yüzdü.</span></p>

  <p class="calibre1"><span class="calibre2">Çadırın dışında, yük atları sabırsızca ayaklarını vurarak</span></p>

  <p class="calibre1"><span class="calibre2">koşum takımlarını çıngırdattılar. Sürücüleri, denize götürmek için yüklerini bekliyorlardı.</span></p>

  <p class="calibre1"><span class="calibre2">Marie-Josephe, Şehrzad’ın elini tutarak ve kaba, koyu renk saçlarını okşayarak Apollo Çeşmesi’nin kenarında oturuyordu. Deniz kadını kendini çeşmenin taş kenarında destekleyerek basamaklara uzanmıştı; pis kokulu suyu üzerinden damlatarak, çıplak vücuduyla Marie-Josephe’in böğrünü ısıtarak ona doğru yaslanmıştı. Yanağını Marie-Josephe’in avucuna bastırmış, gözyaşlarıyla ıslatıyordu. Maıie-Josephe onu avutabileceğim umarak yakınında tuttu. Şehrzad’ın matem şarkısı, tenini ufak bıçaklar gibi deliyordu.</span></p>

  <p class="calibre1"><span class="calibre2">Yves, deniz erkeğinin mahvolmuş yüzünün üzerine ipek bir mendil yaydı ve çadır bezinden örtüyle onu sardı. Üç hizmetçiye Şehrzad’ın arkadaşını kaldırmaları için kendi elleriyle yardım etti. Onu tabuta yerleştirdiler. Yves çadır bezini kenarlarından kıvırdı. Hizmetçiler tabutu kafese taşıdılar, böylece Şehrzad son bir defa arkadaşına bakabilecekti.</span></p>

  <p class="calibre1"><span class="calibre2">Deniz kadını sessizleşti. Arkadaşına sesiyle dokunamayacak olsa da, perdeli ellerini onun göğsüne yerleştirdi. Parmakları titredi.</span></p>

  <p class="calibre1"><span class="calibre2">“Cenaze töreni yapılmadı,” dedi Yves. “Onunlaydım, ancak ona cenaze töreni yapmadım...”</span></p>

  <p class="calibre1"><span class="calibre2">“Önemli değil,” dedi Marie-Josephe. “Deniz insanları Hris-tiyan değiller. Tanrıları yok.”</span></p>

  <p class="calibre1"><span class="calibre2">“Onu kurtarabilirdim,” dedi Yves. “Bilseydim... Şehrzad’ı</span> <span class="calibre6">kurtaracağım</span><span class="calibre2">, onun insanlarım kurtaracağım.”</span></p>

  <p class="calibre1"><span class="calibre2">“Şehrzad’a yüzüğünü ver.”</span></p>

  <p class="calibre1"><span class="calibre2">Şehrzad, Yves’in avucundan yüzüğü uzun parmaklarıyla çekip aldı.</span></p>

  <p class="calibre1"><span class="calibre2">“Arkadaşını denize defnedeceğim,” dedi Yves. “Söz veriyorum.”</span></p>

  <p class="calibre1"><span class="calibre2">Şehrzad fısıldadı, gitmek istiyorum, onun ölümünü kabullenmek ve hayatım üzerine düşünmek istiyorum.</span></p>

  <p class="calibre1">Yves başını salladı.</p>

  <p class="calibre1"><span class="calibre2">“Sevgili Şehrzad,” dedi Marie-Josephe, “Çok üzgünüm, bu mümkün değil.” Şehrzad’ın kederi Marie-Josephe’i ağlatacaktı, ancak deniz kadınının kaybı karşısında kendi üzüntüsünü göstermeye hakkı var mıydı?</span></p>

  <p class="calibre1"><span class="calibre2">Şehrzad arkadaşının dağınık buklelerinden birini mendilin altından çıkardı; yüzüğü saçma bağladı.</span></p>

  <p class="calibre1"><span class="calibre2">Tabuta eğildi, uzun saçları yüzünü gölgeliyordu. Marie-Josephe kolunu Şehrzad’ın omuzlarına koydu ama deniz kadını omuzlarını silkti, basamaklardan aşağı kaydı ve hiç ses çıkarmadan suya daldı.</span></p>

  <p class="calibre1"><span class="calibre2">“Ölmesine izin verdiğim onun kocası mıydı?”</span></p>

  <p class="calibre1"><span class="calibre2">“Arkadaşıydı, sevgilisiydi ama kocası değildi,” dedi Marie-Josephe. “Deniz halkı evlenmez, zevk için sevişirler ve yaz dönümü günü çiftleşerek...”</span></p>

  <p class="calibre1"><span class="calibre2">“Biliyorum! Bunu öngördüm, buldum, izledim. Hayvanların böylesi günahkâr davranışlar sergileyemeyeceklerini bilmeliydim. Belki de şeytandırlar, ne de olsa...”</span></p>

  <p class="calibre1"><span class="calibre2">“Kilise şeytan olmadıklarını söylüyor. Kilise güvenilir değil mi?”</span></p>

  <p class="calibre1"><span class="calibre2">Yves, Marie-Josephe’in sesindeki öfke ve iğnelemeden çekindi.</span></p>

  <p class="calibre1"><span class="calibre2">Yves, hizmetçilere tabutu desteklerin üzerine geri taşımalarında yardım etti. Kapağını yerleştirdiler. Yves çivileri kendisi çaktı. Tabutu yük arabasına taşımalarına yardım etti, sürücüye altın bir sikke verdi ve arabayı Le Havre’a giden yola gönderdi.</span></p>

  <p class="calibre1"><span class="calibre2">Deniz kadınının çadırına varan Lucien, Zelis’ten eğilmesini istedi; attan dikkatle indi. Omurgasındaki acı keskindi, gün ilerledikçe bir kaplan gibi hissettirmeden yaklaşıyordu. Juliette’in gidişinden çaresizce pişmanlık duyuyordu, ancak dönmesini isteyemezdi.</span></p>

  <p class="calibre1"><span class="calibre2">Mile de la Croix’nın ahlak ilkelerine bu kadar saygılı olduğun için sen bir ahmaksın, dedi kendine.</span></p>

  <p class="calibre1"><span class="calibre2">Marie-Josephe baştan çıkarılmaya niyetli olsaydı bile, onu cezbcdip tutmayacağı sözlerle yatağına atmak Kont’un gururuna sığmazdı: evlilik sözü, deniz kadınının hayatını kurtarma güvencesi. Marie-Josephe onu arkadaşlık, aşk, birbirlerine verebilecekleri zevk için istemiyorsa, kendisi de onu istemiyordu.</span></p>

  <p class="calibre1"><span class="calibre2">Ancak, kendini kandıramazdı; ondan hoşlanıyordu, onunla konuşmaktan keyif alıyordu, içinde bulunduğu çıkmazı anlıyordu.</span></p>

  <p class="calibre1"><span class="calibre2">Ona verecek güzel haberleri olduğu için sevinçle çadıra girdi.</span></p>

  <p class="calibre1"><span class="calibre2">“Merhaba, Kont Lucien.” Marie-Josephe, deniz kadınının çizdiği yolda belli belirsiz görünen dalgacıktan bakışlarını çevirdi. Ona kederle, ürkerek gülümsedi. Kolunu gösterdi. “Merhemin işe yaradı. Teşekkür ederim.”</span></p>

  <p class="calibre1"><span class="calibre2">Lucien, sadece ona dokunmak istediği için elini tuttu. Mösyö’nün losyonu -ve manastır taşlannı fırçayla ovalamaktan kurtulması- çalışmaktan sertleşmiş ellerini yumuşatmıştı, ancak mürekkep parmaklarını lekelemişti.</span></p>

  <p class="calibre1"><span class="calibre2">“iyileştiğini gördüğüme sevindim.” Yüzüne vuran sıcaklığın Mile de la Croix’yla hiçbir ilgisi yoktu, tek sebebi şaraptı.</span></p>

  <p class="calibre1"><span class="calibre2">“İyi misin? Biraz...”</span></p>

  <p class="calibre1"><span class="calibre2">Lucien kıkırdadı.</span></p>

  <p class="calibre1"><span class="calibre2">Mile de la Croix, ilk tanıştıklarında söylediği her şeyle onu kırdığını düşündüğü zamanki gibi kıpkırmızı kesildi.</span></p>

  <p class="calibre1"><span class="calibre2">“Aldırma,” dedi, “akşamın bu erken saatinde neden içmiş olduğun beni hiç ilgilendirmez.”</span></p>

  <p class="calibre1"><span class="calibre2">“Akşamın bu erken saatinde içtim, Mile de la Croix, çünkü akşamın bu erken saatinde sevişmiyorum.”</span></p>

  <p class="calibre1"><span class="calibre2">Sırtımdaki ağrıyı zevkten mest olarak değil de şarapla uyuşturduğumu asla fark etmeyen Majestelerinin maiyetindeki herkesten sezgileri daha mı kuvvetli, diye merak etti. Yoksa yo</span></p>

  <p class="calibre1"><span class="calibre2">rumda bulunabilecek yeterince cesur ya da cahil tek insan mı?</span></p>

  <p class="calibre1"><span class="calibre2">Marie-Josephe etrafına bakındı; kendisi Kont’u utandırdığından şüphelenirken, Kont onu kesinlikle utandırmıştı. Lucien de pişman oldu ve espri anlayışı onu yüzüstü bıraktı.</span></p>

  <p class="calibre1"><span class="calibre2">Marie-Josephe’in saçının bir buklesi omzunun üzerinden kaydı. Lucien neredeyse bu bukleye dokunacaktı; saraydaki kadınlardan herhangi biri olsaydı ve Lucien de saçma dokunmaya kalksa ve dokunsaydı, olaylar buradan gelişerek devam edebilirdi. Ancak, Marie-Josephe isteklerini çoktan bildirmişti. Lucien, atlarından birini kontrol ederken yapacağından çok daha sert bir biçimde kendini dizginlemişti.</span></p>

  <p class="calibre1"><span class="calibre2">“Acaba,” dedi Marie-Josephe hâlâ çeşmenin ilerisine bakarak, “acını kabullensen kendine daha iyi davranmış olmaz mısın? Çektiğin acının, ruhsal sağlığına iyi gelebileceğini düşünmüyor musun?”</span></p>

  <p class="calibre1"><span class="calibre2">“Düşünmüyorum,” dedi Lucien. “Mümkün olan her an ve elimde bulunan her yöntemle acı çekmekten kaçmıyorum.” “Kilise, acı çekmeyi yüceltir.”</span></p>

  <p class="calibre1"><span class="calibre2">“Sessiz bir mutsuzluk içinde yerleri fırçayla ovalamak sana iyi geldi mi? Bu hapishane, arkadaşın Şehrzad’ı yüceltiyor mu? Acı çekmek insanı sadece perişan eder.”</span></p>

  <p class="calibre1"><span class="calibre2">“Seninle dinim hakkında tartışamam, efendim. Beni tehlike içine çekersin çünkü benden çok daha zekisin.”</span></p>

  <p class="calibre1"><span class="calibre2">“Din hakkında asla tartışmam, Mile de la Croix, ama ara sıra sağduyulu bir açıklama yapabilirim.”</span></p>

  <p class="calibre1"><span class="calibre2">Marie-Josephe cevap vermedi. Omuzları yorgunluk ve çaresizlikle çöktü. Hiçbir yavan espri endişesini dindiremezdi, ancak Lucien’in getirdiği haber Marie-Josfcphe’e bir an için nefes aldırabilirdi.</span></p>

  <p class="calibre1"><span class="calibre2">“Majesteleri istiyor ki...” dedi.</span></p>

  <p class="calibre1"><span class="calibre2">“M. de Chretien!” Marie-Josephe’in ağabeyi uzun adımlarla çadıra girdi. “Yapmanızı istediğim bir şey var.”</span></p>

  <p class="calibre1"><span class="calibre2">“Yves, Kont Lucien’in lafını bölme.”</span></p>

  <p class="calibre1"><span class="calibre2">İsteme şeklini pek beğenmemiş olsa da, “Nedir, Rahip de la Croix?” diye sordu Lucien nazik bir biçimde. Kral’dan başka hiç kimse ona emir veremezdi.</span></p>

  <p class="calibre1"><span class="calibre2">Yves açıkladı ve isteğini belirtti. “Tabut Le Havre yolunda. Onu denize gönderebilir misiniz? Denize gönderip oraya defnedebilir misiniz?”</span></p>

  <p class="calibre1"><span class="calibre2">Lucien’in ses tonu sertleşti. “Majestelerinin deniz canavarının ortadan kaldırılması görevini siz üstlenmişsiniz.”</span></p>

  <p class="calibre1"><span class="calibre2">“Deniz erkeğine düzgün bir cenaze yapabilmek için. Majesteleri reddetmeyecektir...”</span></p>

  <p class="calibre1"><span class="calibre2">“Kont Lucien, inanıyorsunuz değil mi, deniz insanlarının...”</span></p>

  <p class="calibre1"><span class="calibre2">Ağabey ve kız kardeşin itirazları birbirleriyle çarpıştı. “Şunu neden anlamıyorsunuz?” dedi Lucien iki misli tahrik olarak.</span> <span class="calibre6">“Benim</span> <span class="calibre2">neye inandığımın bir önemi yok. Majesteleri deniz canavarlarının insan olmadıkları kararına vardı.” “Şehrzad’ın arkadaşına deniz cenazesi yapacağıma söz verdim,” dedi Yves.</span></p>

  <p class="calibre1"><span class="calibre2">“Böyle bir söz vermeye hakkınız yoktu.” Öfkelenen Lucien sesini hiç yükseltmedi. “Kuşkusuz, bana bunu gerçekleştirmemi söylemeye de hakkınız yok.”</span></p>

  <p class="calibre1"><span class="calibre2">Yves şaşkın bir biçimde başını salladı. “Ama M. de Chretien, bana dediniz ki, neye ihtiyacım olursa...”</span></p>

  <p class="calibre1"><span class="calibre2">“Majestelerinin isteğini yerine getirmek için!” diye haykırdı Lucien. “Kendinizinkini değil.”</span></p>

  <p class="calibre1"><span class="calibre2">“Ölü yaratık Majestelerinin umurunda değil,” dedi Yves. “Sadece keşfedebileceğim...”</span></p>

  <p class="calibre1"><span class="calibre2">Lucien hızla elini kaldırdı; Yves sessizleşti.</span></p>

  <p class="calibre1"><span class="calibre2">“Mile de la Croix,” dedi, “siz kendiniz deniz canavarının kafatası üzerinde çalışmayı Majestelerinden istediniz. Majesteleri de bunu yapmanızı lütfetti.”</span></p>

  <p class="calibre1"><span class="calibre2">Marie-Josephe bir çaresizlik sesi çıkardı ve yüzünü ellerine gömdü.</span></p>

  <p class="calibre1"><span class="calibre2">“Yük arabası sadece bir saattir yolda,” dedi Yves. “Onu gidip geri getirebiliriz.”</span></p>

  <p class="calibre1"><span class="calibre2">“Majesteleri kafatasını şimdi incelemek istiyor.”</span></p>

  <p class="calibre1"><span class="calibre2">“Sizi korkunç bir durumda bıraktım,” dedi Marie-Josephe. “Affedin... beni affedecek misiniz?”</span></p>

  <p class="calibre1"><span class="calibre2">“Benim affetmem bu ikilemi çözmez,” dedi Lucien.</span></p>

  <p class="calibre1"><span class="calibre2">“Kral’a söyleyin,” dedi Yves, “kafatasını hazırlamam gerekiyor ki kimseye rahatsızlık...”</span></p>

  <p class="calibre1"><span class="calibre2">“Majestelerine yalan söylememi mi öneriyorsunuz?” Lucien çileden çıkarak burnundan soludu. “Üzgünüm, Rahip de la Croix, Mile de la Croix, ancak böyle bir şeyi dikkate alamam.”</span></p>

  <h1 class="calibre1" id="sigil_toc_id_17" style="text-align: center;"><a id="bookmark1"></a>YİRMİ İKİNCİ BÖLÜM</h1>

  <p class="calibre1"><span class="calibre2">Şatonun bahçelerinde ışıklar parlıyordu. Ziyaretçiler, Büyük Kanal üzerindeki havai fişekleri izlemek için en iyi yeri arayarak yolları doldurmuşlardı. Saray dairelerinde, Majestelerinin saray mensupları ve kraliyet misafirlerinden oluşan bir kalabalık hafif bir yemek yiyordu.</span></p>

  <p class="calibre1"><span class="calibre2">Şatonun Kraliçe’ye ait tarafında kimse yoktu.</span></p>

  <p class="calibre1"><span class="calibre2">Marie-Josephe ve Yves, Kont Lucien’i Kraliçe Merdiveninden yukarı izlediler. Marie-Josephe olacakları korkuyla bekliyordu.</span></p>

  <p class="calibre1"><span class="calibre2">Kont Lucien’in bana karşı olan sevgisi azaldı, diye düşündü. Hayır, sevgisi değil -sevgisine asla sahip olmadım- ama takdirini kazandığımı ummuştum. Onu suçlayamam, ama, ah, çok pişmanım.</span></p>

  <p class="calibre1"><span class="calibre2">Marie-Josephe ve Yves ondan faydalanmışlardı. Defalarca onlardan yana taraf tutmuştu ve onlar da onun nezaketine Kral’ın gözündeki konumunu tehlikeye atarak karşılık vermişlerdi.</span></p>

  <p class="calibre1"><span class="calibre2">Marie-Josephe hayatında hiç hissetmediği kadar yalnız hissetti. Kont Lucien ona kızmıştı. Şherzad ona pek güvenmiyor</span><span style="text-indent: 1.5em; font-size: 1em;">du. Ağabeyi ise... Yves asık bir suratla ve sessizce, suçluluk hissederek ve endişeyle yanında uzun adımlar atarak yürüyordu. Marie-Josephe, deniz canavarının insan olduğunu ona kanıtlayarak Yves’i, görevini ve tutkusunu kaybetme tehlikesine atmıştı.</span></p>

  <p class="calibre1"><span class="calibre2">Beni manastıra gönderdiğinde, diye düşündü Marie-Josephe, beni neye gönderdiğini bilseydi merhamet göstereceğine inanabilirdim. Onun hatırası bana eşlik ediyordu. Şimdiyse hiçbir şeyim yok. Kont Lucien haklı. Acı çekmek insanı sadece perişan eder.</span></p>

  <p class="calibre1"><span class="calibre2">Peki, bu doğruysa, diye düşündü Marie-Josephe, zevk hakkında da doğruyu mu söylüyor?</span></p>

  <p class="calibre1"><span class="calibre2">Suçlu hissetmeliydi, inançsızlığından ötürü pişman olmalıydı, ancak sadece ihanete uğramış ve mutsuz hissediyordu.</span></p>

  <p class="calibre1"><span class="calibre2">Marie-Josephe, koridorlar boyunca çok sayıdaki goblen, portakal ağacı, bol bol çiçek ve mum arasından, af dileme yolunda güçlükle yürüdü.</span></p>

  <p class="calibre1"><span class="calibre2">Bu büyük salonların içinden Zachiyle gidebilirdim, diye düşündü Marie-Josephe çılgınca. Parke üzerinde dörtnala koşabilir, Elçiler Merdiveninden aşağı gürültüyle inebilir ya da Pegasus gibi balkondan sıçrayabilirdi; bahçelere, sonra birlikte ormana kaçabilir ve gözden kaybolabilirdik.</span></p>

  <p class="calibre1"><span class="calibre2">Sonra düşündü: Acaba Zachi’yi bir daha sürebilecek miyim?</span></p>

  <p class="calibre1"><span class="calibre2">Muhafızlar, Mme de Maintenon’un dairesine geçmelerine izin verdiler.</span></p>

  <p class="calibre1"><span class="calibre2">Majesteleri ve Papa Hazretleri beraberce açık pencerenin yakınında oturuyorlardı. Perdeli sandalyesindeki Mme de Maintenon, kırmızı saten üzerine altın rengi iplikle işlediği gobleninin üzerine eğilmişti. Marie-Josephe, Mme de Maintenon’dan anlayış görmeyi, markizin kendisine Saint-Cyr’de göstermiş olduğu nezaketi görmeyi umarak ona doğru kısaca baktı. Mme de Maintenon başını hiç kaldırmadı. Marie-Josephe korkudan titredi.</span></p>

  <p class="calibre1"><span class="calibre2">Sadece soğuktan böyle olmalı, diye düşündü. Zavallı Mme dc Maintenon. Romatizması kötüleşmiş olmalı.</span></p>

  <p class="calibre1"><span class="calibre2">Kont Lucien başını eğerek selam verdi. “Majesteleri.”</span></p>

  <p class="calibre1"><span class="calibre2">“M. de Chretien.”</span></p>

  <p class="calibre1"><span class="calibre2">Marie-Josephe Krala reverans yaptı; Innocent’ın yüzüğünü öpmek için diz çöktü. Eli soğuktu, dudaklarına değen yüzüğü soğuktu. Papa Hazretleri, elini duygusuz bir sessizlikle bakan Kont Lucien’e doğru uzattı. Marie-Josephe, Mme de Maintenon’a reverans yaptı, ancak markiz aldırmayarak Marie-Josephe’in selamlamasını kabul etmedi. *</span></p>

  <p class="calibre1"><span class="calibre2">“Mile de la Croix,” dedi Majesteleri. “Sizi ele geçiren nedir?”</span></p>

  <p class="calibre1"><span class="calibre2">“Özür dilerim, Majesteleri. Sizi asla kırmak istemedim.” “Benden gerçeği belirlememi istediniz,” dedi Majesteleri. “Deneme lütfünde bulundum ve şimdi kanıtı yok ettiğinizi öğreniyorum. Her şeyi uydurmadığınızı nasıl bilebilirim?” “Öyle yapmak için bir budala olmam gerekirdi, Efendim! Ben budala değilim. Şehrzad’a o kadar acıdım ki aklımın ucundan dahi...”</span></p>

  <p class="calibre1"><span class="calibre2">“Acımak, bir hayvana!” diye haykırdı Innocent. Endişeli bir ifadeyle dikkatini Yves’e yöneltti. “Yaratıkla olan işbirliği-niz bana rahatsızlık veriyor. Ciddi bir hataya yönlendiriliyorsunuz.”</span></p>

  <p class="calibre1"><span class="calibre2">“Tanrı’nın hakikatini arıyorum,” dedi Yves.</span></p>

  <p class="calibre1"><span class="calibre2">“Tann’nm hakikatini benden daha iyi bildiğinizi mi sanıyorsunuz?” diye sordu Papa Hazretleri hakarete uğramış bir şekilde.</span></p>

  <p class="calibre1"><span class="calibre2">“Hayır, Papa Hazretleri, elbette değil; sadece Onun iradesinin bilgisini Onun yarattığı bedenler aracılığıyla arıyorum.” “Onun kelamını araştıracaksınız,” dedi Papa Hazretleri. “Şeytanların konuşmalarını değil.”</span></p>

  <p class="calibre1"><span class="calibre2">“Şeytanlar yalan söylerler!” diye bağırdı Marie-Josephe. “Şehrzad doğrudan başka bir şey söylemedi.”</span></p>

  <p class="calibre1"><span class="calibre2">“Doğruyu belirleyecek olan siz değilsiniz, Mile de la Cro-ix,” dedi Papa Hazretleri.</span></p>

  <p class="calibre1"><span class="calibre2">“Yanlış olan ne söyledi ki? Bize çirkin gerçekleri söyledi. Ama hepsi de</span> <span class="calibre6">gerçekler</span></p>

  <p class="calibre1"><span class="calibre2">“Selefimin buyruğuna uymakla daha doğru ederdiniz. Kadınlar sessiz ve itaatkâr kalmalıdırlar.”</span></p>

  <p class="calibre1"><span class="calibre2">“Kadınların da ruhları vardır. Şherzad bir kadın. Onu öldürmek, ölümcül bir günah işlemek demektir.”</span></p>

  <p class="calibre1"><span class="calibre2">“Bana günah konusunda ders vermeyin.”</span></p>

  <p class="calibre1"><span class="calibre2">Sessizlik çöktü ve derinleşti; tek ses, Mme de Maintenon’un ipeğinin iğneyle goblenden geçişinin zayıf hışırtısıydı.</span></p>

  <p class="calibre1"><span class="calibre2">“Kız kardeşimin haklı olduğuna inanıyorum, Majesteleri. Papa Hazretleri.”</span></p>

  <p class="calibre1"><span class="calibre2">“Öyle mi?” dedi Papa Hazretleri. “Bu yaratıkla ruhlar hakkında mı konuştunuz? Hristiyan inancı hakkında mı konuştunuz? O dinini mi değiştirttiniz?”</span></p>

  <p class="calibre1"><span class="calibre2">“Hayır, Papa Hazretleri.”</span></p>

  <p class="calibre1"><span class="calibre2">“O zaman hangi kanıta dayanarak kız kardeşinizin haklı ve Kilisenin hatalı olduğunu düşünüyorsunuz?”</span></p>

  <p class="calibre1"><span class="calibre2">“Hatalı değil!” diye haykırdı Yves. “Tanrının beni bir mucizeye tanıklık etmem için bu konuma getirdiğine inanıyorum. Tanrının, deniz canavarlarını insanlara doğru yaklaştırdığına inanıyorum.”</span></p>

  <p class="calibre1"><span class="calibre2">“Yaratığın gülünç bir görüntüsü var,” dedi Papa Hazretleri. “İnsanlığa dair hiçbir şeye sahip değil.”</span></p>

  <p class="calibre1"><span class="calibre2">“Şehrzad’ın görüntüsü, benimki kadar gülünç değil,” dedi Kont Lucien, sesi bir gül gibiydi: mükemmel, güzel, dikenleri gizli. “Ben insanım... Elbette</span> <span class="calibre6">ben</span> <span class="calibre2">çok zenginim.”</span></p>

  <p class="calibre1"><span class="calibre2">Marie-Josephe, Lucien’e doğru koşmak, onu kucaklamak, kendisini bu şekilde tasvir edişini reddetmek istedi çünkü o mükemmeldi.</span></p>

  <p class="calibre1"><span class="calibre2">Innocent sandalyesinden kalktı ve öfkeyle Lucien’e döndü.</span> <span class="calibre6">“Siz</span> <span class="calibre2">Tanrı’mn varlığını inkâr ediyorsunuz! Belki de Büyük Engizisyon Mahkemesi Üyesi her şeye rağmen haklıydı. Belki&nbsp;</span><span style="text-indent: 1.5em; font-size: 1em;">de siz ve canavarlar, şeytani bir zinanın sonucu dünyaya gelmişsinizdir.”</span></p>

  <p class="calibre1"><span class="calibre2">“Babam vc annem bunu duysalar kırılırlardı,” dedi Lucien usulca.</span></p>

  <p class="calibre1"><span class="calibre2">“Chretien, bu kadar ateist esprisi yeter,” dedi Majesteleri. “Chretien!” Papa Hazretleri, normalde hürmetle telaffuz edeceği sözcüğü tükürür gibi söyledi. “İsminiz bile bir alay konusu!”</span></p>

  <p class="calibre1"><span class="calibre2">“O halde, kendisine olan hizmetlerinden ötürü aileme verdiği bu isim, Charlemagne’la alay ediyor.”</span></p>

  <p class="calibre1"><span class="calibre2">“Kuzenim,” dedi Louis Innocent’a, “M. de Chretien, inançlarını korumamdan yararlanıyor; inançsız olsa dahi.”</span></p>

  <p class="calibre1"><span class="calibre2">“Majesteleri,” dedi Marie-Josephe, “Siz En Hristiyan Kralsınız. Deniz halkına destek olun; onların din değiştirmeleri sizin ihtişamınızı artırır!”</span></p>

  <p class="calibre1"><span class="calibre2">“Bu, evcil hayvanınızı kurtarmak için sadece bir taktik,” dedi Louis.</span></p>

  <p class="calibre1"><span class="calibre2">“Onun öldürülmesi fikrine katlanamıyorum, bu doğru,” dedi Marie-Josephe. “Ama onun bir kadın olduğuna gerçekten inanıyorum. Efendim, eğer onun etini yerseniz, ölümsüz ruhunuzu tehlikeye atmış olursunuz.”</span></p>

  <p class="calibre1"><span class="calibre2">Louis sandalyesinde geri yaslandı, parlak kestane rengi perukasının altında bitkin ve yaşlı görünüyordu.</span></p>

  <p class="calibre1"><span class="calibre2">“Marie-Josephe, sevgili çocuğum,” dedi, “elli yıldır hüküm sürüyorum. Fransa’nın ihtişamı için yaptıklarıma kıyasla, yamyamlık küçük bir günah sayılır.”</span></p>

  <p class="calibre1"><span class="calibre2">Marie-Josephe cevap veremeyecek kadar sarsılmıştı.</span></p>

  <p class="calibre1"><span class="calibre2">“Deniz canavarını bana verin, kuzenim,” dedi lnnocent. “Vermelisiniz.”</span></p>

  <p class="calibre1"><span class="calibre2">“Vermeli miyim?”</span></p>

  <p class="calibre1"><span class="calibre2">“Üzerinde çalışılması gerekiyor. Tehlikeli. Eğer Rahip de la Croix hatalıysa, o zaman yaratık bir şeytandır ve onu kovmamız gerekir. Ama belki de Rahip de la Croix haklıdır ve yaratılışın bir mucizesine şahit olmuşuzdur. Doğru olan buysa, yaratığın Tanrı’ya döndürülmesi gerekir. Tann’nın ihtişamı için pagan vahşiliğinden döndürülmesi gerekir.”</span></p>

  <p class="calibre1"><span class="calibre2">“Size Habeş maymunumu veririm,” dedi Majesteleri. “Onu Tanrı’ya döndürme şansınız da diğerinden farklı olmaz.” Hakarete uğramış olan Papa Hazretleri ayağa kalktı. “Gittiğim için beni affedin,” dedi. “Ben yaşlı bir adamım. Muhalefetiniz beni yoruyor. Rahip de la Croix, benimle gelin.”</span></p>

  <p class="calibre1"><span class="calibre2">Daireden hızla dışarı çıktı.</span></p>

  <p class="calibre1"><span class="calibre2">“Lütfen beni affedin, Majesteleri,” dedi Yves. “Lütfen beni affedin...”</span></p>

  <p class="calibre1"><span class="calibre2">“Gidin,” dedi Majesteleri. “Beni rahat bırakın.”</span></p>

  <p class="calibre1"><span class="calibre2">Yves başını eğerek Majestelerine selam verdi ve Innocent’ın arkasından aceleyle gitti.</span></p>

  <p class="calibre1"><span class="calibre2">Marie-Josephe’in tırnakları avuç içlerini kesiyordu. Gözyaşları gözlerini yakıyordu. Şehrzad’ın şarkısının zayıf ezgisi açık pencereden içeri girdi, soğuk esinti kederini taşıyordu.</span></p>

  <p class="calibre1"><span class="calibre2">“Kutsal kuzenimizi kışkırtmamanız gerekirdi, M. de Chretien,” dedi Majesteleri.</span></p>

  <p class="calibre1"><span class="calibre2">“Edepsizliğimi affedin, Majesteleri. Sizin kutsal adamınız, duygularının aniden değişmesiyle beni şaşırtıyor.”</span></p>

  <p class="calibre1"><span class="calibre2">“Kutsal adamlar sizi ne ilgilendiriyor?”</span></p>

  <p class="calibre1"><span class="calibre2">“İlgilendirmiyor, Efendim. Yine de ikiyüzlü oldukları ortaya çıktığında hep şaşırırım.”</span></p>

  <p class="calibre1"><span class="calibre2">“Müttefik olarak ona ihtiyacım var. Fransa’nın Papa Hazretleri’ne, ordularına... ve hâzinesine ihtiyacı var.”</span></p>

  <p class="calibre1"><span class="calibre2">“İzin vermiş olsaydınız, daha fazla sadakati Protestanlar-dan görecektiniz.”</span></p>

  <p class="calibre1"><span class="calibre2">Mme de Maintenon başını aniden yukarı kaldırdı ve Lucien’e ters ters baktı; Majesteleri yapmacık bir kızgınlıkla cevap verdi.</span></p>

  <p class="calibre1"><span class="calibre2">“Beni kışkırtmayın, Chretien. Ateist olduğunuz; Protestan</span> <span class="calibre6">olmadığınız</span> <span class="calibre2">için ne kadar şanslısınız.”</span></p>

  <p class="calibre1"><span class="calibre2">Lucien cevap vermedi. Marie-Josephe ona acıdı. Kral'ın ür-kııtııeıı bakışının ikisini de taşa çevirip çeviremeyecegini merak etti.</span></p>

  <p class="calibre1"><span class="calibre2">“Majesteleri,” dedi Marie-Josephe çekinerek, “hazine büyük bir ihtiyaç içinde mi?”</span></p>

  <p class="calibre1"><span class="calibre2">“Krallık birçok meydan okumayla karşı karşıya,” dedi Majesteleri. “Hayatta kalacak. Kâfirlerin yardımı olmadan.” Bakışları üzüntüyle yumuşadı. “Eğer ayrıcalık tanıdığım, sevdiğim insanlar bana karşı çıkmasalar, beni yormasalar ve huzurumu bozmasalar, bu meydan okumalarla yüzleşmek daha kolay olurdu. Çekilebilirsiniz. Sizi bu gece bir daha görmek istemiyorum.”</span></p>

  <p class="calibre1"><span class="calibre2">Marie-Josephe, Mme de Maintenon’un dairesinin dışında Kont Lucien’in ona iyi geceler demesini ya da veda etmesini bekliyordu, ancak bunun yerine onunla birlikte dar çatı katı merdivenine yürüdü.</span></p>

  <p class="calibre1"><span class="calibre2">“Buraya kadar gelmeniz yeterli, Kont Lucien,” dedi Marie-Josephe. “Nezaketiniz için teşekkür ederim.”</span></p>

  <p class="calibre1"><span class="calibre2">“Sizinle odanıza kadar geleceğim.” Basamaklardan yukarı çıkıp, karanlık ve köhne çatı katında ona eşlik etti. Lucien böylesi loş yerlere ait değildi; güneşte mavi ve altın renginin içinde muhteşem görünerek, boz rengi Zelis’ini Kral’ın yanında sürmeliydi.</span></p>

  <p class="calibre1"><span class="calibre2">“Neden dinlemiyor?” diye bağırdı Marie-Josephe.</span></p>

  <p class="calibre1"><span class="calibre2">“</span><span class="calibre6">Dinliyor</span><span class="calibre2">,” dedi Lucien. “Dinliyor ama düşüncelerini kendine saklıyor.”</span></p>

  <p class="calibre1"><span class="calibre2">“Ona olan sevgin seni kör etmiş.”</span></p>

  <p class="calibre1"><span class="calibre2">“Ona olan sevgim, onu anlamamı sağlıyor,” dedi Lucien. “Siz Hristiyanlar, sizin herkesi seviyor olduğunuz iddiası, kimseyi sevmediğiniz anlamına geliyor.”</span></p>

  <p class="calibre1"><span class="calibre2">“Bu adil değil!”</span></p>

  <p class="calibre1"><span class="calibre2">“Elbette değil. Kutsal babanızın dediği gibi, ben adil olmaktan uzağım.”</span></p>

  <p class="calibre1"><span class="calibre2">“Kont Lucien...” Marie-Josephe’in sesi titredi. “Bana kar-</span></p>

  <p class="calibre1"><span class="calibre2">şı adilsin.” Bunu söylerken ciddiydi. Ancak, devam edemedi çünkü söylediğine karşılık gelebilecek olan cevaba direnecek kadar güçlü değildi.</span></p>

  <p class="calibre1"><span class="calibre2">Kapıyı açtı. Odası boştu; Halide’nin nerede olabileceğinden endişelenerek merak etti. Lotte’nin saçını yapıyor olabilir, Matmazelin mendilini taşıyor olabilir, İngiltere Kraliçesi’nin yanında duruyor ve havai fişekleri bekliyor olabilirdi.</span></p>

  <p class="calibre1"><span class="calibre2">Lotte benim nerede olduğumu merak edecek mi, diye düşündü Marie-Josephe. Halide merak edecek mi? Önemli değil. Davet umurumda değil.</span></p>

  <p class="calibre1"><span class="calibre2">“Gençken ben de bu çatı katında yaşadım,” dedi Lucien. “Buradan nefret ederdim, o kadar nefret ederdim ki neredeyse saraydan gönderilmeyi isteyecektim.”</span></p>

  <p class="calibre1"><span class="calibre2">Marie-Josephe’in yanından geçerek kendini pencerenin önündeki bölmeye doğru çekti, bu arada Herkül kıvrılarak uyuduğu yerden tıslayıp sıçradı, Kont pencereden dışarı tırmandı.</span></p>

  <p class="calibre1"><span class="calibre2">“Kont Lucien!” Marie-Josephe pencereye koştu.</span></p>

  <p class="calibre1"><span class="calibre2">Bahçe boyunca çeşmeleri ve Şehrzad’ın hapishanesini geçerek, gözlerini ormana doğru dikmiş bir çift müzisyen heykeli arasında duruyordu.</span></p>

  <p class="calibre1"><span class="calibre2">“İçeri gelin, düşeceksiniz...”</span></p>

  <p class="calibre1"><span class="calibre2">“Çatı katı sıcak olurdu, boğucuydu; daha fazla dayanamadığını zamanlarda buraya çıkardım.”</span></p>

  <p class="calibre1"><span class="calibre2">“Keşke sıcak</span> <span class="calibre6">olsaydı”</span></p>

  <p class="calibre1"><span class="calibre2">“Akşam havası ılık, gökyüzü de çok güzel.”</span></p>

  <p class="calibre1"><span class="calibre2">Manzara ne olağanüstüydü ne de kasvetliydi ama güzeldi: kalabalık bahçe yollarının kenarları boyunca, yağlı kâğıdın arkasında ışıkları titreşen mumlar, Şehrzadın parlayan çadırından ayrılan Büyük Kanal, uzaktaki ormanın geniş yeşil alanına karşı sıralanmış olan geometrik kusursuzluk. En yüksekte, batı tarafının uzağındaki bulutlar, batan güneşin son parçasını yansıtıyordu.</span></p>

  <p class="calibre1"><span class="calibre2">Kont Lucien şatonun taş duvarında oyuklar aradı: tutunacak, ayak basacak yerler.</span></p>

  <p class="calibre1"><span class="calibre2">“Gençliğimden beri çatıya tırmanmamıştım. Benimle gelecek misin?”</span></p>

  <p class="calibre1"><span class="calibre2">“O kıyafetler içinde mi?</span> <span class="calibre6">Bu</span> <span class="calibre2">kıyafetlerle mi?”</span></p>

  <p class="calibre1"><span class="calibre2">Ceketini ve altm rengi işlemeli yeleğini çıkardı ve pencerenin kenarına attı. Ayakkabılarını ve perukasını çıkardı. Şaşırtıcı derecede açık, beyaz altın rengindeki saçları zayıf ışıkta parlıyordu.</span></p>

  <p class="calibre1"><span class="calibre2">Kont Lucien ve Herkül birbirlerini süzdüler; Herkül pençelerine aldırmadan yastığı patileriyle eziyordu. Kont Lucien, Marie-Josephe’in penceresini süsleyen müzisyenin başına yeni perukasını dikkatle yerleştirdi.</span></p>

  <p class="calibre1"><span class="calibre2">Marie-Josephe güldü. “İsteseydi, Majestelerinin davetine katılabilirdi.” içini çekti. “Ben çatıya tırmanamam.”</span></p>

  <p class="calibre1"><span class="calibre2">“Neden?”</span></p>

  <p class="calibre1"><span class="calibre2">“Korse. Kayan ayakkabılar. İç gömleğimle çatıya tırmanırsam hakkımda ne düşünürsün?”</span></p>

  <p class="calibre1"><span class="calibre2">“Çatıya tırmanmak istediğini düşünürüm. Çabuk karar ver, lütfen, herkes havai fişekler için terasta toplandığında, Majesteleri görsün diye perukam olmadan burada dikilemem.” Nefes aldı ve cesaretini topladı. “Bağcıklarımı çözebilir misin?”</span></p>

  <p class="calibre1"><span class="calibre2">Binici giysisinin ceketini çıkardı; çorap ve ayakkabılarını da çıkardı. Sırtım pencereye döndü; Kont Lucien hem kibar hem de kendinden emin bir dokunuşla Marie-Josephe’in bağcıklarını çözdü.</span></p>

  <p class="calibre1"><span class="calibre2">Yal m ayak ve iç gömleğiyle pencereye ve alaca karanlığa yüzünü döndü.</span></p>

  <p class="calibre1"><span class="calibre2">“Dışarı gel,” dedi Kont Lucien. “O kadar da tehlikeli değil.” Lucien’in elini tuttu ve onun yanındaki çıkıntıya emekleyerek çıktı. Elini müzisyenin çıplak göğsüne koyarak bir lavtacı heykeline sıkıca tutundu. Kimse Marie-Josephe’i heykellerden biri sanamazdı çünkü üzerinde fazla giysi vardı.</span></p>

  <p class="calibre1"><span class="calibre2">Kont Lucien, ona eski ve defalarca kullanılmış tutunma yerlerini göstererek duvardan yukarı sürüne sürüne tırmandı. Çatıya çıktığında, Marie-Josephe’e yardım etmek için aşağı uzandı.</span></p>

  <p class="calibre1"><span class="calibre2">Sesler yukarı çıkıyordu. Misafirler şatonun dışına, terasa akın halinde geliyorlardı. Marie-Josephe müzisyenin arkasında büzüldü.</span></p>

  <p class="calibre1"><span class="calibre2">“Acele et!”</span></p>

  <p class="calibre1"><span class="calibre2">Tırmanırken heykel tarafından kısmen gizlenerek Lucien’in arkasından dikkatle ilerledi. Keyifli bir an sonra kenardan yukarı çıkmış ve az eğimli çatıda oturuyordu.</span></p>

  <p class="calibre1"><span class="calibre2">“Haklısın, Kont Lucien,” dedi. “Manzara buradan çok daha</span> <span class="calibre6">iyiymiş.</span> <span class="calibre2">Ama Majesteleri bilseydi...!” Dizlerini iç gömleğinin altına çekti ve kollarını etrafına sardı. Çatı kiremitleri gündüzün sıcaklığını soğurmuştu.</span></p>

  <p class="calibre1"><span class="calibre2">“Majesteleri gençken bu çatılarda çok zaman geçirdi.”</span></p>

  <p class="calibre1"><span class="calibre2">“Neden?”</span></p>

  <p class="calibre1"><span class="calibre2">“Sevgililerini... ve sofra hizmetçilerini ziyaret etmek için.”</span></p>

  <p class="calibre1"><span class="calibre2">Marie-Josephe ona afallayarak baktı.</span></p>

  <p class="calibre1"><span class="calibre2">“Baştan çıkarılma tehlikesi içinde değilsin, Mile de la Cro-ix. Çatı oturmaya elverişli ama rahatsız bir yatak. Sana söylemiştim...”</span></p>

  <p class="calibre1"><span class="calibre2">“Senden dolayı tehlikede olmadığımı. Sana güveniyorum, efendim.”</span></p>

  <p class="calibre1"><span class="calibre2">“...sana söylemiştim, bulabileceğim bütün rahatlığa ihtiyacım var.”</span></p>

  <p class="calibre1"><span class="calibre2">“Yanında elma konyağı var mı?”</span></p>

  <p class="calibre1"><span class="calibre2">“Şişemi ceketimde bıraktım.”</span></p>

  <p class="calibre1"><span class="calibre2">“Ne yazık,” dedi Marie-Josephe.</span></p>

  <p class="calibre1"><span class="calibre2">“Bazı durumlarda içkinin etkisinde olmamayı tavsiye ediyorum.”</span></p>

  <p class="calibre1"><span class="calibre2">“Mesela?”</span></p>

  <p class="calibre1"><span class="calibre2">“Bir şatonun çatısına tırmanırken.”</span></p>

  <p class="calibre1"><span class="calibre2">Marie-Josephe güldü. Kahkahasının ortasında gözyaşlarına boğulacakmış gibi hissetti.</span></p>

  <p class="calibre1"><span class="calibre2">“Belki de sinirlendiğinde içkinin etkisinde olmamak en iyisidir. Ağabeyim ve ben bugün canını çok sıktık, özür dilerim,” dedi. “Ama... Yves’e karşı çok serttin.”</span></p>

  <p class="calibre1"><span class="calibre2">“Benimle bir hizmetçiymişim gibi konuştu! O ne bekliyordu ki,</span> <span class="calibre6">seti</span> <span class="calibre2">nasıl cevap vermemi bekliyordun ki? Mile de la Croix, ne kadar sert olabileceğime dair hiçbir fikrin yok. Şanslıysan, bir daha asla sinirlendiğimi görmezsin; içkinin etkisinde değilken.”</span></p>

  <p class="calibre1"><span class="calibre2">“Seni kırdığımız için çok üzgünüm...”</span></p>

  <p class="calibre1"><span class="calibre2">“Beni Yves kırdı. Sen sadece benden imkânsızı istedin.”</span></p>

  <p class="calibre1"><span class="calibre2">“Bu seni kırmadı mı?”</span></p>

  <p class="calibre1"><span class="calibre2">“Mucize yaratan biri olarak düşünülmem mi?” Kont Lucien gülümsedi ve Marie-Josephe affedildiğini varsaydı.</span></p>

  <p class="calibre1"><span class="calibre2">“Sana eziyet ettiği için Şehrzad’ı da affedecek misin?” Konuşur konuşmaz, buna pişman oldu, ancak sözlerini geri alamazdı. Sözlerini yumuşatmaya çalıştı. “Kesinlikle öyle demek istemediğini...”</span></p>

  <p class="calibre1"><span class="calibre2">Kont Lucien aniden ona dönerek onu bir hareketiyle susturdu. “Hikâyesi anlamamı sağladı,” dedi, “ve niyetinin bu olduğuna şüphem yok. Yine de, bunun herhangi bir şeyi değiştirmediğine inanman lazım.”</span></p>

  <p class="calibre1"><span class="calibre2">“Sadece Kral’m inancı önemli.”</span></p>

  <p class="calibre1"><span class="calibre2">“Evet.”</span></p>

  <p class="calibre1"><span class="calibre2">“Şehrzad’ı özgür bırakması ona hiçbir şeye mal olmaz.” “Hiçbir şey mi?” diye haykırdı Lucien. “Ölümsüzlük?” “Şehrzad ölümsüzlük veremez, Kont Lucien, inanın bana. Bunu sadece Tanrı yapabilir.”</span></p>

  <p class="calibre1"><span class="calibre2">Kont Lucien aşağı, bahçelere doğru hüzünlü bir biçimde baktı.</span></p>

  <p class="calibre1"><span class="calibre2">“Üzgünüm,” dedi Marie-Josephe.</span></p>

  <p class="calibre1"><span class="calibre2">“Umdum ki...” Kont Lucien başını salladı. “O öldüğünde ne olacak...”</span></p>

  <p class="calibre1"><span class="calibre2">“Sonunda hepimiz öleceğiz. Şehrzad’ı bir hiç uğruna öldürecek.”</span></p>

  <p class="calibre1"><span class="calibre2">“Hayır. Deniz canavarlarına hükmetmek için toplumsal sebepleri var. İhtişamına ve gücüne katkıda bulunuyor. Fransa’nın gücünü gösteriyor.”</span></p>

  <p class="calibre1"><span class="calibre2">“Küçük bir deniz canavarından böylesine büyük bir şey beklemek! Savaşı kazanması, açlığı sonlandırması ve hâzineyi doldurması da bekleniyor mu?”</span></p>

  <p class="calibre1"><span class="calibre2">“Ölmek yerine yaşayarak bunu yapabilseydi,” dedi Kont Lucien, “o zaman Majesteleri onu özgür bırakabilirdi.”</span></p>

  <p class="calibre1"><span class="calibre2">Tamamlanmak üzere olan dolunay şatonun çatısı üzerinden arkalarında büyüyordu. Dağınık bir bulut, ayın gümüş ışığını düşen yapraklar gibi küçük parçalara ayırarak önünden geçti. Gümüş parçalan parlayarak Kont Lucien’in başının ve omuzlarının, beyaz altın kadar açık sarı renkteki kısa saçlarının üzeritıe düştü. Ay ışığı yüzünün yandan görünüşünü, kaşının kavisini vurguladı.</span></p>

  <p class="calibre1"><span class="calibre2">Lucien, neden nefes nefese kaldığını merak ederek Marie-Josephe’e döndü.</span></p>

  <p class="calibre1"><span class="calibre2">“Sen Majestelerinin oğlu</span> <span class="calibre6">değilsinl</span><span class="calibre2">”</span></p>

  <p class="calibre1"><span class="calibre2">“Öyle olmadığıma seni temin ettim,” diye cevap verdi Lucien.</span></p>

  <p class="calibre1"><span class="calibre2">“Sen...”</span></p>

  <p class="calibre1"><span class="calibre2">“Ben babamın oğluyum.” Lucien, Marie-Josephe’in dikkatini tehlikeli sezgisinden başka yöne çekmek için hızla konuştu.</span></p>

  <p class="calibre1"><span class="calibre2">“...kraliçenin oğlusun!” diye haykırdı. “Kraliçe Marie Therese! Onun açık renk saçları, gri gözleri var sende. Sana sevgisi de çok...”</span></p>

  <p class="calibre1"><span class="calibre2">Çok az insan Lucien’in anne babası hakkmdaki gerçeği tahmin etmişti, ya da etmişlerse bile bu konu hakkında sessiz kalacak sağduyuya sahiptiler.</span></p>

  <p class="calibre1"><span class="calibre2">“En büyük aşkı babamdı.” Lucien, Marie-Josephe de la Croix’ya yalan söyleyemezdi. “Babam da Kraliçesini severdi. Onun vahim mutsuzluğuna cevap verdi. Babam Kralını severdi. Ona saygısını ve dostluğunu verdi. Kraliçe hayatta değil ve herhangi bir şekilde suçlanamaz ama babam hâlâ hayatta: şüphelerini dünyayla paylaşırsan, onu ihanetle suçlamış olursun, beni de...”</span></p>

  <p class="calibre1"><span class="calibre2">“Bu konu hakkında bir daha asla konuşmayacağım,” dedi Marie-Josephe.</span></p>

  <p class="calibre1"><span class="calibre2">Beraber sessizce oturdular. Aşağılarındaki bahçeler insanlarla doluydu: Majestelerinin asil misafirleri, saray mensupları, Majestelerinin tebaası. Bulutlar, ay ışığını engelleyerek parkın üzerinde toplanmıştı.</span></p>

  <p class="calibre1"><span class="calibre2">“Bu nasıl mümkün oldu?” diye fısıldadı Marie-Josephe.</span></p>

  <p class="calibre1"><span class="calibre2">Lucien gülümsedi. Öğrendiği bilginin risklerine rağmen karmaşayı takdir ederdi. “Doğumum, bir Moliere komedisine layıktı. Ayrıca şüphesiz M. Moliere konu hakkında bir oyun düşündü: Asilzade bir kadın -onu Kraliçe yapmaya pek de cesaret edemedi- asilzade cüce sevgilisinin çocuğunu taşır. Bu cüce sevgili, bebek oğlunu -bir düzine saray gözlemcisinin ortasında!- kraliçenin soytarısının metresinin yeni doğmuş kızıyla değiştirir ve oğlanı gizlice iyi niyetli karısına götürür ki ona kendi çocukları gibi sahip çıkabilsinler. Bir manastır cüceyle yer değiştirmiş kız çocuğu büyütür ve gerçek çocuk herhangi bir asilzade genç gibi asıl annesine onun iç oğlanı olarak döner...”</span></p>

  <p class="calibre1"><span class="calibre2">“Bu karmaşa o kadar sıradışı ki,” dedi Marie-Josephe. “Evet.”</span></p>

  <p class="calibre1"><span class="calibre2">“Moliere bu oyunu hiç yazmadı.”</span></p>

  <p class="calibre1"><span class="calibre2">“Fazla tehlikeli.”</span></p>

  <p class="calibre1"><span class="calibre2">“Bu, M. Moliere’i asla durdurmazdı.”</span></p>

  <p class="calibre1"><span class="calibre2">“Denetçilerle ve hapisle yüz yüze geldiğinde korkusuzdu, bu doğru,” dedi Lucien. “Babamla yüz yüze geldiğinde korkusuz olmak o kadar da kolay değildir.”</span></p>

  <p class="calibre1"><span class="calibre2">“Baban ona meydan mı okudu?”</span></p>

  <p class="calibre1"><span class="calibre2">“Halktan bir kişiye meydan okumak mı? Kesinlikle hayır. Kraliçe’ye hakaretten onu kendinden geçene kadar uşaklara</span></p>

  <p class="calibre1"><span class="calibre2">dövdürmeyi önerdi. M. Moliere de durum hakkındaki mizah anlayışını kaybetmeyi tercih etti.”</span></p>

  <p class="calibre1"><span class="calibre2">“Zavallı M. Moliere.”</span></p>

  <p class="calibre1"><span class="calibre2">“Cidden de zavallı M. Moliere; kendisi ailemin çöküşü olabilirdi. Monsenyörün doğumu sorgulansaydı, Majestelerinin ailesinin de çöküşü olabilirdi.”</span></p>

  <p class="calibre1"><span class="calibre2">“Doğru, Monsenyörün benzerliği de aslında...”</span></p>

  <p class="calibre1"><span class="calibre2">“Lütfen ölmüş Kraliçe’yi benim yanımda aşağılama.” “Affedersin. Ama bu karışıklık neden? Neden seni sadece gizlice götürmediler?”</span></p>

  <p class="calibre1"><span class="calibre2">Marie-Josephe’in bu kadar zeki ama bir bu kadar saf oluşuna şaşıran Lucien, “Çünkü bir kraliçe ile halktan birisinin kızı fazla bir tehdit sayılmaz. Bir kraliçe ile Charlemagne’ın bir yoldaşının oğlu, Fransa tahtına olduğu gibi İspanya tahtına da meydan okuyabilir,” dedi.</span></p>

  <p class="calibre1"><span class="calibre2">Marie-Josephe anladığını gösterir şekilde başını salladı. “Peki ya kız kardeşin?”</span></p>

  <p class="calibre1"><span class="calibre2">“Benim kız kardeşim yok. Değiştirilen çocuğu mu demek istiyorsun?”</span></p>

  <p class="calibre1"><span class="calibre2">“Evet.”</span></p>

  <p class="calibre1"><span class="calibre2">“Manastırında hayatından memnun olduğunu söylüyor; ailemde eksik olan bütün dindarlık onda var. Gerçek ebeveyni İspanyol’du, elbette Majestelerinin maiyetinin üyeleriydiler.” “Manastırdan çıkarak dünyada yaşamak istemiyor mu?” “Belki de hayır,” dedi Lucien, “çünkü o da bir cüce. Ayrıca Flristiyan eğilimli bir Müslüman.<a id="footnote1"></a><sup class="calibre7"><a href="#bookmark2">1</a></sup> Olduğu yerde saygı görüyor. Fransa onun evi. Nereye gidebilir ki? Gerçek babasının halefi olarak İspanyol sarayına mı? Açması krallarına gerçekleri anlatabilir, ama kral onu asla dinlemez.”</span></p>

  <p class="calibre1"><span class="calibre2">“Bu yüzden mi çocuk sahibi olmamaya karar verdin?” “Benden koparılıp İspanya tahtına oturtulabilecekleri için mi?” Lucien güldü. “Korkunç bir kader olurdu. Hayır, neden</span></p>

  <p class="calibre1"><span class="calibre2">asla baba olmayacağımı sana anlattım. Neden başka bir sebep olduğunu düşünüyorsun?”</span></p>

  <p class="calibre1"><span class="calibre2">“Hanenin geleceği ne olacak? Senin köklü unvanına ne olacak?”</span></p>

  <p class="calibre1"><span class="calibre2">“Erkek kardeşim onu devam ettirecek.”</span></p>

  <p class="calibre1"><span class="calibre2">“Kardeşin! O da...”</span></p>

  <p class="calibre1"><span class="calibre2">“Bana benziyor mu? Hiçbir şekilde benzemiyor.”</span></p>

  <p class="calibre1"><span class="calibre2">“...saraya gelir mi?”</span></p>

  <p class="calibre1"><span class="calibre2">“Ben gelmesini engelleyebilirsem, hayır.”</span></p>

  <p class="calibre1"><span class="calibre2">“Neden gelmesin?”</span></p>

  <p class="calibre1"><span class="calibre2">Lucien içini çekti. “Kardeşim bir budaladır.”</span></p>

  <p class="calibre1"><span class="calibre2">“Buna inanamam!”</span></p>

  <p class="calibre1"><span class="calibre2">“Beni yanlış anlama. Guy çok sıcakkanlıdır. İyi kalplidir. Ancak söz konusu anlayış ya da zekâysa; onda ikisi de yok. Sadece eğlenceli olacağını düşündüğünden kimi yanlış işlere çekilebilir.”</span></p>

  <p class="calibre1"><span class="calibre2">“Sen yine de ailenin geleceğini ona emanet ediyorsun.” “Ona iyi bir eş buldum,” dedi Lucien. “Mükemmel bir soyu var ve serveti de az değil. Akrabalardan değil. Hatta daha iyisi, Guy’ün akrabası değil. Guy’e çok düşkün ve aileyi iyi idare ediyor. Çocuklan neşe kaynağı. Yeğenim rüştünü kazandığında, ona Chretien Kontu unvanını vereceğim. Bu unvana leke sürmez.”</span></p>

  <p class="calibre1"><span class="calibre2">“Yeğeninde senin şevkin var mı?”</span></p>

  <p class="calibre1"><span class="calibre2">“Annemin şevkini alacak, kardeşimin de güçlü desteğini.” “Peki ya...” dedi Marie-Josephe tereddüt ederek. “Peki ya anne dediğin kadın? Babanın eşi? Senden çok mu nefret etti?” “Onu sayıyorum ve seviyorum. Kocası nasıl kardeşimin babasıysa, o da benim annem.”</span></p>

  <p class="calibre1"><span class="calibre2">“Yasalar önünde öyle, ama...?”</span></p>

  <p class="calibre1"><span class="calibre2">“Miras sırasında bu önemli bir şeydir. İkimiz de kabul edildik, meşru çocuklarız ve el üstünde tutulduk. Annem benimle cana yakın bir şekilde ilgilendi, tıpkı babamın onun oğluyla ilgilendiği gibi. O ve babam birbirlerini çok severler. Birçok</span></p>

  <p class="calibre1"><span class="calibre2">karı kocanın aksine, zevkleri ya da aşkları uğruna birbirlerine ihanet etmediler. Sadece çocukları uğruna.”</span></p>

  <p class="calibre1"><span class="calibre2">“Kardeşinin babası kim?”</span></p>

  <p class="calibre1"><span class="calibre2">“Bu sırrı benim açıklamam uygun düşmez,” diye cevap verdi Lucien. “Bana başka bir soru sormalısın.”</span></p>

  <p class="calibre1"><span class="calibre2">Marie-Josephe bir an düşündü. “Saraydan nasıl ayrılabil-din? Seni başka bir yerde pek hayal edemiyorum.”</span></p>

  <p class="calibre1"><span class="calibre2">“İsteyerek ayrılmadım. Gözden düşmüş olarak ayrıldım.” “Buna inanamam!”</span></p>

  <p class="calibre1"><span class="calibre2">“Bende asilik yapma potansiyeli görmüyor musun?” Marie-Josephe güldü. “Bütün emirlere karşı gelirsin, bütün ayinleri görmezden gelirsin! Ama Kral’ı kızdırmak mı? Asla.” “Gençlik budalalığı. On beş yaşında bile yoktum.” Kimseye, kardeşinin budalalığının sorumluluğunu üstlendiği gerçeğini anlatmamıştı. Ne de olsa büyük olan Lucien’di; Guy’e Majestelerinin sarayında yerini bulması için yardım etme sorumluluğu ona aitti. Sonunda başarısız olmuştu. Guy en kötü cezaya katlanmıştı; Majesteleri onu sürgün etmemişti, ancak Lucien onu eve, Brittany’ye göndermişti ve Versailles a ikinci bir davet için bütün yalvarmalarını reddetmişti.</span></p>

  <p class="calibre1"><span class="calibre2">“Majestelerinin cezası benim çok işime yaradı,” dedi. “Elçisiyle birlikte beni Fas’a gönderdi. Diplomasiyi öğrenmeniz için, dedi. Arabistan, Mısır ve Doğu Akdeniz ülkelerine yolculuk ettik.”</span></p>

  <p class="calibre1"><span class="calibre2">“Dünyanın en büyük matematikçileri Arabistan’da yaşadılar,” dedi Marie-Josephe. “M. Nevvton’a kadar.”</span></p>

  <p class="calibre1"><span class="calibre2">“Arap matematikçilerle tanışma şerefine erişemedim,” dedi Lucien. “Ama şeyhlerle, savaşçılarla ve kutsal adamlarla tanıştım. Bedevilerle at sürdüm. Kılıcım Şam’da dövüldü. Bir haremde yaşadım.”</span></p>

  <p class="calibre1"><span class="calibre2">“Harem mi, ama nasıl?”</span></p>

  <p class="calibre1"><span class="calibre2">“Yolculuğumuz sırasında korkunç bir dizanteriye yakalandık, sana ayrıntıları anlatmayacağım.”</span></p>

  <p class="calibre1"><span class="calibre2">“Ayrıntıları biliyorum.”</span></p>

  <p class="calibre1"><span class="calibre2">“Bunu duyduğuma üzüldüm. Sultan bizi hanesine aldı. Korkak ve ahlaksız bir adam bizi dışarıda ölüme terk ederdi. Bazılarımız öldü de, ama onun yardımseverliği çoğumuzu kurtardı. Doktorları, yetişkin erkeklere göz kulak oldu. Hanenin kadınları oğlanlarla, iç oğlanlarıyla ilgilendiler çünkü dindar bir Müslümanın hanesinde erkekler evin bir kısmında, kadınlar ve kızlar da bir başka kısmında yaşarlar. Genç erkekler belli bir yaşa ulaşana dek kadınların kısmında yaşarlar ve belli bir ilgi görürler.</span></p>

  <p class="calibre1"><span class="calibre2">“Genç bir erkek olarak,” dedi Lucien tatsız bir dürüstlükle, “oldukça ufaktım. Hastalığın, karanlığın ve ölümün karmaşasında, on beş yaşında genç bir erkek yerine on yaşında bir iç oğlanı zannedildim. Elçilikteki hiç kimse bunun bir hata olduğunu söyleyerek beni geri çağıramıyordu. Çok hastaydık. Sonra ansızın kendime geldim ve bir tanrının gerçekten var olup olmadığını merak ettim.”</span></p>

  <p class="calibre1"><span class="calibre2">“Elbette var!”</span></p>

  <p class="calibre1"><span class="calibre2">“O zaman; O, Allah’tır ve beni kendi bahçesine, kendi inançsızlığımla alay etmek için getirdi. Kadınların kısmında uyandım.”</span></p>

  <p class="calibre1"><span class="calibre2">“Eminim seni bir çırpıda dışarı atmışlardır.”</span></p>

  <p class="calibre1"><span class="calibre2">“Hayır, nasıl yapabilirler? Ölürdüm ya da daha kötüsü olurdu. Kadınlar yani Sultanın eşleri, kızları, erkek kardeşlerinin eşleri, oğullarının eşleri gözden düşerlerdi. Boşanabilirlerdi ya da ölümüne taşınabilirlerdi.”</span></p>

  <p class="calibre1"><span class="calibre2">“Nasıl kaçtın?”</span></p>

  <p class="calibre1"><span class="calibre2">“Kaçmadım. Elçiliğin son gününe kadar kaldım ve damların üzerinde sürünerek çıktım, eve dönen kervana katıldım. Kadınlar sırrımı sakladılar. Onların sırrı haline geldim. Zeki, kibar ve tutkulu kadınlardı, dünyadan uzağa hapsedilmiş ve erkeklerin geçici heveslerinin merhametine kalmışlardı.”</span></p>

  <p class="calibre1"><span class="calibre2">“Sen de belli bir yaşa gelmiş ve belli bir ilgi görmüş bir gençtin.”</span></p>

  <p class="calibre1"><span class="calibre2">“Kesinlikle öyleydim.”</span></p>

  <p class="calibre1"><span class="calibre2">“Günaha teşvik edilmiş. Onların geçici heveslerinin merhametine kalmış.”</span></p>

  <p class="calibre1"><span class="calibre2">Lucien güldü. “Bu şekilde düşünmemiştim. Onlann merhametlerine ve geçici heveslerine saygı duyuyorum. Benim gözümü açtılar. O zamana dek, vücudumun bana acı vermediği bir an olsun yaşamamıştım.”</span></p>

  <p class="calibre1"><span class="calibre2">“Onları hapseden eşlerinden daha iyi değilsin!” diye bağırdı Marie-Josephe. “Onlardan alacağın zevki almış ve onları tehlikeye atmışsın.”</span></p>

  <p class="calibre1"><span class="calibre2">“Hiçbir şey almadım. Bizimki daha çok hediyeleşmeydi. Her şeyden önce benim hediyelerim beceriksizce ve biçimsizdi, kabul ediyorum; ama onlar içtendiler ve sevgili arkadaşlarım sabırlıydılar. O aylarda diplomasiye dair hiçbir şey öğrenmedim. Bunun yerine mest olma sanatını öğrendim. Nasıl mest edileceğini ve nasıl olunacağını öğrendim. İkisi aynı anda olduğunda, ne kadar daha değerli olduğunu öğrendim.” Lucien sessizleşti. Marie-Josephe kendini iğrenmiş ve kırılmış hissetmeyi denedi, öyle hissetmesi gerektiğini biliyordu, ama hikâyesi onu etkilemişti.</span></p>

  <p class="calibre1"><span class="calibre2">Manastırdayken gizli bir arkadaşım olmasını ne kadar çok isterdim, diye düşündü. Ama bir erkek değil! Mest... Mest olmak için değil. Sevmek, sohbet etmek, arkadaşlık etmek, beni Tanrıya olan sevgimden uzaklaştırır diye bana yasak olan her şeyi yapmak için isterdim. Eğer hücremde bir pagan, bir kâfir belirseydi ve sığınmak için yalvarsaydı, onu saklar ve korurdum.</span></p>

  <p class="calibre1"><span class="calibre2">“Mest olarak yaşadıysan, neden üzgünsün?” diye sordu Marie-Josephe, çünkü Lucien uzak ve hüzünlü bir ifadeyle gözlerini suya dikmişti.</span></p>

  <p class="calibre1"><span class="calibre2">Lucien o kadar uzun süre sessiz kaldı ki, Marie-Josephe cevap vermeyeceğini düşündü.</span></p>

  <p class="calibre1"><span class="calibre2">“Sıcakkanlı Sultanın büyük oğlu, veliaht prens... Kendine genç bir eş aldı, yani yeni bir cariye... Kız on dört yaşındaydı, evini özlüyordu ama evine asla dönemezdi, esir alınmış ve satılmıştı. Özgürlüğe alışıktı... Bakışları, hapsedilmiş bir kuş gibiydi. Arkadaş olduk.”</span></p>

  <p class="calibre1"><span class="calibre2">Sesine hâkim olmak için durdu.</span></p>

  <p class="calibre1"><span class="calibre2">“Deneyimi benimki kadar azdı. Prensin diğer eşleri, kocası onu çağırdığında ve kendisini ilk defa teslim etmek zorunda bıraktığında, veliaht prensi memnun etmek için ne yapması gerektiğini kıza anlatabilirlerdi. Veliaht prense, kızın bekâretini alırken onu nasıl memnun edeceğini anlatabilirlerdi. Ama veliaht prens onların bilgeliğini asla dinlemezdi. Kıza sahip oldu. Onu zorladı. Ona tecavüz etti.”</span></p>

  <p class="calibre1"><span class="calibre2">Lucien eliyle alnını ovaladı, gözlerini anılardan sakladı. “Ama veliaht prens onun kocasıydı,” dedi Marie-Josephe elinden geldiğince nazik bir şekilde. “Ona tecavüz etmiş olamaz...”</span></p>

  <p class="calibre1"><span class="calibre2">“Bilmediğin bir konu hakkında bana vaaz verme.” “Affedersin.”</span></p>

  <p class="calibre1"><span class="calibre2">“Onların kanunlarına göre -sizin kanununuza göre- ona tecavüz etmiş olmazdı. Teslim olduğu şey tecavüzdü; daha da kötüsüydü çünkü direnemezdi, itiraz edemezdi, reddedemezdi. Kocan kanunlara göre davrandı, diyerek mi onu teselli edecektik?”</span></p>

  <p class="calibre1"><span class="calibre2">“Kadınların acı çekmesi Tanrının isteğidir, M. de Chretien.” Marie-Josephe, düzgün bir şekilde açıklayarak Kont Lucien’e inancını yeniden kazandırabileceğini umuyordu. “Hristiyan olsaydı, anlar ve isteyerek boyun eğerdi.”</span></p>

  <p class="calibre1"><span class="calibre2">“Bu katıksız çılgınlığı neden kabul ettiğini anlayamıyorum.” Usulca konuşmuştu. “Eğer Hristiyan olsaydı, onu cehenneme gönderirdin çünkü o kendini öldürdü.”</span></p>

  <p class="calibre1"><span class="calibre2">Şaşkınlığından kurtulan Marie-Josephe fısıldadı, “Çok üzgünüm. Arkadaşının acısı, senin kederin ve benim affedilmez küçümsemem için üzgünüm. Lucien’in elini tuttu. Lucien, parlak gözyaşlannı saklayarak bakışlarını çevirdi ama Marie-Josephe’in dokunuşuna izin verdi.</span></p>

  <p class="calibre1"><span class="calibre2">Bir havai fişek gökyüzünde parladı.</span></p>

  <p class="calibre1"><span class="calibre2">Havai fişekler Büyük Kanal’dan şatoya doğru dev bir uçan halı gibi patladılar. Yüzlerce renk gökyüzünde şekiller çizdiler. Çatı kiremitleri sesle titrediler. Havai fişeklerin gürlemesinin ortasında izleyiciler tezahürat yaptılar.</span></p>

  <p class="calibre1"><span class="calibre2">Mavi ve altın rengi bir patlama büyük, genişleyen bir küre oluşturdu. Küçük kırmızı havai fişekler bunun üzerinden hızla geçtiler. Alçaktaki bulutlar havai fişeklerin ışığını ürkütücü, karmakarışık bir şekilde yansıtıyordu. Patlamalar mükemmel bir görüntü oluşturuyorlardı.</span></p>

  <p class="calibre1"><span class="calibre2">Barut dumanı keskin ve kuvvetli bir şekilde havaya yayılıyordu. Lucien, sıcak kiremitlerin üzerine sırtüstü uzanarak gökyüzüne baktı.</span></p>

  <p class="calibre1"><span class="calibre2">“Savaş da böyle mi?” diye sordu Marie-Josephe.</span></p>

  <p class="calibre1"><span class="calibre2">“Kesinlikle böyle değil. Burada çamur, rahatsızlık, korku yok. Ölen adamlann ve karınlan deşilmiş atların çığlıklan yok. Parçalanmış uzuvlar ve ölüm yok. Heyecan ve ihtişam yok.”</span></p>

  <p class="calibre1"><span class="calibre2">Havai fişekler gökyüzünü renk ve ışık noktalanyla işleyerek patlamaya devam etti. Etrafı çiçek ve yıldız yağmurlarıyla çevrelenmiş altın rengi bir “L” harfi ve yansısı bahçeleri gündüz gibi aydınlattı.</span></p>

  <p class="calibre1"><span class="calibre2">Marie-Josephe ayağa sıçradı, çatının kenanndan aşağı tırmandı ve gözden kayboldu. İrkilen Lucien onu takip etti. Marie-Josephe odasında giysileriyle cebelleşiyordu. Pencerenin önündeki kedinin gölgelerin içinden kısık gözlerle baktığı Lucien, “Yardım edebilir miyim?” dedi.</span></p>

  <p class="calibre1"><span class="calibre2">“Şehrzad’ı duydum,” dedi Marie-Josephe.</span></p>

  <p class="calibre1"><span class="calibre2">Marie-Josephe’in elbisesini düğmeledi; omuzlarına düşen saçlarının dokunuşu, Lucien’in dikkatini onun sözlerinden uzaklaştmyordu.</span></p>

  <p class="calibre1"><span class="calibre2">“Aklıma gelmedi; çok korkmuş olmalı!” Ayakkabılarını giydi ve Lucien perukasını lavtacıdan alamadan önce koşarak uzaklaştı. Lucien, hem perukasını takıyor hem de, Kendini pe-rukasız olarak ona hiç göstermemeliydin, diye düşünüyordu.</span></p>

  <p class="calibre1"><span class="calibre2">Şehrzad çeşmenin ortasına yüzdü. Meydan okuyarak çığlık atıyordu. Patlamalar ona saldırıyordu. Çadırın çatısı bomba ve tüfeklerin, Rum ateşi ve havan topunun ışığıyla, nesillerdir deniz insanlarına karşı kullanılan bütün silahlann ışığıyla aydınlanıyordu.</span></p>

  <p class="calibre1"><span class="calibre2">Şehrzad öfke ve kederle feryat ederek yeniden çığlık attı.</span></p>

  <p class="calibre1"><span class="calibre2">Marie-Josephe koşarak çadıra girdi.</span></p>

  <p class="calibre1"><span class="calibre2">Çeşme tüyler ürpertici ışıklarla parlıyordu. Apollo’nun atlarına toynaklarından kıvılcımlar çarpıyordu. Şehrzad, kuyruklarını kamçı gibi vurarak parlak suları sıçratıyordu. Havai fişek her patladığında, parlama dalga dalga yoğunlaşıyordu.</span></p>

  <p class="calibre1"><span class="calibre2">Kısa süre sonra Marie-Josephe kulaklarını patlamalara, Şehrzad’ın çığlıklarına karşı kapayarak platforma vardı. Usulca seslenerek deniz kadınının korku ve öfkesinin, yoğun ses dokusunun arasından Şehrzad’a ulaştı.</span></p>

  <p class="calibre1"><span class="calibre2">Şehrzad sızlandı ve ona doğru yüzdü. Yüzdüğü yol boyunca panldayan dalgacıklar oluşuyordu. Marie-Josephe onun ellerini tuttu ve gözlerinin içine baktı. Şehrzad ona sesiyle dokundu.</span></p>

  <p class="calibre1"><span class="calibre2">“Çok üzgünüm, sevgili Şehrzad,” dedi Marie-Josephe. “Daha önce böyle havai fişekler hiç görmemiştim, hiçbir fikrim yoktu; her şey yolunda, savaş değil bu, tüfek ve havan topları değil bunlar. Savaşman gerekmiyor, korkman gerekmiyor. Kara insanlan bunu eğlenmek için yapıyorlar.”</span></p>

  <p class="calibre1"><span class="calibre2">Platformun üzerine güçlükle ilerleyen Şehrzad, Marie-Josephe’in kollarına uzanarak kendini yeniden güvende ve rahatlamış hissetti. İçerden yanıyormuş gibi vücudu parlıyordu. Marie-Josephe onun uzun, kaba ve parlayan saçlarını okşayarak, ölmüş arkadaşının bağlı buklesi hariç bütün dolaşık saç-lannı açtı.</span></p>

  <p class="calibre1"><span class="calibre2">Hatıra düğümünü açmadı, ancak onu düşünceli bir biçimde okşadı. İşık ellerini kaplıyordu.</span></p>

  <p class="calibre1"><span class="calibre2">“Şehrzad,” dedi Marie-Josephe, “arkadaşın yakut yüzüğü nereden aldı?”</span></p>

  <p class="calibre1"><a id="bookmark2"></a><a href="#footnote1">1</a></p>

  <p class="calibre1"><span class="calibre2">Moor; birçoğu Kuzey Afrika’dan Güney Ispanya’ya göç eden Arap vc Berber soyundan Müslümanlar için kullanılır, -yhn</span></p>
</body>
</html>
