<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><a id="bookmark0"></a>ÜÇÜNCÜ BÖLÜM</h1>

  <p class="calibre1"><span class="calibre2">Deniz canavarı, alçak bir inilti halindeki sesiyle mırıldanarak yüzeyin altında süzüldü. Küçük havuzun kenarlan, sesi yansıtıyordu.</span></p>

  <p class="calibre1"><span class="calibre2">Çürüyen bir balık havuza düştü. Deniz canavarı dalarak uzaklaştı, ardından daire çizerek döndü, balığı kokladı, kaptı ve fırlattı. Balık, soğuk ve siyah demirlerin arasından uçtu ve keskin bir şaplamayla yere çarptı.</span></p>

  <p class="calibre1"><span class="calibre2">Deniz canavarı şarkı söyledi.</span></p>

  <p class="calibre1"><span class="calibre2">Marie-Josephe, karanlık koridor boyunca uzanan yıpranmış halıyı takip ederek Yves’i dar ve kirli basamaklardan yukarı, Versailles Şatosu’nun tavan arasına çıkardı. Soğuk ve nemli elbisesi, Lorraine’in pelerininin kürk astarını ıslatmıştı. Titremesine engel olamıyordu.</span></p>

  <p class="calibre1"><span class="calibre2">“Yaşayacağımız yer burası mı?” diye sordu Yves ümitsizlik içinde.</span></p>

  <p class="calibre1"><span class="calibre2">“Üç odamız var!” diye hayretle cevap verdi Marie-Josephe. “Saray mensupları, bize bedava verilmiş olanlar için entrika çeviriyorlar, rüşvet veriyorlar, hatta suç ortağı oluyorlar.”</span></p>

  <p class="calibre1"><span class="calibre2">'Pis bir tavan arası burası.”</span></p>

  <p class="calibre1"><span class="calibre2">“Majestelerinin şatosunda!”</span></p>

  <p class="calibre1"><span class="calibre2">'‘Kalyondaki kamaram bile daha temizdi.”</span></p>

  <p class="calibre1"><span class="calibre2">Marie-Josephe, karanlık, soğuk, eski püskü küçük odasının kapısını açtı. Dışarı ışık saçıldı. Afallamış vaziyette bakakaldı.</span></p>

  <p class="calibre1"><span class="calibre2">‘'Üniversitedeki odam daha büyüktü,” dedi Yves. “Merhaba, Odelette.”</span></p>

  <p class="calibre1"><span class="calibre2">Olağanüstü güzellikteki genç bir kadın, mum ışığında dikiş diktiği sandalyeden kalktı.</span></p>

  <p class="calibre1"><span class="calibre2">Marie-Josephe’le aynı gün doğan ve Marie-Josephe’in beş yıldır konuşmasının yasaklandığı Türk kölesi, “İyi akşamlar, M. Yves,” dedi. Hanımına sakince gülümsedi. “Merhaba, Mile Marie.”</span></p>

  <p class="calibre1"><span class="calibre2">“Odelette!” Marie-Josephe, Odelette’e koştu ve kendini onun kollarına attı. “Nasıl... nereden... Ah, seni gördüğüme o kadar memnunum ki!”</span></p>

  <p class="calibre1"><span class="calibre2">“Mile Marie, sırılsıklam olmuşsunuz!” Odelette, giyinme odasının kapısını işaret etti. “Biraz uzaklaşın, M. Yves; Mile Marie’yi bu ıslak giysilerden kurtarabileyim.” Odelette asla, çocuk oldukları zamandan bu yana, Yves’e hürmet göstermemişti.</span></p>

  <p class="calibre1"><span class="calibre2">Yves, ona başıyla yapmacık bir selam verdi ve odalarını incelemeye gitti.</span></p>

  <p class="calibre1"><span class="calibre2">“Nereden geldin? Buraya nasıl geldin?”</span></p>

  <p class="calibre1"><span class="calibre2">“isteğiniz bu değil miydi, Mile Marie?” Odelette, Marie-Josephe’in şaşaalı giysisinin çok sayıdaki düğmesini çözmeye başladı.</span></p>

  <p class="calibre1"><span class="calibre2">“Öyleydi, ama seni göndereceklerini ümit etmeye asla cesaret edemedim. Gemim yola çıkmadan önce baş rahibeye, rahibe, valiye yazdım.” Soğuk ve nemli ipek, çıplak kollarını soğuk gece havasına maruz bırakarak aşağı indi. “Saint-Cyr’e ulaştığımdaysa, Mme de Maintenon’dan yardım istedim, Kral’a bile yazdım!” Üşümesini geçirmeye çalışarak kendine sarıldı. “Mektubu gördüğünü bile sanmıyorum ya!”</span></p>

  <p class="calibre1"><span class="calibre2">“Belki de valiydi. Başrahibe beni yanında tutmak istese de, valinin kızı Fransa’ya geçerken ona eşlik ettim.”</span></p>

  <p class="calibre1"><span class="calibre2">Odelette, Marie-Josephe’in korsesinin ıslak bağlarını çözdü. Marie-Josephe, yıpranmış halı üzerinde çıplak ve titrer vaziyette dikiliyordu. Mahvolmuş elbisesi ve gümüş rengi iç eteği, yığın halinde yerdeydi. Odelette, Şövalye’nin pelerinini giysi askısına astı.</span></p>

  <p class="calibre1"><span class="calibre2">“Bunu fırçalarım, belki leke kalmadan kurur. Ama sizin güzel iç eteğiniz!” Odelette, sanki hiç zaman geçmemiş gibi ev hayatlarının eski alışkanlıklarına döndü. Marie-Josephe’i eski bir battaniye parçasıyla ovaladı ve kollarını biraz olsun ısıtmak için parmaklarıyla ovuşturdu. Kedi Herkül, pencerede oturduğu yerden izliyordu.</span></p>

  <p class="calibre1"><span class="calibre2">Marie-Josephe öfke ve rahatlamayla karışık gözyaşlarına boğuldu. “Seni görmemi yasakladı...”</span></p>

  <p class="calibre1"><span class="calibre2">“Şşş, Mile Marie. Şansımız döndü.”</span></p>

  <p class="calibre1"><span class="calibre2">Odelette, düz ve ince bir muslinden, hiç de sıcak tutmayan eski püskü bir gecelik tutuyordu elinde. “Fena biçimde üşütmeden önce yatağa girin, benim de bir hekim çağırmam gerekiyor.”</span></p>

  <p class="calibre1"><span class="calibre2">Marie-Josephe geceliği giydi. “Hekime ihtiyacım yok. Hekim</span> <span class="calibre6">istemiyoınm.</span> <span class="calibre2">Sadece üşüyorum. Elbisen sırılsıklam ıslakken yürüyorsan, Apollo Çeşmesi’nden buraya yol bir hayli uzuyor.”</span></p>

  <p class="calibre1"><span class="calibre2">Odelette, Marie-Josephe’in kızılımsı sarı saçlarını, karmakarışık bukleler halinde omuzlarına dökülmesine izin vererek açtı. Marie-Josephe, ayakta durmak için fazla yorgun olduğundan sendeledi.</span></p>

  <p class="calibre1"><span class="calibre2">“Gelin, Mile Marie,” dedi Odelette. “Titriyorsunuz. Yatağa girin, ben de siz uykuya dalarken saçlarınızı tarayacağım.”</span></p>

  <p class="calibre1"><span class="calibre2">Marie-Josephe hâlâ titreyerek kuştüyü yatağın içine emekledi.</span></p>

  <p class="calibre1"><span class="calibre2">“Gel, Herkül.”</span></p>

  <p class="calibre1"><span class="calibre2">Tekir kedi, pencerede oturduğu yerden gözlerini kırpıştırdı.</span></p>

  <p class="calibre1"><span class="calibre2">tısncdi, kalktı, uzunca gerindi ve pençelerini kadife minderin içine sapladı. Yere ve oradan da yatağa bir sıçrayış, Herkül’ü Marie-Josephe’in yanma getirdi. Kızın parmaklarını kokladı, üzerinde yürüdü ve karnını ezdi. Kuştüyleri, pençelerini yumuşak birer baskıya ve belli belirsiz keskinlikte bir tırmalama sesine dönüştürüyordu. Sıcaklayıp ağırlaşarak kıvrıldı ve uyumaya devam etti.</span></p>

  <p class="calibre1"><span class="calibre2">“Kollarınızı örtünün altına sokun,” dedi Odelette, örtüyü daha yukarı çekmeye çalışarak.</span></p>

  <p class="calibre1"><span class="calibre2">“Hayır, uygun olmaz...”</span></p>

  <p class="calibre1"><span class="calibre2">“Saçmalık. Göğsünüzü üşütürseniz ölürsünüz.”</span></p>

  <p class="calibre1"><span class="calibre2">Odelette, örtüyü çenesinin altına kadar çekti. Marie-Josephe’in saçını yastıkların üzerine yaydı ve dolaşık tutamları taradı. “Saçlarınız iyice şekle sokulmadan artık dışarı çıkmamalısınız.”</span></p>

  <p class="calibre1"><span class="calibre2">“Yüksek başlık takmıştım.” Marie-Josephe esnedi. “Ama deniz canavarı ona vurunca çözüldü.” Ne söylediğini takip edememeye başladı. “Deniz canavarını görmelisin. Göreceksin de!”</span></p>

  <p class="calibre1"><span class="calibre2">Heyecanım uyumama izin verecek kadar yatışmadı daha, diye düşündü Marie-Josephe. Bir an sonra, Odelette, örülmüş ağır saçını omzunun üzerinden yanma koydu. Marie-Josephe çoktan uyuklamaya başlamış ve Odelette’in saçıyla işinin bittiğini hissetmemişti. Odelette mumu söndürdü. Duman, havaya yanık mum yağı kokusuyla doldurdu. Karanlıkta bir gölge gibi, Odelette pencereye doğru gitti.</span></p>

  <p class="calibre1"><span class="calibre2">“Açık bırak,” dedi Marie-Josephe, yarı uykulu.</span></p>

  <p class="calibre1"><span class="calibre2">“Çok soğuk, Mile Marie.”</span></p>

  <p class="calibre1"><span class="calibre2">“Buna alışmamız lazım.”</span></p>

  <p class="calibre1"><span class="calibre2">Odelette yatağa girdi, Marie-Josephe’in yanında tatlı bir sıcaklıktı. Marie-Josephe onu kucakladı.</span></p>

  <p class="calibre1"><span class="calibre2">“Yeniden yanımda olduğun için öyle mutluyum ki.”</span></p>

  <p class="calibre1"><span class="calibre2">“Beni satabilirdiniz,” diye fısıldadı Odelette.</span></p>

  <p class="calibre1"><span class="calibre2">“Asla!” Marie-Josephe manastırdayken, köle sahibi olma</span><span class="calibre2" style="text-indent: 1.5em; font-size: 1em;">ya neredeyse tövbe etmiş olduğunu Odelette’e itiraf etmedi. Tövbe</span> <span class="calibre6" style="text-indent: 1.5em; font-size: 1em;">etmişti.</span> <span class="calibre2" style="text-indent: 1.5em; font-size: 1em;">Konuşmalar onu ikna etmişti ve şimdi de ona rahatsızlık veren bir suçluluk duyuyordu. Zamanla, konuşmaların, kendisini Odelette’i özgür bırakmaya değil de satmaya ikna etmek için yapıldığını anlamıştı. Rahibeler, Odelette’in yeteneklerinin, manastırdaki işler için fazla zarif olduğunu düşünmüşler ve satışının getireceği parayı tercih etmişlerdi.</span></p>

  <p class="calibre1"><span class="calibre2">Onu özgür bırakmalıyım, diye düşündü Marie-Josephe. Ama onu şimdi özgür bırakırsam, genç ve bir başına, yanında hiçbir destekçisi olmadan dünyaya teslim etmiş olurum. Ben de onun gibiyim; ama o iyi bir ailenin ya da bir ağabeyin korumasını, Kral’ın desteğini almış değil. Ona yardımcı olacak tek şey, güzelliği.</span></p>

  <p class="calibre1"><span class="calibre2">“Seni asla satmam,” dedi yeniden. “Ya benim olursun ya da seni özgür bırakırım, ama asla bir başkasına ait olamazsın.”</span></p>

  <p class="calibre1"><span class="calibre2">Son derece karmaşık bir müzik parçası içeri süzüldü ve havayı kederle doldurdu.</span></p>

  <p class="calibre1"><span class="calibre2">“Ağlamayın, Mile Marie,” diye fısıldadı Odelette. Marie-Josephe’in yanaklarındaki yaşları sildi. “Şansımız döndü.”</span></p>

  <p class="calibre1"><span class="calibre2">Şarkıyı duyabiliyor musun, diye sordu Marie-Josephe. Soruyu sordum mu, diye merak etti Marie-Josephe. Yoksa sadece hayal mi ettim? Deniz canavarının şarkısını mı duyuyorum, yoksa onu da mı hayal ediyorum?</span></p>

  <p class="calibre1"><span class="calibre2">Ağır adımlarla yürüyen botların korkunç gürültüsü, takırdayan kılıçlar ve yüksek sesler Marie-Josephe’i uyandırdı. Bunun bir rüya olduğunu düşünmeyi denedi, ama farklı bir rüya görüyordu zaten. Herkül kapıya dik dik bakıyor, gözleri zayıf ışığı yansıtırken, kuyruğu sinirli bir biçimde seğiriyordu.</span></p>

  <p class="calibre1"><span class="calibre2">“Mile Marie?” Odelette ayılmış vaziyette oturdu.</span></p>

  <p class="calibre1"><span class="calibre2">“Uyumaya devam et, önemli bir şey olmadığına eminim.”</span></p>

  <p class="calibre1"><span class="calibre2">Odelette merakla dışarı göz atarak örtülerin altına saklandı.</span></p>

  <p class="calibre1"><span class="calibre2">“Rahip de la Croix!”</span></p>

  <p class="calibre1">Birisi Yves’in odasının kapısını yumrukladı.</p>

  <p class="calibre1">Marie-Josephe yatak örtülerini savurup, giysi askısından Lorraine’in pelerinini kaptı. Koridorun kapısını açtı.</p>

  <p class="calibre1">“Sessiz olun! Ağabeyimi uyandıracaksınız!”</p>

  <p class="calibre1"><span class="calibre2">Kral’ın Silahşorlarından ikisi, alçak ve dar koridoru kaplamışlardı; şapkalarının tüyleri tavana değiyor ve döndüklerinde kılıçlan ahşap çerçeveye çarpıyordu. Botlarındaki çamur, halının üzerine yığılmıştı. Meşalelerinin dumanı tavanı karartıyordu. Yanmış katran kokusu idrar, ter ve küf kokusunu bastırıyordu.</span></p>

  <p class="calibre1"><span class="calibre2">“Onu uyandırmak</span> <span class="calibre6">zorundayız</span><span class="calibre2">, matmazel.” Kısa boylu olan, Marie-Josephe’ten bir baş daha uzundu. “Deniz canavarı... çadır şeytanlarla dolu!” İçeride ve bir hanımefendinin yanında olduğundan, silahşor şapkasını çabucak çıkardı.</span></p>

  <p class="calibre1"><span class="calibre2">Yves’in kapısı açıldı. Uykulu vaziyette karşısındakilere dikkatle baktı, koyu renk saçlan dağınıktı, cüppesi yarıya kadar düğmelenmişti ve yamuk duruyordu.</span></p>

  <p class="calibre1"><span class="calibre2">“Şeytanlar mı? Saçma.”</span></p>

  <p class="calibre1"><span class="calibre2">“Duyduk ama... deri kanatların çırpmasını.”</span></p>

  <p class="calibre1"><span class="calibre2">“Kükürt kokusu aldık!” dedi uzun boylu silahşor.</span></p>

  <p class="calibre1"><span class="calibre2">“Deniz canavarının başında kim nöbet tutuyor?” Birbirlerine baktılar.</span></p>

  <p class="calibre1"><span class="calibre2">Yves öfkeyle söylendi, kapısını arkasından çarptı ve peşinde silahşorlarla koridordan aşağı koşar adım yürüdü.</span></p>

  <p class="calibre1"><span class="calibre2">“Mile Marie...” Marie-Josephe, Odelette’e sessiz olmasını işaret etti. Geride kaldı, böylece Yves ona gelmemesini em-redemeyecekti. Adamlar gözden kaybolduklarında, Marie-Josephe peşlerinden gitti.</span></p>

  <p class="calibre1"><span class="calibre2">Arka merdivenlerden aşağı, gizemli, ıssız ve karanlık şatonun içinden koştu. Majestelerinin hanesinin centilmenleri, yarısı yanmış mumları, çalıştıkları bölümlere ek ödenek olarak talep etmişlerdi. Marie-Josephe, XIV. Louis’nin göz kamaştırıcı ve büyüyen şatosunun merkezi olan XIII. Louis’nin küçük av köşkünde ellerini iyice uzatmış yönünü bulmaya çalışıyordu.</span></p>

  <p class="calibre1">Lorraine’in pelerinine sarılarak terasa doğru koştu. Ay batmıştı, ancak yıldızlar biraz ışık yayıyorlardı. KraPm patika yolunu belirleyen ışıklar yanıp bitmişti. Çeşmeler sessizdiler. Marie-Josephe, süs havuzlarını geçerek soğuk çiyle nemlenmiş kaldırım taşları boyunca ve sonra Latona Çeşmesi’nin üzerindeki merdivenlerden aşağı koştu. Ötede, Yeşil Halı’nm üzerinde, silahşorların meşalesi dumanlı bir ışık birikintisi yayıyordu.</p>

  <p class="calibre1">Gözünün köşesinde fark ettiği bir hareket ve tuhaf bir şekil onu irkiltti. Nefesini tutarak kısa bir an durdu.</p>

  <p class="calibre1">Bir portakal ağacının beyaz çiçekleri titreyip karanlıkta parladılar. Portakalların olduğu el arabasını sürükleyen bahçıvanlar, Marie-Josephe’i başlarını eğerek selamlamak için patikadan çıktılar.</p>

  <p class="calibre1">Elbette gece çalışmaları gerekiyor; Majesteleri bahçelerini her zaman mükemmel bir durumda görmelidir, diye düşünerek bahçıvanların selamını kabul etti.</p>

  <p class="calibre1">Bahçıvanlar, el arabasını yeniden aldılar; tekerlekleri çakılın üzerinde çatırdadı. Majesteleri öğleden sonra yürüyüşüne çıktığında, canlı ağaçlar ve serada yetiştirilen çiçekleri onu karşılıyorlardı. Majestelerinin bakışları sadece güzelliğe dokunurdu.</p>

  <p class="calibre1">Marie-Josephe, deniz canavarının çadırına koştu, tçerideki fener sönmüştü; dışarıdaki meşale sadece giriş perdesini ve altın güneşi aydınlatıyordu.</p>

  <p class="calibre1">“Girmeden önce dua edin!” dedi onbaşı silahşor.</p>

  <p class="calibre1">“Büyü bu!”</p>

  <p class="calibre1">“Şeytan kovma demek istiyor.”</p>

  <p class="calibre1">“Şeytan falan yok,” dedi Yves.</p>

  <p class="calibre1">“Duyduk onu.”</p>

  <p class="calibre1">“Kanatlarını çırparken.”</p>

  <p class="calibre1">“Deri gibi kanatlar.”</p>

  <p class="calibre1">Yves meşaleyi kaptı, perdeyi kenara savurdu ve çadırın</p>

  <p class="calibre1"><span class="calibre2">içine emin adımlarla girdi. Koşmaktan nefessiz kalan Marie-Josephe silahşorları geçti ve ağabeyini izledi.</span></p>

  <p class="calibre1"><span class="calibre2">Çadır bıraktıkları gibi görünüyordu; ekipmanların hepsi verindeydi, eriyen buz yavaşça tahta zemine damlıyor, kafes çeşmeyi çevreliyordu. Ölü balık ve koruyucu alkol kokusu havayı kaplamıştı. Marie-Josephe, muhafızların nahoş kokuları kükürt sanmış olabileceklerini düşündü.</span></p>

  <p class="calibre1"><span class="calibre2">O, şeytanlara inanırdı. Tanrıya ve meleklere inanırdı, peki İblis ya da şeytanlara neden inanmasmdı? Sonra şöyle düşündü; bu modern günlerde, şeytanlar dünyayı ziyaret etmeyi pek de tercih etmezlerdi. Öyle olsa dahi, neden Majestelerinin filini ya da Majestelerinin Habeş maymunlarını ziyaret etmek varken bir deniz canavarını ziyaret etsinlerdi ki?</span></p>

  <p class="calibre1"><span class="calibre2">Marie-Josephe, Majestelerinin hayvanat bahçesinde piknik yapan bir şeytanı düşünerek kıkırdadı.</span></p>

  <p class="calibre1"><span class="calibre2">Gülüşü, Yves’in dikkatini çekmesine neden oldu.</span></p>

  <p class="calibre1"><span class="calibre2">“Neye gülüyorsun?” dedi. “Yatakta olman lazımdı.”</span></p>

  <p class="calibre1"><span class="calibre2">“Keşke olsaydım,” dedi Marie-Josephe.</span></p>

  <p class="calibre1"><span class="calibre2">“Batıl inançlı budalalar,” diye mırıldandı Yves. “Şeytanlar, tabii ya.”</span></p>

  <p class="calibre1"><span class="calibre2">Meşalenin ışığı, cilalanmış döşeme tahtasına sıçramış sudan yansıdı.</span></p>

  <p class="calibre1"><span class="calibre2">“Yves...”</span></p>

  <p class="calibre1"><span class="calibre2">Islak bir iz, çeşmeden laboratuvar ekipmanlarına doğru gidiyordu. Kafesin kapısı açıktı..</span></p>

  <p class="calibre1"><span class="calibre2">Yves küfretti ve inceleme masasına doğru seğirtti. Marie-Josephe kafesin içine koştu.</span></p>

  <p class="calibre1"><span class="calibre2">Deniz canavarı, saçları omuzlarının etrafına saçılmış olarak platformdan birkaç kulaç uzakta yüzüyordu. Bir kedininkiler kadar tekinsiz gözleri, meşale ışığını yansıtıyordu. Tuhaf bir biçimde, usulca mırıldandı.</span></p>

  <p class="calibre1"><span class="calibre2">“Yves, o burada, güvende, her şey yolunda.”</span></p>

  <p class="calibre1"><span class="calibre2">“Orada kal. Kırılmış camlar var. Çıplak ayakla mısın?”</span></p>

  <p class="calibre1"><span class="calibre2">“Sen öyle misin?”</span></p>

  <p class="calibre1"><span class="calibre2">Cam parçaları, Yves onları süpürüp bir kenara yığdıkça keskin sesler çıkıyordu.</span></p>

  <p class="calibre1"><span class="calibre2">“Ayaklarım kösele gibi; kalyondayken hiç ayakkabı giymedik.”</span></p>

  <p class="calibre1"><span class="calibre2">Meşaleyi suyun üzerine doğru tutarak, kafesin içindeki Marie-Josephe’in yanına gitti. Bir kıvılcım düştü ve cızırdadı. Deniz canavarı kıvılcıma tükürdü, sinirli bir biçimde ıslık çaldı ve daldı.</span></p>

  <p class="calibre1"><span class="calibre2">“Buradan kayarak gitmiş. Basamakları tırmanmış! Karada ilerleyebildiğim düşünmemiştim. Küçük bir şişeyi devirmiş, çeşmeye geri kaçmış... Kapıyı aralık bırakmış olmalıyım.” “Onu kontrol etmiştin,” dedi Marie-Josephe. “Kapının mandalını taktın sonra da tıkırdattın.”</span></p>

  <p class="calibre1"><span class="calibre2">Omuz silkti. “Olmamış demek ki. Yarın zincir takacağım.” Yves aniden oturdu. Başı yere eğik, saçları karmakarışık siyah bukleler halinde sarkarken öylece yere çöküverdi. Marie-Josephe, düşmeden önce meşaleyi yakaladı. Endişeli bir halde ağabeyinin yanına oturdu ve kolunu omzuna koydu.</span></p>

  <p class="calibre1"><span class="calibre2">Yves onun elini okşadı. “Sadece yorgunum,” dedi.</span></p>

  <p class="calibre1"><span class="calibre2">“Çok çalışıyorsun,” dedi Marie-Josephe. “Sana yardım etmeme izin ver.”</span></p>

  <p class="calibre1"><span class="calibre2">“Bu uygun olmaz.”</span></p>

  <p class="calibre1"><span class="calibre2">“İkimiz de çocukken, çok iyi bir yardımcıydım - şimdi de bir farkım yok.”</span></p>

  <p class="calibre1"><span class="calibre2">Reddedeceğinden endişe ediyordu, bu da bu işin sonu olurdu. Ağabeyimi artık tanıyamıyorum, diye düşündü dertlenerek. Artık ne söyleyeceğini, ne yapacağını, kendisi bilmeden önce kestiremiyorum.</span></p>

  <p class="calibre1"><span class="calibre2">Yves başını kaldırdı, kaşlarını çattı, tereddüt etti. “Matmazele olan sorumlulukların ne olacak?”</span></p>

  <p class="calibre1"><span class="calibre2">Marie-Josephe kıkırdadı. “Mile d’Armagnac daha önce davranıp kapmamışsa, bazen onun mendilini tutuyorum. Orada olmadığımı fark etmez bile. Bana ihtiyacın olduğunu söylemem yeterli; çalışmanla Kral’ı memnun etmek için...”</span></p>

  <p class="calibre1"><span class="calibre2">Kaşları düzeldi. “Yardımına minnettar olurum. Kolay tiksinen birisine dönüşmedin değil mi?”</span></p>

  <p class="calibre1"><span class="calibre2">“Kolay tiksinen mi?” Marie-Josephe güldü.</span></p>

  <p class="calibre1"><span class="calibre2">“incelemeyi belgelendirecek misin?”</span></p>

  <p class="calibre1"><span class="calibre2">“Daha çok sevdiğim bir şey yok.”</span></p>

  <p class="calibre1"><span class="calibre2">‘İnceleme zamanımı alacak. Canlı deniz canavarının sorumluluğunu alır mısın? Onu beslemek...”</span></p>

  <p class="calibre1"><span class="calibre2">“Evet. Onu ehlileştireceğim de.”</span></p>

  <p class="calibre1"><span class="calibre2">“Onu yemek yemeye ikna etmek için bütün hünerini kullanman gerekecek.” Güzel gülümsemesi, Yves’in yüzündeki yorgunluğu sildi. “Başarılı olacağına eminim. Canlılarla her zaman benden daha iyi anlaştın.”</span></p>

  <p class="calibre1"><span class="calibre2">Hayatının, çalışmalarının yeniden bir parçası olmaktan keyif alan Marie-Josephe onu yanağından öptü.</span></p>

  <p class="calibre1"><span class="calibre2">Yves, esneyerek zorlukla ayağa kalktı. “Uyumak için hâlâ biraz zaman var.” Gülümsemesi çarpıldı. “Cizvitler dahi erken kalkmakla aramı bulamadı.”</span></p>

  <p class="calibre1"><span class="calibre2">“O görevi de ben üstlenirim,” dedi Marie-Josephe. “Kral’m yanında hazır bulunman için seni zamanında uyandıracağım.” “Bana büyük bir iyilik yapmış olursun,” dedi Yves. Marie-Josephe’i kafesten dışarı çıkardı, kapıyı kapattı ve o akşam daha önce yaptığı gibi mandalı takıp, tıkırdattı.</span></p>

  <p class="calibre1"><span class="calibre2">“Ah!” Marie-Josephe ayağının altındaki soğuk ve yapışkan bir şeyden geri zıpladı.</span></p>

  <p class="calibre1"><span class="calibre2">“Nedir o - cama mı bastın?”</span></p>

  <p class="calibre1"><span class="calibre2">Ölü bir balığı eline aldı.</span></p>

  <p class="calibre1"><span class="calibre2">“Senin deniz canavarı balık sevmiyor.”</span></p>

  <p class="calibre1"><span class="calibre2"><br /></span></p>

  <h1 class="calibre1" id="sigil_toc_id_3" style="text-align: center;"><span class="calibre2">DÖRDÜNCÜ BÖLÜM</span></h1>

  <p class="calibre1"><span class="calibre2">Marie-Josephe, Versailles’ın şafak sessizliği çökmüş bahçelerinin içinden yürüdü. İlk ışıkla birlikte bahçıvanlar ortadan kaybolmuşlardı, ancak saray mensuplan hâlâ uyuyorlardı ve ziyaretçiler henüz gelmemişlerdi. Çiçeklerle çevrili, portakalın güzel kokusunun buğusuyla dolu güzelliğin içinde yalnızdı.</span></p>

  <p class="calibre1"><span class="calibre2">Gününü planlayarak, Yeşil Halı’dan Apollo’ya doğru seri adımlar attı. Deniz canavarım besleyecekti; sonra Yves’i uyandırmak, oruçlarını ekmek ve çikolatayla bozmak için şatoya dönecek hayli zamanı olacaktı. Yves, Majestelerinin uyanışında hazır bulunacaktı. Marie-Josephe ona eşlik edemezdi çünkü kadınlar</span> <span class="calibre6">grand lever'ye</span><a href="#ack2" id="dip2"><sup>1</sup></a> <span class="calibre2">katılmazlardı. Bunun yerine, diğer hanımlar ve en az gözde olan erkeklerle, muhafız odasında onu bekleyecekti, sonra da ekmek ve şarap Ayini alayına katılacaktı.</span></p>

  <p class="calibre1"><span style="text-indent: 1.5em; font-size: 1em;">Sabah onu keyiflendirdi. Dünya onu keyiflendirdi. Yoldan aşağı küçük bir taşı tekmelediğinde, kalemimin birkaç darbesi ve biraz hesaplamayla taşın hareketini, havalanmasını ve düşüşünü tarif edebilirim, diye düşündü. Onun, sonraki ve bir sonraki taş üzerindeki etkisini öngörebilirim. M. Newton’un keşifleri, dilediğim her şeyi, hatta yıldız ve gezegenlerin gelecekteki yörüngelerini dahi tanımlamama izin veriyor. Artık manastırda da olmadığıma göre, kimse yapacaklarımı yasaklayamayacak.</span><br /></p>

  <p class="calibre1"><span class="calibre2">Hafif bir rüzgâr, saksılara dikilmiş portakal ağaçlarının yapraklarını hışırdattı. Marie-Josephe, düzensiz hareketi nasıl öngörebileceğini düşündü; cevabı o an için bulamasa da, biraz zaman ve değerlendirmeyle keşfedebileceğine emin oldu.</span></p>

  <p class="calibre1"><span class="calibre2">M. Newton böylesi basit bir sorunu çözmüş olmalıdır, diye düşündü. Ona yeniden yazmaya cesaret edebilir miyim? Benimle bir kez iletişim kurma lütfunda bulunmuş ve ben onu yanıtlayamamışken, yeniden cevap vermeye tenezzül eder mi? Keşke mektubunda ne yazdığını görmüş olsaydım.</span></p>

  <p class="calibre1"><span class="calibre2">Versailles Şatosu alçak bir tepenin üzerindeydi; Yeşil Halı aşağı, deniz canavarının çadırına doğru uzanıyordu.</span></p>

  <p class="calibre1"><span class="calibre2">Dün geceye göre ne kadar da rahat bir yürüyüş! diye düşündü. Binici giysisi üzerindeydi, bununla yürümek saray elbisesiyle olduğundan çok daha pratik ve kolaydı.</span></p>

  <p class="calibre1"><span class="calibre2">Laboratuvar çadırına yaklaşırken, yarım düzine ağır yük arabası Kraliçe Yolu boyunca, çeşmeye doğru gürültüyle ilerliyorlardı. Fıçılar arabaları çökertiyordu.</span></p>

  <p class="calibre1"><span class="calibre2">Kont Lucien, gri Arap atıyla yük arabalarını geçerek eşkin gitti. Atılgan at, toynaklarıyla çakılları etrafa saçtı, gösterişli siyah kuyruğunu kamçı gibi şaklattı ve çadırın yanında durdu. Kont Lucien, Marie-Josephe’i bastonuyla selamladı. Kontrolü altındaki işçiler çadırın kenarlarını kaldırdılar ve sürücüler yük arabalarını sıraladılar.</span></p>

  <p class="calibre1"><span class="calibre2">Marie-Josephe çadıra girdi, kafesin kapısının mandalını</span></p>

  <p class="calibre1"><span class="calibre2">kaldırdı ve acele etti. Çeşmenin kenanndan dolaşarak deniz canavarını aradı.</span></p>

  <p class="calibre1"><span class="calibre2">Yaratığın uzun, koyu renk saçları ve yanardöner, kösele gibi kuyrukları, Apollo’nun şafak atlarının toynakları altında parıldadı.</span></p>

  <p class="calibre1"><span class="calibre2">“Deniz canavarı!”</span></p>

  <p class="calibre1"><span class="calibre2">Yaratık, kuyruklarıyla fiske vurarak kendini heykelin altında daha derine itti. Marie-Josephe bir balık aldı ve sonra bunun iyi bir fikir olmadığına karar verdi. Sepetin etrafındaki buz erimişti ve ölü şeyler kötü kokuyorlardı.</span></p>

  <p class="calibre1"><span class="calibre2">“Uşak!”</span></p>

  <p class="calibre1"><span class="calibre2">Perçemlerini kenara çekip bakışlarını yerde tutan uşak, deniz canavarının aksine koşarak geldi.</span></p>

  <p class="calibre1"><span class="calibre2">“Evet, matmazel?”</span></p>

  <p class="calibre1"><span class="calibre2">“Şu kokmuş şeylerden kurtulun. Taze balıklar nerede? Peki ya yeni buz?”</span></p>

  <p class="calibre1"><span class="calibre2">“Mutfaktan geliyorlar, matmazel, işte oradalar.” İşaret etti. Birkaç adam yaklaştı; bir tanesinde hasır bir sepet vardı, diğer ikisi buz dolu fıçıları itiyorlardı.</span></p>

  <p class="calibre1"><span class="calibre2">“Güzel. Teşekkür ederim.”</span></p>

  <p class="calibre1"><span class="calibre2">Başıyla kısa bir selam verdi ve ellerini çabuk tutmaları için diğerlerinin yanma koştu. Kafesin içine bir sepet dolusu balık yerleştirdiler, ardından Yves’in numunesi üzerine kürekle taze buz boşaltmaya gittiler.</span></p>

  <p class="calibre1"><span class="calibre2">Marie-Josephe, çeşmenin kenanndan platforma kadar koştu. Deniz canavarı ikinci bir kez kaçmayı denememişti, döşeme tahtası kuruydu.</span></p>

  <p class="calibre1"><span class="calibre2">Korkmuş olmalı, diye düşündü Marie-Josephe içini çekerek. Ürkmüş hayvanları eğitmek zordur.</span></p>

  <p class="calibre1"><span class="calibre2">Herkül’ü çağırırken yatak örtülerine yaptığı gibi, suyun yüzeyine tek eliyle hafifçe birkaç kez vurarak su sıçrattı.</span></p>

  <p class="calibre1"><span class="calibre2">“Gel, deniz canavarı. Buraya gel.”</span></p>

  <p class="calibre1"><span class="calibre2">Deniz canavan, onu şafak arabasının altından izliyordu.</span></p>

  <p class="calibre1"><span class="calibre2">Marie-Josephe, suya doğru bir balık salladı. Deniz canavarı başını kaldırdı, ağzını açtı ve dilinin üzerinden suyun akmasına izin verdi.</span></p>

  <p class="calibre1"><span class="calibre2">“Evet, akıllı deniz canavarı. Gel, sana balık vereceğim.” Deniz canavarı, sesli bir biçimde suyu havuza tükürdü. “Yemeye ikna edebiliyor musunuz?”</span></p>

  <p class="calibre1"><span class="calibre2">İrkilen Marie-Josephe döndü. “Kont Lucien! Ben sizi... Demek istediğim, düşündüm ki...”</span></p>

  <p class="calibre1"><span class="calibre2">Deniz canavarına bakarak çeşmenin kenarında duruyordu. Marie-Josephe, onun yaklaştığını duymamıştı. İlgisiz bakışını Marie-Josephe’e yöneltti.</span></p>

  <p class="calibre1"><span class="calibre2">“Bıyığım olmadan beni tanımadınız mı?” diye sordu Kont Lucien.</span></p>

  <p class="calibre1"><span class="calibre2">O kadar tatsız bir tonla konuşuyordu ki Marie-Josephe gülmeye korktu, şakasını yanlış yorumlama ihtimalinden korktu.</span></p>

  <p class="calibre1"><span class="calibre2">Zarif bıyığını tıraş etmişti. Belki de birisi ona, saray mensuplarının bu günlerde sadece askeri harekâtlar sırasında bıyık bıraktıklarını ve Versailles’a döndüklerinde Majesteleri gibi sakalsız ve bıyıksız olmak için onları tıraş ettiklerini söylemişti. Resmi olmayan bol fularını uygun dantel ve kurdelelerle, arkada toplanmış askeri perukasını da modern tarzda bir perukayla değiştirmişti. Bukleleri, altın işlemeli mavi ceketinin omuzlarına dalga dalga dökülüyordu. Diğer saray mensuplarının birçoğu Kralmki gibi siyah peruka takıyorlardı, ancak Kont Lucien’inki kumraldı. Bu renk, açık ten rengini ve uçuk gri gözlerini olduklarından güzel gösteriyordu.</span></p>

  <p class="calibre1"><span class="calibre2">“Sizi tanıdım,” dedi Marie-Josephe resmi bir biçimde. “Ama siz Kral’m işleriyle meşgul olduğunuzdan, sizinle konuşmayı beklemiyordum. ”</span></p>

  <p class="calibre1"><span class="calibre2">“Deniz canavan Kral’ın işidir, Mile de la Croix,” dedi. “Sorumluluğu ağabeyinizde...”</span></p>

  <p class="calibre1"><span class="calibre2">“Ağabeyim ölü numune üzerinde çalışırken, sorumluluğu bende, efendim.”</span></p>

  <p class="calibre1"><span class="calibre2">“Bu durumda, beni sık sık gördüğünüzde şaşırmayın. Hayvanı beslenmeye ikna edebildiniz mi?”</span></p>

  <p class="calibre1">“Öyle olacağını umuyorum.”</p>

  <p class="calibre1">“Ağabeyiniz onu zorla beslemişti.”</p>

  <p class="calibre1">“Elimden yedirecek kadar onu ehlileştirebileceğime eminim.”</p>

  <p class="calibre1">“Deniz canavarının ehlileştirilmesine gerek yok. Majesteleri onun sadece besili olmasını istiyor.”</p>

  <p class="calibre1"><span class="calibre2">Başını eğerek selam verdi, çeşmenin alçak kenarından bir çocuk gibi yalpalayarak indi ve bastonuna dayanarak yanından ayrıldı.</span></p>

  <p class="calibre1"><span class="calibre2">Çeşmenin diğer tarafında, sürücülerden biri yük arabasını kafese doğru geri geri yaklaştırdı. İşçiler, fıçılan yük arabasının zemininden aşağı yuvarladılar. Yuvarlanan fıçılar gümbürdediler. Bahçıvanlardan biri aniden ortaya çıktı ve yük arabasının izlerini çakılın üzerinden tırmıklayarak sildi.</span></p>

  <p class="calibre1"><span class="calibre2">İşçilerden biri, balyozunu fıçının üst tarafına vurdu ve tahtayı içeri doğru kırdı. Deniz suyu havuzun içine fışkırdı.</span></p>

  <p class="calibre1"><span class="calibre2">Diğer yük arabalarındaki işçiler daha çok fıçı kırdıkça, okyanusun serin kokusu havaya yayıldı. Küçük dalgalar ve köpükler, çeşmenin yüzeyini bulandırdı.</span></p>

  <p class="calibre1"><span class="calibre2">Deniz canavarı, güçlü kuyruklarının bir vuruşuyla vücudunu yukarı doğru itti. Sular açık ağzından saçıldı, koyu renk saçlarından damladı ve vücudundan aşağı aktı. Saçının dolaşmış bir buklesi, açık yeşile dönmüştü.</span></p>

  <p class="calibre1"><span class="calibre2">Bu solmuş renk için endişelenmem gerekir mi, diye merak etti Marie-Josephe. Hastalık işareti olabilir mi?</span></p>

  <p class="calibre1"><span class="calibre2">Deniz canavarı ahenkli bir çığlık attı ve başını suyun altına daldırdı.</span></p>

  <p class="calibre1"><span class="calibre2">Neredeyse geride hiç dalga bırakmadan havuzun içine daldı. Yüzeye çıktığında canlı bir balık, bir gümüş balığı dişlerinin arasında çırpınıyordu. Deniz canavarı, balığı havaya savurdu ve ağzının içinde yakaladı. Balığın kuyruğu, deniz canavarının dudakları arasında seğiriyordu. Deniz canavarı yutkundu. Balık ortadan kayboldu.</span></p>

  <p class="calibre1"><span class="calibre6">“Canlı</span> <span class="calibre2">balık!” dedi Marie-Josephe. “Canlı balık istiyor!"</span></p>

  <p class="calibre1"><span class="calibre2">Deniz canavan yeniden daldı ve yük arabalarına, taze deniz suyuna doğru hızlıca yüzdü. Kafes onu durdurduğunda, demir çubukları yakaladı ve sarstı. Demir tangırdadı ve çarpışan mızraklar gibi ses çıkardı. Deniz canavarı çığlık attı ve kollarını demir çubukların arasına sokarak sürücünün ayak bileğini yakaladı.</span></p>

  <p class="calibre1"><span class="calibre2">“Defol, seni şeytan!” Sürücü, şaşkın ve korkmuş vaziyette geriye doğru sendeledi. Bir fıçının üzerine düştü. Fıçı yuvarlandı, döndü ve kafese çarparak parçalara ayrıldı. Fıçı tahtaları ve demir çemberler havuzun içine yağdı. Deniz canavarı yeniden çığlık attı ve titreyip tangırdayana dek demir çubukları salladı.</span></p>

  <p class="calibre1"><span class="calibre2">Dehşete düşen sürücü, kırbacını kaptı. Kırbacın ucu, havada, deniz canavarının ellerinin yakınında şakladı.</span></p>

  <p class="calibre1"><span class="calibre2">“Seni lanetli şeytan!” Kırbacın ucu yeniden şakladı.</span></p>

  <p class="calibre1"><span class="calibre2">Deniz canavarı dehşet içinde çığlık attı ve suyun altına dalarak uzaklaştı.</span></p>

  <p class="calibre1"><span class="calibre2">“Dur!”</span></p>

  <p class="calibre1"><span class="calibre2">Marie-Josephe, kafesten dışarı, çeşmenin kenarından sürücüye doğru koştu. Dev yük atları, ayaklarını sertçe yere vurarak homurdandılar.</span></p>

  <p class="calibre1"><span class="calibre2">“Dur!” Marie-Josephe yeniden bağırdı. Deniz canavarı feryat etti ve tiz bir ses çıkardı.</span></p>

  <p class="calibre1"><span class="calibre2">Panik ve öfkeyle davranan sürücü, kırbacın ucunu yeniden şaklatacakmış, Marie-Josephe’i kırbaçlayacakmış gibi elini kaldırdı. Hayretinden korkuyu hissedemeyen Marie-Josephe donup kaldı.</span></p>

  <p class="calibre1"><span class="calibre2">Kont Lucien’in abanoz bastonu, sürücünün bileğini yuka-nda yakalayarak darbeyi durdurdu. Büyük adam, kendisini durduranın kaba kuvvetten ziyade engelleyici bir temas olduğunu anlayamayacak kadar kendinden geçerek bastonu itti.</span></p>

  <p class="calibre1"><span class="calibre2">“Sürücü!” dedi Kont Lucien.</span></p>

  <p class="calibre1"><span class="calibre2">Sürücü, yapmaya ramak kaldığı şeyin,</span> <span class="calibre6">yapmış</span> <span class="calibre2">olduğu şeyin farkına vardı.</span></p>

  <p class="calibre1"><span class="calibre2">Kont Lucien bastonunu indirdi ve yeniden eyerine oturdu. Gri Arap atı hareketsiz duruyordu; sadece binicisine döndürdüğü, sürücüye ve deniz canavarının sızlanma ve şakımalarına doğru savurduğu kulakları hareket ediyordu.</span></p>

  <p class="calibre1"><span class="calibre6">“Majestelerinin</span> <span class="calibre2">deniz canavarı, Mile de la Croix’nm sorumluluğunda,” dedi Kont Lucien.</span></p>

  <p class="calibre1"><span class="calibre2">“Efendim, ben... matmazel, affedin...” Korku ve pişmanlık içinde, sürücü kırbacı yere savurdu.</span></p>

  <p class="calibre1"><span class="calibre2">“Çekilebilirsin.” Kont Lucien’in ses tonu, ne demek istediğini açık ediyordu: Sürücü dönmeyecekti.</span></p>

  <p class="calibre1"><span class="calibre2">Sürücü, Kont Lucien’den yanm boy daha uzun ve üç kat daha şişmandı; belindeki bıçak, Kont’un kamasının uzunluğunu geçiyordu.</span></p>

  <p class="calibre1"><span class="calibre2">Endamın bir önemi yoktu. Cezası çok daha ağır olabilirdi ve sürücü kaçmadan önce silahşorlar gelmiş olsalardı, öyle de olurdu. Sürücü, dizginleri kaptı ve atlarına sövdü. İleri fırladılar. Yük arabası gümbürdedi. Bahçıvan, izleri silmek için yeniden dışarı koştu.</span></p>

  <p class="calibre1"><span class="calibre2">“Kont Lucien...” Nefesi kesilmiş ve dizleri titrer bir halde, Marie-Josephe söyleyecek bir şey bulamadı.</span></p>

  <p class="calibre1"><span class="calibre2">“Bundan sonra rahatsız edilmeyeceksiniz.”</span></p>

  <p class="calibre1"><span class="calibre2">Marie-Josephe’e başını salladı. Atıyla uzaklaşırken, öne eğildi, bastonuyla kırbacı yakaladı, gevşek bir halka halinde doladı ve eyerinin topuzuna yerleştirdi.</span></p>

  <p class="calibre1"><span class="calibre2">Silahşorlar nefes nefese Marie-Josephe’in yanma geldiler.</span></p>

  <p class="calibre1"><span class="calibre2">“Neler oldu, matmazel?” diye sordu teğmen.</span></p>

  <p class="calibre1"><span class="calibre2">“Gördüğünüz gibi,” dedi Marie-Josephe, kırılmış fıçıyı, saçılmış suları göstererek. “Bir kaza.”</span></p>

  <p class="calibre1"><span class="calibre2">Şatoya giden Lucien, gri Arap atı Zelis’i ahırların orada güvenli bir biçimde sağ salim tımarcısına teslim etti, sonra da zemin kattan birinci kattaki kraliyet katma olan basamakları çıktı. Portakal çiçekleri havaya güzel bir koku yayıyordu.</span></p>

  <p class="calibre1"><span class="calibre2">Bütün ihtişamına rağmen Versailles Şatosu, bataklığın üze-</span></p>

  <p class="calibre1"><span class="calibre2">rine kurulmuş, yazları sıcak ve havasız, kışlan dumanlı ve soğuk, tuhaf ve kaba bir meskendi. Fransa’nın Kralı, ihtişamının bedelini rahatlığından fedakârlık ederek ödüyordu.</span></p>

  <p class="calibre1"><span class="calibre2">Silahşorlar onu, başlarını eğerek selamladılar ve kenara çekildiler; Lucien, Majestelerinin yatak odasının arkasındaki koridora elini kolunu sallayarak geçti. Majesteleri sadece oğullarının ve birkaç seçkin asilzadenin özel girişi kullanmalarına izin veriyordu.</span></p>

  <p class="calibre1"><span class="calibre2">Uşak, özel kapıyı açtı. Lucien girdi ve yatağın başucundaki yerine, perdeli yatağı Kralın uyanışını izlemeye gelen sıradan kimselerden ayıran altın rengi parmaklıkların arkasına, geçti.</span></p>

  <p class="calibre1"><span class="calibre2">Sessizlik, soğuk ve loş olan resmi yatak odasını kaplamıştı. Beyaz ipek ve altın rengi ipliklerden yapılmış goblenler, sonbahar şafağı gibi parıldıyorlardı. Beyaz tüyler, yatağın tepesini örtüyordu.</span></p>

  <p class="calibre1"><span class="calibre2">Lucien, Mösyö ile Monsenyörü ve torunları başını eğerek selamladı. Lorraine’in selamına karşılık verdi. Abartısız bir nezaketle, başhekim M. Fagon ve başcerrah M. Felix’in selamlarını kabul etti.</span></p>

  <p class="calibre1"><span class="calibre2">Saat sekizi vurdu. Hizmetçiler, pencere perdelerini açarak odayı doğudan gelen gün ışığı ve açık pencerelerden gelen serin havayla doldurdular. Gün ışığı, goblenleri ve brokar yatak perdelerini iki misli parlattı, altın rengi parke zeminde parıldadı, mükemmel resimlerle aynaları aydınlattı ve Krala uykusunda göz kulak olan kabartmalı Fransa resmini öne çıkardı.</span></p>

  <p class="calibre1"><span class="calibre2">Lucien ve Lorraine, Kralın sayvanlı ve dört direkli karyolasının goblenlerini kenara çektiler. Başoda hizmetçisi Krala eğilerek fısıldadı, “Efendim, zaman geldi.”</span></p>

  <p class="calibre1"><span class="calibre2">Elbette Kral çoktan uyanmıştı. Her zaman muhteşem görünürdü; sıradan bir ölümlü gibi burnunu çekerek, kaşınıp uykulu gözlerini ovuşturarak olduğu gibi kalkmak kabul edilebilir değildi. Nadiren kendi yatağında uyurdu ve Mme de Maintenon asla Kralın resmi yatak odasında uyumazdı. Ma</span><span style="text-indent: 1.5em; font-size: 1em;">jestelerinin âcleti, Mme de Maintenon’un odasında uyumak ve sabah törenleri için kendi yatağına dönmekti.</span></p>

  <p class="calibre1">Majesteleri, Mösyö’nün gereksiz yardımıyla oturdu.</p>

  <p class="calibre1">“Günaydın, sevgili kardeşim,” dedi Louis. “Uyandım.”</p>

  <p class="calibre1">“Günaydın, efendim,” diye cevap verdi Mösyö. “Sizi bu sabah bu kadar iyi görmekten memnun oldum.”</p>

  <p class="calibre1">Mösyö, ağabeyine bir fincan çikolata uzattı. Kral’m iştahı yerindeydi, ancak sabahları asla yemezdi. Uzak mutfaklardan getirilen fincanındaki sıvı soğuktu ve katılaşmıştı; Versailles Şatosu’nda yemek, sofraya asla sıcak ulaşmazdı.</p>

  <p class="calibre1">Majesteleri, rahatlıktansa ihtişamı yeğliyordu; soyluları gözünün önünde ve kontrolü altında tutabilmek için, mahremiyetini feda etmişti. Soylular sınıfının her bir üyesi potansiyel birer düşmandı, zira amcasının kışkırtmasıyla çıkan iç savaş süresince her şeyi çok iyi öğrenmişti. Lucien, saraydaki konumunun bir kısmını, babasının Majestelerine olan sarsılmaz politik sadakati sayesinde edinmişti.</p>

  <p class="calibre1">Orta yaşlarıma gelip de babam gibi sakat halimle Barenton’a çekildiğimde, benzer bir onuru talep edebilmeyi umuyor ve bekliyorum, diye düşündü Lucien.</p>

  <p class="calibre1">Lucien, yatak örtülerini kenara çekti. Mösyö, yataktan çıkmasına yardım etmek için elini Majestelerine uzattı. Majesteleri, Mösyö’nün yardımını kabul etti. Gecelik ve kısa peruka giyinmiş olarak, îlk Girişteki ayrıcalıklı saray mensuplarının huzurunda, büyük yatağının parmaklıklarından aşağı adım attı.</p>

  <p class="calibre1">Lorraine, Majestelerine sabahlığını tuttu.</p>

  <p class="calibre1">Teşrifatçı, ilk odanın kapısında asasını yere vurdu.</p>

  <p class="calibre1">“Majesteleri uyandı.”</p>

  <p class="calibre1"><span class="calibre2">Majestelerinin papazı, yatağının başucunda diz çöken Kral’m yanma gitti. Saray mensupları, dedikodu yaparak Kral’ın dua edişini izlediler.</span></p>

  <p class="calibre1">Lucien, Mösyö, Lorraine, doktor ve cerrah, Majestelerine tuvalet sandalyesine kadar eşlik ettiler. Lucien, rahatsızlığının&nbsp;<span style="text-indent: 1.5em; font-size: 1em;">nüksettiğine dair herhangi bir belirti olup olmadığını görmek için Majestelerini dikkatle izledi. Ameliyattan bu yana sabah abdestleri, şükürler olsun ki, Majestelerine büyük acılar vermeyi bırakmıştı. Lucien, hükümdarının hayatı için endişe etmişti. Rahatsızlığını nadiren itiraf eden Louis, acıya dayanıklıydı. Ancak, hasta olduğu yıl boyunca, vücudu kendisine insafsızca işkence etmişti.</span></p>

  <p class="calibre1"><span class="calibre2">Cerrah da o kadar merhametsizce davranmıştı ki.</span></p>

  <p class="calibre1"><span class="calibre2">Fagon ve Felix, Majestelerinin anal çıbanını iyileştirmişlerdi; Lucien bunu kabul ediyordu. Cerrah, tedaviyi çok sayıda köylü ve hükümlü üzerinde denemişti. Birçoğunu öldürmüş ve onları şafak vakti gömmüştü. Çanların çalınmasını yasaklamıştı, böylece başarısızlıklardan kimsenin haberi olmayacaktı.</span></p>

  <p class="calibre1"><span class="calibre2">Birkaçını da kurtardı, hakkını vermem lazım, diye düşündü Lucien. Kral’ı bize geri getirdi. Majesteleri ölür ve Monsen-yör hükmederse neler olur...</span></p>

  <p class="calibre1"><span class="calibre2">Majestelerinin, Monsenyör gibi önemsiz bir varisi nasıl ortaya çıkardığı sorgulanacak bir sır değildi.</span></p>

  <p class="calibre1"><span class="calibre2">Lucien, Kralının dayanıklılığıyla avunuyordu. Majesteleri yaşlı bir adamdı, ancak sağlığına kavuşmuş yaşlı bir adam.</span></p>

  <p class="calibre1"><span class="calibre2">Mösyö, Majestelerine bir kâse şarap ruhu takdim etti. Majesteleri parmaklarını batırdı. Lucien ona havlusunu getirdi. Majesteleri ellerini sildi.</span></p>

  <p class="calibre1"><span class="calibre2">Fagon, her gün yaptığı gibi Kral’ı muayene etti. “Majestelerinin sağlığı mükemmel.” Fagon, saray mensuplarının duyacakları kadar yüksek sesle konuştu. Onlar da takdir mırıltılarıyla karşılık verdiler. “Majesteleri dilerse, bugün Majestelerini tıraş edeceğim.”</span></p>

  <p class="calibre1"><span class="calibre2">“Koltuklarım kabardı, M. Fagon,” dedi Louis. “En son ne zaman birisinin çenesini tıraş ettiniz?”</span></p>

  <p class="calibre1"><span class="calibre2">“Çırakken, Efendimiz, ama usturamı hep keskin tuttum.” Kraliyet berberi, özellikle bugün yerinden edilmesinin yarattığı hayal kırıklığını saklayarak kenara çekildi. Doktor Fagon, Majestelerinin yüzünü tıraş etti. Majestelerinin küçük&nbsp;</span><span style="text-indent: 1.5em; font-size: 1em;">sabah perukasını çıkardı ve gerçek saçından geriye kalanları hatasız hareketlerle tıraş etti.</span></p>

  <p class="calibre1">“Mükemmel iş çıkarıyorsunuz, bayım. Belki de doktorlukta harcanıyorsunuz.”</p>

  <p class="calibre1">Fagon gücendiyse bile tepkisini gizledi.</p>

  <p class="calibre1">“Bütün hünerlerim daima Majestelerinin hizmetindedir.” Uyanış töreni ilerledikçe, teşrifatçı, Majestelerinin yatak odasına birbirini izleyen saray mensubu gruplarının girmesine izin verdi. Beşinci Girişe varıldığında, Lucien, Rahip de la Croix’nın, Majestelerinin davetini umursamadığını memnuniyetsizlikle fark etti.</p>

  <p class="calibre1">Böylesi bir onuru reddetmek kim için olsa korkunçtur, diye düşündü Lucien. Bir Cizvitin böyle yapması ise hayli tuhaf.</p>

  <p class="calibre1">Mösyö, Majestelerinin geceliğini çıkardı ve ona gömleğini verdi. Gömleğin boğazı ve kol ağızları dantelliydi. Uzun çorapları en kaliteli beyaz Fransız ipeğinden, bilekten büzgülü pantolonu ise siyah satendendi. Kılıcının kını, incilerle kaplıydı ve kılıç kayışının karmaşık bir tasarımı vardı. Uzun ceketi, zambak işlemeleriyle kaplıydı. Giysilerinin kumaşı, doğrudan en kaliteli Fransız fabrikalarından geliyordu ve özellikle bugün için üretilmişlerdi: çünkü bugün, kumaş ve dantelleri ile deri ve tasarımları modanın zirvesiymiş gibi davranan İtalyanları etkileme günüydü.</p>

  <p class="calibre1">Mösyö, ağabeyinin önünde diz çöktü ve yüksek topuklu ayakkabılarını giymesine yardım etti. Majesteleri artık, hükümdarlığının başlarında olduğu gibi, alev ve gün ışığı renklerinde giyinmese de önemli devlet günlerinde kırmızı ayakkabı giyme alışkanlığını devam ettiriyordu. Altın rengi ağır tokalar elmas kaplıydı. Yüksek topuklar, Majestelerini bir buçuk metreden daha yükseğe kaldırıyordu.</p>

  <p class="calibre1">Uşaklardan biri kısa bir merdiven getirdi; Lucien buna çıktı. Kraliyet perukaları hazırlayıcısı ona Kralın şık, aslan yelesi gibi parlak ve siyah insan saçından yapılma yeni perukasını verdi. Lucien bunu Kralın başına yerleştirdi ve uzun, mükcm-</p>

  <p class="calibre1"><span class="calibre2">mel bukleleri omuzlarının üzerinde düzeltti. Peruka, Kral’ın endamına yedi santim daha ekledi. Paris’e yakın bir yerde, köylü bir kız saçını feda ederek babasına bir yıllık maaş kazandırmıştı.</span></p>

  <p class="calibre1"><span class="calibre2">Büyük Veliaht Monsenyör, Majestelerin şapkasını uzattı. Beyaz devekuşu tüyleri, sabah ışığında parladılar.</span></p>

  <p class="calibre1"><span class="calibre2">Bir beğeni mırıldanması, parmaklıkların arkasındaki saray mensuplan arasında dalgalandı; hep birlikte Krallarına reverans yaptılar.</span></p>

  <p class="calibre1"><span class="calibre2">Kral, ailesini ve maiyetinin en ayrıcalıklı üyelerini günü karşılamaları için azat etti.</span></p>

  <p class="calibre1"><span class="calibre2">İşçiler söylendiler, ancak Marie-Josephe onları son birkaç fıçıdaki deniz suyunu süzmeye ikna etti. Yosun parçaları ve birkaç deniz salyangozuyla birlikte, elekte yarım düzine canlı balık da ortaya çıktı.</span></p>

  <p class="calibre1"><span class="calibre2">“Suyu doğrudan çeşmeye boşaltın, matmazel,” dedi teğmen silahşor. “Şeytan, diğerini yakaladığı gibi bu balıkları da yakalar.”</span></p>

  <p class="calibre1"><span class="calibre2">“Yemeğini alması için bana yaklaşması gerekli,” dedi Marie-Josephe.</span></p>

  <p class="calibre1"><span class="calibre2">Silahşor yüzünü buruşturdu. “Parmaklarınıza dikkat edin,” dedi.</span></p>

  <p class="calibre1"><span class="calibre2">“Beni geçen gece ısırabilirdi,” dedi Marie-Josephe. “Beni boğabilirdi. Yeterince güvendeyim.”</span></p>

  <p class="calibre1"><span class="calibre2">“Söz konusu şeytanlar olunca, asla bilemezsiniz,” dedi, şeytanlarla kayda değer bir deneyimi varmışçasına.</span></p>

  <p class="calibre1"><span class="calibre2">“Bana daha fazla canlı balık getirebilir misiniz?” diye sordu Marie-Josephe işçilerden birine.</span></p>

  <p class="calibre1"><span class="calibre2">“Canlı balık bulmak kolay değil, matmazel.” Elini seyrek, kahverengi saçları arasında gezdirdi.</span></p>

  <p class="calibre1"><span class="calibre2">“Canlı balık getirirseniz, Kont Lucien size iyi bir ödeme yapacak.”</span></p>

  <p class="calibre1"><span class="calibre2">“Getirmezseniz de kırbaçlanacaksınız.” Alnına terli bir</span> 76</p>

  <p class="calibre1"><span class="calibre2">eşarp bağlı esmer, genç bir işçi, arkadaşına güldü. “Georges’un kırbacıyla.”</span></p>

  <p class="calibre1"><span class="calibre2">“Bunu asla yapmaz!” diye haykırdı Marie-Josephe. Ancak sonra, birisinin Majestelerine hakaret ettiğini düşünürse, pekâlâ yapar, diye düşündü.</span></p>

  <p class="calibre1"><span class="calibre2">“Kaç tane canlı balık istiyorsunuz, matmazel? Bir de ... ne kadar ödeyeceksiniz?”</span></p>

  <p class="calibre1"><span class="calibre2">“Akşam yemeğinde yiyeceğiniz kadar getirin bana. Sadece balık yiyecekmişsiniz ve sadece akşam yemeği yiyecekmişsiniz gibi.”</span></p>

  <p class="calibre1"><span class="calibre2">İşçiler, kırık fıçının son tahtalannı da sudan çıkardılar ve yük arabasının içine attılar. Takırtı, ötede, Apollo’nun yunuslarından birinin altındaki deniz canavarını korkuttu. İşçiler şapkalarına dokundular, yük arabalarına bindiler ve uzaklaştılar.</span></p>

  <p class="calibre1"><span class="calibre2">Birkaç bahçıvan, yoldaki yük arabası ve toynak izlerini tırmıkla düzeltmek, at gübresi parçalannı temizlemek ve saksıdaki çiçekler ile ağaçları düzgün sıralar halinde bırakıp solmuş çiçekleri beraberlerinde götürerek yeniden ortadan kaybolmak üzere aceleyle geldiler.</span></p>

  <p class="calibre1"><span class="calibre2">Silahşorlar, çadırın kenarlarını indirdiler ve Marie-Josephe’i içeride deniz canavarıyla yalnız bıraktılar. Marie-Josephe, çadırın tepesinden ve kenarlarından içeri giren ipeksi gün ışığının sessizliğinde tek başına oturdu. Suyun altındaki deniz canavarı kendini daha yakma sürükledi,</span></p>

  <p class="calibre1"><span class="calibre2">Marie-Josephe canlı balıklara tereddütle baktı. Seğirip kıpırdıyorlardı. Onları en kısa zamanda deniz canavarına kendisi yedirmezse, çeşmeye boşaltabilirdi. Yoksa ölürlerdi. İşlemeli kadife elbisesinin kolunu dirseğinin üzerine kıvırdı, kavanozun içine uzandı ve balıklardan birini yakaladı.</span></p>

  <p class="calibre1"><span class="calibre2">Kıpır kıpır balığı sıkıca tutan Marie-Josephe diz çöktü ve balığı suyun içinde salladı.</span></p>

  <p class="calibre1"><span class="calibre2">“Gel, deniz canavarı.”</span></p>

  <p class="calibre1"><span class="calibre2">Deniz canavarı ileri atıldı, ancak hızlıca başka yöne döndü. Maric-Josfcphe’in bileğinin etrafında küçük dalgalar oluştu. “Buraya gel, deniz canavarı. Gel de güzel bir balık al.” Deniz canavarı, basamaklardan birkaç kol boyu uzakta ileri geri yüzdü.</span></p>

  <p class="calibre1"><span class="calibre2">“Lütfen, deniz canavarı,” dedi. “Yemek</span> <span class="calibre6">zonındasm</span><span class="calibre2">.”</span></p>

  <p class="calibre1"><span class="calibre2">Canlı balık kuvvetsizce kıvrandı. Marie-Josephe elini açtı. Deniz canavarı, o kadar yakına sıçradı ki tırnakları Marie-Josephe’in parmaklarına dokundu. Marie-Josephe, sevinçle nefesini tuttu. Yaratık balığı yakaladı ve ağzının içine tıkıştırdı.</span></p>

  <p class="calibre1"><span class="calibre2">“Güzel deniz canavarı!” Büyülenmiş halde Marie-Josephe başka bir balık yakaladı. “Akıllı deniz canavarı!”</span></p>

  <p class="calibre1"><span class="calibre2">Kendi cesaretinden ürken deniz canavarı, şafak atlarının toynakları altına sığınmak için Apollo’ya doğru kaçtı.</span></p>

  <p class="calibre1"><span class="calibre2">Apollo, zamanı geciktirmek için yanlış yöne sürüyordur belki de, diye düşündü Marie-Josephe. Belki de güneşin aksi yönünde sürse, zaman geriye gidecek ve hepimiz sonsuza dek yaşayacağız.</span></p>

  <p class="calibre1"><span class="calibre2">Omzunun üzerinden, yarı saydam çadır duvarında parıldayan güneşin kızıl ışıklarına baktı.</span></p>

  <p class="calibre1"><span class="calibre2">Nefesini tuttu. Güneş tepedeydi, beklediğinden daha yüksekte. Balığı havuza fırlattı, basamaklardan yukarı koştu ve kafesten çıktı, kapıyı çarpıp kapattı ve aceleyle dışarı fırladı.</span></p>

  <p class="calibre1"><span class="calibre2">Kont Lucien yanımdan ne zaman ayrıldı, diye merak etti. Birkaç dakika önceydi, değil mi?</span></p>

  <p class="calibre1"><span class="calibre2">Yeşil Halı’dan yukarı, şatoya koşarken kendini çok geç kalmadığına ikna etmeye çalıştı.</span></p>

  <p class="calibre1"><span class="calibre2">Yatağının boş olacağını, gitmiş olacağını, Odelette’in onu uyandırmış olacağını umarak Yves’in odasına daldı. Ancak Yves, karanlık odasında hafifçe horlayarak yatıyordu.</span></p>

  <p class="calibre1"><span class="calibre2">“Yves, sevgili ağabeyim, uyan, lütfen, çok özür dilerim...” “Ne?” diye mırıldandı. “Ne oldu, ne var?” Kıvırcık koyu renk saçları dört bir tarafa fırlamış vaziyette doğruldu. “Saat yedi oldu mu?”</span></p>

  <p class="calibre1"><span class="calibre2">“Saat en az sekiz buçuk; çok üzgünüm, deniz canavarını</span></p>

  <p class="calibre1"><span class="calibre2">beslemeye gittim, zamanı unuttum.”</span></p>

  <p class="calibre1"><span class="calibre2">Üzgün ifadesi ve sessizliğindense, öfkesine katlanmak daha kolay olurdu.</span></p>

  <p class="calibre1"><span class="calibre2">“Çok üzgünüm,” dedi yeniden.</span></p>

  <p class="calibre1"><span class="calibre2">“Önemliydi,” dedi Yves.</span></p>

  <p class="calibre1"><span class="calibre2">Marie-Josephe başını eğdi. Hatası, kendini yetişkin bir kadından ziyade sorumsuz bir çocuk gibi hissetmesine neden olmuştu ve bahanesi ya da savunması yoktu.</span></p>

  <p class="calibre1"><span class="calibre2">“Biliyorum,” diye fısıldadı Marie-Josephe.</span></p>

  <p class="calibre1"><span class="calibre2">Sessizlik ona ağır geldi.</span></p>

  <p class="calibre1"><span class="calibre2">“Odelette nerede?”</span></p>

  <p class="calibre1"><span class="calibre2">“Benim yerime Matmazel’in yanında hazır bulunması için gönderdim onu,” dedi Marie-Josephe. “Senin uyandırılman gerektiğini kesinlikle bilmiyordu! Hepsi benim suçum, benim sorumluluğum.”</span></p>

  <p class="calibre1"><span class="calibre2">Yves kolunu, Marie-Josephe’in omzuna sardı.</span></p>

  <p class="calibre1"><span class="calibre2">“Dert etme,” dedi sesindeki zoraki neşeyle. Yaşlı bir adamın yataktan kalkıp lazımlığını kullanmasını izlemek için şafakta kalkmaktansa, uyumayı tercih ederim.”</span></p>

  <p class="calibre1"><span class="calibre2">Marie-Josephe gülmeye çalıştı, ancak bunun yerine gözyaşlarını tutabilmek için dudağını ısırdı.</span></p>

  <p class="calibre1"><span class="calibre2">“Orada olmadığımı kimse fark etmeyecektir,” dedi Yves içtenlikle. “Deniz canavarı beslendi mi?”</span></p>

  <p class="calibre1"><span class="calibre2">“Biraz balık yedi,” dedi Marie-Josephe dertli bir halde.</span></p>

  <p class="calibre1"><span class="calibre2">“Bu harika!” diye haykırdı Yves. “Kralın takdirini almak için daha da önemli. Başaracağını biliyordum.”</span></p>

  <p class="calibre1"><span class="calibre2">“Bana o kadar iyi davranıyorsun ki,” dedi Marie-Josephe. “Hatama öfkelenmeden katlanıyorsun, bunu bir başarıymış gibi gösteriyorsun!”</span></p>

  <p class="calibre1"><span class="calibre2">“Bunun hakkında daha fazla düşünme,” dedi. “Şimdi bırak da münasip şekilde giyineyim.”</span></p>

  <p class="calibre1"><span class="calibre2">Marie-Josephe onu yanağından öptü. Yatak odalarını birleştiren giyinme odasından geçerken, Yves seslendi, “Kız kardeşim, ekmek ve çikolata bulabilir misin? Çok acıktım.”</span></p>

  <h1 class="calibre1" id="sigil_toc_id_4" style="text-align: center;"><a id="bookmark1"></a>BEŞİNCİ BÖLÜM</h1>

  <p class="calibre1"><span class="calibre2">Marie-Josephe, Apollo Çeşmesi ve deniz canavarına doğru giden tepeden aşağı yorgun argın geri yürüdü. Her şey bir yana, şatonun küçük şapelinde Majesteleri ve maiyetiyle yapılan Ayini de hatası yüzünden kaçırmıştı. Bir dua fısıldadı ve kimse katılmayacak olsa da akşam Ayinine gideceğine dair Tanrıya yemin etti.</span></p>

  <p class="calibre1"><span class="calibre2">Apollo Çeşmesi’ne döndü ve çadıra girdi. Deniz canavarının şarkısı, dikkatini o yöne çekse de acele etmedi. Endişe ve utancını bir kenara koymaya ve böylece sıkıntısını yaratığa iletmemeye kararlı olarak, birkaç dakikasını Yves’in incelemede kullanacağı aletleri düzenlemekle geçirdi. Numune, eriyen bir buz tabakasının altında yatıyordu; inceleme masasının bacaklarından aşağı damlayan sular, talaş parçalarıyla beneklenen bir su birikintisi oluşturuyordu.</span></p>

  <p class="calibre1"><span class="calibre2">Marie-Josephe, çizim kutusunun üzerine bir sayfa kâğıt yerleştirdi; Yves çalışmasına başladığında, kendisi de hazır olacaktı. Hışırdayan yaprakları yeniden düşünerek, Herr Leibniz’in sisteminde aceleyle bir denklem yazdı. Çok geçme</span><span style="text-indent: 1.5em; font-size: 1em;">den, sonucun yetersiz olduğunu ve sorunun peşini bırakmamaya değeceğini düşündü.</span></p>

  <p class="calibre1">Deniz canavarı fısıldadı ve hafifçe bağırdı. Marie-Josephe, kimse okuyamasın diye denklemi sildi. Sükûnetini yeniden elde ettiğinde, deniz canavarının kafesine girdi. Yaratık, heykelin altından ona dikkatle bakıyordu. Uzun ve koyu renk saçları, o düğüm olmuş tuhaf, açık yeşil bukleyle birlikte omuzlarının etrafında kıvrılarak dökülüyordu.</p>

  <p class="calibre1">“Bana gel, deniz canavarı.” Kavanozdan kepçeyle bir balık çıkardı - zavallı şeyler yüzeyde güçlükle soluyorlardı; kısa süre sonra hepsi ölecekti - balığı ağdan eline aldı ve seğiren kaygan hayvanı havuza daldırdı.</p>

  <p class="calibre1"><span class="calibre2">Deniz canavarı, hüzünlü şarkısı ürkütücü bir biçimde yükselirken ona doğru daldı. Marie-Josephe, suyu balıkla dalgalandırdı.</span></p>

  <p class="calibre1"><span class="calibre2">Deniz canavarı ileri atıldı, balığı kaptı, bu arada tırnaklarıyla Marie-Josephe’in elini hafifçe sıyırdı ve geri dalıp uzaklaşırken balığı ağzına tıkıştırdı. Damlacıklar, Marie-Josephe’in yüzüne sıçradı ve binici giysisi benek benek su oldu. Kadife lekelenmeden önce üzerine hafifçe vurarak damlacıkları uzaklaştırdı. Tatmin olmasa da cesaretlenerek başka bir balık yakaladı.</span></p>

  <p class="calibre1"><span class="calibre2">Deniz canavarı artık daha cesurdu. Kısa süre sonra, yemeğini Marie-Josephe’in elinden dikkatle almaya cesaret etti. Yüzen ağlarının dokunuşu ipek gibiydi. Yemeğini yerken, kaçmak yerine, Marie-Josephe’in erişebileceği bir yerde durdu. Marie-Josephe, dokunduğunda yaratığın buna alışacağını umarak elini gittikçe daha fazla yakınlaştırdı.</span></p>

  <p class="calibre1"><span class="calibre2">Gürültü ve hareket ikisini de irkiltti. Bir atlı yakınlarda dörtnala gidip çakılları sıçratarak dururken, çadırın kenarlan sarsıldı. Deniz canavarı hırıldadı ve tısladı, geriye doğru bir dalışla yükseldi ve Apollo’nun altındaki sığmağına doğru hızlandı. Marie-Josephe hüsranla iç geçirdi.</span></p>

  <p class="calibre1"><span class="calibre2">Chartres, çadır perdelerini kenara savurdu, kalesin kapısını tangırdatarak açtı ve çeşmenin kenarında ağır adımlarla yürüdü. Altın rengi tokalı parlak ayakkabılarının yüksek topukları, platforma sertçe vurdu. Marie-Josephe, düke reverans yaptı. Chartres sırıttı ve Marie-Josephe’in elini hafifçe tutup reverans yaptı.</span></p>

  <p class="calibre1"><span class="calibre2">“Günaydın, Mile de la Croix.”</span></p>

  <p class="calibre1"><span class="calibre2">Şaşırıp gururu okşanan Marie-Josephe, su ve balık pulları yüzünden buruşmuş parmaklarından ve balık kokusundan utanarak Chartres’ın elinden kurtulup reverans yaptı.</span></p>

  <p class="calibre1"><span class="calibre2">“Günaydın, efendim.”</span></p>

  <p class="calibre1"><span class="calibre2">Bir perukaya değil de kendi saçına ait olan açık kahverengi bukleleri, güvercin grisi ceketinin yakasında parıldıyordu. Hâlâ, resmi olmayan bol fularını takıyordu; bıyığı da yerinde duruyordu. Lotte kıkırdayarak, bazen bıyığının rengini sürmesiyle koyulaştırdığını itiraf etmişti.</span></p>

  <p class="calibre1"><span class="calibre2">Çeşmenin içine gözlerini kısarak, dikkatle baktı. Kısmen kör olmasından dolayı Marie-Josephe üzüntü duydu.</span></p>

  <p class="calibre1"><span class="calibre2">“Nerede o? Ah, orada... hayır...”</span></p>

  <p class="calibre1"><span class="calibre2">“Şafak atlannm toynakları altında,” dedi Marie-Josephe. “Gördünüz mü? Sessiz ve hareketsiz durursanız, dışarı çıkabilir.”</span></p>

  <p class="calibre1"><span class="calibre2">Marie-Josephe bir balık yakaladı, soğuk havuza daldırdı ve ileri geri salladı. Balık, zayıf bir şekilde seğirdi.</span></p>

  <p class="calibre1"><span class="calibre2">“Bırakın da hayvanı ben besleyeyim!” dedi Chartres.</span></p>

  <p class="calibre1"><span class="calibre2">Kendi elimi canavann dişlerinde tehlikeye atabilirim, diye düşündü Marie-Josephe. Ama dükünkileri tehlikeye atamam. Canavar onu ısırırsa, Madam beni asla affetmez.</span></p>

  <p class="calibre1"><span class="calibre2">Ona balığı uzattı, ancak kazara olmuş gibi balığın elinden kaymasına izin verdi.</span></p>

  <p class="calibre1"><span class="calibre2">“Efendim, özür dilerim -”</span></p>

  <p class="calibre1"><span class="calibre2">“Ben alırım!” Marie-Josephe’in şaşkın bakışları altında, dizlerinin üzerine çöktü ve bileğindeki danteli ıslatarak elini havuza daldırdı. Balık, erişemeyeceği bir yere batmıştı. Toparlanıp ileri yüzdü. Yüzü yukarı bakacak şekilde yüzerek deniz</span></p>

  <p class="calibre1"><span class="calibre2">canavan belirdi. Balığı suyun altından yakaladı ve uzağa fırlattı. Chartres heyecan içinde neredeyse platformdan düşüyordu. Marie-Josephe, onu ıslak kolundan yakalayarak geri çekti.</span></p>

  <p class="calibre1"><span class="calibre2">“Muhteşem!” diye haykırdı Chartres. “Rahip de la Croix’ya yardım etmek</span> <span class="calibre6">istiyorum."</span> <span class="calibre2">İnce cam kırıklarının, ipek çoraplarının üzerindeki etkisinden bihaber, Marie-Josephe’in yanma diz çöktü. “Eğer ağabeyinizle konuşursanız... Belki ona aletlerini uzatmama izin verir. Ya da görüş aynasını tutmama. Ya da...”</span></p>

  <p class="calibre1"><span class="calibre2">Marie-Josephe güldü. “Efendim, ilk sıradan bir sandalye talep edebilirsiniz. Her şeyi göreceksiniz. Numunenin incelenmesine tamamen odaklanabilirsiniz.”</span></p>

  <p class="calibre1"><span class="calibre2">“Sanırım öyle,” dedi gönülsüzce. “Ama ağabeyiniz bana danışmaktan çekinmemeli ve elbette benim gözlem evimi kullanabilir. Ona donanımımdan bahsedeceksiniz, değil mi?” “Elbette, efendim. Teşekkür ederim.” Chartres’ın en yenisinden bileşik mikroskobu, teleskopu ve Marie-Josephe’in günah işleyecek kadar çok istediği sürgülü hesap cetveli vardı.</span></p>

  <p class="calibre1"><span class="calibre2">İnsanlar, Chartres’m gözlem evinde ne yaptığıyla ilgili, zehir ve büyülerle ilgili fısıldayıp dedikodu yapıyorlardı. Hiç adil değillerdi; Chartres epey kimya biliyordu ve zehir ya da şeytanlara en ufak ilgisi yoktu.</span></p>

  <p class="calibre1"><span class="calibre2">“Efendim,” dedi Marie-Josephe, düşünmeden ama kaygısını saklayarak, “ağabeyimi gördünüz mü?” Ya Majesteleri, Yves’in yokluğunu fark edip öfkelendiyse? Ya onu ciddi anlamda azarladıysa, ya Kral, ağabeyini konumundan, çalışmasından aldıysa?</span></p>

  <p class="calibre1"><span class="calibre2">“Hayır, ama bakın, belki de şimdi gelen odur.”</span></p>

  <p class="calibre1"><span class="calibre2">Muhafız, giriş yerindeki beyaz ipeği kenara çekti.</span></p>

  <p class="calibre1"><span class="calibre2">Büyük Veliaht Monsenyör, tahtın varisi ve aynı zamanda Chartres’ın kuzeni, çadıra girdi. Veliahdın eşi birkaç yıl önce ölmüştü; Monsenyörün, özel dairelerinde Mile Choin adında bir metresi olduğu söyleniyordu; Mile Choin saraya hiç gelmemişti.</span></p>

  <p class="calibre1"><span class="calibre2">Majestelerinin genç erkek torunları, Monsenyörün oğulları Bourgogııc, Anjou ve Berri dükleri, babaları Büyük Veliahdın arkasından, birbirlerine dirsek atıp deniz canavarını bir an olsun görebilmek için boyunlarını uzatırken, ağırbaşlı görünmeye çalışarak beraber ilerliyorlardı.</span></p>

  <p class="calibre1"><span class="calibre2">Madam ve Lotte girdiler; Maine içeride dolaşıyordu. Madam onu kibarlıkla durdurdu. Majesteleri, Louis Auguste’ü, erkek kardeşi Louis Alexandre’ı ve üvey kız kardeşlerini istediği gibi meşrulaştırabilirdi; Madam ise hepsini, hatta gelinini dahi her zaman gayrimeşru çocuklar olarak görecekti.</span></p>

  <p class="calibre1"><span class="calibre2">Madam’ın bu düşüncesi canlarını sıkıyorsa bile, ki Marie-Josephe bundan şüpheliydi, endişelerini saklıyorlardı. Maine, altın işlemeli ve gümüş dantelli, kaliteli, yeni kırmızı ceketi içinde bugün özellikle daha yakışıklıydı. Şapkasından, kar yığını gibi duran sorguç tüyleri saçılıyordu. Ceketi, eşit olmayan omuzlarını gizliyordu. Topallaması pek fark edilmeyecek şekilde dikkatle yürüdü.</span></p>

  <p class="calibre1"><span class="calibre2">Gittikçe daha fazla saray mensubu ve ziyaretçi ile Majestelerinin Paris ve kırsal bölgelerden gelen tebaası çadırın içine üşüştüler; Marie-Josephe’in, incelemeye gelmesini beklediğinden çok daha fazla insan vardı. Saray mensupları, kraliyet ailesinin sandalyelerinin arkasında, görüş açısı olan yerler arayarak boş boş dolaştılar. Ziyaretçiler, asilzadelerin arkasında, çadırın duvarı boyunca ayakta duruyorlardı.</span></p>

  <p class="calibre1"><span class="calibre2">Birkaç kişi, kafese doğru gezindiler ve çubukların arasından dikkatle baktılar. Aralarından biri kapı mandalını kaldırdı, ancak silahşorlardan biri onu durdurdu.</span></p>

  <p class="calibre1"><span class="calibre2">“Giremezsiniz, efendim,” dedi silahşor. “Çok tehlikeli.” “Benim için çok tehlikeli, onun için değil mi?” Ziyaretçi, Marie-Josephe’i işaret etti, sonra da güldü. “Yoksa Poseidon’un deniz canavarı için kurban mı?”</span></p>

  <p class="calibre1"><span class="calibre2">“Lütfen saygılı olun,” dedi silahşor.</span></p>

  <p class="calibre1"><span class="calibre2">“Majestelerinin daveti...”</span></p>

  <p class="calibre1"><span class="calibre2">“...halka açık inceleme için.”</span></p>

  <p class="calibre1">Kasabalı cevap vermek için ağzını açtı, sonra da kapattı. Başını eğerek selam verdi ve bir adım geri gitti.</p>

  <p class="calibre1">“Haklısınız, subayım,” dedi. “Majestelerinin daveti <span class="calibre3">inceleme</span> için. Majesteleri, canlı deniz canavarını istediği zaman gösterecektir.”</p>

  <p class="calibre1">“Belki de ehlileştirildiğinde,” dedi silahşor.</p>

  <p class="calibre1"><span class="calibre2">Marie-Josephe, havuza bir balık attı. Deniz canavan, su sıçratıp hırıldayarak balığa doğru daldı. Dişleri birbirine çarptı. Marie-Josephe balık için biraz üzüldü. Yves’i boş yere bekleyerek, basamakları Chartres ile birlikte tırmandı ve deniz canavarının kafesini arkasından kilitleyerek terk etti.</span></p>

  <p class="calibre1"><span class="calibre2">Kraliyet ailesine reverans yaptı, ardından Madam’ın elbisesinin eteğini öptü, kendisini dudaklarından ve yanaklarından öpmek için duran Lotte’yi kucakladı. Lotte, yüksek başlığını yerinden oynatmamak için dikkatle hareket ediyordu. Fırfırları, güzelce yapılmış saçlarının üzerinden yükseliyor, kurdeleleri ve danteli sırtına dökülüyordu.</span></p>

  <p class="calibre1"><span class="calibre2">“Günaydın, canım,” dedi Madam. “Seni Ayinde göremedik.”</span></p>

  <p class="calibre1"><span class="calibre2">“Ayin yerine belki de M. de Chretien’leydi,” dedi Lotte keyifli bir gülümsemeyle.</span></p>

  <p class="calibre1"><span class="calibre2">“Sus, kızım,” dedi Madam.</span></p>

  <p class="calibre1"><span class="calibre2">“Lütfen beni affedin, Madam,” dedi Marie-Josephe, Lotte’nin neyi bu kadar eğlenceli bulduğunu merak ederek.</span></p>

  <p class="calibre1"><span class="calibre2">“O acınası papazın, haftalardır verdiği en sıkıcı vaazı kaçırdığın için seni affetmek mi? Çocuk! Sana imreniyorum.”</span></p>

  <p class="calibre1"><span class="calibre2">Madam’ın Versailles’m papazları hakkındaki şikâyetleri, Marie-Josephe’i her zaman endişelendirmişti. Madam’ın dine hakaret etme ya da karşı gelme gibi bir niyeti olmadığını Tanrı anlardı. Marie-Josephe, saray mensuplarının diğer üyelerinin, özellikle de Mme de Maintenon’un, önceleri Protestan olan Madam’ı anlayıp anlamadığmdansa çok emin değildi. Gerçi, Mme de Maintenon da o zamanlar bir Protestandı.</span></p>

  <p class="calibre1"><span class="calibre2">“Saçımı beğendin mi? Senin Odelette bir harika!’' dedi Lot*</span></p>

  <p class="calibre1"><span class="calibre2">te. “Yan melez mi? Neden onu daha önce görmedik?”</span></p>

  <p class="calibre1"><span class="calibre2">“Affedersiniz, Matmazel, Odelette Türk’tür; kısa süre önce Martinique’ten yanıma, Fransa’ya geldi.”</span></p>

  <p class="calibre1"><span class="calibre2">“Saçımı öyle güzel yaptı ki... Elinin bir dokunuşuyla da bu eski yüksek başlığı yeniledi.”</span></p>

  <p class="calibre1"><span class="calibre2">“Moda her değiştiğinde, sana yeni bir başlık almaya gücüm yetmez,” dedi Madam ilgisizce. “Ya da her gün.”</span></p>

  <p class="calibre1"><span class="calibre2">Mösyö ve Lorraine yanlarına geldiler. Lorraine, Marie-Josephe’in elini ellerinin arasında tutarak dudaklanna kaldırıp öperken ve elini bırakmadan önce bir anlığına alıkoyarke.n, kalbi daha hızlı çarpan Marie-Josephe reverans yaptı. Bu etkileyici dokunuşuyla irkilen, şaşıran ve heyecanlanan Marie-Josephe uzaklaştığında, gözleri yarı kapalı olan Lorraine gülümsedi. Çok güzel, uzun ve koyu renk kirpikleri vardı.</span></p>

  <p class="calibre1"><span class="calibre2">Mösyö, kayıtsız bir şekilde Marie-Josephe’i başıyla selamladı. Ailesini ve Lorraine’i alarak yerlerine götürdü. Ceketinin eteklerini düzelterek yerine oturdu. Chartres kendini kız kardeşinin yanındaki bir sandalyeye attı.</span></p>

  <p class="calibre1"><span class="calibre2">“Mile de la Croix,” dedi, “deniz canavarının insanları yediği doğru mu?”</span></p>

  <p class="calibre1"><span class="calibre2">“Ah, evet,” dedi Marie-Josephe, yapabildiği kadar ciddi bir ses tonuyla. “Eminim doğrudur.”</span></p>

  <p class="calibre1"><span class="calibre2">“insanlar da,” dedi Lorraine, “bunun karşılığını veriyor.” Çeşmenin düzeneği tangırdayıp inleyerek çatırdadı ve hareketlendi. Uzaktan su fışkırıp aktı.</span></p>

  <p class="calibre1"><span class="calibre2">“Ah,” dedi Madam. “Majesteleri geliyor.”</span></p>

  <p class="calibre1"><span class="calibre2">Marie-Josephe panikle, Yves nerede, diye düşündü. Eğer Majesteleri buradaysa, inceleme başlamak</span> <span class="calibre6">zorunda</span><span class="calibre2">... Şayet Majesteleri öfkeli değilse ve beni sürgün etmeye gelmiyorsa.</span></p>

  <p class="calibre1"><span class="calibre2">Kes şunu, dedi kendine. Sen kim oluyorsun da, Kral’ın kendisinin seni cezalandıracağını düşünüyorsun? Olsa olsa Kont Lucien’i gönderirdi. Bir uşak göndermesi ihtimali daha yüksekti.</span></p>

  <p class="calibre1"><span class="calibre2">“İzninizle lütfen, Madam, Matmazel.” Hızlıca reverans yap</span>tı. Binici giysisinin kadife eteklerini yukarıda tutarak çadır boyunca girişe doğru koştu.</p>

  <p class="calibre1"><span class="calibre2">Korkunç bir olasılık aklına gelmişti. Ya Yves, inceleme zamanını hatırlatacağını düşündüyse? Ya onu yeniden, aynı gün ikinci defa yüzüstü bırakmışsa? Bir saat önce şatoya gitmiş olması gerekirdi. Eğer şimdi giderse, Majesteleri bekletilecekti ve bu tasavvur edilemezdi. İncelemeye kendisi başlayamazdı - bunu yapabilirdi, ancak böyle bir şey konumunun son derecede dışında olurdu.</span></p>

  <p class="calibre1">Silahşorlardan birine soracağım, diye düşündü.</p>

  <p class="calibre1"><span class="calibre2">Neredeyse Kont Lucien’le çarpışacaktı. Ona reverans yapacak mesafede durdu.</span></p>

  <p class="calibre1"><span class="calibre2">“Lütfen yerinizi alın, Mile de la Croix,” dedi. Her şeyi süzen, her şeye onay veren, Majestelerinin görmesinin uygun olmayacağı herhangi bir şey arayan kayıtsız bakışıyla çadıra göz attı.</span></p>

  <p class="calibre1"><span class="calibre2">“Ama ben... Ağabeyim</span></p>

  <p class="calibre1"><span class="calibre2">Müzisyenler, Kont Lucien’in ardından çadıra girdiler; Kont, Majestelerini, müziklerinin odağı yapacak bir noktayı işaret etti. Müzisyenler yerlerini aldılar. Notaları, uygun tonu aradı, buldu ve melodiye dönüştürdü.</span></p>

  <p class="calibre1"><span class="calibre2">“Rahip de la Croix zamanında gelecek,” dedi Kont Lucien.</span></p>

  <p class="calibre1"><span class="calibre2">Silahşorlar perdeleri yeniden kenara çektiler. Borazancı, çadıra yayılan bir giriş müziği çaldı.</span></p>

  <p class="calibre1"><span class="calibre2">Majesteleri, iki sağır ve dilsiz tarafından itilen, üç tekerlekli bir sandalyeye oturmuş vaziyette girdi. Bir yastık, gut rahatsızlığı olan ayağını destekliyordu. Yves, Kral’ın sağ tarafında yürüyordu. Mme de Maintenon’un tahtırevanı yakından takip ediyordu.</span></p>

  <p class="calibre1"><span class="calibre2">Giriş müziği bitti; müzisyenler neşeli bir parça çalmaya başladılar. Yves, sanki kendi yaşı ve sınıfından Cizvit bir arkadaşıyla konuşuyormuş gibi el kol hareketleri yapıyor, konuşuyor ve gülüyordu.</span></p>

  <p class="calibre1"><span class="calibre2">Kont Lucien başıyla selam vererek yolu açtı. Marie-Joscphc, dikkat çekmeden Majestelerinin yolundan çekildi ve içten bir reverans yaptı. Kraliyet ailesinin bütün üyeleri ayağa kalktılar. İpek ve satenler hışırdadı, kılıç kayışları tıngırdadı, sorguç tüyleri hafifçe uğuldadı. Soylular gibi halk tabakasından olanlar da Krallarını başlarını eğerek selamladılar.</span></p>

  <p class="calibre1"><span class="calibre2">Majesteleri, hakkı olan övgüleri kabul etti. Uşaklar, tekerlekli sandalyesine yol açarak koltuğunu çekmek için önden koştular. Taşıyıcılar, Mme de Maintenon’un tahtırevanını onun yanma indirdiler. Yan perdeleri kapalı kalsa da, sandalyenin penceresi bir karış açıktı.</span></p>

  <p class="calibre1"><span class="calibre2">“Gemi öyle hızlı yön değiştirdi ki,” dedi Yves, “denizci, küpeşteden ana güverteye yuvarlandı. Yere düştüğündeyse, dümdüz kendi...” Yves tereddüt etti, sonra da Mme de Maintenon’un açık penceresine doğru, “...affedin, Kraliçem, kaba denizciler arasında fazla uzun kaldım, yere oturur vaziyette düştü ve şarap istihkakının bir damlasını dahi dökmedi, diyecektim.”</span></p>

  <p class="calibre1"><span class="calibre2">Kral kısık bir sesle güddü. Mme de Maintenon’un sandalyesinden hiçbir karşılık gelmedi.</span></p>

  <p class="calibre1"><span class="calibre2">Kral, kraliyet ailesinin hanımlarına oturabileceklerini zarifçe işaret etti; kardeşine gülümsedi ve Mösyö’ye bir sandalye verdi.</span></p>

  <p class="calibre1"><span class="calibre2">“Bu sabah sizi göremedim, Rahip de la Croix.” Majesteleri, dikkatini Yves’e verdi. “Uyandığımda dostlarımı görmezsem, hayal kırıklığına uğruyorum.”</span></p>

  <p class="calibre1"><span class="calibre2">Marie-Josephe’in boynu ve yanakları, utançtan kıpkırmızı oldu. İsteksizce, suçu üzerine almaya kararlı olarak bir adım ileri gitti. Kont Lucien uzandı ve elini Marie-Josephe’in kolunun üzerine koydu.</span></p>

  <p class="calibre1"><span class="calibre2">“Majestelerine söylemem lazım,” diye fısıldadı.</span></p>

  <p class="calibre1"><span class="calibre2">“Şu an, Majesteleriyle konuşmak için uygun bir an değil.”</span></p>

  <p class="calibre1"><span class="calibre2">“Affedin, Majesteleri,” dedi Yves. “İnceleme için hazırlanmak istiyordum, her şey mükemmel olmalıydı. Kendimi,</span><span class="calibre2" style="text-indent: 1.5em; font-size: 1em;">uyanma töreninizden mahrum bıraktım. Majestelerinin konu hakkındaki duygularını gözden kaçırmam affedilemez.” “Affedilemez, şüphesiz,” dedi Majesteleri Yves’e nezaketle. “Ama bu seferlik sizi</span> <span class="calibre6" style="text-indent: 1.5em; font-size: 1em;">affedeceğim.</span> <span class="calibre2" style="text-indent: 1.5em; font-size: 1em;">Yarın uyandığımda sizi görmem şartıyla.”</span></p>

  <p class="calibre1"><span class="calibre2">Yves başını eğerek selam verdi. Kral ona gülümsedi. Marie-Josephe, suçlu bir rahatlamayla ürperdi.</span></p>

  <p class="calibre1"><span class="calibre2">Mme de Maintenon, tahtırevanının penceresine hızla vurdu. Kral ona doğru eğildi, dinledi ve yeniden Yves’le konuştu. “Sizi Ayinde de görmek istiyorum.”</span></p>

  <p class="calibre1"><span class="calibre2">“Majestelerinin bunu dile getirmesine dahi gerek yok.” Yves, Majestelerini derin bir minnettarlıkla başım eğerek selamladı.</span></p>

  <p class="calibre1"><span class="calibre2">Kont Lucien usulca Marie-Josephe’le konuştu. “Ağabeyinize anlatmanız gerekir ki önemli olan...”</span></p>

  <p class="calibre1"><span class="calibre2">Marie-Josephe onun sözünü kesti. “Biliyor, efendim. Hata tamamen bana ait.”</span></p>

  <p class="calibre1"><span class="calibre2">“Sorumluluk ona ait.”</span></p>

  <p class="calibre1"><span class="calibre2">“Siz de Ayini kaçırdınız, Kont Lucien,” dedi Marie-Josephe, ağabeyinin eleştirilmesi karşılığında sert bir cevap vererek. “Belki de Majesteleri sizi de azarlayacaktır.”</span></p>

  <p class="calibre1"><span class="calibre2">“Azarlamayacak.” Kont Lucien, Kral’ın yanındaki yerini almak üzere çadır zemininde topallayarak ilerledi.</span></p>

  <p class="calibre1"><span class="calibre2">Bütün bu sürede, müzisyenler arka planda çalıyorlardı. Deniz canavarı, bu ezgilerin içinde tuhaf bir biçimde dolaşan şarkısıyla onlarla birlikte şakıdı.</span></p>

  <p class="calibre1"><span class="calibre2">“Marie-Josephe!” dedi Yves. “Sana ihtiyacım var.” Marie-Josephe, saray mensubu sıralarının arasından aceleyle yürüdü ve inceleme masasının yanındaki Yves’e katıldı. “İşte buradasın,” dedi. “Hazır mısın?”</span></p>

  <p class="calibre1"><span class="calibre2">“Hazırım.” Yves’in buyurgan tonundan incinen, ancak onu haklı da bulan Marie-Josephe, sesini doğal tuttu. Çizim kutusunun yanına gitmek için acele etti. İçinde kâğıt sayfalan, kömür kalemleri ve pastel boyaları vardı. Kuru kömür kalem parmaklarında hışırdadı. Martinique’teki manastırda çizim yapması yasaktı; Saint-Cyr’deyken pratik yapmaya zamanı olmuyordu. Yves’in çalışmasının hakkını verebilmeyi umdu.</span></p>

  <p class="calibre1"><span class="calibre2">“Buzu kaldırın,” dedi Yves.</span></p>

  <p class="calibre1"><span class="calibre2">İki uşak, buzu ve yalıtıcı talaş tabakasını inceleme masasından kepçelerle boşaltarak örtüyü ortaya çıkardılar. Diğerleri, büyük aynalarla hemen yakında duruyorlardı; Majesteleri, işlemleri boynunu uzatmadan tutulan aynalardan görebilecekti. Paris’teki cerrah okulunun ameliyathanesinde herkes belki daha rahat olur ve daha fazla kişi işlemleri yakından izleyebilirdi. Ancak, Versailles’da Majestelerinin rahatlığı diğer kaygıların önüne geçiyordu.</span></p>

  <p class="calibre1"><span class="calibre2">Chartres ön sıradaki izleyicilerin bir ucunda öne eğilmiş, sıçramaya ve Yves’in sunduğu her bir bilgi kırıntısını yakalayıp kapmaya hazır bir vaziyette hevesle izliyordu. O buzu ben kaldırabilirdim, der gibi dalgın bir şekilde Marie-Josephe’in gözünün içine baktı. O aynayı ben tutabilirdim.</span></p>

  <p class="calibre1"><span class="calibre2">Marie-Josephe, bu sıradan işleri Chartres’ın yapmasının yaratacağı şaşkınlığı düşününce kıkırdamamaya çalıştı.</span></p>

  <p class="calibre1"><span class="calibre2">“Majesteleri, son deniz canavarlarının yıllık toplanma yerlerini keşfetmem için bana kaynak sağladı,” dedi Yves, “ayrıca iki tanesini canlı olarak yakalamam için de. Erkek yaratık ölene kadar direndi. Dişi deniz canavarı ise hayatta kaldı çünkü özgürlük iradesinden yoksun.”</span></p>

  <p class="calibre1"><span class="calibre2">Müzik dörtlüsü, ezgisini böldü ve alışılmış ölçülü müzikten cüretkâr bir ayrılışla ahenk içinde yükseltti. Marie-Josephe, güzelliğin ve cesaretin karşısında titredi. Kendisi de harika bir müzisyen olan Madam, Lotte’ye şaşkın bir nida fısıldadı; Majesteleri dahi dörtlüye doğru bir bakış attı. Kemancı durakladı. Müzisyenler, tanıdık parçayı değiştirmemişlerdi.</span></p>

  <p class="calibre1"><span class="calibre2">Dişi deniz canavarı şarkı söylüyordu.</span></p>

  <p class="calibre1"><span class="calibre2">Bir</span> <span class="calibre6">kuş</span> <span class="calibre2">gibi, diye düşündü Marie-Josephe keyifle. Duyduğunu taklit edebilen alaycı kuş gibi!</span></p>

  <p class="calibre1"><span class="calibre2">Kemancı yerini buldu. Deniz canavarının sesi ezgiyi bas-</span></p>

  <p class="calibre1"><span class="calibre2">tirdi, sonra da çok aşağılara düştü. Narin gürültü, Marie-Josephe’i ürperterek iliklerine işledi.</span></p>

  <p class="calibre1"><span class="calibre2">Koruyucu alkolün keskin kokusu ve çürümeye yakın etin tehlikeli, tatlı kokusu kumaştan yükseldi ve havayı doldurdu. Mösyö baharat topunu kaldırdı, kokladı, sonra da eğilerek karanfilli portakalı ağabeyine sundu. Majesteleri, pis kokulu salgılardan korunmayı kabul etti, başını sallayarak teşekkür etti ve baharat topunu kokladı.</span></p>

  <p class="calibre1"><span class="calibre2">“Önce kaba bir inceleme yapacağım, ardından deniz canavarının derisi, bağdokusu ve kaslarıyla devam edeceğim.” Kokulara olduğu gibi müziğe de kayıtsız olan Yves, kumaşı kenara çekti.</span></p>

  <p class="calibre1"><span class="calibre2">Canlı deniz canavarının şarkısı kesildi.</span></p>

  <p class="calibre1"><span class="calibre2">Erkek deniz canavarı dişi olandan daha da çirkindi, yüzü kaba saba, saçı soluk yeşil, karmakarışık ve düzensizdi. Çirkinliği, Marie-Josephe’i şaşırtmadı; Yves’e, kurbağa, yılan, lağım faresi, yapışkan solucan ve şeytani sırıtışları olan köpek balıklarını incelemesinde yardım etmişti.</span></p>

  <p class="calibre1"><span class="calibre2">Ancak, canavarın halesi onu şaşırtmıştı: kınk cam ve yaldızlı metal parçaları, başının etrafında güneş ışığı gibi yayılıyordu. Eli, doğrudan gözlerine bağlıymış gibi eskizini çizdi: başın şekli, karmakarışık saçları, kırık cam parçalarını izleyen bükülmüş yaldızlı şeritler.</span></p>

  <p class="calibre1"><span class="calibre2">Yves, cam ve metalleri sanki sıradan döküntülermiş gibi süpürüp temizledi. Yaratığın saçlarından bir tutam aldı. Bir yaldızlı metal kıvrımı, karmakarışık saçın içinden düştü. Yves, bunu da diğer döküntülerle birlikte kenara itti.</span></p>

  <p class="calibre1"><span class="calibre2">Çeşmenin kenarından ve kafesinin çubukları arasından dikkatle bakan deniz canavan ıslık çaldı ve içini çekti.</span></p>

  <p class="calibre1"><span class="calibre2">Marie-Josephe, halenin eskizini kâğıt yığınının en altına koydu ve başka bir çizime başladı.</span></p>

  <p class="calibre1"><span class="calibre2">“Tanrı, yaratıklara saç verdi,” dedi Yves, “böylcce, yosun yataklarında kendilerini gizleyebileceklerdi. Onlar utangaç&nbsp;</span><span style="text-indent: 1.5em; font-size: 1em;">ve çekingendirler. Küçük balıkları yerler, ama kesinlikle daha çok esmer su yosunuyla beslenirler.”</span></p>

  <p class="calibre1"><span class="calibre2">Marie-Josephe hızlıca eskiz çizdi: kesilmiş gibi yer yer yamuk, arsız saçlar; güçlü çene; alt dudağından dışarı çıkan köpek dişleri.</span></p>

  <p class="calibre1"><span class="calibre2">“Hayvanı kesmeyi bitirdiğinizde,” dedi Monsenyör, “onun parçalarını pişirebiliriz.”</span></p>

  <p class="calibre1"><span class="calibre2">“Özür dilerim, Monsenyör.” Yves, Büyük Veliahda doğru başım eğerek selam verdi. “Bu imkânsız. Kadavra incelenmek için korundu, yemek için değil.”</span></p>

  <p class="calibre1"><span class="calibre2">“Kimyasalla temizlenince, deniz canavarı etinin faydaları şüphesiz yok oluyordur,” dedi Lorraine.</span></p>

  <p class="calibre1"><span class="calibre2">“İştahınızı ziyafetime saklayın, Monsenyör.” Majesteleri, keyifsiz bir şekilde sohbete katıldı. Herkes sessizleşti ve yaratığı ya da aynadaki yansımasını görmek için eğilerek Majesteleri gibi dikkatle izledi.</span></p>

  <p class="calibre1"><span class="calibre2">Yves, bir parçalama bıçağı aldı ve ölü deniz canavarının derisini göğüs kafesinden kasık kemiğine kadar yardı.</span></p>

  <p class="calibre1"><span class="calibre2">Canlı deniz canavarı çığlık attı.</span></p>

  <p class="calibre1"><span class="calibre2">Müzisyenler, feryatları bastırmak için daha sesli çaldılar. Başarılı olamadılar.</span></p>

  <p class="calibre1"><span class="calibre2">“Deniz canavarının derisi kalın ve kösele gibi,” dedi Yves, sesini çığlıkların ve müziğin üzerinden yükselterek. “Köpek balığı, balina ya da İskandinav deniz canavarı gibi avcı hayvanlara karşı bir çeşit koruma sağlıyor. Majesteleri, canavarın derisindeki en korunaklı yerin kaim kuyrukları olduğunu göreceklerdir; bu da hayvanın savunma şeklinin kaçmak olduğunu doğrular.”</span></p>

  <p class="calibre1"><span class="calibre2">Canlı deniz canavarının feryatları yükseldikçe, Marie-Josephe’in kömür kaleminden titrek çizgiler çıkıyordu. Görüşü bulanıklaştı.</span></p>

  <p class="calibre1"><span class="calibre2">Hâlâ aç olamaz, diye düşündü Marie-Josephe. Sorun nedir, deniz canavarı? Sesin o kadar üzgün ki. Sana gelemem. Yerimde kalmalı vc ağabeyimin çalışmasını belgelemeliyim.</span></p>

  <p class="calibre1"><span class="calibre2">Yüzün eskizini bitirdi. Yanındaki hizmetçi, eskizi arkadaki çerçeveye asmak üzere aldı, böylece Kral’m bütün maiyeti görebilecekti. Onu durdurmak için Marie-Josephe elini kaldırdı, ancak çok geçti.</span></p>

  <p class="calibre1"><span class="calibre2">Yaratığın eskizini, gözleri açık olarak çizmişti: neredeyse hiç akı olmayan geniş koyu renk gözler, büyük gözbebekleri. Yaratığı, keder ve korku dolu ifadesiyle canlı olarak çizmişti.</span></p>

  <p class="calibre1"><span class="calibre2">Marie-Josephe ürperdi, sonra da kaygısını üzerinden attı.</span></p>

  <p class="calibre1"><span class="calibre2">Ne saçmalık! diye düşündü. Hayvanların yüzlerinde ifade yoktur. Gözlere gelince... Canlı deniz canavannın gözlerini çizdim.</span></p>

  <p class="calibre1"><span class="calibre2">Yves, deriyi kaldırıp çıkardı.</span></p>

  <p class="calibre1"><span class="calibre2">Dişi deniz canavarı inledi ve haykırdı. Majestelerinin hayvanat bahçesindeki yaratıklar, uzaktan kükreyip uluyarak, anlaşılmaz sesler çıkarıp homurdanarak cevap verdiler. Majesteleri, başını Apollo Çeşmesi’ne doğru çevirdi; bu basit hareket, maiyetine gürültünün onu endişelendirip canım sıktığını bildirdi. Müzisyenler daha da sesli çaldılar. Kimse, Marie-Josephe dahi, ne yapacağını bilemiyordu.</span></p>

  <p class="calibre1"><span class="calibre2">“Deri altı yağını görüyoruz ya da balina ve denizayılannda bilindiği haliyle balina yağı.” Yves, sesini ahenksizliğe karşı yükseltti. “Deniz canavarları diğerlerine nazaran daha az balina yağı barındırırlar, bu da çok derinlere dalmadıklarını ve büyük deniz yolculukları gerçekleştirmediklerini gösterir. Yaz dönümü toplanmalarına, büyük sıcak akıntıyı kullanarak vardıklarından emin olabiliriz. Varsayımım, kendilerini sığ sularda gizledikleri ve nadiren doğum adalarından uzağa gitmeye teşebbüs ettikleri yönündedir.”</span></p>

  <p class="calibre1"><span class="calibre2">Marie-Josephe, erkek deniz canavarının gövdesinin eskizini çizdi. Yağ katmam, bedeninin çizgilerini yumuşatıyordu, ancak iyi gelişmiş kaslarını ve güçlü kemiklerini gizleyemi-yordu.</span></p>

  <p class="calibre1"><span class="calibre2">“Mile de la Croix.”</span></p>

  <p class="calibre1"><span class="calibre2">Marie-Josephe irkilerek sıçradı. Kont Lucien usulca konuşarak, omzunun arkasında ayakta duruyordu. Bütün bu gürültü yüzünden dikkati zaten dağılan Yves’i daha fazla rahatsız etmeden, normal bir ses tonuyla konuşabilirdi. Majesteleri ve saray mensuplarıysa ısrarla Marie-Josephe ve Kont Lucien’in konuşmasına aldırış etmiyorlardı.</span></p>

  <p class="calibre1"><span class="calibre2">“Yaratığın susturulması gerekiyor,” dedi Kont Lucien. “Majestelerinin hatırına...”</span></p>

  <p class="calibre1"><span class="calibre2">“Onu besledim,” diye fısıldadı Marie-Josephe. “Açken haykırdığı gibi haykırmıyor. Bilmiyorum, belki de müzikten hoş-lanmamıştır.”</span></p>

  <p class="calibre1"><span class="calibre2">“Saygısızlaşmayın. ”</span></p>

  <p class="calibre1"><span class="calibre2">Marie-Josephe kızardı. “Ben...”</span></p>

  <p class="calibre1"><span class="calibre2">Ancak, Kont Lucien onu azarlamakta haklıydı. Gürültü Majestelerini uzaklaştırırsa, Yves’e olan takdiri biterdi. Yves’in konumu ve çalışması değer kaybederdi.</span></p>

  <p class="calibre1"><span class="calibre2">“Kuş gibi şakıyor,” dedi Marie-Josephe. “Kafes örtülürse, deniz canavarı da bir kuş gibi sessizleşebilir.”</span></p>

  <p class="calibre1"><span class="calibre2">Kont Lucien kafese öyle bıkkın bir bakış attı ki, Marie-Josephe’e ahmak diye sövmüş olsa bu kadar fazla şey ifade edemezdi. Kafes, çeşmeyi içine alıyordu ve neredeyse çadırın tepe noktasına kadar yükseliyordu. Onu tamamen örtmek, ikinci bir çadır gerektirirdi.</span></p>

  <p class="calibre1"><span class="calibre2">Kont Lucien, birkaç uşağa kendisiyle gelmelerini işaret ederek deniz canavarının kafesine doğru topallayarak gitti.</span></p>

  <p class="calibre1"><span class="calibre2">“Şu ağı getirin.”</span></p>

  <p class="calibre1"><span class="calibre2">Ağın kaim ipleri, döşeme tahtasında tangırdadı.</span></p>

  <p class="calibre1"><span class="calibre2">Deniz canavarının iniltisi hiç duraklamadı. Marie-Josephe kendisi de feryat etmek istedi; deniz canavarını ağm içine sarıp sessizleştirecek ve ağzını tıkayacaklarsa, Marie-Josephe’in bütün ehlileştirme çalışmaları boşa gidecekti.</span></p>

  <p class="calibre1"><span class="calibre2">Marie-Josephe, Yves’in anlatımına ayak uydurmak için telaş içinde eskiz çizdi. Cildin ikinci tabakası, deri altı, yağ, bagdoku. Deriyi, bütünlüğü bozulmadan önce ayrıntılı olarak büyük ölçekte çizecekti. Yeni bir tane alana kadar, Chartres&nbsp;</span><span style="text-indent: 1.5em; font-size: 1em;">belki de kendi mikroskobunu kullanması için ona izin verirdi.</span></p>

  <p class="calibre1"><span class="calibre2">Çeşmenin ötesinde, uşaklar ipek çadırın kenarlarını aşağı indirdiler ve kafese taşıdılar. Kont Lucien işaret etti; uşaklar beyaz ipeği önce deniz canavarı ve Majestelerinin arasına asacak şekilde çubuklara bağladılar. İnce perde sesi pek de engellemedi, ışığı yaratığın uyumasını sağlayacak kadar da kesmedi. Marie-Josephe, denemeye değer olduğunu düşünmüştü. Kalın kumaş, Versailles çarşısından bir saatten, Paris’ten bir günden az sürede getirilemezdi.</span></p>

  <p class="calibre1"><span class="calibre2">Deniz canavarının haykırışları zayıfladı. Kral haricinde herkes şaşkınlıkla kafese göz attı.</span></p>

  <p class="calibre1"><span class="calibre2">Gelişigüzel ıslıklar sessizliğe dönüştü; kalabalığın içinden bir rahatlama mırıltısı geçti. Kont Lucien işaret etti; hizmetçiler yerlerine döndüler. Kont, Marie-Josephe’e doğru başıyla selam verdi. Marie-Josephe tereddütle gülümsedi. Deniz canavarının sessizliğe gömülmek için o anı seçmesi Marie-Josephe’in önerisi sonucu değil, şans eseri olmalıydı. Hayvanat bahçesindeki hayvanların cevap mahiyetindeki kükremeleri gitgide azaldı ve bir kaplanın öksürür gibi boğuk kükremesiyle son buldu.</span></p>

  <p class="calibre1"><span class="calibre2">Müzik dörtlüsü daha yumuşak çaldı. Kont Lucien yerine döndü; Yves anlatımına döndü; Marie-Josephe çizimine döndü. Kral, göğsün ve omuz kaslarının incelenmesini büyük bir ilgiyle izledi.</span></p>

  <p class="calibre1"><span class="calibre2">Çerçeve boyunca eskizlerden bir hat oluştu. Yarım düzine, bir düzine; deniz canavarının bedeni, bacağı, perdeli ve tırnaklı ayağı. Marie-Josephe’in eline kramp girdi.</span></p>

  <p class="calibre1"><span class="calibre2">“Şimdi de iç organları çıkaracağım ve...”</span></p>

  <p class="calibre1"><span class="calibre2">Majesteleri, Kont Lucien’e bir şey söyledi; bunun üzerine Kont, Kral’ın sağır ve dilsizlerine yerlerini almaları için işaret etti. Oturan saray mensupları ayağa fırladılar. İpek ve satenin koşuşturma ve hışırtısı çadırı doldurdu.</span></p>

  <p class="calibre1"><span class="calibre2">“...bunların şekilleri...” Kendini işine kaptıran Yves, yeni ve keskin bir parçalama bıçağı aldı.</span></p>

  <p class="calibre1"><span class="calibre2">“Rahip de la Croix,” dedi Kont Lucien.</span></p>

  <p class="calibre1"><span class="calibre2">Yves doğruldu, boş gözlerle Kont Lucien’e baktı, nerede ve kimin huzurunda olduğunu hatırladı.</span></p>

  <p class="calibre1"><span class="calibre2">“Oldukça ilgi çekici,” dedi Majesteleri. “Tahmin edilemeyecek kadar ilginç.”</span></p>

  <p class="calibre1"><span class="calibre2">“Teşekkür ederim. Majesteleri,” dedi Yves.</span></p>

  <p class="calibre1"><span class="calibre2">“M. de Chretien,” dedi Kral.</span></p>

  <p class="calibre1"><span class="calibre2">Kont Lucien öne çıktı. “Evet, Majesteleri.”</span></p>

  <p class="calibre1"><span class="calibre2">"Bilim Akademisi’ne, Rahip de la Croix’nın not ve eskizlerini yayımlamalarını emredin. Bir de madalya hazırlayın.” “Elbette, Majesteleri.”</span></p>

  <p class="calibre1"><span class="calibre2">“Rahip de la Croix, yeniden gözlemlemem için müsait olduğum zaman M. de Chretien size bilgi verecek. Belki Papanız da katılmak isteyecektir.”</span></p>

  <p class="calibre1"><span class="calibre2">Marie-Josephe çok üzüldü: bir başka gecikme daha. Kral çalışmasını yapması için Yves’i serbest bırakmazsa, deniz canavarı asla düzgün bir şekilde tanımlanamayabilirdi.</span></p>

  <p class="calibre1"><span class="calibre2">Yves başını eğerek selam verdi. Marie-Josephe reverans yaptı. Elindeki kömür kalemin tozu, binici giysisinin kenarını lekeledi.</span></p>

  <p class="calibre1"><span class="calibre2">“Majesteleri nasıl uygun görürse,” dedi Yves.</span></p>

  <p class="calibre1"><span class="calibre2">Majesteleri hâlâ enstrümanlarını çalarak onu takip eden müzisyenlerle ve kendisine eşlik eden maiyetiyle çadırı terk etti, ardından hizmetçileri, ziyaretçileri ve muhafızları da ayrıldı ve Marie-Josephe, Yves ve Kont Lucien’le yalnız kaldı.</span></p>

  <p class="calibre1"><span class="calibre2">Marie-Josephe bir sandalyeye çöktü. Elbette Majesteleri-ninkine değil; onunkine oturmak Marie-Josephe için görgüsüzce olurdu. Lorraine Şövalyesi’nin hâlâ sıcaklığını kaybetmemiş olan sandalyesine oturdu.</span></p>

  <p class="calibre1"><span class="calibre2">Marie-Josephe’in çok hoşnut olduğu yeni ayakkabıları, ayaklarını dayanılmaz bir biçimde sıkıyordu.</span></p>

  <p class="calibre1"><span class="calibre2">“Ne zaman devam etmeyi umabilirim, Kont Lucien?”</span></p>

  <p class="calibre1"><span class="calibre2">Cevap vermeden, Kont Lucien düşünceli bir biçimde Marie-Josephe’in çizimlerinin sergilenişine baktı.</span></p>

  <p class="calibre1"><span class="calibre2">“Mile de la Croix, ölüm gibi hayatı da çizebilir misiniz?”</span></p>

  <p class="calibre1"><span class="calibre2">“Ah, evet, M. de Chretien, hayat çok daha kolay.” “Majestelerinin madalyonu için, deniz canavarının bir çi-zimini arz edebilirsiniz, canlı bir deniz canavarınınkini, eğer isterseniz. Çiziminizin seçileceğine söz veremem.”</span></p>

  <p class="calibre1"><span class="calibre2">“Peki, ağabeyim ne zaman çalışmasına devam edebilir?” “Kız kardeşim,” dedi Yves, “Kont Lucien bize nadir bir onur sundu. Ona biraz minnettarlık sunacak kadar kibar ol.” “Minnettarım!” dedi. “Elbette öyleyim, gururum okşandı, efendim, size teşekkür ederim. Ancak çizimler ve madalyalar çürümüyorlar. Deniz canavarı, inceleme...”</span></p>

  <p class="calibre1"><span class="calibre2">“İnceleme Majestelerinin emrine göre ilerliyor,” dedi Yves. Laboratuvar masasından uzun bir cam parçası çekti ve çöp sepetine attı. Çan gibi ses çıkararak parçalandı. Yves, kumaşı deniz canavarının derisi yüzülmüş bedeninin üzerine örttü.</span></p>

  <p class="calibre1"><span class="calibre2">“Kendiniz söylediniz, yaratıklardan sadece birkaç tane kaldı. Ya bu, inceleyebileceğiniz tek yaratıksa?”</span></p>

  <p class="calibre1"><span class="calibre2">“O zaman yazık olur. Yine de, dünyada bilinmeyen birçok yaratık mevcut.” Yves, numuneyi buzla kaplamaları için uşakları yönlendirdi.</span></p>

  <p class="calibre1"><span class="calibre2">“İki ya da üç gün içinde inceleme devam edebilir,” dedi Kont Lucien düşünmeden.</span></p>

  <p class="calibre1"><span class="calibre2">“Bugün değil mi?” diye sordu Marie-Josephe.</span></p>

  <p class="calibre1"><span class="calibre2">“Bunun mümkün olacağını sanmıyorum. Bugün Majesteleri, Papanızı karşılayacak.”</span></p>

  <p class="calibre1"><span class="calibre2">Yves, Kont Lucien’le hemfikir olarak başını salladı. “Papa Hazretleri’yle ilgilenmeliyim. Deniz canavarının beklemesi gerekecek.”</span></p>

  <p class="calibre1"><span class="calibre2">Uşaklar, buzu ince bir talaş katmanıyla kapladılar.</span></p>

  <p class="calibre1"><span class="calibre2">“O zaman, yarın?” diye sordu Marie-Josephe.</span></p>

  <p class="calibre1"><span class="calibre2">Kont Lucien güldü. “Sizi temin ederim, Majesteleri sabahtan gece yarısı sonrasına kadar meşgul olacak. Törenler, davetler, hayvanat bahçesindeki öğle yemeği daveti. Papa Innocent’ın kâfir çarşı esnafına karşı mücadelesinin planlanması. Majesteleri, düzenli kurul toplantısını yönetmeyi umu</span><span style="text-indent: 1.5em; font-size: 1em;">yor ve Carrousel</span><a id="footnote1" style="text-indent: 1.5em; font-size: 1em;"></a><sup class="calibre7" style="text-indent: 1.5em;"><a href="#bookmark2">1</a></sup> <span style="text-indent: 1.5em; font-size: 1em;">için pratik yapması gerekiyor.”</span></p>

  <p class="calibre1"><span class="calibre2">“Majestelerinin gözlemlemesi</span> <span class="calibre6">gerekiyor</span> <span class="calibre2">mu?” diye sordu Marie-Josephe.</span></p>

  <p class="calibre1"><span class="calibre2">“Majesteleri gözlemlemek istiyor,” dedi Kont Lucien onun sorusuna karşılık.</span></p>

  <p class="calibre1"><span class="calibre2">“Ama o kadar meşgulse, fark edecek mi? Yves devam...” “Ağabeyiniz Bastille’de kilit altındayken,” dedi Kont Lucien umursamadan, “çok az bilgi edinecektir.”</span></p>

  <p class="calibre1"><span class="calibre2">“Marie-Josephe,” dedi Yves, “Majestelerinin isteklerine karşı gelmeye niyetim yok.”</span></p>

  <p class="calibre1"><span class="calibre2">“Kont Lucien,” dedi Marie-Josephe, “Majestelerine</span> <span class="calibre6">siz</span> <span class="calibre2">açıklayın. Ağabeyimin çalışması, deniz canavarlarının yakalanmalarının ihtişamım koruyor. Majestelerinin ihtişamını!” “Benden çok fazla şey bekliyorsunuz, Mile de la Croix. Carrousel’den sonra, canlı deniz canavarı çığlık atmayı kestiğinde devam etmek,” dedi Kont Lucien biraz sabırsızca, “en iyisi olabilir.”</span></p>

  <p class="calibre1"><span class="calibre2"><sup class="calibre7">u</sup>O zamana kadar, deniz canavarının kemiklerinden ve etinin üreteceği kurtlardan başka bir şey kalmayacak!”</span></p>

  <p class="calibre1"><span class="calibre2">“Üzücü,” dedi Kont Lucien.</span></p>

  <p class="calibre1"><span class="calibre2">“Lütfen kız kardeşimi affedin, M. de Chretien,” dedi Yves. “Törenlerden pek anlamıyor.”</span></p>

  <p class="calibre1"><span class="calibre2">Utanan Marie-Josephe sessizleşti. Uşaklar, inceleme masasının etrafındaki ıslak, çamurlu parçaları temizlediler. Süpürgeleri, döşeme tahtalarını hafifçe kazıdı.</span></p>

  <p class="calibre1"><span class="calibre2">“Şimdi daha iyi fark edebiliyor musunuz, efendim?” diye sordu Kont Lucien. “Majestelerini, uyanışını kaçırarak hayal kırıklığına uğrattınız. Onu tekrar hayal kırıklığına uğratmamanızı tavsiye ederim. Bu akşam</span> <span class="calibre6">Dairesindeki</span> <span class="calibre2">davetinde sizi görmeyi bekliyor. Bu şerefi kaçırmayın.”</span></p>

  <p class="calibre1"><span class="calibre2">Marie-Josephe ayağa fırladı. “Majestelerinin, bunun ağabeyimin suçu olduğunu düşünmesine izin veremem!” diye haykırdı.</span></p>

  <p class="calibre1"><span class="calibre2">Deniz canavarı, Marie-Josephe’in haykırışını tekrarladı.</span></p>

  <p class="calibre1"><span class="calibre2">“Sessiz ol, Marie-Josephe,” dedi Yves. “M. de Chr£tien’i dahil etmeye gerek yok. Majesteleri beni affetti...”</span></p>

  <p class="calibre1"><span class="calibre6">“Benim</span> <span class="calibre2">hatam için!” Deniz canavarı, Marie-Josephe’in hatasını vurgulamak ister gibi tiz bir ses çıkardı.</span></p>

  <p class="calibre1"><span class="calibre2">“Ne önemi var? Her şey yolunda.”</span></p>

  <p class="calibre1"><span class="calibre2">Kont Lucien, bir an alnını kırıştırarak durumu değerlendirdi. “M. de la Croix bunda haklı,” dedi Marie-Josephe’e. “Tek bir kural ihlalini affetmesi için, Majestelerinin ikinci kez rahatsız edilmesine gerek yok. Başka bir hata yapmanıza karşı sizi uyarmalıyım.”</span></p>

  <p class="calibre1"><span class="calibre2">Kont Lucien, Yves ve Marie-Josephe’i başını eğerek selamladı ve ayrıldı. Uzun saatlerdir hareketsiz kaldığından bastonuna yüklendi. Çadırın kenarlan açık kalmış olsa da, girişten çıktı ve silahşorlar perdeleri kenarda tuttular. Dışanda, Arap atı eğildi. Eyere güçlükle tırmandı ve dörtnala gitti.</span></p>

  <p class="calibre1"><span class="calibre2">Kont Lucien işitemeyeceği kadar uzaklaştığında, Marie-Josephe, “Üzgünüm, bugün, senin zafer gününde korkunç bir karmaşa yarattım.”</span></p>

  <p class="calibre1"><span class="calibre2">“Gerçekten,” dedi Yves, “unutuldu.”</span></p>

  <p class="calibre1"><span class="calibre2">Marie-Josephe, onu minnettarlıkla hemen kucakladı.</span></p>

  <p class="calibre1"><span class="calibre2">“Git, yaratığı besle. Acele et. Sessiz olmasını da sağlamaya çalış!”</span></p>

  <p class="calibre1"><span class="calibre2">Marie-Josephe, deniz canavarının kafesine girdi ve bir balık yakaladı. Ağın içindeki balık zayıf, ölmeye yakın bir halde kıvrandı.</span></p>

  <p class="calibre1"><span class="calibre2">“Deniz canavarı! Akşam yemeği! Balık!” Ağı, suya doğru sürükledi. Parmaklan yüzeyin altına, deniz canavarının sesinin alçak titreşiminin içine daldı.</span></p>

  <p class="calibre1"><span class="calibre2">Şafak atlarının toynakları altından deniz canavarı başını kaldırdı. Saçı, alnı, gözleri suyun üzerine çıktı. Marie-Josephe’e dikkatle baktı.</span></p>

  <p class="calibre1"><span class="calibre2">“Perdeleri indirirsem, yeniden çığlık atar mı?” diye sordu Yves.</span></p>

  <p class="calibre1"><span class="calibre2">“Bilmiyorum, Yves. Neden çığlık atmaya başladığını bilmiyorum. Ya da neden durduğunu, neden şakıdığını.”</span></p>

  <p class="calibre1"><span class="calibre2">Yves omuz silkti. “Önemli değil; ses Kral’ı rahatsız etmez.” Uşaklar, geçici perdeleri indirdiler ve çadırın yanlarını yeniden yaptılar.</span></p>

  <p class="calibre1"><span class="calibre2">“Öyle endişeliydi ki,” dedi Marie-Josephe. “Gel buraya, deniz canavarı, iyi misin? Canın mı yanıyor?”</span></p>

  <p class="calibre1"><span class="calibre2">Deniz canavarı, sessizce ona doğru yüzdü. Marie-Josephe, canlı balığı serbest bıraktı. Deniz canavarı ileri atıldı, balığı perdeli elleri arasında yakaladı ve bir lokmada yedi.</span></p>

  <p class="calibre1"><span class="calibre2">“Ne kadar da hızlı!”</span></p>

  <p class="calibre1"><span class="calibre2">“Ağdan kaçacak kadar hızlı değildi.”</span></p>

  <p class="calibre1"><span class="calibre2">Marie-Josephe, başka bir balık fırlattı. Deniz canavarı kuyruklarını vurdu, sudan yarı dışarı sıçradı ve balığı havada yakaladı. Balığın kemik ve yüzgeçlerini dişleri arasında çiğneyerek havuzun içinde kayboldu.</span></p>

  <p class="calibre1"><span class="calibre2">“Ama dedin ki... çiftleşiyordu, kendinden geçmişti...” “Bunu tartışacak değilim.” Yves’in yüzü, solan bronzluğu-nun altında kızardı.</span></p>

  <p class="calibre1"><span class="calibre2">“Ama...”</span></p>

  <p class="calibre1"><span class="calibre2">“Zinayı, manastırdan henüz çıkmış kız kardeşimle</span> <span class="calibre6">tartışmayacağım,</span> <span class="calibre2">hayvan zinası dahi olsa!”</span></p>

  <p class="calibre1"><span class="calibre2">Yves’in ses tonu, Marie-Josephe’i ürküttü. Henüz çocukken, her şeyi tartışırlardı. Elbette, çocuk yaşlarında ikisi de zina hakkında, hayvanlar ya da başka türlüsü olsun, bir şey bilmiyorlardı. Belki de Yves hâlâ bir şey bilmiyordu ve cehaleti onu utandırmıştı ya da bunun gerçekliği onu korkutmuştu, tıpkı Marie-Josephe’in manastırda öğrenmiş olduğunun onu korkuttuğu gibi.</span></p>

  <p class="calibre1"><span class="calibre2">Son balığı da ağla aldı ve çıplak eliyle deniz canavarına uzattı. Deniz canavarı bir karış mesafeye kadar yüzdü. Balık, Marie-Josephe’in parmakları arasında kıvranıyordu.</span></p>

  <p class="calibre1"><span class="calibre2">“Gel, deniz canavarı. Balık, güzel balık.”</span></p>

  <p class="calibre1"><span class="calibre2">“Balıhhh,” dedi deniz canavarı.</span></p>

  <p class="calibre1"><span class="calibre2">Marie-Josephe, mutlulukla nefesini tuttu. “Tıpkı bir papağan gibi konuşuyor.”</span></p>

  <p class="calibre1"><span class="calibre2">Balığı, deniz canavarının ellerine bıraktı. Deniz canavarı onu dişlerinin arasında çiğnedi ve suya daldı.</span></p>

  <p class="calibre1"><span class="calibre2">“Onu</span> <span class="calibre6">eğitebilirim...”</span></p>

  <p class="calibre1"><span class="calibre2">“Sessiz olması için mi?” dedi Yves.</span></p>

  <p class="calibre1"><span class="calibre2">“Bilmiyorum,” dedi Marie-Josephe düşünceli bir şekilde. “Onu neyin endişelendirdiğinden emin olabilseydim. Sesi öyle üzgündü ki... Beni neredeyse ağlatacaktı.”</span></p>

  <p class="calibre1"><span class="calibre2">“Senin ağlamana kimse aldırış etmez. Ama deniz canavarının iniltisi, Majestelerine rahatsızlık verdi. Haydi gel, acele etmemiz lazım.”</span></p>

  <p class="calibre1"><span class="calibre2">Yves kapıyı zincirleyip asma kilit vururken, Marie-Josephe çizim kutusunu toparladı. Cam ve altından halesi olan erkek deniz canavarının yüzünün eskizini çıkardı.</span></p>

  <p class="calibre1"><span class="calibre2">“Bu süslemeler nedir? Cam nereden geldi? Altm yaldız?” “Kırık bir şişe. Çeşmeden gelen döküntüler.”</span></p>

  <p class="calibre1"><span class="calibre2">“Bunları canlı deniz canavan mı buraya koydu? Geçen gece yaptığı bu muydu? Neden?”</span></p>

  <p class="calibre1"><span class="calibre2">Yves omuz silkti. “Deniz canavarlan kuzgun gibidirler. Parlak şeyleri biriktirirler.”</span></p>

  <p class="calibre1"><span class="calibre2">“Sanki şeye...”</span></p>

  <p class="calibre1"><span class="calibre2">“...hiçbir şeye benzemiyor.”</span></p>

  <p class="calibre1"><span class="calibre2">Yves eskizi elinden aldı, buruşturdu ve bir fitile doğru tuttu. Kâğıt tutuştu. Ölü deniz canavarının başının etrafındaki hale karardı ve buruştu. Yves, Marie-Josephe’in eskizini bir kabın içine attı ve yanmaya bıraktı.</span></p>

  <p class="calibre1"><span class="calibre2">“Yves!”</span></p>

  <p class="calibre1"><span class="calibre2">Gülümsemesi, Marie-Josephe’i büyüledi. “Haydi, gel.” Marie-Josephe’in elini, dirseğinin kıvrımıyla sardı ve onu çadırdan dışarı götürdü.</span></p>

  <p class="calibre1"><span class="calibre2">Arkalarından, deniz canavarı fısıldadı, “Balıhhh...”</span></p>

  <p class="calibre1"><a id="bookmark2"></a><a href="#footnote1">1</a></p>

  <p class="calibre1">II. Henri’nin 1559’daki trajik ölümünden sonra Fransa’da mızraklı turnuvalar yasaklanmıştır ve bunun yerini İtalyan kökenli olan Carrousel yani çeşitli etkinliklerin düzenlendiği, atların ve binicilerinin kostümlerle katıldığı bir çeşit geçit töreni almıştır. Günümüzdeki atlıkarıncanın çıkış noktasıdır, -çn</p>

  <p class="calibre1"><a href="#dip2" id="ack2">2</a><br /></p>

  <p class="calibre1">Oda ve gardırop görevlilerinin yatak odasına girmesiyle başlayan, XIV. Louis’nin uyanma töreni;<span class="calibre3">grand lever</span> sırasında Kral giyinir ve et suyu çorbasıyla kahvaltı ederdi. Sadece kraliyetteki en önemli kişilerin bu töreni izlemelerine müsaade edilirdi. Hepsi de erkek olan yüz kadar kişinin katıklımı tahmin edilir, -çn<br /></p>
</body>
</html>
