<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><i><a id="bookmark0"></a>YİRMİ ÜÇÜNCÜ BÖLÜM</i></h1>

  <p class="calibre1"><span class="calibre2">Pazar sabahı Kral ailesiyle birlikte Ayine doğru giderken, Marie-Josephe dilekçi kalabalığının içine daldı ve kendisini Kral’m ayaklarına savurdu. Hiçbir şey söylemedi, ancak iki eliyle ona bir mektup uzattı. Almayacağından korkuyordu. Ona bakmaya cesaret etti. Kral ifadesiz bir yüzle ona baktı, Marie-Josephe’in orada bulunmasından ne rahatsız olmuş ne de tevazusundan tatmin olmuş gibi görünüyordu.</span></p>

  <p class="calibre1"><span class="calibre2">Mektubu aldı.</span></p>

  <p class="calibre1"><span class="calibre2">Av ceketine ve pantolonuna dikilmiş, ayaklarına kadar inen kırmızı ve beyaz kurdelelerle Mermer Avluda dikilen Lucien kendini gülünç hissediyordu. Bahar olsaydı, diye düşündü, çiçekli direkte<a id="footnote1"></a><sup class="calibre7"><a href="#bookmark1">1</a></sup> dans ederdim.</span></p>

  <p class="calibre1"><span class="calibre2">“Daha fazla kurdele, M. de Chretien,” dedi Majesteleri. “Atınızın harekete alışması lazım.” Louis de benzer şekilde süslenmiş bir ceket giyiyordu.</span></p>

  <p class="calibre1"><span class="calibre2">“Atım savaşın karmaşasına alışkın, Majesteleri,” dedi Lu-</span></p>

  <p class="calibre1"><span class="calibre2">cien. “Zelis birkaç süslü bayrak yüzünden gerilemeyecektir.” Kral’ın Carrousel takımındakiler bileklerinden, omuzların-dan ve dizlerinden kurdeleler uçuşarak binekleriyle dörtnala Place d’Armesı geçerek gelirken, Zelis yere bırakılmış dizginlerinin haricinde hiçbir şeye bağlı olmadan avlu basamaklarının yanında duruyordu. Benekli Çin atları, yan taraflarında kurdeleler uçuşurken sıçrayıp tiz sesler çıkarıyorlardı. Gözlerinden korktukları ya da heyecanlandıkları belli oluyordu. Az ötede, Kral’ın ahır beyi Majestelerinin burnundan soluyan atını sakinleştirmeye çalışıyordu. At, korku oyununda ahır arkadaşlarına katılmak istiyordu.</span></p>

  <p class="calibre1"><span class="calibre2">“Daha fazla kurdele,” dedi Majesteleri.</span></p>

  <p class="calibre1"><span class="calibre2">Kraliyet terzisi, Lucien’in kadife av ceketine daha fazla kurdele tutturdu.</span></p>

  <p class="calibre1"><span class="calibre2">Majesteleri, Lucien’e katlı bir kâğıt uzattı.</span></p>

  <p class="calibre1"><span class="calibre2">Lucien, Marie-Josephe’in mektubunu açtı. Ne yazdığını biliyordu. Sade olmasıyla ilgili tavsiye vermişti.</span></p>

  <p class="calibre1"><span class="calibre2">“Majesteleri, Şehrzad size fidye öneriyor: büyük bir hazine gemisi.”</span></p>

  <p class="calibre1"><span class="calibre2">“Bunu açıklayın lütfen, M. de Chretien,” dedi Kral.</span></p>

  <p class="calibre1"><span class="calibre2">“Deniz insanlan gemi enkazları arasında oynarlar, Majesteleri,” diye cevap verdi Lucien. “Altın parçaları ve mücevherleri süs olarak kullanırlar. İnci kolyeleri, onları yüzerken fırlatıp düşüren çocukları için oyuncak olarak kullanırlar; nasılsa her zaman daha fazlasını bulabilirler.”</span></p>

  <p class="calibre1"><span class="calibre2">“Mile de la Croix, deniz canavarının hayatını kurtarmak için bunu söylüyor. Kurdeleler yeterli!” Terzi başını eğip selam vererek geri çekildi.</span></p>

  <p class="calibre1"><span class="calibre2">“Evet. Ama bunun doğru olduğuna inanıyorum.”</span></p>

  <p class="calibre1"><span class="calibre2">“Deniz canavannm hikâyelerine de inanıyor musunuz?” “Mile de la Croix’nm, deniz kadını kendisine ne şakıyorsa tam olarak onu tasvir ettiğine inanıyorum.”</span></p>

  <p class="calibre1"><span class="calibre2">“Ortada kanıt yok.”</span></p>

  <p class="calibre1"><span class="calibre2">Lucien, Şehrzad’ın yakut yüzüğünü cebinden çıkararak</span></p>

  <p class="calibre1">Majestelerine uzattı. Yüzüğü, ölü deniz canavarının geri getirilen tabutundan almıştı.</p>

  <p class="calibre1"><span class="calibre2">“Şehrzad yakalandığı sırada bunu takıyordu.”</span></p>

  <p class="calibre1"><span class="calibre2">“Bundan nasıl emin olabilirim?”</span></p>

  <p class="calibre1"><span class="calibre2">“Çünkü ben doğru olduğunu söylüyorum,” dedi Lucien, daha önce Kral ile konuşurken kullanmadığı bir ses tonuyla. Dimdik eğilerek selam verdi. “Çekilebilir miyim, Majesteleri?” “Kesinlikle hayır. Takımın düzenine girmesi için için orada olmanız lazım.”</span></p>

  <p class="calibre1"><span class="calibre2">Lucien Mermer Avludan ayrıldı ve Zelis’le konuştu; Zelis, binmesi için eğildi.</span></p>

  <p class="calibre1"><span class="calibre2">Arap atı Bakanlar Avlusunun kaldırım taşlarından geçti, Place d’Armes’ın sıkıştırılmış toprak zemininde tırısa kalktı ve yavaşça koşarak Majestelerinin Carrousel takımındaki yerini aldı. Kurdeleler Lucien’in arkasında çılgınca uçuşuyordu, uçları hızının rüzgârıyla titreşiyordu. Atı gergin bir biçimde sıçrayan Majesteleri, kurdeleleri ve bakır rengi perukasının bukleleri aynı anda zıplayıp sekerken ilerlemeye başladı.</span></p>

  <p class="calibre1"><span class="calibre2">Majestelerinin takımı Place d’Armes’ı omuz omuza asil bir yürüyüşle geçti. Atlar yerlerinde dönerek birbirlerini geçtiler ve her iki tarafta on altışar at olmak üzere sıra hızlı bir yürüyüşle bölündü. Majesteleri ilk sıranın başındaydı, Bourgogne dükü de birinciyle aynı görüntüdeki ikinci sıranın başındaydı. İki sıra çift yansı oluşturarak dörde bölündü, yeni sıraların başında benekli midillilerinin üzerindeki Anjou ve Berri vardı. Dört sıra yavaşça koşarak kanşık bir talim gerçekleştirdi.</span></p>

  <p class="calibre1"><span class="calibre2">Place d’Armes’m dört köşesinden dört at sırası içe doğru döndü, dörtnala sıçradı ve birbirlerine doğru hızla koştu. Atlar meydanın ortasında birbirlerine dokunacak kadar yakınken, baştan kuyruğa kadar olanca hızlarıyla tehlikeli bir çapraz geçiş yaparak dörtnala koştular.</span></p>

  <p class="calibre1"><span class="calibre2">Dört sıra birbirine geçerek iki sıra haline geldi; iki sıra yüzleri birbirlerine dönük olarak durdu. Biniciler başlarını eğerek selam verdiler; Bourgogne Majestelerine, Berri Anjou’ya.</span></p>

  <p class="calibre1"><span class="calibre2">Lucieıvin karşısında Bervvick vardı; birbirlerini dimdik selamladılar. İki sıra yeniden yerlerinde döndü, yeniden birbirlerine karıştı ve yüzleri Kral’a dönük olacak şekilde omuz omuza durdular.</span></p>

  <p class="calibre1"><span class="calibre2">“Mükemmeldi.” Majesteleri onların selamlarını kabul etti.</span></p>

  <p class="calibre1"><span class="calibre2">Kral’m, dürüstlüğünü sorgulamış olmasına sinirlenen Lucien, Majestelerinin varlığını hâlâ etkileyici buluyordu.</span></p>

  <p class="calibre1"><span class="calibre2">Majesteleri benekli yüksek atını yerinde döndürdü ve öncülük ederek takımını alandan çıkardı. Diğer biniciler ahırlara doğru yavaşça ilerlediler, ancak Majesteleri başka bir yöne döndü.</span></p>

  <p class="calibre1"><span class="calibre2">“Benimle gelin, M. de Chretien,” dedi.</span></p>

  <p class="calibre1"><span class="calibre2">Lucien, Kral’ı bahçelerin içinden ve Apollo Çeşmesi’ne doğru giden eğimden aşağı takip etti. Kemerindeki kamayı çekti ve ucuyla kurdeleleri ceketinde tutan iplikleri erişebildiği kadar kopardı.</span></p>

  <p class="calibre1"><span class="calibre2">Çadınn içinde, deniz kadınının kederli şarkısı sıcak ve nemli havayı dolduruyordu. Rahip de la Croix, laboratuvarın-da her zamankinden daha solgun ve münzevi bir halde bekliyordu. Mile de la Croix, deniz kadınıyla ezgili fısıldamalarla sohbet ediyordu. Hizmetçiler, tahtadan oyulmuş bir kafesi indirmişti ve boyanmış dünya küresini bunun içine yerleştiriyorlardı.</span></p>

  <p class="calibre1"><span class="calibre2">“Çekilmelerini söyleyin, M. de Chretien,” dedi Majesteleri. “Ve Mile de la Croix’yı gidip getirin.”</span></p>

  <p class="calibre1"><span class="calibre2">Şehrzad hırlayıp homurdandı ve karanlığın içine daldı. Marie-Josephe, Lucien’in arkasındaki döşeme tahtalardan gelen ayak seslerini tanıdı.</span></p>

  <p class="calibre1"><span class="calibre2">Artık, sihirle gelmiş gibi birden ortaya çıkamaz, dedi kendine. Yakınlarda olduğunu her zaman anlıyorum...</span></p>

  <p class="calibre1"><span class="calibre2">“Majesteleri seni görecek.”</span></p>

  <p class="calibre1"><span class="calibre2">“Teşekkürler,” dedi Marie-Josephe. “Çok minnettarım...”</span></p>

  <p class="calibre1"><span class="calibre2">“Artık minnettarlık yok,” dedi Lucien. “Bu ikimizi de ilgi-lendiriyor.”</span></p>

  <p class="calibre1"><span class="calibre2">Marie-Josephe, Şehrzad’ı yüreklendirmek için son kez okşadı, nemli ve buruşmuş deniz haritasını rulo yaptı ve Lucien’in arkasından laboratuvara gitti. Elbisesi ve iç eteklerinin ıslak uçları bileklerine çarpıyordu. Prenseslerin giydiklerine kıyasla gösterişsiz olsa da, omuzlarını açıkta bırakan ve tehlikeli bir biçimde cüretkâr olduğunu düşündüğü dekolteli muhteşem elbisesiyle özenli bir biçimde giyinmişti.</span></p>

  <p class="calibre1"><span class="calibre2">Kral onu reveransından kaldırdı. Ağabey, kız kardeş ve Lucien’le yalnız kalmıştı. Marie-Josephe, neredeyse doğruca gözlerinin içine bakarak yüzünü Kral’a döndü. Şaşırarak şöyle düşündü: Benden daha uzun boylu değil. Onu Lorraine kadar uzun boylu -daha da uzun!- sanıyordum ama sadece yüksek ayakkabılarının ve perukasının bir yanılsaması, gücünün etkilerinden biriymiş.</span></p>

  <p class="calibre1"><span class="calibre2">“Benim durmak bilmeyen Mile de la Croix’m,” dedi Majesteleri. “Kendinizi izah edin.” Lucien’in ceketinin arkasmdaki-lere benzer kırmızı ve beyaz kurdeleler, ceketini ve pantolonunu kaplıyordu.</span></p>

  <p class="calibre1"><span class="calibre2">Marie-Josephe haritayı laboratuvar masasına yaydı. Buna bakınca Şehrzad’ın kafası karışmıştı, onun görüşüne göre korkunç derecede ve tehlikeli bir biçimde yanlış olan bir çizimin amacını anlayamamıştı. Denizin sadece kenannı göstermenin nasıl bir anlamı olabilir, diye soran Sherzad'a, Marie-Josephe sonunda açıklamayı başarmıştı.</span></p>

  <p class="calibre1"><span class="calibre2">Deniz kadını şakıdı. Su altındaki uzun eğimler, deniz yarları ve tehlikeli kayalıklar Marie-Josephe’in gözünde, ağabeyinin, Kont Lucien’in ve Kral’ın etrafında hayalete benzer bir görüntüyle şekillendiler.</span></p>

  <p class="calibre1"><span class="calibre2">“Burada.” Marie-Josephe haritada bir noktayı çizerek Le Havre yakınındaki bir koyda bulunan bir grup sivri kayalığı işaret etti. “Burada bir kalyon battı. Kayalıklar onu tutuyor ve hâzinesi dışarı saçılıyor.”</span></p>

  <p class="calibre1"><span class="calibre2">“Majestelerinin sancak gemisi birkaç saat içinde gemi enkazına ulaşabilir,” dedi Lucien.</span></p>

  <p class="calibre1"><span class="calibre2">“M. dc Chretien,” dedi Majesteleri, ifadesiz sesi hafif bir espri ve sevgi imasıyla ısınarak. “Büyük Kanal’da dahi yelken açmayacaksınız. Denizcilikle ilgili herhangi birine tavsiye verecek konumda mısınız?”</span></p>

  <p class="calibre1"><span class="calibre2">“Affedin, Majesteleri.”</span></p>

  <p class="calibre1"><span class="calibre2">“Buna rağmen haklısınız.</span> <span class="calibre6">Eğer</span> <span class="calibre2">bir hazine varsa. Yaratık burada, kıyıya bu kadar yakın bir yerde mi oynuyormuş?” “Ailesinin anlattığı bir hikâyeden öğrenmiş.” Marie-Josephe tereddüt etti, sonra da ileri atıldı. “Deniz halkı</span> <span class="calibre6">neredeyse</span> <span class="calibre2">karaya ulaşmış olan gemilerin hikâyelerini anlatmayı seviyorlar.” “Bu ne kadar zaman önce olmuş?”</span></p>

  <p class="calibre1"><span class="calibre2">“Bilmiyorum, Majesteleri. Şehrzad’ın büyük teyzesi bu gemi enkazını görmüş.”</span></p>

  <p class="calibre1"><span class="calibre2">“İki nesil! Enkaz dağılmış, hazine kaybolmuş olabilir.” “Küçük bir risk, küçük bir yatırım, Majesteleri,” dedi Lucien. “Deniz kadınının hayatı size hazine getirir. Ölümüyse bir lokma et getirir.”</span></p>

  <p class="calibre1"><span class="calibre2">“O bir lokma, Charlemagne’ın herhangi bir ziyafeti kadar büyük bir ziyafeti temsil ediyor,” dedi Majesteleri. “Ayrıca ölümsüzlük şansını.”</span></p>

  <p class="calibre1"><span class="calibre2">“Majesteleri, bana inanmanız için yalvarıyorum, bu sadece bir efsane,” dedi Marie-Josephe. “Şehrzad size ölümsüzlüğü veremez.”</span></p>

  <p class="calibre1"><span class="calibre2">Majesteleri Yves’e döndü. “Sessizsiniz, Rahip de la Croix.” “Evet, Majesteleri.”</span></p>

  <p class="calibre1"><span class="calibre2">Marie-Josephe, ağabeyinin kesinlikle bildiği şeyi, Şehrzad’ın kimseye, Büyük Louis ya da Papa Innocent’a dahi ölümsüzlük getiremeyeceğini söylemesini istiyordu.</span></p>

  <p class="calibre1"><span class="calibre2">“Konuşmanızı istiyorum, Rahip de la Croix.”</span></p>

  <p class="calibre1"><span class="calibre2">Yves’in sessizliği uzadı; Marie-Josephe’ten bakışlarını kaçırdı. Uzun, bitkin bir soluk aldı.</span></p>

  <p class="calibre1"><span class="calibre2">“Majesteleri, her iki durum için de kanıtım yok. Deniz canavarını öldürmeden ya da hâlâ yaşayanlar varsa daha fazla yaratık yakalamadan kanıt elde edemem.”</span></p>

  <p class="calibre1"><span class="calibre2">“Sevgili ağabeyim,” dedi Marie-Josephe çaresizlikle, “ne bilmediğin önemli değil, Şehrzad’ın insan olduğunu</span> <span class="calibre6">biliyorsun</span></p>

  <p class="calibre1"><span class="calibre2">“Efendim,” dedi Lucien, “deniz kadınının canını her zaman alabilirsiniz.”</span></p>

  <p class="calibre1"><span class="calibre2">“Onun hayatını bağışlamamı mı istiyorsunuz?”</span></p>

  <p class="calibre1"><span class="calibre2">“Geçmişte talep etme lütfunda bulunduğunuz tavsiyemi vermek istiyorum.”</span></p>

  <p class="calibre1"><span class="calibre2">“M. Boursin deniz canavarının etini hazırlamak için zaman istiyor. Şikâyet ederek huzurumu bozacak olmasına rağmen ona bir gün vereceğim. Carrousel’in gece yarısına, yarın gece yarısına dek hâzineyi bulmak için vaktiniz var.”</span></p>

  <p class="calibre1"><span class="calibre2">“Peki, Şehrzad hâzineyi bulursa; onun hayatını bağışlayacak mısınız?”</span></p>

  <p class="calibre1"><span class="calibre2">Majesteleri uzlaşmaya yanaşmadı. “Düşüneceğim.”</span></p>

  <p class="calibre1"><span class="calibre2">Marie-Josephe aceleyle Apollo Çeşmesi’ne ve Şehrzad’a koştu. Deniz kadını mecalsiz bir biçimde kayarak yavaşça ona doğru yüzdü. Kendisi de cesarete ihtiyacı duyan Marie-Josephe, Şehrzad’a cesaret verdi.</span></p>

  <p class="calibre1"><span class="calibre2">“Kont Lucien en hızlı koşu atını Majestelerinin emriyle gönderdi,” dedi. “Gemi yelken açacak ve senin hâzineni bulacak. Sen de özgür kalacaksın.”</span></p>

  <p class="calibre1"><span class="calibre2">Şehrzad, Marie-Josephe’in dizine yaslandı.</span></p>

  <p class="calibre1"><span class="calibre2">Evdeyken, dileklerimizi denize haykırırdık, diye şakıdı Marie-Josephe’e. Herkes duyardı. Ama rüzgâra haykırırsan, sesin yitip gider.</span></p>

  <p class="calibre1"><span class="calibre2">Marie-Josephe kederli bir biçimde güldü. “Çok doğru söyledin, kız kardeşim.”</span></p>

  <p class="calibre1"><span class="calibre2">Benimle yüz, diye şakıdı Şehrzad. Ölüyorum, arkadaşım, devam edebilmem için başka insanların dokunuşlanna ihtiyacım var.</span></p>

  <p class="calibre1"><span class="calibre2">“Yüzemem,” diye fısıldadı Marie-Josephe. “Çok üzgünüm, sevgili Şehrzad, bu mümkün değil.”</span></p>

  <p class="calibre1"><span class="calibre2">Silahşorlar çadırı açtılar ve ziyaretçileri içeri bıraktılar. Çadırın etrafında toplanan ziyaretçiler, Şehrzad’a seslendiler, ıslık çalarak onun dikkatini çekmek için ellerini parmaklıkların arasından uzattılar.</span></p>

  <p class="calibre1"><span class="calibre2">Uşaklardan biri Majestelerinin portresini getirdi ve koltuğuna yerleştirdi.</span></p>

  <p class="calibre1"><span class="calibre2">“Başka bir hikâye daha anlatmamız lazım,” dedi Marie-Josephe Şehrzad’a. “Neşeli bir hikâye, lütfen, Şehrzad.”</span></p>

  <p class="calibre1"><span class="calibre2">Lorraine, Chartres ve Berwick dükü ağır ağır içeri girdiler. Majestelerinin resmine abartılı bir nezaketle başlarını eğerek selam verip ön sıraya oturdular. Birbirlerine fısıldayıp, gülüp, manalı bakışlarla hakaret ederken dahi Marie-Josephe onlar orada değilmiş gibi davrandı.</span></p>

  <p class="calibre1"><span class="calibre2">Bana doğru bir adım yaklaşsınlar, kafesin kapısını yüzlerine çarparım! diye düşündü.</span></p>

  <p class="calibre1"><span class="calibre2">“Bir hikâye dinlemeye geldik, Mile de la Croix!” diye ba ğırdı Chartres.</span></p>

  <p class="calibre1"><span class="calibre2">Marie-Josephe tehlikeli bir nezaketsizlikle onu görmezden geldi. Elini Şehrzad’a uzattı, o da ipek gibi yumuşak perdeli parmaklarını kapattı, sonra da oradan ayrılarak havuzun diğer tarafına tehlikeli bir hızda yüzdü. Sıçrayarak sudan dimdik yükseldi ve Triton’un borazanı üzerinden atladı.</span></p>

  <p class="calibre1"><span class="calibre2">“Şehrzad, dur, dikkatli ol!”</span></p>

  <p class="calibre1"><span class="calibre2">Lorraine güldü. “Yeniden yapmasını sağlayın!”</span></p>

  <p class="calibre1"><span class="calibre2">“Hayır!” diye bağırdı Marie-Josephe, Lorraine orada yokmuş gibi davranmak istemesine rağmen aşırıya kaçan bir endişe ve öfkeyle. “Bu küçük kafeste yeterince yer yok.”</span></p>

  <p class="calibre1"><span class="calibre2">“Majesteleri, deniz canavarına, saray mensuplarına verdiğinden daha fazla yer veriyor.”</span></p>

  <p class="calibre1"><span class="calibre2">Şehrzad, Marie-Josephe’e doğru geri yüzdü, yeniden sıçradı ve risk alıp platforma yaklaşarak aşağı indi. Altın rengi gözleri çılgın bir hiddet ve çaresizlikle parlıyordu.</span></p>

  <p class="calibre1"><span class="calibre2">“Bravo!” diye bağırdı Lorraine.</span></p>

  <p class="calibre1"><span class="calibre2">“Lütfen, Mile de la Croix,” dedi Chartres, “bize hikâyemizi verin.”</span></p>

  <p class="calibre1"><span class="calibre2">Şehrzad havuzun diğer tarafına yüzdü, son anda döndü ve tekrar diğer tarafa yüzdü. Hapishane ona işkence ediyordu. Giriş noktasına daldı ve ızgarayla cebelleşti. Hiç kıpırdamıyordu. Çeşmede alet ya da kaldıraç olarak kullanabileceği hiçbir şey yoktu çünkü dibine dağılmış olan metal parçaların hepsi yumuşak ve kullanışsızdı; gri ve güneş rengi metal elinde bükülüyordu.</span></p>

  <p class="calibre1"><span class="calibre2">Marie-Josephe ona seslendi; Şehrzad umursamadı. Küçük alanda elinden geldiğince hızlı ve sert bir biçimde ileri geri yüzdü, açık okyanusta yüzdüğü hıza yaklaşamamıştı bile. Kasvetli suyun içinde ağıt yaktı ve ağladı. Bir balık yüzerek geçti. Onu kaptı ve parçaladı. Balığın pulları titreşerek suyun üzerine yayıldılar.</span></p>

  <p class="calibre1"><span class="calibre2">Şehrzad sıçradı. Güçlü bacaklarıyla vücudunu sudan tamamen dışarı itti. Çok fazla su sıçratarak kendini suya bıraktı. Su basamakları ıslattı ve havuzun taş kenarından taşarak Marie-Josephe’in ayaklarını sırılsıklam etti. Marie-Josephe bir şaşkınlık nidasıyla geri çekildi. Şehrzad, Marie-Josephe’in ayaklarının neden hep kuru kalmasını istediğini anlayamıyordu.</span></p>

  <p class="calibre1"><span class="calibre2">Kafes parmaklıklarının ötesinde, kara insanları tuhaf, karmaşık örtülerinin içinde kendisini dinlemek için toplanmışlardı. Birçoğu ayakta duruyordu ve Şehrzad ayakta durmanın acısına nasıl dayandıklarını merak ediyordu; diğer birkaçı da oturuyordu. Marie-Josephe bunun sebebini açıklamaya çalışmıştı; dişsiz adam kendisine baktığında, gözlerini indirmesi için Şehrzad’a yalvarmıştı. Şehrzad böyle yapmak için bir sebep görmüyordu.</span></p>

  <p class="calibre1"><span class="calibre2">Dişsiz adamın resmi bugün yerinde duruyordu. Kara insanları renklerle yüzeylere resimler, nesnelerinin zayıf, düz temsillerini yapıyorlardı. Orada bulunmayan misafirlerin resmini şakıyacak birini ayarlamaları gerekirdi.</span></p>

  <p class="calibre1"><span class="calibre2">Şehrzad yeniden sıçradı. Kara insanlan haykırdılar ve ellerini çırptılar. Yeniden sıçradı ve kara insanları onu yeniden anlamsız bir gürültü dalgasıyla kapladılar. Ona göre anlamsızdı, ancak ilgi ve tasviplerini göstermenin bir yolu olarak onlara göre anlamlıydı.</span></p>

  <p class="calibre1"><span class="calibre2">Küçük adam çadıra girdi. Şehrzad hırlayarak daldı. Artık ona güvenme umudu kalmamıştı. Marie-Josephe’in koluna o kötü kokulu siyah şeyi bulaştırmıştı. Marie-Josephe’i öldürmek mi istemişti? Eğer fırsatı olsaydı, Marie-Josephe’in canını yakmayı denediği için onu pençelerdi. Arkadaşını uyarabilmek diledi, ancak o zaman Marie-Josephe’in nasıl iyileştiğini açıklaması gerekirdi. Buna cesaret edemedi.</span></p>

  <p class="calibre1"><span class="calibre2">Bütün kara insanları aniden ayağa kalktı. Altın haçlı ve beyazlar içindeki adam çadıra girdi. Bütün kara insanları, dişsizin resminin yanma oturana kadar başlarını eğerek selam verdiler. Marie-Josephe koşarak diz çöktü ve onun elini öptü. Bu hareket Şehrzad’ı hayrete düşürdü çünkü beyazlar içindeki adam öpücüğe keyifsiz bir biçimde cevap verdi ve Marie-Josephe onu öptüğü için herhangi bir keyif almadı.</span></p>

  <p class="calibre1"><span class="calibre2">Marie-Josephe, çeşmeye dönerek şakıdı ve bir hikâye anlatması için Şehrzad’a yalvardı. Şehrzad yeniden sıçrayarak kara insanlarının tepkisini ölçtü. Çeşmenin kenarına yakın bir yere tehlikeli bir iniş yaparak epey su sıçrattı. Kara insanları büyük bir gürültü yaptılar.</span></p>

  <p class="calibre1"><span class="calibre2">Şehrzad basamaklara yüzdü ve keskin köşelerin üzerinden güçlükle tırmanarak çeşmenin kenarına, Marie-Josephe’in yanma uzandı.</span></p>

  <p class="calibre1"><span class="calibre2">“Sevgili Şehrzad, öyle sıçradığında beni çok korkutuyorsun...”</span></p>

  <p class="calibre1"><span class="calibre2">Şehrzad dikkatini beyazlar içindeki adama çevirdi. Şehrzad’ın yüreğini hoplatan altın haçı takıyor olmasına rağmen ara sıra onun yüzünde bir miktar nezaket görüyordu.</span></p>

  <p class="calibre1"><span class="calibre2">Acaba onu kendi yanıma çekebilir miyim, diye merak etti Şehrzad. Yoksa bizi öldürmeye olan bağlılığı çok mu güçlü?</span></p>

  <p class="calibre1"><span class="calibre2">Marie-Josephe bir çocuk gibi konuştu çünkü eğitimsiz sesi tekli notalar oluşturuyordu. Şehrzad ahenkle şakıyarak cevap verdi, bakışları Papanın üzerinde kilitlenmişti ve başladı.</span></p>

  <p class="calibre1"><span class="calibre2">Kendi türünün altın haçla olan ilk karşılaşmasını şakıdı.</span></p>

  <p class="calibre1"><span class="calibre2">Deniz insanlan kaçarak, uzakta okyanusun ortasında bulunan doğum adalannı seçerek, kendilerini gemilerin üzerinden geçemeyecekleri kadar kaim olan dev yosunlara taşıyarak biraz zaman kazandılar.</span></p>

  <p class="calibre1"><span class="calibre2">Çiftleşme yerlerini değiştirmediler. Çivit rengi derinlikleri, tehlikeli sığ bölgelerin arasında bulunuyordu. Bütün aileler her sene sadece bir gün orada toplanıyor, sonra yeniden dağılıyorlardı. Kara insanlarının onları bulamayacakları kesindi.</span></p>

  <p class="calibre1"><span class="calibre2">Bir sene, büyük bir fırtına yaz dönümü gününden önce geldi. Deniz insanları buna çok sevinerek dev dalgalarda yüzdüler, hava çok şiddetlendiğinde uyku haline geçmek için köpüklere daldılar. Fırtına koptuğunda, deniz insanları yüzeye çıkarak parlak ve sıcak güneş ışığında yüzdüler. Çocukları gençlere bırakan yetişkinler çiftleşmek için toplandılar.</span></p>

  <p class="calibre1"><span class="calibre2">Marie-Josephe şakımayı, konuşmayı bıraktı. Şehrzad, onun bileğini yakalayarak keskin tırnaklarını batırdı ve korkaklığına tiksinerek hırladı. Söyle onlara, dedi, onlara söylemen lazım. Neşeyi hissettiğimize inanmazlarsa, insan olduğumuzu nasıl bilecekler?</span></p>

  <p class="calibre1"><span class="calibre2">Çiftleşme uğraşı üzerlerine çöktü. Daralan bir daire içinde yüzerek toplandılar; keyifle dev bir girdap oluşturdular. Birbirlerine doğru kayıp dokunarak yüzdüler ve kendilerini tahrik ederek, birbirlerini tahrik ederek coşkularının içinde kendilerini kaybettiler.</span></p>

  <p class="calibre1"><span class="calibre2">Marie-Josephe doğrudan Papanın yüzüne baktı ve Şehrzad şakırken konuştu.</span></p>

  <p class="calibre1"><span class="calibre2">Uğraşlarının ortasında, kayıp bir gemi çiftleşme cümbüşüne doğru yalpaladı, yelkenleri fırtına yüzünden parçalanmıştı. Kalyonun ana yelkenlerindeki sökük ve yırtıkların arasında güneş ışığı rengine boyalı bir haç parıldıyordu.</span></p>

  <p class="calibre1"><span class="calibre2">Kara insanları, deniz insanlarını çiftleşme uğraşları sırasında gizlice gözetlediler. Gemi topluluğa doğru aniden atıldı. Kara insanları, deniz insanlarının keyfini kıskanıyorlardı, böyle bir şeytan kitlesini keşfettikleri için kendilerinden geçerek dehşete düşmüşlerdi. Gemileri cümbüşün ortasına, geminin varlığından bihaber keyifli deniz insanlan kümelerinin içine daldı.</span></p>

  <p class="calibre1"><span class="calibre2">Gemi, kaçmaya dahi çalışmayan deniz insanlarına çarptı. Denizciler geminin yan tarafından fıçılar savurdular, bir yandan da bağırdılar: Şeytanlar! Şeytanlar!</span></p>

  <p class="calibre1"><span class="calibre2">Fıçılar patlayarak dalgalara parçalar, çiviler ve zincir parçaları savurdular. Deniz halkı, keyifleri ıstıraba dönerken ve kanları suyun içinde çalkalanırken kendine geldi. Gemi tarafından bölünen girdap derinliklerde kayboldu. Panikleyen gençler dehşete düşüp ağlayan bebekleri kucaklarında tutarken, gözlerinin önünde ailelerinin öldüğünü gördüler.</span></p>

  <p class="calibre1"><span class="calibre2">Papa duygusuz bir biçimde Şehrzad’a baktı. Yüzünde nezaketten iz yoktu; kayıp geminin pupasında duran, güneş ışığı rengindeki metalden bir haçı yukarıda tutan, yaralı ve ölen deniz halkının mahvoluşundan sorumlu olduğunu duyuran rahipten daha fazla merhamet göstermiyordu.</span></p>

  <p class="calibre1"><span class="calibre2">“Ben iblislerin Çekiciyim, Şeytanın kırbacıyım,” diye şakıdı Marie-Josephe.</span></p>

  <p class="calibre1"><span class="calibre2">Papa ayağa kalktı. Şehrzad, Marie-Josephe’in bileğini bıraktı. Marie-Josephe düşüp kalmamak için kafesin parmaklıklarını kavradı. İzleyiciler dokunaklı ve acı sonla biten hikâyeyi alkışlamaya başladılar.</span></p>

  <p class="calibre1"><span class="calibre2">“Bunu uydurmadım,” diye fısıldadı Marie-Josephe. “Nasıl uydurabilirim?”</span></p>

  <p class="calibre1"><span class="calibre2">“Yaratığı kendi himayeme almam lazım,” dedi Papa.</span></p>

  <h1 class="calibre1" id="sigil_toc_id_18" style="text-align: center;"><i>YİRMİ DÖRDÜNCÜ BÖLÜM</i></h1>

  <p class="calibre1"><span class="calibre2">AltIN güneşler, taze çiçeklerle kaplı yaldızlı mumluklar, portakal çiçekleri ve ağır esans kokusu, özenle hazırlanmış duvar kumaşları ve mükemmel tablolar Marie-Josephe’i bunaltıyordu. Madam’ı ve Lotte’yi izleyen Marie-Josephe, Apollo Salonunun girişinde durakladı. Saray mensuplarının topluca ilerlemeleriyle salona girmek zorunda kaldı ve kalabalık hareket etmesini engelledi.</span></p>

  <p class="calibre1"><span class="calibre2">Teşrifatçı bastonunu yere vurdu.</span></p>

  <p class="calibre1"><span class="calibre2">“Majesteleri Kral.”</span></p>

  <p class="calibre1"><span class="calibre2">Erkeklerin hepsi gösterişli şapkalarını çıkardılar. Saray mensupları hükümdarlarına yol açtılar. Marie-Josephe, Şehrzad’ın yanma kaçmak için görünmeden çıkma şansını kaybederek Madam ve Lotte ile birlikte kalabalığın ön kısmına çok yakın bir yerde ve fazla göz önünde kaldı. Şehrzad’ın sesi ona fısıldıyordu, ancak doğru duyup duymadığından ya da kalabalık, gürültü, kokular ve sıcağın içinde hayal edip etmediğinden emin değildi.</span></p>

  <p class="calibre1"><span class="calibre2">Versailles’da çok ısındığım ilk sefer bu olsa gerek, diye düşündü.</span></p>

  <p class="calibre1"><span class="calibre2">Lotte’nin omzu üzerinden baktı. Her yönde kadınların tuhaf başlıkları ve erkeklerin yüksek, aslan yelesi gibi perukaları görüşünü engelliyordu.</span></p>

  <p class="calibre1"><span class="calibre2">Herkes başını eğerek selam verdi. Reverans yapmadan önce, Kral’a çok kısa bir an bakabildi. Bakır rengi perukasını, açık sarı renkli bir tanesiyle değiştirmişti. Parlak bukleleri Majestelerinin koyu mavi gözleriyle şık bir tezat oluşturuyordu. Beyaz tüyler şapkasından kat kat dökülüyordu. Altın rengi işleme ve yakutlar, ceketinin alev rengi kadifesini kaplıyordu. Eski moda kırmızı saten pantolon, elmas tokalı ve yüksek kırmızı topuklu ayakkabılar giymişti.</span></p>

  <p class="calibre1"><span class="calibre2">“Yeniden genç bir erkek olmuş,” diye fısıldadı Madam, Lotte’nin kulağına. “Gençliğinden hiç farkı yok!” Sesi titredi. “Göz alıcı... çok güzel...” Gözleri yaşlarla doldu.</span></p>

  <p class="calibre1"><span class="calibre2">Olduklarından gençmiş gibi davrandıkları için saraydaki hanımlarla mütemadiyen dalga geçen, yaşlanmanın getirdiği değişimlerle mücadele etmekle asla uğraşmadığı için kendisiyle de mütemadiyen dalga geçen Madam, duygusallığından zayıf düştü. Heybetli düşes, elini Lotte’nin koluna sardı. Lotte’nin bakışıyla, Marie-Josephe Madam’ın yanma geçti. Destek olmak için elini Madam’ın dirseğinin altına yerleştirdi. “Seni odana götürelim, anne,” dedi Lotte.</span></p>

  <p class="calibre1"><span class="calibre2">“Hayır!” diye fısıldadı Madam. “Kral, ayrılmamızı istemez.” Titreyerek dikleşti ve her zamanki vurdumduymaz görüntüsüne büründü.</span></p>

  <p class="calibre1"><span class="calibre2">Majesteleri tahtına çıktı. Oğulları ve torunları kendi yerlerini aldılar.</span></p>

  <p class="calibre1"><span class="calibre2">“Papa Hazretleri Romalı lnnocent.” lnnocent, parlak beyazlar içinde ve etrafında kardinalleriyle odaya girdi. Yves, özenle hazırlanmış gümüş ve kristalden kutsal bir ekmek kabı taşıyarak arkasından girdi. İçine yıldızlar oyulmuş kutsal ekmek kabında, İsa’nın Bedenini temsil eden kutsanmış ekmek bulunuyordu. Yves kutsal ekmek kabı-</span></p>

  <p class="calibre1"><span class="calibre2">nı Louis’nin tahtının önüne yerleştirdi. Kristal camlar kutsanmış ekmeği daha büyük gösteriyordu.</span></p>

  <p class="calibre1"><span class="calibre2">“Antlaşmamızın tamamlanmasını memnuniyetle karşılıyoruz,” dedi lnnocent.</span></p>

  <p class="calibre1"><span class="calibre2">“Ben de öyle, kuzenim,” dedi Louis.</span></p>

  <p class="calibre1"><span class="calibre2">Teşrifatçı yere tekrar küt küt vurdu. “Majesteleri İngiltere Kralı James ve Majesteleri Kraliçe Mary.”</span></p>

  <p class="calibre1"><span class="calibre2">James, kolunda Modenalı Mary’yle içeri girdi. Her yeri Majestelerinin hediyesi olan incilerle kaplı beyaz kadife giymişlerdi. Marie-Josephe, Kraliçe’nin gülünç başlığına yüksek sesle gülmemek için eliyle ağzım kapadı. Bunda Halide’nin parmağı olduğunu sezdi ve aklından, kız kardeşimin evine dönmesi için bir yol bulmam</span> <span class="calibre6">lazım</span><span class="calibre2">, düşüncesi geçti, yoksa Kraliçe Mary onu kesinlikle soğuk Ingiltere adasına kaçıracaktı!</span></p>

  <p class="calibre1"><span class="calibre2">“Kuzenim,” dedi James tamamen düzgün bir telaffuzla, “sizin için bir hediye hazırlattım.”</span></p>

  <p class="calibre1"><span class="calibre2">Kraliçe’nin küçük yan aç Irlandalı köleleri, yaldızlı ahşaptan oyma dev bir resim çerçevesinin ağırlığı altında debelenerek aceleyle içeri girdiler. Tabloyu beyaz bir ipek örtüyordu. Louis, kendini merakla öne eğilirken buldu ve sadece tahtında oturuşunu değiştiriyormuş gibi yaparak rahatça geri yaslandı. Büyük ustaların tablolarına bayılırdı; en değerli varlıkları arasında İtalya’dan hediye gelmiş olan Titian’m tablolan da vardı. Eğer James ona bunlardan bir tane daha getirtmişse, Louis’nin kendi parasıyla alınmış olmalıydı; ama önemli değildi.</span></p>

  <p class="calibre1"><span class="calibre2">James beyaz ipeği hızla çekti ve kendisini kakım kürklü bir kaftan ile Ingiltere’nin saray mücevherleri içinde, olduğundan daha büyük -daha güzel- gösteren bir portresini ortaya çıkardı.</span></p>

  <p class="calibre1"><span class="calibre2">“Böylece daima yakın olacağız,” dedi James.</span></p>

  <p class="calibre1"><span class="calibre2">“Mücadelede kâfirlere karşı müttefik olacağız,” dedi Mary Majesteleri, James’e ve Mary’ye beğeniyle başını salladı. Genç köleler tabloyu güçlükle kenara taşıdılar ve merasime</span></p>

  <p class="calibre1"><span class="calibre2">dönük şekilde dik olarak tuttular. James tabloyu görebileceği bir yere yerleşti.</span></p>

  <p class="calibre1"><span class="calibre2">“Majesteleri İran Şahı.”</span></p>

  <p class="calibre1"><span class="calibre2">Elçilerin Takdimcisi için nasıl da bir çıkmaz olmalı bu! diye düşündü Marie-Josephe. Hangi kuralları takip edeceğini, öncelik sırasını nasıl bilecek? Belki de Majesteleri bu kraliyet toplanması için yeni kurallar hazırlamıştır.</span></p>

  <p class="calibre1"><span class="calibre2">Doğu tasarımının altm rengi kaftanları ve sıralı altm tacıyla görkemli görünen Şah, taht odasına uzun adımlarla girdi. Alnına, kalbine dokundu. Louis kibar bir biçimde başını salladı. Şahın vezirleri ve hizmetlileri ipek kaftanlar ve beyaz türbanlar içinde, hizmetçilerse dürülmüş halılar taşıyarak arkasından geldiler. Yığın bel yüksekliğine gelene dek her biri daha dallı budaklı, daha harika, bir öncekinden daha büyük olan muhteşem Iran halılarını birbiri ardına ve üst üste Majestelerinin önüne serdiler. Şehrazad’m hikâyelerindeki yerden yükselen sihirli hah gibi, köşeleri ve kenarları yere sarkan en üstteki halı diğerlerini kaplıyordu.</span></p>

  <p class="calibre1"><span class="calibre2">Şah konuştu; vezirleri tercüme etti.</span></p>

  <p class="calibre1"><span class="calibre2">“Müttefikimiz Hristiyan Âleminin Kralı Büyük Louis için saygı ve sevgimizin göstergesi bir hediye.”</span></p>

  <p class="calibre1"><span class="calibre2">Teşrifatçı bastonunu hafifçe vurdu. “Japonya Prensi.” Prens, çetrefilli bir şekil verilip parlatılmış düz siyah saçlarıyla kısa boylu ve zarif bir adamdı. Parlatılmış kırmızı zırhlı bir düzine adam ona eşlik ediyordu. Sonbahar renklerinde ve desenlerinde çok katlı ipek bir kimono ile bembeyaz bir pantolon giymiş ve bir çift kavisli kılıç takmıştı. Fransız saray mensuplarının giysileri giyenlerin boylarını ön plana çıkarıp yükseltirken, prensin giysileri omuzlarını ve vücudunu geniş gösteriyordu.</span></p>

  <p class="calibre1"><span class="calibre2">“Batının en büyük hükümdarı olan size, Doğunun en büyük hükümdan İmparator Higashiyama-tennou adına Shogun Tsunayoshi’den selamlar getiriyorum.”</span></p>

  <p class="calibre1"><span class="calibre2">Hizmetlileri siyah ve kırmızı vernikli, altın rengi ejderha-</span></p>

  <p class="calibre1"><span class="calibre2">ların resmedildiği sandıklar taşıyorlardı. Sandıklarda elli top desenli ipek, zarif renk ve desenlerde elli kimono ve ipek bağcıkları olan elli yeşim heykelcik vardı. Heykelcikler o kadar sahiciydiler ki sanki prensin elindeki yavru köpek sıçrayarak yerde koşuşturacak, kurbağa vıraklayrak yansıtan süs havuzuna atlayacaktı. Yeşim kıvrımlar birbirlerine bağlı ve birbirlerine geçmişlerdi; bunların nasıl oyulduklannı hayal etmek mümkün değildi.</span></p>

  <p class="calibre1"><span class="calibre2">Prens, nihayet dış kaftanının altından kırmızı vernikli, tümüyle sade, uzun ve dar bir kutu çıkardı.</span></p>

  <p class="calibre1"><span class="calibre2">“En iyi sanatçımızdan en büyük hazine.” Diz çöktü ve kutuyu hizmetlilerinden ikisinin içeri taşıdığı küçük, vernikli bir masaya yerleştirdi. Hürmetle, bir parşömen çıkardı ve açtı. Arkası ve kenarları saf ipektendi ve zor fark edilen bir deseni vardı, ancak parşömen siyah mürekkeple yapılmış üç karalamanın olduğu beyaz bir kâğıttan fazlası değildi. Prens, parşömeni kutsal bir emanet ya da Kutsal Yazıların orijinal parşömeniymiş gibi tutuyordu. Saray mensuplan fısıidaştılar; Madam, Lotte’ye, “Ah, Siyamlılar geldiklerinde, onların hediyeleri dahi bundan daha iyiydi!” dedi.</span></p>

  <p class="calibre1"><span class="calibre2">Majesteleri, hayal kırıklığına ya da hakarete uğramış olabileceğiyle ilgili hiçbir ipucu vermeden Prense başını salladı.</span></p>

  <p class="calibre1"><span class="calibre2">“Müttefiklerimiz Huron’un Savaş Şefleri.”</span></p>

  <p class="calibre1"><span class="calibre2">Biri yaşça büyük diğeri daha genç iki vahşi Amerikalı, boncuklu geyik derisi ile büyük çelik bıçaklar içinde ve kafalarında Paris’ten alınmış şapkalarla yan yana içeri girdiler. Şapkalarını çıkarmadılar, kimse de onları uyarmadı. Başlannı eğerek hiç selam vermediler; Marie-Josephe, daha genç olanın dudaklarının gülecekmiş gibi seğirdiğini sandı ama ikisi de hiç gülümsemediler. Yaşlı adamın yüzü acı ve yıpranmış-lık kırışıklarıyla doluydu çünkü köyünün, ailesinin, halkının yok olmalarına tanık olmuştu. Topluluğundan geriye kalanlar, sürgündeki James ve maiyeti gibi Fransızlara müttefik olmuşlardı.</span></p>

  <p class="calibre1"><span class="calibre2">İki hizmetçi huş ağacı kabuğundan bir kanoyu Kral’a doğru taşıdı ve ayaklarının önüne yerleştirdi. Genç Huron, çarpıcı geometrik desenlerde kirpi dikenleri dikilmiş püsküllü beyaz geyik derisinden bir gömleği açtı.</span></p>

  <p class="calibre1"><span class="calibre2">Majesteleri gülümsedi. “Çocukken bana boncuklu kundak bezleri gönderdiniz. Artık yaşlı bir adam olduğumdan boncuklu bir gömlek vermeniz yerinde oldu.”</span></p>

  <p class="calibre1"><span class="calibre2">Yaşça büyük olan şef daha küçük deri bir bohçayı açtı ve altın kahverengi tonlarda, beyaz uçlu, uzun tüylerle süslü bir pipo çıkardı.</span></p>

  <p class="calibre1"><span class="calibre2">"İttifakımızı kutlamak için,” dedi daha genç olan şef mükemmel bir Fransızcayla, “barış çubuğunu getirdik.”</span></p>

  <p class="calibre1"><span class="calibre2">Hediyeleri Majestelerinin ayaklarının önüne yerleştirdi.</span></p>

  <p class="calibre1"><span class="calibre2">“Nübye Kraliçe Hazretleri!”</span></p>

  <p class="calibre1"><span class="calibre2">Teni, saçlan ve gözleri abanoz rengi olan Nübye Kraliçesi, Marie-Josephe’in o güne kadar gördüğü en güzel kadındı. Başlığını, birbirlerine çarparak yumuşak bir sesle şıngırdayan altın ve lacivert taştan çok sayıda minik boncuk oluşturuyordu. Kıvrımlı keten elbisesi ipek kadar güzel ve saftı, yarı saydamlığı vücudunun hatlarını çizip ortaya çıkarıyordu. Sadece göğüslerini ve belinin altını örten geniş kolyesi ve kemeri iffetini koruyordu. Taht odasına, sekiz iri ve siyahı erkeğin taşıdığı bir tahtırevanın üzerine uzanmış olarak, yelpaze sallayarak kendisini takip eden ve neredeyse onun kadar güzel dört genç kadınla girdi. Başka dört hizmetlisi de taht odasına hediyesini getirdi. Saray mensupları şaşkınlıkla mırıldandılar çünkü daha önce atların şato basamaklarını tırmandıklarını hiç duymamışlardı, iki tekerlekli av arabasına yan yana dört koşumla takılmış böyle tuhaf çizgili atları hiç görmemişlerdi. Afrika antilobu ve çita sahneleri, arabanın altın rengindeki yan taraflarında değerli taşlarla parlıyordu. Avuç dolusu akik, turkuaz ve lacivert taşlar, renklere olağanüstü bir çarpıcılık vermeleri için ezilmişlerdi.</span></p>

  <p class="calibre1"><span class="calibre2">Odanın içinde hırıltılar yankılandı. Herkesin duyabileceği</span> <span style="text-indent: 1.5em; font-size: 1em;">yüksek bir sesle Şehrzad’ın çığlık attığından emin olan Marie-Josephe nefesini tuttu. Ardından, kapının yakınındaki saray mensuplan zar zor soluk alarak bağırdılar ve aniden gerilediler.</span></p>

  <p class="calibre1"><span class="calibre2">Altı çita, pençeleri tıkırdayarak ve parkeyi çizerek zeminde ağır adımlarla ilerlediler, altm rengi benekli kürkleri bütün metallerden daha çarpıcıydı. Her çitanın farklı bir değerli taşla kaplı, iki kayışa bağlanmış tasmaları vardı; tek bir hayvanı iki avcı tutuyordu.</span></p>

  <p class="calibre1"><span class="calibre2">Madam ve Madam’ın hayvanlardan büyülenmesi yüzünden buna mecbur kalan Marie-Josephe ile Lotte hariç herkes geri çekildi.</span></p>

  <p class="calibre1"><span class="calibre2">“Avdaki hünerinizin ünü yayıldı,” dedi Kraliçe. “Size bir av arabası ve dünyadaki en iyi takipçiler olan çitaları vatanımın ovalarından getirdim.”</span></p>

  <p class="calibre1"><span class="calibre2">“Hediyeniz, güzelliğiniz gibi olağanüstü, yüce kraliçe,” dedi Majesteleri.</span></p>

  <p class="calibre1"><span class="calibre2">Antlaşma töreni başladı.</span></p>

  <p class="calibre1"><span class="calibre2">Marie-Josephe yere baktı. Kont Lucien onun yanına kaydı.</span></p>

  <p class="calibre1"><span class="calibre2">“Gemi yelken açtı,” dedi usulca. “Fazla umutlanma.”</span></p>

  <p class="calibre1"><span class="calibre2">“Umut etmekten başka şansım yok,” dedi Marie-Josephe. Louis ve Innocent arasında antlaşmanın okunmasından istifade eden Marie-Josephe, “Kont Lucien, neden beni savundun? Neden Şehrzad’ı savundun?” diye fısıldadı.</span></p>

  <p class="calibre1"><span class="calibre2">“İşin özünü biliyorsun. Bir deniz canavarını katletmek Majestelerine yarar sağlamaz. Bir deniz kadınını fidye ile serbest bırakmak ise yarar sağlar.”</span></p>

  <p class="calibre1"><span class="calibre2">“Tek sebebin bu mu?”</span></p>

  <p class="calibre1"><span class="calibre2">Lucien, hükümdarının yetkilerinin bir kısmını Roma Kilisesi’ne bırakışım izlemek için cevap vermeden kafasını başka yöne çevirdi.</span></p>

  <p class="calibre1"><span class="calibre2">Marie-Josephe, Yeşil Halı’nm yanındaki yol boyunca Zachi’yi sürdü. Ziyaretçiler çimende piknik yapıyorlardı, Ma-jcstclerinin saray mensuplan Carrousel’e hazırlanmak için bahçeleri boşaltmışlardı. Gizlenmiş müzik dörtlüleri havayı müzikle dolduruyorlardı. Tulumbalar haykırıp inleyerek neşeli ezgilere, çeşmelerden yağan suyun sesine arka plan oluşturuyorlardı.</span></p>

  <p class="calibre1"><span class="calibre2">Ağır bir yük arabası, müzik sesinin ve güzelliğin içine gümbürdeyerek girdi ve Apollo Çeşmesi’nin yanında durdu. Yarım düzine adam çubuklar taşıyarak dışarı atladılar. Lorraine Şövalyesi yüksek atından inerek çadıra doğru ilerledi.</span></p>

  <p class="calibre1"><span class="calibre2">Marie-Josephe Zachi’yi koşturdu. Çadıra gelince çizim kutusunu düşürdü, aşağı atladı ve Zachi’yi öylece bıraktı. “Efendim! Durun! Majesteleri adına!”</span></p>

  <p class="calibre1"><span class="calibre2">Lorraine, Yves’in laboratuvarından geri döndü. “Kafesin anahtarı nerede, lütfen, Mile de la Croix?”</span></p>

  <p class="calibre1"><span class="calibre2">“Henüz vakit dolmadı! Daha sadece öğlen! Majestelerinin kendisi söz...!”</span></p>

  <p class="calibre1"><span class="calibre2">“Sakin olun. Majesteleri, deniz canavarının, misafirlerine gösteri yapmasını emretti.” Kafesin parmaklıklarını tıngırdattı. “Sıçra, deniz canavan!”</span></p>

  <p class="calibre1"><span class="calibre2">“Hayır!”</span></p>

  <p class="calibre1"><span class="calibre2">Şehrzad yükseğe sıçradı ve çeşmenin kenarına tehlikeli derecede yakın bir yere su sıçratarak indi.</span></p>

  <p class="calibre1"><span class="calibre2">“Düzgün bir şekilde sıçrayamıyor -yeterli yer yok- görüyorsunuz, onu teşvik etmenize gerek yok!” Adamlarla kafesin arasında durarak onları durduracak bir itiraz düşünmeye çalıştı.</span></p>

  <p class="calibre1"><span class="calibre2">“Majesteleri onun gösterisini Büyük Kanal’da yapmasını emreder.”</span></p>

  <p class="calibre1"><span class="calibre2">Şehrzad değişikliği memnuniyetle karşılayacak olsa da, Marie-Josephe şüphelerini yatıştıramıyordu. “Neden Kont Lucien yerine bu değişikliği siz denetliyorsunuz?”</span></p>

  <p class="calibre1"><span class="calibre2">“Belki de M. de Chr6tien’in daha önemli görevleri vardır ya da belki de Majestelerinin ayrıcalığını kaybetmiştir.”</span></p>

  <p class="calibre1"><span class="calibre2">“Neden Majesteleri... neden Şehrzad’a açıklamam için beni</span></p>

  <p class="calibre1"><span class="calibre2">çağırmadınız?” Silahlı adamları işaret etti. “Böyle yapmanız gerekmezdi.”</span></p>

  <p class="calibre1"><span class="calibre2">“Bunu elbette önerdim,” dedi Lorraine. “Size bir hediye olacaktı. Sizi hiç çağırmadım çünkü sizinle konuşmaya çalıştığımda, krallıktaki en hızlı atla kaçıyorsunuz.”</span></p>

  <p class="calibre1"><span class="calibre2">“İyi bir sebebim oluyor!”</span></p>

  <p class="calibre1"><span class="calibre2">“Majestelerine, deniz canavarının onun emirlerine karşı geldiğini söyleyeyim mi?”</span></p>

  <p class="calibre1"><span class="calibre2">“Hayır,” dedi Marie-Josephe. “Ama çubuklan ortadan kaldırın. Onu korkutmazsanız, askının içine uzanmaya razı olabilir.”</span></p>

  <p class="calibre1"><span class="calibre2">Kafesin kilidini açtı ve gergin bir biçimde hırlayan, ıslık çalan ve sorular mırıldanan Şehrzad’a koştu. Marie-Josephe neler olacağını açıkladı.</span></p>

  <p class="calibre1"><span class="calibre2">Adamlar askıyı suya indirdiler. Şehrzad gergin bir biçimde ve korkuyla daireler çizdi. Vücudunda hâlâ onu yakalamış olan ağın izlerini taşıyordu.</span></p>

  <p class="calibre1"><span class="calibre2">“Lütfen bana güven, sevgili Şehrzad,” dedi Marie-Josephe. “Büyük Kanal çok daha büyük ve çok daha temiz!”</span></p>

  <p class="calibre1"><span class="calibre2">Şehrzad askıya dokundu. Tereddüt ederek içine yüzerken, Bana güveniyor, diye düşündü Marie-Josephe, ama ben M. de Lorraine’e ne kadar güvenebilirim? Bu durum onu M. Boursin’e götürmek için bir girişim olabilir.</span></p>

  <p class="calibre1"><span class="calibre2">Ancak, onu öldürmek isteselerdi, yüzerken ona mızrakla saldırabilir ya da onu vurabilirlerdi.</span></p>

  <p class="calibre1"><span class="calibre2">Marie-Josephe’in seçeneği yoktu. Şehrzad’ı askıya girmesi için teşvik etti. Aksi takdirde adamlar onu dövüp üzerine ağ atabilirlerdi.</span></p>

  <p class="calibre1"><span class="calibre2">Kalbi korkuyla çarpan Marie-Josephe, Şehrzad’ın yanında elini tutarak yürüdü. Şehrzad kontrolsüz bir şekilde huzur-suzlaşarak beklentiyle şakıdı. Lorraine ona ihanet ederse, hiçbir şey onu kendisini savunmaktan alıkoyamazdı.</span></p>

  <p class="calibre1"><span class="calibre2">M. Boursin hantal bir biçimde Yeşil Halı’dan aşağı koştu.</span></p>

  <p class="calibre1"><span class="calibre2">“Ah, mükemmel, mükemmel,” diye bağırdı. “Onu şimdi kesebilir miyim? Beni takip edin, çabuk...”</span></p>

  <p class="calibre1"><span class="calibre2">“Hayır!” diye bağırdı Marie-Josephe. “Gece yarısına kadar vakti var!” Öfke içinde Lorraine’e baktı. Şehrzad çığlık attı. Uzun tırnakları askıyı kulak tırmalayıcı yüksek bir yırtılma sesiyle yardı. “Yalan söylediniz...!”</span></p>

  <p class="calibre1"><span class="calibre2">“Söylemedim, sakin olun, matmazel!” Lorraine bir el hareketiyle M. Boursin’i durdurdu. “Geri çekilin, efendim.”</span></p>

  <p class="calibre1"><span class="calibre2">“Sakin ol, Şehrzad, her şey yolunda.” Deniz kadım, Marie-Josephe‘in elleri altında titreyerek sakinleşti. Marie-Josephe şüphelendiği için kendini suçladı.</span></p>

  <p class="calibre1"><span class="calibre2">Boursin telaş içinde arkalarından geliyordu. “Onu serbest mi bırakacaksınız? Hangi akla hizmet?”</span></p>

  <p class="calibre1"><span class="calibre2">“Kral’ın isteği,” dedi Marie-Josephe. “Şehrzad’a hayatı için söz verdi... gidip pişirecek başka bir şey bulun!”</span></p>

  <p class="calibre1"><span class="calibre2">“Majesteleri</span> <span class="calibre6">bana</span> <span class="calibre2">bin altın louis sikkesi söz verdi!” dedi M. Boursin. “Eğer sunumum, Charlemagne’m ziyafetini gölgede bırakırsa.”</span></p>

  <p class="calibre1"><span class="calibre2">“Şehrzad ona daha fazlası için söz verdi; özgürlüğüne karşılık olarak.”</span></p>

  <p class="calibre1"><span class="calibre2">“Belki de Majesteleri ikisini de istiyordur,” dedi M. Boursin. “Hazine ve et!”</span></p>

  <p class="calibre1"><span class="calibre2">Şehrzad’ın gerginliğinden ötürü korkan işçiler, Büyük Kanal’a olan kısa mesafeyi aceleyle kat ettiler ve mahvolan askıyı kıyıya bıraktılar. Şehrzad feryat ederek debelendi ve zarafetten yoksun bir biçimde suyun içine çırpınarak girdi.</span></p>

  <p class="calibre1"><span class="calibre2">“Zayıf düşecek,” dedi Boursin. “Cılız ve ip gibi olacak, eğer ziyafet mükemmel olmazsa kendimi öldürürüm!”</span></p>

  <p class="calibre1"><span class="calibre2">“Sıçra, deniz canavarı!” diye bağırdı Lorraine.</span></p>

  <p class="calibre1"><span class="calibre2">Şehrzad, kuyruklarını çırparak Lorraine’in cilalanmış ayakkabılarına su sıçrattı. Daldı ve gözden kayboldu.</span></p>

  <p class="calibre1"><span class="calibre2">“Etini çürütmezse iyi olur,” dedi Boursin.</span></p>

  <p class="calibre1"><span class="calibre2">“Gidin,” dedi Lorraine Boursin’e. “Kendini istediği gibi zedeleyebilir, yeter ki dışarı çıkmasın.”</span></p>

  <p class="calibre1"><span class="calibre2">“Gidecek yeri yok,” dedi Marie-Josephe. “Yürüyemiyor, sadece yüzebiliyor.”</span></p>

  <p class="calibre1"><span class="calibre2">Marie-Josephe kanala doğru eğilerek Şehrzad’ı aradı. M. Boursin onunla birlikte arıyordu, ancak Lorraine’den gelen öfkeli bir bakış gerileyerek gitmesine neden oldu.</span></p>

  <p class="calibre1"><span class="calibre2">“Gece yarısı,” dedi. “Gece yansı yaratığı bana teslim etmek için burada olmalısınız.”</span></p>

  <p class="calibre1"><span class="calibre2">“Gece yarısından</span> <span class="calibre6">sonraya</span> <span class="calibre2">kadar olmaz.”</span></p>

  <p class="calibre1"><span class="calibre2">“Gece yansını bir dakika geçerken!”</span></p>

  <p class="calibre1"><span class="calibre2">Boursin, yük arabasına işçilerle, askılarla, ağlarla ve çubuklarla birlikte güçlükle tırmandı. Marie-Josephe’i Lorraine’le birlikte yalnız bırakarak uzaklaştı.</span></p>

  <p class="calibre1"><span class="calibre2">“Sizi rahatlatıyor mu?” diye sordu Lorraine büyüleyici gülümsemesiyle. “Evcil hayvanınızın son kez özgürlüğü tatmasından ötürü minnettar mısınız?”</span></p>

  <p class="calibre1"><span class="calibre2">Marie-Josephe elini Lorraine’in dokunuşundan öfkeyle çekti.</span></p>

  <p class="calibre1"><span class="calibre2">“Siz hor görmeye dahi değmezsiniz! Arkadaşım ölümcül bir tehlikenin ortasında ve siz... siz...”</span></p>

  <p class="calibre1"><span class="calibre2">Lorraine, Marie-Josephe’in öfkesi karşısında soğukkanlılıkla güldü. “Beni kışkırtmamalısmız, matmazel. Bir gün tek müttefikiniz olarak sadece benim kaldığımı görebilirsiniz.” Atma atladı ve yavaşça uzaklaştı. Büyük Kanal’ın yüzeyi düz ve hareketsizdi.</span></p>

  <p class="calibre1"><span class="calibre2">Şehrzad, onu saran temiz ve soğuk su akıntısının tadını çıkardı. Pislik içinde günlerce yaşadıktan sonra tatlı suyun tatsızlığını önemsemiyordu bile. Mırıldanarak ıslık çaldı, etrafını çevreleyen biçimleri, yosun parçalarını ve kesilmeden ya da sökülmeden önce yüzeye ulaşmaya çalışarak mücadele eden su bitkilerinin kırık saplarından başka bir şey yetişmeyen bütün uzun ve keskin kenarları ve düzenli kıvrımları dinledi. Küçük teknelerin omurgaları, yüzeyden Şehrzad’ın alanına yansıyordu.</span></p>

  <p class="calibre1"><span class="calibre2">Zayıf ve düzensiz akıntının içine yüzerek su altı nehrini aradı.</span></p>

  <p class="calibre1"><span class="calibre2">Zachi hafifçe kişnedi.</span></p>

  <p class="calibre1"><span class="calibre2">Zelis, Marie-Josephe’e doğru dörtnala koşuyordu. Kısrak, toynakları çakıllar saçarak durdu; Kont Lucien onun sırtından kayarak indi. Şimdiki gibi acele ettiğinde hantal oluyordu. At sürmeyi tercih ettiğine, zerafeti ziyadesiyle onurlandıran Güneş Kral’ın sarayında dans etmediğine şaşmamak lazımdı.</span></p>

  <p class="calibre1"><span class="calibre2">“Mile de la Croix.” Ona ufak, gümüş bir haber kapsülü gösterdi. “Posta güvercinlerinden.”</span></p>

  <p class="calibre1"><span class="calibre2">“Hazine gemisini buldular mı?”</span></p>

  <p class="calibre1"><span class="calibre2">“Konumu buldular. Gemiyi, henüz değil.”</span></p>

  <p class="calibre1"><span class="calibre2">“Şehrzad’a söyleme,” dedi Marie-Josephe.</span></p>

  <p class="calibre1"><span class="calibre2">“Pekâlâ.”</span></p>

  <p class="calibre1"><span class="calibre2">Şehrzad ona fısıldadı.</span></p>

  <p class="calibre1"><span class="calibre2">“Neden kafesinin dışında?”</span></p>

  <p class="calibre1"><span class="calibre2">“Majesteleri... Lorraine, Majestelerinin onun Büyük Kanal’a götürülmesini emrettiğini söyledi, böylece misafirleri için sıçrayabilirmiş.”</span></p>

  <p class="calibre1"><span class="calibre2">Kont Lucien hiçbir şey söylemedi. Marie-Josephe hiçbir şey söylemedi. Kont Lucien uzaklaştı; artık acele etmiyor, ama kılıç bastonuna normalde olduğundan daha fazla yaslanıyor, diye düşündü Marie-Josephe. Onu geri çağırmak istedi, ona yeniden güven vermek istedi: Majesteleri geçici bir hevese kapılmıştı ve Lorraine de bunu yerine getirmek üzere yanında bulunuyordu.</span></p>

  <p class="calibre1"><span class="calibre2">Ne isterse istesin, Kont Lucien’le böylesi bir samimiyet kurmak ona düşmezdi. Marie-Josephe onun koşullarını çoktan reddetmişti.</span></p>

  <p class="calibre1"><span class="calibre2">Kıyıya diz çökerek neşeli bir tutum takındı. Şehrzad önünde su yüzeyine çıktığında, Marie-Josephe eğilerek onun alnını öptü.</span></p>

  <p class="calibre1"><span class="calibre2">Şehrzad’ın teni tuhaftı, normalden daha soğuk ve daha</span> <span style="text-indent: 1.5em; font-size: 1em;">sertti. Uzun tırnaklarından biri kırılmıştı, ayrıca çirkin bir yara omzunun kıvrımını biçimsizleştirmiş ti. Saçları karmakarışık ve mattı, ancak gözleri çılgınca parlıyordu.</span></p>

  <p class="calibre1"><span class="calibre2">“Sevgili Şehrzad, ne oldu, sorun nedir?”</span></p>

  <p class="calibre1"><span class="calibre2">Şehrzad’ın şarkısında, deniz kadını demir mazgallardan zorlukla geçerek kanaldan çıkıyor, bir su altı akıntısıyla birlikte yüzerek özgürlüğünü denizde yeniden kazanıyordu.</span></p>

  <p class="calibre1"><span class="calibre2">“Ah, benim tatlım, Büyük Kanal’m bir nehir olduğunu mu sandın? Öyle değil, sadece su kemerine bağlanıyor. Çaresizliğe kapılma. Gemi hâzineyi bulacak. Majesteleri sözünü tutacak.” Marie-Josephe yaranın etrafındaki iltihaplı deriye dokundu. “Bu nasıl oldu?”</span></p>

  <p class="calibre1"><span class="calibre2">Şehrzad ürkerek hırladı ve çeşmedeki pislikten yakındı. “Kont Lucien!” Atıyla uzaklaşmadan önce onu durdurmayı umuyordu. Ancak, Zelis’e binmemişti. Dizginleri çıkarılmış iki at, Kraliçe Bulvarının yanındaki bakımlı çimlerde otluyor-lardı. Kont Lucien, eyer çantaları ve dürülmüş bir halı taşıyarak atların tarafından geliyordu.</span></p>

  <p class="calibre1"><span class="calibre2">“Şehrzad merheminden kullanabilir mi?” diye sordu Marie-Josephe. “Kendini yaralamış.”</span></p>

  <p class="calibre1"><span class="calibre2">Şehrzad’ın hırlaması Sieur de Baatz’m merhemini reddediyordu.</span></p>

  <p class="calibre1"><span class="calibre2">“Benim hayatımı kurtardı! Hayır, dur, yarayı yalama, daha da kötüleştireceksin.”</span></p>

  <p class="calibre1"><span class="calibre2">“Hiç kalmadı,” dedi Lucien. “Brittany'deki babama ısmarladım.” Kırmızı İran halısını çimlerin üzerine serdi. “Deniz kadını, yarana bakabilir miyim?”</span></p>

  <p class="calibre1"><span class="calibre2">Şehrzad, Marie-Josephe’in elinden kayarak ulaşılamayacak kadar uzağa yüzdü.</span></p>

  <p class="calibre1"><span class="calibre2">“Cazibem ona etki etmiyor,” dedi Lucien.</span></p>

  <p class="calibre1"><span class="calibre2">“Korktu. Çaresizlik içinde. Onları kandırdı, Kont Lucien. Kendisini buraya bırakmaları için onları ayarttı, bir kaçış planı yaptı. Başarılı olmasını ne kadar da isterdim!”</span></p>

  <p class="calibre1"><span class="calibre2">“Eğer kaçarsa, Majestelerinin öfkesini görmek istemezsin.”</span></p>

  <p class="calibre1"><span class="calibre2">“Umurumda değil!”</span></p>

  <p class="calibre1">“Olmalı.”</p>

  <p class="calibre1"><span class="calibre2">Lucien bacaklarını çekinmeden önüne uzatarak halının üzerine oturdu. Eldivenlerini çıkardı. Elindeki lif ve kaslar hareket ederek esnedi. Tırnakları mükemmel bir şekilde bakımlıydı. Eyer çantasını açarak bir şişe şarap ve iki gümüş kadeh çıkardı.</span></p>

  <p class="calibre1"><span class="calibre2">“Marie-Josephe,” dedi dikkatle, “Majestelerinin gücü mutlaktır. isteğine mani olan her şeyi alt eder.”</span></p>

  <p class="calibre1"><span class="calibre2">“Ne yapabilir ki!” diye haykırdı Marie-Josephe.</span></p>

  <p class="calibre1"><span class="calibre2">Lucien mantara bir şişe açacağı kıstırarak sertçe çevirdi. “Senden yeniden kan akıtmalarını emredebilir. Seni cadılıkla suçlayabilir. M. Bontemps’a gidecek bir söz seni Bastille’e gönderebilir.” Lucien mantarı çekerek çıkardı ve kadehleri doldurdu. “Seni Engizisyon Mahkemesi Üyelerine verebilir...” “Yapmaz...”</span></p>

  <p class="calibre1"><span class="calibre2">“...ya da bir manastıra sürgün edebilir.”</span></p>

  <p class="calibre1"><span class="calibre2">“Lütfen, sus artık.”</span></p>

  <p class="calibre1"><span class="calibre2">“Sevgilileri sürgün ettiği gibi.” Ona kadehlerden birini uzattı.</span></p>

  <p class="calibre1"><span class="calibre2">“Beni korkutmaya mı çalışıyorsun?”</span></p>

  <p class="calibre1"><span class="calibre2">“Evet.”</span></p>

  <p class="calibre1"><span class="calibre2">“Benim kendi iyiliğim için, ağabeyimin beni kısıtladığı, Dr. Fagon’un benden kan akıttığı ve Lorraine’in bana rahat vermemesi gibi!”</span></p>

  <p class="calibre1"><span class="calibre2">“Gerçeği sevdiğini söyledin: Gerçek, Majestelerine karşı çıkmanın çok tehlikeli olduğudur. Yalan söylememi mi tercih edersin?”</span></p>

  <p class="calibre1"><span class="calibre2">Marie-Josephe, şarabın tadını çıkarmak için fazla mutsuz da olsa içti. Kont Lucien hariç güvenebileceğini düşündüğü herkes ona yalan söylemişti.</span></p>

  <p class="calibre1"><span class="calibre2">“Eğer yalan söyleseydin buna dayanamazdım,” dedi.</span></p>

  <p class="calibre1"><span class="calibre2">“Seni asla tehlikeye atmayacağıma yemin ettim,” dedi Lucien. “Yalanlar tehlikelidirler.” Eyer çantasından ekmek, peynir,</span></p>

  <p class="calibre1"><span class="calibre2">etli hamur işi ve meyve aldı. “Ama yeterince zor gerçeklerimiz oldu. Biraz da kaygısız köylüleri oynayalım. Kandırmaca, görgü kuralları, saray...”</span></p>

  <p class="calibre1"><span class="calibre2">“Para, yemek, himaye olmadan,” dedi Marie-Josephe.</span></p>

  <p class="calibre1"><span class="calibre2">“Bir başka zor gerçek," dedi Lucien. “Piknik yapan saray mensuplarını oynayacağız.” Şarabından büyük bir yudum aldı ve bardaklarını yeniden doldurdu. Cebine uzandı, katlanmış kalın bir parşömen parçası çıkardı ve bunu Marie-Josephe’e uzattı. Marie-Josephe kâğıdı açtı ve okuyarak ona minnetle baktı.</span></p>

  <p class="calibre1"><span class="calibre2">“Efendim, o kadar minnettarım ki...”</span></p>

  <p class="calibre1"><span class="calibre2">“Fazla vaktimi almadı,” dedi. “Kız kardeşinin özgür bırakılması hükmü, ağabeyin imzasını vermediği sürece geçerli değil.”</span></p>

  <p class="calibre1"><span class="calibre2">“Verecek,” dedi.</span></p>

  <p class="calibre1"><span class="calibre2">Şehrzad, M. de Baatz’ın merheminin zorla üzerine sürülme tehlikesi içinde olmadığına karar verince, meraklı sorular sorarak yakına yüzdü.</span></p>

  <p class="calibre1"><span class="calibre2">“Yemeğimizden denemek ister misin?” diyerek Marie-Josephe, Şehrzad’a bir parça ekmek ikram etti. Şehrzad, tadına bakarak tükürdü ve bunun balık yemine uygun olduğunu söyledi. Peyniri daha da az sevmişti, balıklar için bile kabul etmedi. Marie-Josephe deniz kadınına kadehini uzattı.</span></p>

  <p class="calibre1"><span class="calibre2">Şehrzad kokladı. Ağzıyla çenesini kadehin içine dayadı ve kadehi dikti, kırmızı şarap boğazından ve göğüslerinin üzerinden kan gibi dökülürken içti.</span></p>

  <p class="calibre1"><span class="calibre2">“Ona nasıl içeceğini göster, Mile de la Croix,” dedi Kont Lucien. “Bu harika bir şaraptır. Kana kana içmesine sözüm yok ama boşa harcanmasını istemem.”</span></p>

  <p class="calibre1"><span class="calibre2">Şehrzad ikinci denemesinde daha başarılıydı, kadehi boşalttı ve daha fazla istedi.</span></p>

  <p class="calibre1"><span class="calibre2">“Olmaz, bu senin ilk içişin,” dedi Marie-Josephe. “Dikkatli olmazsan seni sersemletir... Pekâlâ, sadece biraz daha.” O ve Şehrzad bir kadeh şarabı paylaştılar. Şehrzad, şarap içmeyi dc-ııizin çok derinlerindeki parlak bir yaratığı yemeye benzeterek şakıdı.</span></p>

  <p class="calibre1"><span class="calibre2">Şehrzad kanalın kıyısına yaslanarak usulca mırıldandı ve ıslık çaldı. Marie-Josephe’in elini tutarak yanağına, dudaklarına bastırdı. Elbisesinin kolunu yukarı sıyırarak neşter yarasını açtı. Kesik neredeyse iyileşmişti ve iltihap yok olmuştu. “Gördün mü? Kont Lucien kesiği iyileştirdi.”</span></p>

  <p class="calibre1"><span class="calibre2">Şehrzad burnundan soluyarak suya kaydı ve yüzerek uzaklaştı. Güneş ışığı onu parlatıyordu.</span></p>

  <p class="calibre1"><span class="calibre2">Kendisi de biraz çakırkeyif olan Marie-Josephe dirseklerine dayanarak halıya sırtüstü uzandı.</span></p>

  <p class="calibre1"><span class="calibre2">Çadır, Apollo Çeşmesi’nin üzerinde duruyordu, kenarları esintiye açılmıştı. Şehrzad’ın eski hapishanesinin kafesinde Apollo ve iki tekerlekli arabası ters yöne gidiyordu. Marie-Josephe heykele kaşlarını çatarak baktı.</span></p>

  <p class="calibre1"><span class="calibre2">“Neden kaşlarını çattın?” Kont Lucien ona kibarca çıkıştı. “Endişelerini azaltmak için bunu planlamıştım.”</span></p>

  <p class="calibre1"><span class="calibre2">“Apollo yanlış yöne gidiyor.” Gökyüzünde güneşin doğduğu yerden battığı yere doğru bir yol çizdi. “Güneşi takip etmesi lazım, ona karşı gelmemeli.”</span></p>

  <p class="calibre1"><span class="calibre2">“Yüzü Kral’a dönük,” dedi Kont Lucien.</span></p>

  <p class="calibre1"><span class="calibre2">“Dünya, krallarla ilgisi olmayan kuralları takip eder.” Marie-Josephe bir elma aldı ve halının üzerine bıraktı, aldı, yeniden bıraktı. “Hareket kanunları, ışık kanunları, gezegenlerin hareketleri... yerçekimi. M. Newton bunu kanıtladı. Majesteleri bu elmaya şöyle emredebilir: Doğanın kanununa karşı gel, düşme! İstediği her şeyi emredebilir. Ama buna rağmen düşecektir.”</span></p>

  <p class="calibre1"><span class="calibre2">Kont Lucien ona merakla baktı.</span></p>

  <p class="calibre1"><span class="calibre2">“Yerçekiminin doğasını araştırıyorum,” dedi Marie-Josephe mağrur bir biçimde. “M. Newton’un yaptığı gibi.” Elmadan bir ısırık aldı. Dişlerinin arasında sulu ve mayhoş bir tatla ezildi.</span></p>

  <p class="calibre1"><span class="calibre2">“M. Newton bunu zaten yaptıysa,” dedi Kont Lucien, “bu tehlikeli soruları ona bırakamaz mısın?”</span></p>

  <p class="calibre1"><span class="calibre2">Marie-Josephe merakla ona doğru eğildi. “M. Newton yerçekiminin ne yaptığını keşfetti ama bunun ne olduğunu bilmediğini kendisi kabul etti. Bunun doğasını keşfetmek sanırım muhteşem olurdu. Bu bir güç mü? Tanrının eli mi?” Kollarını uzanabildiği kadar açtı. “M. Nevvton keşiflerini gezegenler üzerinde çalışarak yaptı; bildiğimiz en büyük şeyler onlar. Belki de insan en küçük şeylere bakmalıdır!” Ellerini yeniden birleştirdi. “Bir şey çekime neden oluyor. Eğer mesafe bunu zayıflatıyorsa, yakınlık bunu yoğunlaştırabilir mi? Belki de bu gözle görülebilir. Mynheer van Leeuvvenhoek’in mikroskobunu kullanabilseydim...”</span></p>

  <p class="calibre1"><span class="calibre2">“Eğer görülebiliyorsa,” dedi Kont Lucien, “neden Mynheer van Leeuvvenhoek bunu görmedi?”</span></p>

  <p class="calibre1"><span class="calibre2">“Çünkü bunu aramıyordu.” Daha önce tutkusundan hiç kimseye bahsetmemiş olduğunu düşününce aniden çekingenleşen Marie-Josephe, söylediği her şeye boş vererek elini salladı. “Önemseme.”</span></p>

  <p class="calibre1"><span class="calibre2">“Felsefeye yatkınlığıma inancın yok mu, Mile de la Croix?” dedi Kont Lucien kibarca. “Kuramlarını anlayamaz mıyım?” “Bunları henüz kendim anlayamıyorum, efendim.” Azarlanmış hissederek başka yöne baktı. “Zamana ve çalışmaya ihtiyacım var. İlkinden az, İkincisinden çok var.”</span></p>

  <p class="calibre1"><span class="calibre2">Gerçekleşmesi muhtemel olmayan kendi hayallerinden daha fazla söz etmek istemeyen Marie-Josephe ayağa kalktı ve Şövalyeyle yüz yüze geldiğinde düşürdüğü yerden çizim kutusunu kaptı. Partisyonundan geriye kalanların altında temiz bir kâğıt destesi aradı. Yırtık sayfalar İran halının üzerine düştüler. Marie-Josephe onları topladı.</span></p>

  <p class="calibre1"><span class="calibre2">“Bu nedir?” diye sordu Kont Lucien.</span></p>

  <p class="calibre1"><span class="calibre2">“Majestelerinin kantatı. Acınacak durumdaki bestem.” “Seni tatmin etmedi mi?”</span></p>

  <p class="calibre1"><span class="calibre2">“Yeteneğimin ötesinde bir iş başardığımı düşündüm, Şehrzad sayesinde,” dedi. “Artık ne düşüneceğimi bilmiyorum.” Partisyonun bir sayfasını ona uzattı. “Kendin bak.”</span></p>

  <p class="calibre1"><span class="calibre2">Durması için eliyle işaret etti. “Notalarına bakarak bir parçayı aklımda canlandırma yeteneğim yok.”</span></p>

  <p class="calibre1"><span class="calibre2">“M. Coupillet benim bir amatör, bir kadın olduğumu söylüyor ve parçanın çok uzun olduğunu söylüyor... Bu konuda tamamen haklı.”</span></p>

  <p class="calibre1"><span class="calibre2">“Bu kantatını nasıl oluyor da acınacak hale getiriyor?” Ezgi, Büyük Kanal’ın ortasında şakıyan Şehrzad’ın şarkısına karışarak Marie-Josephe’in aklında yükseldi.</span></p>

  <p class="calibre1"><span class="calibre2">“Bakmadı bile!” diye haykırdı. “Bunu yönetmeyeceğini söyledi, kadınların yapamayacağını... ve sonra emir verdi, ben de reddettim...”</span></p>

  <p class="calibre1"><span class="calibre2">“Majesteleri diğer parçana hayran...”</span></p>

  <p class="calibre1"><span class="calibre2">“Majesteleri diğerlerinden farklı mı?” diye bağırdı Marie-Josephe. “Müzik mi istiyor yoksa istediği... benim özel minnetim mi?”</span></p>

  <p class="calibre1"><span class="calibre2">“Ona minnettar olmak için çok sebebin var, Marie-Josephe öfkeli bir cevabı, inkârı yuttu, ama senin... özel minnetini istedi mi?”</span></p>

  <p class="calibre1"><span class="calibre2">“Kendisi tam bir beyefendiydi,” dedi Marie-Josephe utanarak. “Söylediklerim ona layık değildi.”</span></p>

  <p class="calibre1"><span class="calibre2">“Aleyhinde konuşanlar dahi...”</span></p>

  <p class="calibre1"><span class="calibre2">“Aleyhinde konuşanlar mı? Majestelerinin mi? Fransa’da mı?” diye haykırdı Marie-Josephe.</span></p>

  <p class="calibre1"><span class="calibre2">Ne diyeceğini şaşıran Lucien sessizleşti. Kıkırdadı. “Herkes Majestelerinin mükemmel bir müzik yargısına sahip olduğu konusunda hemfikirdir. Parçan çok uzunsa, onu kısalt. Herhangi bir kadının özel minnetiyle ilgilenmeyecek kadar genç olan usta Scarlatti’den yardım iste.”</span></p>

  <p class="calibre1"><span class="calibre2">“Usta Demonico’yu hafife alıyorsun. Ona parçayı gösterdim. Hayran kaldı. O çaldığında, ah, kulağa öyle... Ama Usta Demonico parmak alıştırması yapmak için göksel müzik çalıyor.” Marie-Josephe, Domenico’ya bir not karaladı, hizmetçilerden biriyle bunu gönderdi, sonra da partisyonun sayfalarını düzelterek çizim kutusuna geri koydu. “Güzel tavsiyen için</span></p>

  <p class="calibre1"><span class="calibre2">teşekkür ederim, Kont Lucien. Tavsiyelerini sadece Krala saklamadığına memnun oldum.”</span></p>

  <p class="calibre1"><span class="calibre2">“Bana da minnetini gösterebilirsin...”</span></p>

  <p class="calibre1"><span class="calibre2">Marie-Josephe hızla ona baktı.</span></p>

  <p class="calibre1"><span class="calibre2">“...besteni çalarak,” dedi Lucien rahatça.</span></p>

  <p class="calibre1"><span class="calibre2">“Usta Domenico’nun yeteneği...”</span></p>

  <p class="calibre1"><span class="calibre2">“...olağanüstü. Bunu kabul ediyorum. Ama müziği senin ellerinden duymak isterim.”</span></p>

  <p class="calibre1"><span class="calibre2">“Ama çok uzun.”</span></p>

  <p class="calibre1"><span class="calibre2">“Böylesi çok daha iyi.”</span></p>

  <p class="calibre1"><span class="calibre2">Biraz daha şarap koydu ve Büyük Kanal’a doğru baktı. Samimi bir sessizlik içinde beraberce oturdular ve pikniklerini bitirdiler.</span></p>

  <p class="calibre1"><span class="calibre2">Marie-Josephe şarabından bir yudum aldı ve son bir hamur işinden azar azar yedi. Nefes nefese kalan hizmetçi, Marie-Josephe’in notuna karşılık bir cevapla; Domenico’nun, acele içinde yazdığı çocuksu el yazısıyla saray dilini kullanmaya çalıştığı bir sayfayla döndü: “Sinyorina Maria artık bir an olsun endişelenmemeli; onun benden kendi bestesini çalmamı istemesini hayal ettim çünkü bestesinin sonu gibi MAJESTELERİNİN ihtişamına sahip her şey fevkalade heyecan vericidir; buna Sinyorina Maria’yı memnun etme arzusu katıldığında, insanın başka ne amacı olabilir?”</span></p>

  <p class="calibre1"><span class="calibre2">Marie-Josephe notu Kont Lucien’e gösterdi, katladı ve Domenico’nun cevabıyla eğlenip minnettarlık duyarak korsesinin içine koydu.</span></p>

  <p class="calibre1"><span class="calibre2">Güneş gökyüzündeki yolunu yarılamıştı.</span></p>

  <p class="calibre1"><span class="calibre2">“Gitmem gerekiyor,” dedi Kont Lucien. “Carrousel için hazırlanmam lazım.”</span></p>

  <p class="calibre1"><span class="calibre2">“Ben de Matmazelle ilgilenmeliyim.” Marie-Josephe bir kömür kalem parçası aldı. “Ama, lütfen, biraz daha hareketsiz otur. Ellerini çizmeme izin ver.”</span></p>

  <p class="calibre1"><span class="calibre2">“En göze çarpan özelliğim değiller,” dedi. “En azından zarif el ve ayaklara sahip olabilirdim.”</span></p>

  <p class="calibre1"><span class="calibre2">“Ellerin çok güzeller.” Eskiz çizdi, ancak yüzükleri çizgilerini bozuyordu. Lucien’in elini tutarak kendi cüretine şaştı; düşündüğümden daha sarhoş olmalıyım! dedi kendine ve yüzüklerinden birini çıkardı. Parmaklarının sıcaklığı Marie-Josephe’in avucunu okşadı. Lucien de onun yüzünü, göğüslerini okşayabilirdi çünkü yanakları ve boynu ateşten yanıyordu.</span></p>

  <p class="calibre1"><span class="calibre2">Lucien, her zaman taktığı safir taşlı altın yüzüğüne dokunana kadar Marie-Josephe’in hevesine boyun eğdi.</span></p>

  <p class="calibre1"><span class="calibre2">“Bunu asla çıkarmam,” dedi. “Bunu saraya döndüğüm zaman Majesteleri bana verdi.”</span></p>

  <p class="calibre1"><span class="calibre2">“Pekâlâ,” dedi Marie-Josephe hayal kırıklığıyla çünkü onun isteği Kralınkiyle asla yarışamazdı. Diğer yüzüklerini parmaklarına geri taktı. Partisyonunun ve Kont Lucien’in ellerinin bitmemiş eskizinin içinde olduğu çizim kutusunu kapadı.</span></p>

  <h1 class="calibre1" id="sigil_toc_id_19" style="text-align: center;"><span class="calibre2">YİRMİ BEŞİNCİ BÖLÜM</span></h1>

  <p class="calibre1"><span class="calibre2">Üstü açık at arabalarından oluşan uzun bir sıra, Büyük Kanalın doğu ucundan dolaşarak yukarı doğru geliyordu. Majesteleri, Papa Hazretlerini zarif bir biçimde ağırlıyordu; yanları ve tekerlek parmaklıkları elmas kakmalı, muhteşem yaldızları olan bir at arabasında ikisi birlikte gidiyorlardı. En iyi manzaraya sahip olan araba orta kısımdaydı. Kraliyet ailesi ve ziyarette bulunan diğer hükümdarlar, Kralın at arabasının yanından gidiyorlardı. Majestelerinin saray mensupları kendilerini ikinci sıraya yerleştirmişlerdi. Hizmetçiler etkileyici at arabalarının arasında koşturarak şarap ve tatlı, meyve ve peynir ikram ediyorlardı.</span></p>

  <p class="calibre1"><span class="calibre2">Marie-Josephe, Mösyö’nün faytonundaydı, Madam ve Matmazelin arasında sıkışmıştı, karşısında da Mösyö ve Lorraine Şövalyesi vardı. Şu an koruyucusu Zachi’yi sürüyor olmayı nasıl da isterdi. Güvercinliğe doğru dörtnala gider ve kalyondan haber gelmesini beklerdi.</span></p>

  <p class="calibre1"><span class="calibre2">Bir sonraki faytonda Chartres, eşi Mme Lucifer’le birlikle yayılarak oturmuş, sarayın genç hanımlarıyla baygın baygın bakışıyordu. Mile d’Armagnac ve onun tavus kuşu tüylerini</span> <span style="text-indent: 1.5em; font-size: 1em;">görmezden geldi. Marie-Josephe, Chartes’m bir başka metres bulduğunu düşündü. Mile d’Armagnac’ın efkârlı iç çekişlerine karşılık vermediği gibi Marie-Josephe’in soğuk davranışını da fark etmedi; hatta Marie-Jos£phe’in onun gözlemevini artık ziyaret etmediğini, bileşik mikroskobunu hiç kullanmadığını, sürgülü hesap cetvelini hiç ödünç almadığını da fark etmemişti ya da fark ettiyse de bundan söz etmemişti.</span></p>

  <p class="calibre1"><span class="calibre2">Marie-Jos£phe’in Lorraine’e olan soğukluğu onu kışkırtıyordu. At arabasının her sarsılışında, Marie-Josephe’in ayakkabılarının tabanları fayton koltuğunun basamağına sıkışana kadar ayaklarını onunkilere biraz daha yaklaştırdı. Ayağının ucunu Marie-Josephe’in ayak bileğine sürttü. Aynı anda, Mösyö’ye fısıldıyor ve kalçasını okşamak için elini kaçamak bir şekilde Mösyö’nün altın işlemeli ceketinin altına kaydırıyordu.</span></p>

  <p class="calibre1"><span class="calibre2">Madam yeni elmas bilekliğine hayran hayran bakmayı bıraktı.</span></p>

  <p class="calibre1"><span class="calibre2">“Ayaklarınız çok büyük, M. Şövalye,” dedi Madam. “Lütfen bize biraz yer bırakın.” Lorraine’in dizine yelpazesiyle hafifçe vurdu. Marie-Jos£phe’in Madam’a olan sevgisi, dökmemeye çalıştığı gözyaşlarını geri getirdi. Dudağını ısırarak ağlamama-ya çalıştı.</span></p>

  <p class="calibre1"><span class="calibre2">“Madam, kalbimi kırıyorsunuz, zira ayaklarımın zarafeti meşhurdur.” Lorraine ayağını Marie-Josephe’in ayak bileğinden geri çekti. “Belki de ayaklarımı, vücudumun başka bir kısmıyla karış tırmışsmızdır.”</span></p>

  <p class="calibre1"><span class="calibre2">“Evet, elbette,” dedi Madam hakarete uğramış hissederek. “Dilinizle karıştırdığıma şüphe yok.”</span></p>

  <p class="calibre1"><span class="calibre2">Mösyö, muzip bir inanmazlıkla eşine baktı. Lorraine’in ise bu sefer dili tutulmuştu. Marie-Josephe’in gözyaşlarını bastırdığı şiddetle, Lotte de kahkahasını bastırarak titredi. Lotte’nin neye güldüğünden ve neden sesli gülemediğinden ansızın şüphelenen Marie-Josephe kıpkırmızı kesildi. Yorumuna verilecek herhangi bir ikinci anlamı sakinlikle bilmezden gelen</span></p>

  <p class="calibre1"><span class="calibre2">Madam, Matmazelin bunu anlamış olduğunu bilmekten hoş-lanmazdı.</span></p>

  <p class="calibre1"><span class="calibre2">“Kraliçe Mary’ye bakın!” dedi Lotte. James’in ve Mary’nin, Kral’mkinin yanında olan at arabasına işaret etti. “O kadın bir korsan! Sevgili Halide’nin bana biraz daha zaman ayırmasını sağlayamaz mısın, canım?”</span></p>

  <p class="calibre1"><span class="calibre2">“Eğer Mme Kraliçe ayağa kalkmayı denerse,” dedi Madam soğuk bir biçimde, “yere devrilecek.”</span></p>

  <p class="calibre1"><span class="calibre2">Modenalı Mary imkânsız derecede yüksek ve gösterişli bir başlık takıyordu. Kurdeleler ve danteller sırtından aşağı dökülüyor ve başından bir kol boyu yüksekteki tellerden hafifçe dalgalanıyordu. Üstü kapalı bir faytona binecek olsaydı kesinlikle sığmazdı.</span></p>

  <p class="calibre1"><span class="calibre2">“Mile Halide kendi görevlerini kendi seçiyor,” dedi Marie-Josephe Lotte’ye özür dilercesine. Ağabeyi evraklan imzalamayı reddedebilir, ancak Marie-Josephe gerçekte öyle olmasa da onu özgür olarak kabul ediyordu.</span></p>

  <p class="calibre1"><span class="calibre2">“Mme Kraliçe’nin,” dedi Lotte, “mükâfatlan daha cömert oluyor...”</span></p>

  <p class="calibre1"><span class="calibre2">“Majestelerinin parası sayesinde cömert!” dedi Madam.</span></p>

  <p class="calibre1"><span class="calibre2">Halide, Kraliçe’nin mendilini taşıyarak onun at arabasında gidiyordu. Şaşırıp kalan Marie-Josephe, kız kardeşinin zafer kazanmasına memnun mu olmalı yoksa aldığı risk yüzünden korkmalı mı karar veremedi.</span></p>

  <p class="calibre1"><span class="calibre2">Hem memnun olmalı</span> <span class="calibre6">hem de</span> <span class="calibre2">korkmalıyım, diye düşündü Marie-Josephe, çünkü başansızlıkta olduğu kadar zaferde de kesinlikle risk vardır.</span></p>

  <p class="calibre1"><span class="calibre2">Uşak basamakları yerleştirdi. Marie-Josephe, Mösyö’nün at arabasından aşağı indi ve aceleyle Büyük Kanal’m kıyısına gitti.</span></p>

  <p class="calibre1"><span class="calibre2">“Şehrzad!” diye seslendi. Deniz kadınına şakıdı. Uzun dakikalar boyunca Şehrzad’ın ona gelmeyeceğinden korktu, ancak nihayet deniz kadının kuyrukları fiske vurarak Marie-Josephe’in ayaklarına su püskürttü.</span></p>

  <p class="calibre1"><span class="calibre2">“Şehrzad, Majesteleri için sıçrar mısın?”</span></p>

  <p class="calibre1"><span class="calibre2">Şehrzad yüzerek üst üste havada takla attı, saçları etrafında uçuşuyordu. Kanalın bittiği yere iki yüz adım kala dönerek Majestelerinin faytonuna doğru olağanüstü bir hızla yüzdü. Sudan aniden yükselerek sıçradı. Muazzam şekilde su sıçratarak suya çarptı. Hayrete düşen misafirler haykırarak alkışladılar.</span></p>

  <p class="calibre1"><span class="calibre2">Marie-Josephe, Kont Lucien’i Zelis’in üzerinde ve’Majestelerinin yanında hazır beklerken buldu. Kalyonun, Şehrzad’ın hâzinesini bulduğuna dair bir baş sallama, güven verici bir hareket bekledi. Bakışları buluştu; ciddi bir biçimde başını hayır anlamında salladı.</span></p>

  <p class="calibre1"><span class="calibre2">Şehrzad sıçrayarak havada döndü, akşam ışığı koyu renk derisine çarpıyordu. Majestelerine su sıçratarak suya çarptı. “Yeniden!” diye haykırdı Majesteleri.</span></p>

  <p class="calibre1"><span class="calibre2">Şehrzad yeniden sıçrayarak ters döndü, batan kızıl güneşte, kırmızı, sarı ve turuncu bulut kümelerinde silueti belirdi. Hiçbir dalgacık oluşturmadan suya daldı. Gün batımı Büyük Kanal’dan yansıyarak onu altm bir yola benzetiyordu. “Yeniden!” diye haykırdı Majesteleri.</span></p>

  <p class="calibre1"><span class="calibre2">Sıçramak yerine Şehrzad kıyıya yüzdü ve dirseklerini taş kenarlara yaslayarak yukarı doğru debelendi.</span></p>

  <p class="calibre1"><span class="calibre2">Kral’la arasındaki havaya doğru, hikâyesinin güzelliğini ve çaresiz yalvarışını saçarak ona şakıdı. Marie-Josephe, dinlerken - izlerken - gözlerini yumdu ve kanal, saray, yaldızlı at arabaları ve esir tutulan arkadaşı Şehrzad yok oldu.</span></p>

  <p class="calibre1"><span class="calibre2">Bunu tercüme etsem mi, diye merak etti. Şehrzad’ın ailesini, denizin güzelliğini ve özgürlüğünü, maceraları, ölmüş olan sevgilisi için duyduğu kederi Majestelerine anlatsam mı?</span></p>

  <p class="calibre1"><span class="calibre2">Şehrzad’ın şarkısı, dinleyenleri sözcükler olmadan onun acısını paylaşmaya mecbur bırakıyordu.</span></p>

  <p class="calibre1"><span class="calibre2">Marie-Josephe gözlerini açtı. Majesteleri parmaklarını sabırsız bir biçimde tıklatıyordu.</span></p>

  <p class="calibre1"><span class="calibre2">“Onun sıçramasını sağlayın, Mile de la Croix.”</span></p>

  <p class="calibre1"><span class="calibre2">“Yapamam, Majesteleri. Bunu ondan sadece isteyebilirim.”</span></p>

  <p class="calibre1"><span class="calibre2">“Sıçra, deniz canavan! Sana emrediyorum.”</span></p>

  <p class="calibre1"><span class="calibre2">Şehrzad hırladı, suyun altına kaydı ve gözden kayboldu.</span></p>

  <p class="calibre1"><span class="calibre2">Marie-Josephe, Majestelerinin at arabasına koştu ve kendini yere savurdu. Dizlerinin üzerinde üstü açık at arabasına uzandı ve Kral’m ayakkabısına dokundu.</span></p>

  <p class="calibre1"><span class="calibre2">“Onu özgür bırakmanız için yalvarıyor, Efendim. Ben size yalvarıyorum. Lütfen.</span> <span class="calibre6">Lütfen</span></p>

  <p class="calibre1"><span class="calibre2">“Fidye onu kurtarır. Antlaşmayı o önerdi.”</span></p>

  <p class="calibre1"><span class="calibre2">“Birkaç saat daha...”</span></p>

  <p class="calibre1"><span class="calibre2">Majesteleri ayağını Marie-Josephe’in elinden çekti.</span></p>

  <p class="calibre1"><span class="calibre2">“Çekilebilir miyim, Majesteleri?”</span></p>

  <p class="calibre1"><span class="calibre2">“Kesinlikle olmaz. Sizi Carrousel’e davet ettim. Katılımınızı bekliyorum.” Faytonun yan tarafına hafifçe vurdu. “Devam edelim.”</span></p>

  <p class="calibre1"><span class="calibre2">Yves deniz kadınının yalvarışlanna ve kız kardeşinin ricalarına karşı taş kalpli kesilmişti. Gece yarısı Şehrzad’ın kaçınılmaz sonunu getirecekti. Yaratığı kurtaramazdı, kız kardeşini kederinden ya da inatçı budalalığından kurtaramazdı. Ancak, kendini kurtarabilirdi.</span></p>

  <p class="calibre1"><span class="calibre2">Kral’ı memnun edebilirim, diye düşündü, böylece Kral da çalışmama devam etmemi emredecek. Kral’ı kızdırabilir, himayesini kaybedebilirim ve önümüzdeki seneyi, sonraki on seneyi, hayatımın kalanını manastırdaki bir hücrede ahlak üzerine ilmi eserler okuyarak geçirebilirim.</span></p>

  <p class="calibre1"><span class="calibre2">Bundan daha önce şüphe etmiş olsa bile Büyük Louis’nin, En Hristiyan Kral’ın dünyevi gücünün yeryüzündeki diğer bütün erkeklerden, Roma Prensinden bile daha fazla olduğunu artık biliyordu. Savaş ve açlığın hükmünü zayıflatmış olmasının bir önemi yoktu, ne Carrousel’inin ne de deniz canavarının gençliğini geri getiremeyecek olmasının da önemi yoktu. Yaşlanmakta olan Louis, herhangi başka bir prensin en zirvedeki halinden bile hâlâ daha üstündü.</span></p>

  <p class="calibre1"><span class="calibre2">Yves düşündü: Majestelerini ölümsüz yapabilseydim ya da onu ölümsüz yaptığıma inansaydı...</span></p>

  <p class="calibre1"><span class="calibre2">At arabaları şatonun karşısına, Mermer Avluya dönük olarak Bakanlar Avlusunun içine sürdüler.</span></p>

  <p class="calibre1"><span class="calibre2">Mermer Avlu temsil için düzenlenmişti. Dalga makinesi sahnenin arkasından mavi ve altın rengi dalgalar gönderirken, üzerinde bulut katmanlan asılı duruyordu. Binlerce mum akşam karanlığım gün ışığına çeviriyordu. Gök mavisi kadife perdeler şatonun kapı ve pencerelerini gizliyordu. M. de la Lande canlı bir ezgi yönetiyordu.</span></p>

  <p class="calibre1"><span class="calibre2">“M. Coupillet nerede?” diye fısıldadı Marie-Josephe.</span></p>

  <p class="calibre1"><span class="calibre2">“Duymadın mı?” dedi Lotte. “Tam bir rezalet; Majesteleri onu kovdu.”</span></p>

  <p class="calibre1"><span class="calibre2">“Ama o... onun...” Marie-Josephe suçlu hissederek şöyle düşündü: Beni kırdı ama onu küçük düşürmek istemedim, kovulmasını istemedim, Kont Lucien’e hiç söylememeliydim...</span></p>

  <p class="calibre1"><span class="calibre2">“M. Desmarest’yi müziksiz çok sesli bir ilahi yazması için ikna etmiş, sonra da övgüyü kendine almış! Majesteleri böyle bir şeyi asla affedemez.”</span></p>

  <p class="calibre1"><span class="calibre2">Marie-Josephe’in suçluluk duygusu azalarak yerini utanca bıraktı. Sersem budala, sana yapılan bir hakaret sanki cezalandırılacaktı, diye düşündü.</span></p>

  <p class="calibre1"><span class="calibre2">Oda orkestrasının müziği insanın keyfini kaçıran bir hal aldı, sonra da Marie-Josephe’in partisyonunu bale gösterisinin fonunda çalan genç usta Domenico Scarlatti’nin klavseninin berrak notalarına döndü.</span></p>

  <p class="calibre1"><span class="calibre2">Marie-Josephe nefesini tuttu.</span></p>

  <p class="calibre1"><span class="calibre2">Domenico’nun tekniği, Şehrzad’ın müziğinin hakkını veriyordu. Demonico muhteşem çalıyor! diye düşündü. Ezberden çalıyordu: Partisyon Marie-Josephe’in çizim kutusundaydı.</span></p>

  <p class="calibre1"><span class="calibre2">Marie-Josephe gözlerini kapadı. Engizisyon, deniz insanlarının üzerine tehditkâr adımlarla yaklaşıyordu.</span></p>

  <p class="calibre1"><span class="calibre2">İzleyicilerin nefesleri kesildi. Yanındaki Lotte hoşça titredi. Marie-Josephe gözlerini açtı.</span></p>

  <p class="calibre1"><span class="calibre2">Korkunç bir canavar hareketli dalgalardan sıçradı. İblis sahnede dans etti. Şehrzad’ı andırıyordu; bütün yüzünden sivri dişler, uzun kulaklar ve kıvrımlı keçiboynuzlan fırlıyordu, kana bulanmış dudakları ve dev kırmızı gözleriyle Şehrzad korkunç gösterilmişti. Dansçı hoplayıp zıplarken renkli deniz canavarları dalgaların arasına dalıyorlardı.</span></p>

  <p class="calibre1"><span class="calibre2">Altm rengi bir savaş arabası bulutlardan indi. Balık tanrılar borazanlarıyla bir giriş müziği çalarak belirdiler. Apollo’nun atları, güneş tanrı gökten inerken düzenli bir biçimde sahneye adım atarak yerlerinde zıpladılar ve dalgalann altına batarak gözden kayboldular.</span></p>

  <p class="calibre1"><span class="calibre2">Klavsen, neşeli ve muzaffer bir havayla Şehrzad’ın özgürlüğünün ezgisini söylüyordu.</span></p>

  <p class="calibre1"><span class="calibre2">Göğsü ışık saçan elmaslı altm güneşle parlayan Apollo, deniz canavarıyla yüz yüze geldi. Kısa kılıcı, yaratığın keskin pençelerine karşı pek bir savunma sağlamıyordu; bıçağa benzer pençeler Apollo’nun küçük yuvarlak kalkanını çizdi. Savaşçılar hâlâ dans ederlerken, deniz canavan gitgide Apollo’nun iradesine teslim olarak önünde korkudan sinip dizlerine sanldı ve kelepçeyle zincir takılmasına razı gelerek başını eğdi.</span></p>

  <p class="calibre1"><span class="calibre2">Şehrzad’ın söylediği şarkı bu değildi! diye haykırdı Marie-Josephe kendine. Bale gösterisine rağmen, Şehrzad’ın hikâyesini anlatan Şehrzad’ın şarkısı Marie-Josephe’i heyecanlandırdı; şarkı, onu görmek zahmetine girecek herkes için oradaydı.</span></p>

  <p class="calibre1"><span class="calibre2">Apollo, deniz canavarlanna sahne boyunca öncülük etti. Klavsenin yanındaki gölgelerden, Domenico’nun olağanüstü tekniğinin eşlik ettiği bir tenor şarkı söylemek için avağa kalktı.</span></p>

  <p class="calibre1"><span class="calibre2">Apollo, güneş tanrısı,</span></p>

  <p class="calibre1"><span class="calibre2">Seyrin getirir şafağı.</span></p>

  <p class="calibre1"><span class="calibre2">Kudretin fetheder denizleri,</span></p>

  <p class="calibre1"><span class="calibre2">İşığın parlatır dalgaları,</span></p>

  <p class="calibre1"><span class="calibre2">Okyanusun yaratıkları İhtişama boyun eğin!</span></p>

  <p class="calibre1"><span class="calibre2">Müzik sona erdi. Deniz canavarı sahnede kendini yere sermişti; tenor, Apollo ve Domenico başlarını eğerek Majestelerine selam verdiler. Majesteleri başını sallayıp gülümseyerek zaferinin temsilini kabul etti. Etrafındaki kraliyet mensupları ve asilzadeler, kardinaller ve piskoposlar onu alkışladılar. Övgülerini, hak ettiği gibi kabul etti.</span></p>

  <p class="calibre1"><span class="calibre2">“Ne kadar güzel bir gösteri!” diye haykırdı Madam. “Ne kadar hoş bir müzik! Bunu Senyör Scarlatti mi besteledi?” “Şehrzad besteledi, Madam,” dedi Marie-Josephe.</span></p>

  <p class="calibre1"><span class="calibre2">“Deniz canavarı!” Madam güldü. “Sen kendin besteledin, ne kadar da hünerlisin!”</span></p>

  <p class="calibre1"><span class="calibre2">“Marie-Josephe, canım, ağlama,” diye fısıldadı Lotte.</span></p>

  <p class="calibre1"><span class="calibre2">Kont Lucien, Zelis’i Kardinal Ottoboni’nin at arabasına doğru sürdü. Yves’e atından inmesini ve Kralının yanma gitmesini söyledi.</span></p>

  <p class="calibre1"><span class="calibre2">Yves başını eğerek Majestelerini selamladı ve Innocent’ın yüzüğünü öptü.</span></p>

  <p class="calibre1"><span class="calibre2">“Başarınız beni memnun ediyor, Rahip de la Croix.” “Majesteleri. Ben...”</span></p>

  <p class="calibre1"><span class="calibre2">Yves, Marie-Josephe’e bir bakış attı, ancak söylemek üzere olduğu şeyi duyması pek olası değildi. Belki de yapmış olduğu seçimden ötürü onu asla affetmeyecekti.</span></p>

  <p class="calibre1"><span class="calibre2">“Majesteleri, Papa Hazretleri,” diye fısıldadı, bu şekilde onu kimse duyamazdı. “Deniz canavarının... deniz canavarının tuhaf organının tesirini buldum. O... umduğunuz gibi.” Majesteleri, elli yıllık hükümdarlığın ona öğretebildiği kadar ifadesiz bir yüzle kaldı. lnnocent dehşete düşerek tepki verdi.</span></p>

  <p class="calibre1"><span class="calibre2">“Kuzenim,” dedi Louis’ye, “düşünün. Eğer bu doğruysa...</span></p>

  <p class="calibre1"><span class="calibre2">Tann’nm bizden beklediği nedir? Kilise yaratığı incelemeli. Onu bana vermelisiniz.”</span></p>

  <p class="calibre1"><span class="calibre2">“Düşüneceğim,” dedi Majesteleri. “M. de Chretien, lütfen.”</span></p>

  <p class="calibre1"><span class="calibre2">Yves, Kont Lucien’in açık gri bakışlarına doğru kafasını kaldırdı. Kont, son derece aşağılar bir biçimde ona bakıyordu. Yves’in söylediğini duymuştu ve bunun bir yalan olduğunu biliyordu.</span></p>

  <p class="calibre1"><span class="calibre2">Yves bakışlarını çevirdi. Kont Lucien’in yapabileceği bir şey yoktu; bütün saray mensupları gibi o da doğa felsefesi konusunda bilgisizdi; Yves’in yalan söylediğini kanıtlayamazdı.</span></p>

  <p class="calibre1"><span class="calibre2">Kont Lucien, sedef kakması parıldayan egzotik düz bir kare kutuyu Kral’a uzattı. Majesteleri bunu açtı. Siyah kadifeye yerleştirilmiş disk şeklindeki bir altının üzerinde, Roma zırhı giymiş Majesteleri eyersiz savaş atını sürerken ve saçları rüzgârda uçuşurken tasvir edilmişti. Majesteleri madalyayı alıp yukarı kaldırdı. Madalya, ağır zinciri üzerinde döndü ve Marie-Josephe’in çizdiği, dalgalar arasında neşeyle sıçrayan Şehrzad’ın oyulmuş portresini açığa çıkardı.</span></p>

  <p class="calibre1"><span class="calibre2">Yves ne yaptığım anladı.</span></p>

  <p class="calibre1"><span class="calibre2">Bacakları zayıfladı ve tökezledi. At arabasının yan tarafına tutunarak ayakta kaldı. Başım kaldırmayı denedi. Nefessiz kalarak yere, parıldayan tekerleklere baktı ve düşündü: Kendimi bunların altına atabilirim. Aldatıcı sözlerimin kefaretini kendimi cehenneme atmaktan başka nasıl ödeyebilirim? Ne yaptığımı anladığında Marie-Josephe’le yüzleşmek, deniz kadınının ölüm çığlığını duymak ve Majestelerinin hayal kırıklığını görmek zorunda kalmayacağım. Majesteleri öldüğünde...</span></p>

  <p class="calibre1"><span class="calibre2">Majesteleri madalyonu Yves’in boynuna astı. İzleyiciler beğeniyle mırıldandılar. Yves başını kaldırdı, gözyaşları yüzünden aşağı akıyordu. Majesteleri gülümsedi.</span></p>

  <p class="calibre1"><span class="calibre2">“Büyüleyici ve mütevazı bir duyarlılık gösteriyorsunuz, Rahip de la Croix,” dedi Majesteleri. “Gelin. Benimle yol alm.”</span></p>

  <p class="calibre1"><span class="calibre2">Yves, tropik bir hastalıkla yatağa düşmüş kadar zayıf hissederek güçlükle at arabasına tırmandı. Majestelerinin yanma</span></p>

  <p class="calibre1"><span class="calibre2">oturarak gözyaşlarını giysisinin koluyla sildi, kendini Kral’ın ayaklarına savurarak yalanını itiraf etmemeye ve deniz kadım gibi kendisini de yok etmemeye çalıştı.</span></p>

  <p class="calibre1"><span class="calibre2">At arabaları etraflarında döndüler, tıkırdayarak geçitten çıktılar ve yolcularını Place d’Armes’a doğru götürdüler. Tören alanı dev tribünlerle çevrilmişti. Kadife minderler altın rengine boyanmış tahtaları yumuşatıyordu; etrafa serpilmiş sayısız çiçek her köşeyi aydınlatıyordu. Basamaklara saçılmış lavantaların kokusu havayı dolduruyordu. Hizmetçiler, Majestelerinin misafirlerini yerlerine götürmek, onlara mütevazı bir yemek servis etmek, her bir misafire Carrousel hatırası olarak gümüş bir kadeh vermek üzere bekliyorlardı. Hokkabazlar, ozanlar ve Güney Fransalı kadın ozanlar etrafta gösteri yapıp şarkı söyleyerek dolaşıyorlardı.</span></p>

  <p class="calibre1"><span class="calibre2">Kardinal Ottoboni ve Papa Hazretleri’nin diğer delegeleri, Papa Innocent’ı kraliyet locasındaki şeref konuğu yerine götürdüler. Uşaklardan biri Majestelerinin at arabasının kapısını açtı.</span></p>

  <p class="calibre1"><span class="calibre2">“Kraliyet locasındaki yerinize geçin, Rahip de la Croix,” dedi Majesteleri. “Takımım için tezahürat yapın.”</span></p>

  <p class="calibre1"><span class="calibre2">“Evet, Majesteleri.” Yves aşağı indi.</span></p>

  <p class="calibre1"><span class="calibre2">“Sizinle gurur duyuyorum,” dedi Louis. “Çok gurur duyuyorum, oğlum.”</span></p>

  <p class="calibre1"><span class="calibre2">Yves hayret içinde geri döndü. “Majesteleri?”</span></p>

  <p class="calibre1"><span class="calibre2">“Anneniz bunu size şimdi söylüyor olduğum için beni affetsin,” dedi Majesteleri. “Eşi hayattayken sizi kabul etmemi istemedi.”</span></p>

  <p class="calibre1"><span class="calibre2">At arabası, sıkıştırılmış toprak üzerinde gümbürdeyerek uzaklaştı. Prensler ve diğer ayrıcalıklı saray mensupları müsabakaya hazırlanmak için arkasından dörtnala gittiler. Majestelerinin oğlu mu? Nasıl olur?</span></p>

  <p class="calibre1"><span class="calibre2">Yves, hizmetçiyi tribüne doğru kör gibi takip etti.</span></p>

  <p class="calibre1"><span class="calibre2">Bu çok şeyi açıklar, diye düşündü Yves. Ailemizin Martinique’e sürülmesi. Kral’ın ilgisi. Saraydaki yükselişim...</span></p>

  <p class="calibre1"><span class="calibre2">Hizmetçi ona kraliyet locasını gösterdi. Yves sevinç, keder ve suçluluk duygusu arasında bölünerek banka yığıldı.</span></p>

  <p class="calibre1"><span class="calibre2">“Rahip de la Croix,” dedi Mme Lucifer. “Diğer erkekler bizi yalnız bırakıp oyunlarına almazken, bize eşlik etmeniz ne hoş.”</span></p>

  <p class="calibre1"><span class="calibre2">Elini sanki madalyonuna bakmak için eğilirken destek alıyormuş gibi gelişigüzel bir biçimde Yves’in dizine kaydırdı. Madam ve Matmazel, Marie-Josephe’le birlikte yakında oturuyorlardı. Yves, kız kardeşinin gözlerine bakamadı.</span></p>

  <p class="calibre1"><span class="calibre2">Buna dayanamam, diye düşündü.</span></p>

  <p class="calibre1"><span class="calibre2">Ancak dayanmalıydı. Mme Lucifer ve Mile d’Armagnac onu aralarında sıkıştırarak dokunuşlan, sesleri ve parfümleriyle eziyet ettiler.</span></p>

  <p class="calibre1"><span class="calibre2">“Beni günaha sokmak için mi buradasınız?” diye fısıldadı üvey kız kardeşi Mme Lucifer.</span></p>

  <p class="calibre1"><span class="calibre2">Lucien aceleyle Carrousel kostümünü giyip Zelis’in süslü koşum takımını kontrol ederken, Jacques güvercinliğe kadar bir koşu gitti ve kederle geri döndü.</span></p>

  <p class="calibre1"><span class="calibre2">“Haber yok, efendim.”</span></p>

  <p class="calibre1"><span class="calibre2">Lucien başını salladı. Hâzineyle ilgili haber geleceğini ümit etmişti, ancak bunu beklemiyordu. Aceleyle ahırlara gitti. İpek bir çadır içinde Kral oyunlara hazırlanıyordu.</span></p>

  <p class="calibre1"><span class="calibre2">“M. de Chretien. Kostümünüzü beğendim.”</span></p>

  <p class="calibre1"><span class="calibre2">“Teşekkürler, Majesteleri.”</span></p>

  <p class="calibre1"><span class="calibre2">Geçmişteki Roma takımları her zaman beyazla süslü kırmızı giyer, elmaslarla güzelliği ortaya çıkarılan yakutlar takarlardı. Lucien parlak kırmızıdan hoşlanmazdı; ne açık tenini ne de açık renk gözlerini güzel gösterirdi. Genelde kestane rengi, mavi ya da altm rengini tercih ederdi: Hatta kaputlarını bağlamak için mavi ipek kurdeleler kullanırdı.</span></p>

  <p class="calibre1"><span class="calibre2">Son dakikada Kral’ın kendisine değiştirmesini emredebileceğini bilse de arasına altın serpiştirilerek ipekten dokunmuş</span> <span style="text-indent: 1.5em; font-size: 1em;">bir ceketi, kırmızı deri zırhın altına giyerek Carrousel için kendisini şımartmıştı.</span></p>

  <p class="calibre1"><span class="calibre2">“Majesteleri, bana bir iyilik yapma şerefini bahşeder misiniz?"</span></p>

  <p class="calibre1"><span class="calibre2">“Şimdi mi, M. de Chretien?”</span></p>

  <p class="calibre1"><span class="calibre2">“Yarın ihtiyacım olmayacak, Efendim.”</span></p>

  <p class="calibre1"><span class="calibre2">Majestelerinin sesi ihtiyatlıydı. “Elimden geliyorsa.” “Deniz kadınının hayatı için...”</span></p>

  <p class="calibre1"><span class="calibre2">“Yapmayın!” diye bağırdı Majesteleri. Normal bir ses tonuyla yeniden konuştu. “Benden imkânsızı istemeyin.”</span></p>

  <p class="calibre1"><span class="calibre2">“Siz zaman zaman benden imkânsızı istiyorsunuz.”</span></p>

  <p class="calibre1"><span class="calibre2">“Bana sitem de etmeyin,” dedi Majesteleri. “Benim hayatıma değer vermiyor musunuz, Chretien?”</span></p>

  <p class="calibre1"><span class="calibre2">“Kendiminkinden fazla değer veriyorum, Efendim. Çok iyi biliyorsunuz.”</span></p>

  <p class="calibre1"><span class="calibre2">“Mile de la Croix sizi bu çılgınlığa sürüklüyor. Canavarlardan, gizli hâzinelerden bahsediyor! Sizi -sizi!- asla böyle bir kadın tarafından şaşkına dönmüş göreceğimi düşünmezdim. Onu ele geçirip...”</span></p>

  <p class="calibre1"><span class="calibre2">“Ben kadınları</span> <span class="calibre6">ele geçirmem<sub class="calibre12">t</sub></span> <span class="calibre2">Efendim,” dedi Lucien kırılarak.</span></p>

  <p class="calibre1"><span class="calibre2">“Vicdanınızı fazla dinliyorsunuz. Neredeyse Hristiyan olduğunuz düşünülecek.”</span></p>

  <p class="calibre1"><span class="calibre2">Lucien vereceği cevabı yuttu. Hakarete cevap vermek ne ona ne Marie-Josephe’e ne de deniz kadınına fayda sağlardı.</span></p>

  <p class="calibre1"><span class="calibre2">“Majesteleri, Mile de la Croix’nm fikri sağduyulu, ayrıca ağabeyininkinin aksine herhangi bir çıkarı yok.”</span></p>

  <p class="calibre1"><span class="calibre2">“Kendi kanımdan birisinin bana yalan söyleyeceğine inanmamı bekliyorsunuz.”</span></p>

  <p class="calibre1"><span class="calibre2">“Tecrübelerinize göre bu ilk mi olur, Majesteleri?”</span></p>

  <p class="calibre1"><span class="calibre2">Louis, Yves’in ebeveyninin açığa çıkmasının Lucien’i şaşırtmasını beklediyse de hayal kırıklığına uğradı, ancak Kral bunun çok büyük bir sır olmadığının farkında olmalıydı. Elbette Yves ve Marie-Josephe için durum böyle değildi.</span></p>

  <p class="calibre1"><span class="calibre2">Louis kızgın bir biçimde ayağa kalkarak aniden kahkahalara boğuldu, durdu ve yeniden ciddileşti.</span></p>

  <p class="calibre1"><span class="calibre2">“İçtenliğinizi takdir ediyorum, Chretien.”</span></p>

  <p class="calibre1"><span class="calibre2">“Yves de la Croix’nın yalancı olduğunu söylemiyorum,” dedi Lucien. “Kendisini kandırmak için iyi bir sebebi olduğunu söylüyorum.”</span></p>

  <p class="calibre1"><span class="calibre2">“Peki, Marie-Josephe de la Croix’mn bunun için hiç sebebi yok mu?”</span></p>

  <p class="calibre1"><span class="calibre2">“Hangi sebep? Ağabey sizin ayrıcalığınızı kazanıyor. Kız kardeş ise öfkenizi göze alıyor.”</span></p>

  <p class="calibre1"><span class="calibre2">“Deniz canavarından vazgeçemem,” dedi Louis. “Vazgeçmeyeceğim. Sizinle dost kalabilmemiz için benden yaratığın hayatını bağışlamamı istemeyin.”</span></p>

  <p class="calibre1"><span class="calibre2">Lucien başını eğerek selam verdi. Elimden geleni yaptım, diye düşündü. Daha fazlasını yapamam.</span></p>

  <p class="calibre1"><span class="calibre2">Başarılı olacağını ummamıştı ve başarısızlıktan nefret etse de hayal kırıklığına uğramadığına şaşırdı.</span></p>

  <p class="calibre1"><span class="calibre2">Öfkeliydi.</span></p>

  <p class="calibre1"><span class="calibre2">Marie-Josephe gümüş kadehindeki şarabını içiverdi. Hizmetçi tekrar doldurur doldurmaz yeniden içip bitirdi.</span></p>

  <p class="calibre1"><span class="calibre2">Bir hafta önce, Kral’dan hediye gelecek gümüş bir kadeh beni fevkalade memnun ederdi, diye düşündü. Sadece bir hafta önce! Hizmetçiye çekilmesi için eliyle işaret etti ve kadehi yere koydu. Biraz çakırkeyif olmak cesaretlenmesine yardımcı olabilirdi, ancak sarhoş olmak ona köstek olurdu.</span></p>

  <p class="calibre1"><span class="calibre2">Borazanlar giriş müziği çaldılar; davullar Carrouserin başlangıcını bildirdiler. Hokkabazlar ve şarkıcılar tören alanından hızla uzaklaştılar. Meşaleler parlıyor, aynı anda yüzlercesi alev alırken havayı duman ve ziftle doldurarak Place d’Armes’ı göz kamaştırıcı ışıklar ve uzun gölgelerle aydınlatıyorlardı. Dolunay, gökyüzünün doğusunda dev gibi ve portakal renginde asılı ve güneşe karşı duruyordu.</span></p>

  <p class="calibre1"><span class="calibre2">Şehrzad’ın yaşayacağı sadece birkaç saati kalmıştı.</span></p>

  <p class="calibre1"><span class="calibre2">Carrousel takımları talim alanına dörtnala girdiler.</span></p>

  <p class="calibre1"><span class="calibre2">Majesteleri benekli, en yüksek Çin atını sürerek Eski Roma İmparatoru Sezar gibi tören alayına öncülük ediyordu. Kırmızı deriden koşum takımı, yakut ve elmas süslemeleriyle göz kamaştırıyordu; sırtı kırmızı ve beyaz tüylerden ponponlarla doluydu. Eyer ile dizginlerdeki her toka ve bag, göğüs kuşağı ve sağrısı altın renginde parıldıyordu. Kırmızı ve beyaz kurdeleler atm yelesinde ve kuyruğunda uçuşuyordu.</span></p>

  <p class="calibre1"><span class="calibre2">Kral, elmaslarla kaplı uzun bir ceket giyiyordu, kırmızı deri zırhının etekleri ve kolları neredeyse tamamen yakutlarla kaplıydı. Elmas işlemeli gümüş kurdeleler, yüksek topuklu sandaletlerini bağlıyordu. Parlak sarı perukası altın tozuna bezenmişti. Dev yakutların tutturulduğu beyaz devekuşu tüylerinden şahane bir başlık, başının üzerinde bir kemer oluşturuyordu; tüyler atının sağrısına kadar kat kat dökülüyordu. Yuvarlak bir Roma kalkanı taşıyordu. Dövme altından güneş şeklindeki arması, parıldayan gümüş bulutları dağıtıyordu.</span></p>

  <p class="calibre1"><span class="calibre2">Bütün torunlar, Majestelerinin kostümünün başka bir çeşidini giymiş halde onun sağ tarafında benekli Çin atları sürüyordu: Majesteleri bir savaş atının, Bourgogne bir süvari atının, Anjou bir binek atının, Berri ise bir midillinin üzerindeydi. Roma takımının diğer üyeleri alaca kırlar sürüyorlardı.</span></p>

  <p class="calibre1"><span class="calibre2">Lucien atını hemen Kral’m arkasına sürdü. Güneş ışığıyla parlayan kalkanının üzerinde dolunay vardı.</span></p>

  <p class="calibre1"><span class="calibre2">Takımlar tören alanında dörtnala giderek bir daire oluşturdular. Siyah İspanyol süvari atını süren Mösyö, ağabeyi Güneş Kral’m ışınlarını yansıtmak için aynalı bir kalkan taşıyordu. Lorraine, Mösyönünkine uyan siyah damızlık atını onun yanında sürüyordu. Japon kostümleri, cilalı zırhları ve tuhaf başlıklarıyla beraberce takımlarına aynı hizada</span> öncülük <span class="calibre2">ediyorlardı.</span></p>

  <p class="calibre1"><span class="calibre2">M. du Maine’in takipçileri, sarık ve çok katlı çöl giysileri içinde kırmızı sarı karışımı doru atlar sürüyorlardı. Her renk-</span></p>

  <p class="calibre1"><span class="calibre2">ten ipek püsküller gümüş rengi dizginlerim süslüyordu. M. du Maine güneşe atfen defne dalı taşıyordu.</span></p>

  <p class="calibre1"><span class="calibre2">Chartres, yarı saydam Mısır keteni içindeki eski zaman savaşçıları takımına öncülük ediyordu. Sarı yapraklar dökerek rüzgârda sallanan uzun bir günebakan demeti taşıyordu. Doru atları, Maine’inkilere meydan okudu ve iki bölük başa baş gelene dek Majestelerinin takımının arkasından koşturdu.</span></p>

  <p class="calibre1"><span class="calibre2">Monsenyörün deri tozluklannda zümrüt kakmalar vardı ve peştamalının kürkünde parıldıyorlardı. Yanardöner tüylerden pelerini omuzlarında dalgalanıyordu. Büyük Veliaht, gözleri altm güneşe dönük gümüş rengi bir kartalın resmedildiği ve kenarları sorguç tüyleriyle kaplı deri bir kalkan taşıyordu.</span></p>

  <p class="calibre1"><span class="calibre2">Monsenyörün savaş birliği tören alanından tüy ve mücevherlerin, deri püskül ve boncuklann, kürk ve kurdelelerin çılgın ve canlı karmaşasıyla geçti. Her binici diğerleriyle abartıda ve renkte rekabet ediyordu; hiçbir binicinin atı bir diğerine uygun değildi: Alaca at karışık renklinin yanında dörtnala gidiyor, donuk kahverengi turuncu atm yanında parlıyordu. Huron savaş şefleri atlarını onun grubunda sürüyor, ödünç alınmış savaş zırhları, dantel ve tüylü Paris şapkaları içinde diğerleri kadar egzotik görünüyorlardı.</span></p>

  <p class="calibre1"><span class="calibre2">Tribündeki Japon Prensi Carrousel’de yer almış olmayı ister gibi bakarken, İran Şahı dahil olmadığına memnun görünüyordu. Nübye Kraliçesi minderlerin üzerine yayılarak oturmuş, cariyelerinin tuttuğu siyah ipekten bir tenteyle ay ışığından korunuyordu.</span></p>

  <p class="calibre1"><span class="calibre2">Her takım atını kendi düzeninde sürdü. Mösyö, Chartres ve Maine hız ve dakiklik için çabalarken, Monsenyörün takımı dörtnala gittiği sırada eyerlerinde ayağa kalkıp şaşkın ve memnun izleyiciler önünde yerden altın çemberleri kaparak cesaret gösterisiyle üstünlük gösterdiler.</span></p>

  <p class="calibre1"><span class="calibre2">Ay, doruk noktasına olan yolu yarılamıştı. Kalyondan haber yoktu.</span></p>

  <p class="calibre1"><span class="calibre2">Majestelerinin Roma süvari sınıfındaki Lucien, Zelis’i Place d’Armes’a sürdü.</span></p>

  <p class="calibre1"><span class="calibre2">Talimdeki gibi, Roma bölüğü düzeni kopyalayarak önce iki, sonra dört sıraya bölündü.</span></p>

  <p class="calibre1"><span class="calibre2">Biniciler tören alanının köşelerinden içeri doğru döndüler ve atlarını bir ölüm koşusuna sürdüler. Dört at sırası da dörtnala doğruca alanın ortasına, birbirlerine doğru koştu. İzleyiciler beklentiyle bağırdılar ve sonra endişeyle sessizleştiler.</span></p>

  <p class="calibre1"><span class="calibre2">Lucien, Zelis’i yerinde tutarak Kral’ın arkasından koşturuyordu.</span></p>

  <p class="calibre1"><span class="calibre2">Bir anlık tereddüt, bir anlık hız değişikliği manevrayı bozabilir, ortalığı kişneyen atlar ve düşen biniciler kargaşasına, savaş kadar acımasız bir felakete çevirebilirdi. Böylesi bir çarpışmadan -Kral ve meşru varislerinden üçünün de içinde olacağı bir çarpışmadan- sonra kimse deniz kadınını düşünmezdi. Ortalıktan yok olabilirdi...</span></p>

  <p class="calibre1"><span class="calibre2">Lucien, talimi sabote etmeye kendini ikna edemedi.</span></p>

  <p class="calibre1"><span class="calibre2">Zelis, düzenin içinde koşturarak düzgün bir performans gösterdi. Dört sıra birbirine karışarak ikiye, sonra da bire düştü; atlar tribünün asilzadeler kısmına doğru gösterişli bir biçimde yürüdüler. İzleyiciler bağırdılar, tezahürat yaptılar ve çiçekleri Kral’m önüne savurdular.</span></p>

  <p class="calibre1"><span class="calibre2">Kral, atını tribünün önüne sürdü. Maiyeti başını eğerek selam verdi; ziyaretçi hükümdarlar dahi selamlamak için ayağa kalktılar. Kral’ın işaretiyle bir yük arabası sırası tören alanına girdi. Çiçekli kurdeleler yük arabalarını ve beygirlerini süslüyordu.</span></p>

  <p class="calibre1"><span class="calibre2">“Kuzenlerim, size hürmetimin simgesini getiriyorum.”</span></p>

  <p class="calibre1"><span class="calibre2">James ve İngiltereli Mary’yle konuşuyordu. İlk arabadaki uşaklar, James’in Louis’ye vermiş olduğunun iki katı büyük tablonun üzerindeki beyaz ipeği çektiler. Roma zırhı içinde eyersiz ata binen Louis, görkemli bir şekilde sürgündeki kuzenlerine bakıyordu.</span></p>

  <p class="calibre1"><span class="calibre2">“Böylece daima yakın olacağız.”</span></p>

  <p class="calibre1"><span class="calibre2">“Ada kalesinden gelen, en uzak kuzenimiz için...”</span></p>

  <p class="calibre1"><span class="calibre2">İkinci yük arabası, parşömen tomarı gibi dürülmüş dev bir goblen taşıyordu. Uşaklar, gobleni sarma çubukları üzerinde kıvırarak Japonya’yı kısımlar halinde boydan boya sergiliyordu. Bir insanın iki katı uzunluğunda ve yüz adım genişlikteki goblen, klasik Roma tanrıları tarafından korunan Majestelerinin zaferlerini belgeliyordu.</span></p>

  <p class="calibre1"><span class="calibre2">“...Goblen fabrikasından bir goblen, dünyanın en iyisi.”</span></p>

  <p class="calibre1"><span class="calibre2">Üç araba, Kral’ın Nübye Kraliçesi’ne sunduğu kristal avize üçlüsüyle parıldadı, ışıldadı ve çınladı.</span></p>

  <p class="calibre1"><span class="calibre2">“Sarayınızı aydınlatması için... gerçi güzelliğiniz onların ışığını gölgede bırakacaktır.”</span></p>

  <p class="calibre1"><span class="calibre2">İran Şahının hediyesi için on yük arabası gerekiyordu, her biri barok tarzında çerçevelenmiş birkaç tane dev ayna taşıyorlardı.</span></p>

  <p class="calibre1"><span class="calibre2">“Fransız yapımı aynalar, hareminiz için en iyi ve en pürüzsüz olanlar. Yeni Fransa’daki müttefiklerimiz içinse...”</span></p>

  <p class="calibre1"><span class="calibre2">Tek bir araba yeterliydi, ancak Huron savaş şeflerinin hediyesi en pahalı olanıydı. Perukalarındaki tüylerle vahşi Amerikalılara benzetilmiş iki manken, birbirine uygun şapkaları, eldivenleri ve ayakkabıları ile birlikte elmaslarla kaplı beyaz kadifeden giysileri sergiliyordu.</span></p>

  <p class="calibre1"><span class="calibre2">“...kendi desenlerimize göre dikilmiş giysiler.”</span></p>

  <p class="calibre1"><span class="calibre2">Majesteleri nihayet Papa lnnocent’a hitap etti.</span></p>

  <p class="calibre1"><span class="calibre2">“Romalı kutsal kuzenimiz için...”</span></p>

  <p class="calibre1"><span class="calibre2">İki araba ileri çıktı. Desenli ipek panoların arkasından bir hayvan acı acı bağırdı.</span></p>

  <p class="calibre1"><span class="calibre2">“...egzotik yaratıklar.”</span></p>

  <p class="calibre1"><span class="calibre2">Lucien’in kalbinde ani bir umut doğdu. Papa Innocent’m Engizisyon Mahkemesi Üyelerinin, deniz kadınının veya herhangi bir başka canlının yanında olmalarını istemezdi. M. Boursin tarafından kesilmek ve pişirilmek daha merhametli olabilirdi, ancak Kilise tarafından esir alınmak, ölümü ertelemek demekti. Uzaktan da olsa, geciktirme ihtimalini içeriyordu.</span></p>

  <p class="calibre1"><span class="calibre2">“Vahşi bir adam.”</span></p>

  <p class="calibre1"><span class="calibre2">Uşaklar panelleri açıverdiler. Birinci arabada bir Habeş maymunu çığlık atıyor ve uzun sivri dişlerini göstererek kafesini tıngırdatıyor, parmaklıklar arasından bol miktarda tuvaletini yapıyordu.</span></p>

  <p class="calibre1"><span class="calibre2">“Bize Bahçeyi, bilginin meyvesini ve günahlarımızı hatırlatması için iki yılan.”</span></p>

  <p class="calibre1"><span class="calibre2">İki dev anakonda, birbirlerine sarılıyor ve portakal ağacının dallarını aşağı büküyordu.</span></p>

  <p class="calibre1"><span class="calibre2">“Ana Kiliseden haber getirmesi için üç büyük küheylan.”</span></p>

  <p class="calibre1"><span class="calibre2">Fransa’nın üç Torunu atlarını ileri sürdüler, aşağı indiler, benekli atlarını büyük tribünün önüne getirdiler ve Papa Hazretleri’nin önünde diz çöktüler. Bourgogne ve Anjou görevlerini sabırlı bir biçimde yerine getirdiler, ancak Papanın İsviçre Muhafızı, midillisinin dizginlerini eline aldığında Berri dükü gözyaşlarına boğuldu.</span></p>

  <p class="calibre1"><span class="calibre2">Innocent’ın hayal kırıklığı Lucien’inkiyle kıyaslanamazdı, ancak Lucien hislerini gizlemek zorundaydı.</span></p>

  <p class="calibre1"><span class="calibre2">“Tanrı sizi kutsasın, çocuklar,” dedi Innocent prenslere. Kral’a cevap vermek üzere ayağa kalktı. Cenaze konuşmasına uyacak kasvetli bir ses tonuyla, “Kuzenim, dua edeceğim... ruhunuz için,” dedi.</span></p>

  <p class="calibre1"><span class="calibre2">Louis atını döndürerek tören alanından dörtnala ayrıldı. Kral’m takımları, arkalarından uçuşan kurdelelerle, parıldayan mücevherlerle, altınla çınlayan koşum takımlarıyla onu takip etti ve küheylanları, yılanları ve vahşi adamı geride bıraktı.</span></p>

  <p class="calibre1"><span class="calibre2">Buna daha fazla dayanamam, diye düşündü Lucien. Öğrendiği şey onu umutsuzluğa düşürmüştü ve özgür bırakmıştı.</span></p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1"><span class="calibre2">Bahar aylarında Avrupa’da gerçekleştirilen çeşitli halk festivallerinde etrafında dans edilen, çiçeklerle süslü tahtadan uzun bir direk. -&lt;n</span></p>
</body>
</html>
