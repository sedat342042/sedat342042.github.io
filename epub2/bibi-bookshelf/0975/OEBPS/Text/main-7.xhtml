<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><a id="bookmark0"></a>ON SEKİZİNCİ BÖLÜM</h1>

  <p class="calibre1"><span class="calibre2">Ay ışığı pencereden içeri akıyor ve yerde birikiyordu. Marie-Josephe yataktan sessizce kalktı. Hareketsiz durdu; bitkinlikten başı döndü.</span></p>

  <p class="calibre1"><span class="calibre2">Halide deliksiz uyuyordu; Yves gitmişti. Marie-Josephe titreyerek Lorraine’in pelerinini omuzlarına attı ve sessizce giyinme odasına gitti. Duvara dayanarak ve kapı sövesini kavrayarak kendini ayakta tutuyordu.</span></p>

  <p class="calibre1"><span class="calibre2">Lorraine’in parfümü onu sarmıştı. Midesi bulandı. Pelerini yere atarak kusmamaya çalıştı. Ne kadar yumuşak olsa ne kadar sıcak tutsa da pelerini bir daha asla giymeyecekti. Ateşi olsaydı onu yakacaktı.</span></p>

  <p class="calibre1"><span class="calibre2">Pencereyi açtı ve geceye baktı. Ay, dolunay olmasına iki gün kala, deniz kadınının hapishanesinin üzerinde belli belirsiz görünüyordu. Marie-Josephe şarkı söylemeyi denedi, ancak sadece fısıldayabildi.</span></p>

  <p class="calibre1"><span class="calibre2">Buna rağmen deniz kadını onu duydu ve cevap verdi.</span></p>

  <p class="calibre1"><span class="calibre2">Hâlâ hayatta, diye düşündü Marie-Josephe. Kont Lucien'c şükürler olsun.</span></p>

  <p class="calibre1"><span class="calibre2">Marie-Josephe kalemini kaptı. Deniz kadınının şarkısm-dan, kantat için yeni bir sahne canlanıyordu. Kalem, nota çizgisinin üzerine ufak ek notalar serpiştiriyordu. Mum eriyerek söndü.</span></p>

  <p class="calibre1"><span class="calibre2">Son birkaç notayı yazdı ve mürekkebi kurutmak için sayfayı havada salladı. Kantat tamamlanmıştı.</span></p>

  <p class="calibre1"><span class="calibre2">Marie-Josephe klavsenin üzerindeki örtüyü çekti ve omuzlarına aldı. Tuş takımını açtı.</span></p>

  <p class="calibre1"><span class="calibre2">Gölgeli şafakta gözyaşları yüzünden akarken deniz insanlarının felaketinin hikâyesini çaldı.</span></p>

  <p class="calibre1"><span class="calibre2">Lucien, Kral’ın uyanma törenine katılmıştı, ancak aklı başka yerdeydi. Dr. Fagon görevini yerine getirirken, Lucien Majestelerinin alnındaki teri kuruladı. Kral tören alayını Ayine yönlendirirken, Lucien başını eğerek Majestelerine selam verdi ancak onları izlemedi. Kralını izlemeyeceği tek yer kiliseydi.</span></p>

  <p class="calibre1"><span class="calibre2">“Dr. Fagon.”</span></p>

  <p class="calibre1"><span class="calibre2">Lucien ve başhekim, Majestelerinin yatak odasında yalnızdılar. Doktor, Majestelerinin olağan bağırsak boşaltmasının sonuçlarını incelerken başını kaldırarak baktı.</span></p>

  <p class="calibre1"><span class="calibre2">“M. de Chretien,” dedi başını eğip selam vererek.</span></p>

  <p class="calibre1"><span class="calibre2">Kont Lucien, Fagon’un selamlamasına başını sallayarak karşılık verdi.</span></p>

  <p class="calibre1"><span class="calibre2">“Umarım, Mile de la Croix daha iyidir. Daha sonra ona uğrayacağım.” Fagon, memnuniyetsizlikle başını salladı. “Kadınlara göre olmayan bütün o görevlerinden sonra kendini kaybettiğine şaşmamak lazım. Birisinin ağabeyiyle konuşması gerekiyor. Kapsamlı bir kan akıtma süreci planladım.”</span></p>

  <p class="calibre1"><span class="calibre2">“Buna gerek olmayacak,” dedi Lucien.</span></p>

  <p class="calibre1"><span class="calibre2">“Anlayamadım?” diye haykırdı Fagon.</span></p>

  <p class="calibre1"><span class="calibre2">“Mile de la Croix’dan bir daha kan almayacaksınız.” “Efendim, bana kendi mesleğimi mi öğretiyorsunuz?” “Daha fazla tedavi edilmek istemediği konusunda sizi bilgilendiriyorum ve onun isteklerine saygı göstermeniz konusunda talimat veriyorum.”</span></p>

  <p class="calibre1"><span class="calibre2">Lucien sakin bir biçimde konuştu. Dr. Fagon, Lucien’in Majesteleri üzerindeki etkisinden, KraPın ona gösterdiği ayrıcalıktan ve onu görmezden gelmenin tehlikesinden pekâlâ haberdardı.</span></p>

  <p class="calibre1"><span class="calibre2">Fagon ellerini açtı. “Eğer Majesteleri emrederse...” “Majestelerinin sizin tedavinizi gözlemleyecek olması pek de muhtemel değil.”</span></p>

  <p class="calibre1"><span class="calibre2">“Majestelerinin gözetmenlerinin gözlemleyecek olmaları da son derece</span> <span class="calibre6">muhtemeli</span><span class="calibre2">”</span></p>

  <p class="calibre1"><span class="calibre2">“Size ihanet edebilecek kimsenin orada olmasına gerek yok. M. Felix’e güvenemiyor musunuz?”</span></p>

  <p class="calibre1"><span class="calibre2">Fagon düşündü, sonra başını eğerek yeniden selam verdi. “Talimatlarınızı yerine getireceğim, ancak...”</span></p>

  <p class="calibre1"><span class="calibre2">Lucien kaşlarından birini kaldırdı.</span></p>

  <p class="calibre1"><span class="calibre2">“...ancak Majesteleri orada bulunmazsa.”</span></p>

  <p class="calibre1"><span class="calibre2">Lucien karşılık olarak başını eğerek selam verdi. Dr. Fagon’dan, Kral’m huzurunda Kral’ın emirlerine karşı gelmesini isteyemezdi. Mile de la Croix’nm, kendisinden bunu istemeyeceğini umdu.</span></p>

  <p class="calibre1"><span class="calibre2">Klavsen, deniz canavan avının hikâyesini betimledi. Marie-Josephe kantata başladığında, hikâyenin her yönüyle kahramanca olduğunu düşündü. Her gözden geçirişinde daha da hüzünlü bir hale geliyordu.</span></p>

  <p class="calibre1"><span class="calibre2">Tuş takımını kapadı ve pürüzsüz tahtaya baktı. Bitkindi.</span></p>

  <p class="calibre1"><span class="calibre2">Bir şekilde, bir şekilde Majestelerinin ne yaptığını fark etmesini sağlamalıyım, diye düşündü. Müziği seviyor. Deniz kadınını sadece dinlese, benim gördüğümü görebilir, onu anlayabilir.</span></p>

  <p class="calibre1"><span class="calibre2">Giyinme odasının kapısı açıldı. İrkilen Marie-Josephe, bakışlarını klavsenin tahtasından kaldırdı. Beklediği kimse yoktu. Kız kardeşi, Modenalı Mary’yle ilgilenmeye gitmişti; Yves, Kral’m uyanma törenine katılmaya gitmişti.</span></p>

  <p class="calibre1"><span class="calibre2">Marie-Josephe’e tutkuyla bakan Lorraine, yatak odasıyla</span></p>

  <p class="calibre1"><span class="calibre2">Yvcs'in giyinme odası arasındaki girişte duruyordu. Gözlerinin altındaki koyu halkalar güzelliğini bozuyordu.</span></p>

  <p class="calibre1"><span class="calibre2">“Bir hanımefendinin odasına davet edilmeden ya da eşlikçi olmadan mı giriyorsunuz, efendim?”</span></p>

  <p class="calibre1"><span class="calibre2">“Eşlikçilere neden ihtiyacımız olsun ki, canım? Büyük Kanal’da hiçbirine gerek olmamıştı.”</span></p>

  <p class="calibre1"><span class="calibre2">Son derece kırışmış ve üzerinde tuz lekeleri olan kadife pelerini köşede bir yığın halinde duruyordu. Pelerinini aldı ve silkti.</span></p>

  <p class="calibre1"><span class="calibre2">“Görüyorum ki pelerinimi kullanmışsınız.”</span></p>

  <p class="calibre1"><span class="calibre2">“Geri alabilirsiniz.”</span></p>

  <p class="calibre1"><span class="calibre2">Yakasını yüzüne doğru tuttu. “Parfümünüz pelerine geçmiş. Parfümünüz, teriniz, vücudunuzun sırları...”</span></p>

  <p class="calibre1"><span class="calibre2">Utanıp bocalayan Marie-Josephe başka yöne baktı.</span></p>

  <p class="calibre1"><span class="calibre2">“Bir gülümseme dahi göremeyecek miyim? Kral beni güzelliğinize feda ediyor, ama siz benim kalbimi kırıyorsunuz. En iyi giysimi ayaklarınıza seriyorum ama hiç işe yaramıyor!” Pelerini yere savurdu. “Sizin için endişelenerek kendimi tüketiyorum...” Parmaklarından biriyle yanağına, koyu halkaların altına dokundu.</span></p>

  <p class="calibre1"><span class="calibre2">“Bütün gece Paris’te eğlenerek,” dedi Marie-Josephe soğuk bir biçimde, “kendinizi tüketiyorsunuz.”</span></p>

  <p class="calibre1"><span class="calibre2">Lorraine keyifle güldü. “Dr. Fagon size yaramış! Özünüze dönmüşsünüz, aynca inanıyorum ki hayalleriniz de son bulmuştur.” Klavsene eğilerek anlamlı bir biçimde ona baktı.</span></p>

  <p class="calibre1"><span class="calibre2">“Dr. Fagon’a gücümü çalmasında yardım ettiniz. Eğer deniz kadını ölürse, bunu asla atlatamam.”</span></p>

  <p class="calibre1"><span class="calibre2">“Öldüğünde, zihninizi meşgul edecek başka bir hedef bulacaksınız. Kalbinizi de. Bir eş. Bir sevgili.” Partisyonla ilgileniyormuş gibi yaparak Marie-Josephe’e daha da yaklaştı. “Burada olmanız uygun değil, efendim.”</span></p>

  <p class="calibre1"><span class="calibre2">Marie-Josephe’in arkasına geçerek sırtına dayandı. Kokusu, Marie-Josephe’i boğuyordu. Ellerini onun omuzlarına koydu, parmaklarını saçlarının, iç gömleğinin altına kaydırdı ve elle-</span></p>

  <p class="calibre1"><span class="calibre2">riyle göğüslerini kavradı. Tenine değen elleri sıcaktı. Marie-Josephe şok, korku ve öfkeyle donup kaldı.</span></p>

  <p class="calibre1"><span class="calibre2">“Mile de la Croix,” dedi Kont Lucien girişten seslenerek. “Görüyorum ki cerrahlardan korunuyorsunuz.”</span></p>

  <p class="calibre1"><span class="calibre2">Sesi, Marie-Josephe’i kendine getirdi. Kont Lucien, başını eğerek selam verdi ve gözden kayboldu. Marie-Josephe, Lorraine’in elinden kurtuldu.</span></p>

  <p class="calibre1"><span class="calibre2">“Kont Lucien!” Marie-Josephe arkasından koştu. Merdivenlere doğru topallayarak ilerliyordu. “Ben ve Şövalye... öyle değil, siz yanlış...”</span></p>

  <p class="calibre1"><span class="calibre2">“Öyle değil mi?” dedi Kont Lucien. “Ne kadar yazık.”</span></p>

  <p class="calibre1"><span class="calibre2">“Ya... yazık mı?”</span></p>

  <p class="calibre1"><span class="calibre2">Bastonuna dayanan Kont Lucien onunla yüz yüze gelerek meraklı bir ifadeyle baktı.</span></p>

  <p class="calibre1"><span class="calibre2">“Majestelerinin kendisi bu eşleşmeyi destekliyor. Lorraine tanınmış bir aileden geliyor, ancak sürekli olarak paraya ihtiyaç duyuyor. Majestelerinden cömert bir çeyiz alacaksınız. Siz ve Lorraine arasında kurulacak bağ, ikinizin de varlık durumunuzu iyileştirecektir.”</span></p>

  <p class="calibre1"><span class="calibre2">“Lorraine Şövalyesi’ne âşık değilim.”</span></p>

  <p class="calibre1"><span class="calibre2">“Bunun evlilikle ne ilgisi var?”</span></p>

  <p class="calibre1"><span class="calibre2">“Ona tenezzül etmiyorum!”</span></p>

  <p class="calibre1"><span class="calibre2">“Kral’ın isteğine karşı mı?”</span></p>

  <p class="calibre1"><span class="calibre2">“Onunla asla evlenmeyeceğim!” Marie-Josephe, cerrahın bıçağı kendisini keserken, Lorraine’in keskin mavi gözlerini üzerinde gördüğünü hatırlayarak titredi. Bandajı kanla ıslanmıştı.</span></p>

  <p class="calibre1"><span class="calibre2">“Belki de bunu Mösyö’ye söylemelisiniz.”</span></p>

  <p class="calibre1"><span class="calibre2">“Neden Majestelerinin kardeşine söyleyeyim?”</span></p>

  <p class="calibre1"><span class="calibre2">“Bana neden söylüyorsunuz?”</span></p>

  <p class="calibre1"><span class="calibre2">“Çünkü ben... Çünkü sizin benim hakkımda iyi düşünmenizi istiyorum.”</span></p>

  <p class="calibre1"><span class="calibre2">“Sizin hakkınızda yeterince iyi düşünüyorum.”</span></p>

  <p class="calibre1"><span class="calibre2">Lorraine, Marie-Josephe'in odasının kapısını hızla çarptı vc ağır ağır onlara doğru geldi. Pelerini bir omzundan asılı sürükleniyordu.</span></p>

  <p class="calibre1"><span class="calibre2">“Soytarı ve Karayipli vahşi bakire,” dedi gülerek. “Ne birliktelik ama!”</span></p>

  <p class="calibre1"><span class="calibre2">Kont Lucien, bastonunu kılıçmış gibi yanında tutarak ileri adım attı. Dövüşselerdi, Lorraine onu kesinlikle yaralar ya da öldürürdü. Lorraine’in gerçek bir kılıcı, Kont Lucien’in ise sadece kaması vardı.</span></p>

  <p class="calibre1"><span class="calibre2">“Çok kabasınız, efendim!” dedi Marie-Josephe.</span></p>

  <p class="calibre1"><span class="calibre2">Lorraine güldü. “Chretien, o sizin koruyucunuz mu?”</span></p>

  <p class="calibre1"><span class="calibre2">“Görünen o ki öyle. Sizinkinin de bu kadar yürekli olduğuna inanıyorum.”</span></p>

  <p class="calibre1"><span class="calibre2">“Düello yapmayı yasaklayan bir hükümdarım var. Ona itaat etmeyi seçiyorum,</span> <span class="calibre6">her şeyde.”</span> <span class="calibre2">Ağır adımlarla yürüyerek yanlarından geçti ve basamaklardan indi.</span></p>

  <p class="calibre1"><span class="calibre2">“Çok üzgünüm.” Marie-Josephe duvara yaslandı. “Haddimi aştım.”</span></p>

  <p class="calibre1"><span class="calibre2">Bir karışlık keskin bir çelik, Kont Lucien’in bastonu ve bastonun sapı arasında parladı. Kont Lucien sapı itti ve çevirdi; kama</span> <span class="calibre6">tıkladr,</span> <span class="calibre2">keskin çelik ortadan kayboldu.</span></p>

  <p class="calibre1"><span class="calibre2">“Lorraine oldukça haklı,” dedi Kont Lucien. “Majesteleri düelloyu yasakladı. Kellemi kurtardığınıza şüphe yok.”</span></p>

  <p class="calibre1"><span class="calibre2">“Benimle dalga geçiyorsunuz, efendim...”</span></p>

  <p class="calibre1"><span class="calibre2">“Tam aksine.”</span></p>

  <p class="calibre1"><span class="calibre2">“...ben sizin takdirinizi umarken.”</span></p>

  <p class="calibre1"><span class="calibre2">“Takdirimi ve daha fazlasını,” dedi Kont Lucien. “Kendi mutluluğunuz için, ilginizi başka yere yöneltmelisiniz.”</span></p>

  <p class="calibre1"><span class="calibre2">Marie-JosĞphe, mahvolan güzel taslaklarının arasında yürüyerek odasına döndü. Kont Lucien’in söylediklerini düşünmek istemiyordu. Klavsenin başına, düzgün giden tek şeye dönmüştü. Deniz kadınının kantatının partisyonunu bir araya getirdi.</span></p>

  <p class="calibre1"><span class="calibre2">Müziğinin hakkını verdim, diye düşündü Marie-Josephe.</span></p>

  <p class="calibre1"><span class="calibre2">Majesteleri bunu duyduğunda ve bunun kime ait olduğunu ona söylediğimde, deniz kadını hakkında anlattıklarıma inanmak zorunda.</span></p>

  <p class="calibre1"><span class="calibre2">Hâlâ başı dönüyordu, ancak artık bayılacağından korkmuyordu. Partisyonu şatonun içinden geçerek müzisyenler odasına taşıdı. Kral’m müzisyenlerinden, üçüncü çeyreğin sert orkestra şefi M. Minoret ya da dördüncü çeyreğin sevimli orkestra şefi M. de la Lande’ı bulmayı umarak gizlice içeri baktı. Majestelerinin kutlaması için, dört şapelin öğretmenleri ve Kral’ın bütün müzisyenleri Versailles’da toplanmışlardı. Majestelerinin misafirleri asla müziksiz kalmazlardı.</span></p>

  <p class="calibre1"><span class="calibre2">Usta Domenico Scarlatti klavsende tek başına oturuyordu. Müziğini süslü dizilerle bitirip dışarıdaki güzel güne bakana kadar, Marie-Josephe kendine yabancı bu müziğin keyfini çıkararak bekledi. Domenico şiddetle içini çekti. Pencereden dışarıyı izlerken, bir eliyle çeşitlemeler çaldı.</span></p>

  <p class="calibre1"><span class="calibre2">“Demonico.”</span></p>

  <p class="calibre1"><span class="calibre2">“Sinyorina Maria!” Ayağa fırladı. Morali bozuk bir halde yeniden oturdu. “İki saat boyunca kalkmamam gerekiyor.”</span></p>

  <p class="calibre1"><span class="calibre2">“Seni bölmeyeyim.” Onu kucakladı. “Çaldığın parça çok hoştu.”</span></p>

  <p class="calibre1"><span class="calibre2">“Aslında bunu çalmamam gerekiyor.” Başka bir çeşitleme çaldı. “Sadece babamın Kral için planladığını çalmam gerekiyor.”</span></p>

  <p class="calibre1"><span class="calibre2">“Bunu sen mi besteledin?”</span></p>

  <p class="calibre1"><span class="calibre2">“Beğendiniz mi?”</span></p>

  <p class="calibre1"><span class="calibre2">“Hem de çok.”</span></p>

  <p class="calibre1"><span class="calibre2">“Teşekkür ederim,” dedi çekinerek.</span></p>

  <p class="calibre1"><span class="calibre2">“Büyüdüğünde istediğini çalabileceksin,” dedi Marie-Josephe. “Seni kimsenin durdurabileceğini sanmıyorum!”</span></p>

  <p class="calibre1"><span class="calibre2">Domenico sırıttı. “İki yıl sonra, sekiz yaşıma geldiğimde mi?”</span></p>

  <p class="calibre1"><span class="calibre2">“Belki iki yıl sonra, on yaşma geldiğine.”</span></p>

  <p class="calibre1"><span class="calibre2">“Bu nedir? Majestelerinin kantatı mı? Bakabilir miyim?”</span></p>

  <p class="calibre1"><span class="calibre2">Sayfaları çevirerek göz attı, ritimleriyle başını salladı, rası-gelc bir nota mırıldandı, boş eliyle çaldı.</span></p>

  <p class="calibre1"><span class="calibre2">“Ah, bu harika! Hatta çok daha iyi,” Utanarak durakladı. “Demek istediğim, bu...”</span></p>

  <p class="calibre1"><span class="calibre2">“Saint-Cyr’de çaldığımdan mı daha iyi?”</span></p>

  <p class="calibre1"><span class="calibre2">“Beni affedin, Sinyorina Maria, ama evet, çok daha iyi.” “Diğer şarkıları beğendiğini söylemiştin.”</span></p>

  <p class="calibre1"><span class="calibre2">“Ben, yani, onlar güzeldi ama ben... Benden hoşlanmanızı istemiştim, benimle evlenirdiniz böylece. Yani büyüdüğümde.”</span></p>

  <p class="calibre1"><span class="calibre2">“Ah, Demonico.” Bütün sıkıntılarına rağmen eğlenen Marie-Josephe gülümsedi, ancak konumlarının imkânsız derecede birbirine uzak olduğunu söyleyerek onu küçük düşüremezdi. “Senin için çok yaşlıyım, sen evlenmeye hazır olmadan önce ben yaşlı bir hanım olacağım.”</span></p>

  <p class="calibre1"><span class="calibre2">“Umrumda olmazdı, ayrıca M. Coupillet de yaşlı bir adam!” “Hayır, değil.” Sonra anladı: Domenico kıskanıyordu. “O bencil ve kötü birisi, onu kim ister ki?”</span></p>

  <p class="calibre1"><span class="calibre2">“Ben bencil ve kötü değilim...”</span></p>

  <p class="calibre1"><span class="calibre2">“Elbette değilsin!”</span></p>

  <p class="calibre1"><span class="calibre2">“...ve sizi sevsem de, kantatınız harika! Diğer şarkılarınız çok</span> <span class="calibre6">güzellerdi</span> <span class="calibre2">ama...”</span></p>

  <p class="calibre1"><span class="calibre2">“Yıllardır pratik yapmamış, çalmamış ya da beste yapmamıştım. Yasaktı.”</span></p>

  <p class="calibre1"><span class="calibre2">“Bu korkunç,” diye fısıldadı.</span></p>

  <p class="calibre1"><span class="calibre2">“Öyleydi,” dedi Marie-Josephe.</span></p>

  <p class="calibre1"><span class="calibre2">“Peki, arayı nasıl kapatacaksınız?”</span></p>

  <p class="calibre1"><span class="calibre2">“Asla kapatmayacağım, Demonico,” dedi, “ama bu zaman geçti artık, benden çalındı ve bunun için üzülmemeliyim. Deniz kadını bana bu müziği hediye olarak verdi; eğer niteliği varsa, itiban tamamen ona ait.” Kantatın gerçekten niteliğinin olup olmadığını, Domenico’nun bunda gördüğü başarının, kendisine olan sevgisinden mi kaynaklandığını merak etti. Pratikten yoksun yeteneklerinin, deniz kadınının hayatının</span></p>

  <p class="calibre1"><span class="calibre2">şarkısının değerini düşürüp düşürmediğini merak etti.</span></p>

  <p class="calibre1"><span class="calibre2">M. Coupillet, arkasında güneşte yanmış, alınlarını silen, loş odada gözlerini kırpıştıran ve şarap ile bira gönderilmesini isteyen bir grup keman çalgıcısıyla pratik odasına uzun adım- * larla girdi.</span></p>

  <p class="calibre1"><span class="calibre2">Demonico özellikle daha yakma eğildi. “M. Coupillet asla bitiremeyeceğinizi söyledi. Yapamayacağınızı söyledi."</span></p>

  <p class="calibre1"><span class="calibre2">“Öyle mi?” diye haykırdı Marie-Josephe, sonra da yumuşadı. “Aslında, neredeyse haklı çıkacaktı.”</span></p>

  <p class="calibre1"><span class="calibre2">Domenico tuş takımının üzerine sanki pratik yapmaya hiç ara vermemiş gibi eğildi. Marie-Josephe’in kantatını çaldı.</span></p>

  <p class="calibre1"><span class="calibre2">“Viyolamın üzerindeki cila neredeyse eridi, Tanrıya yemin ederim,” dedi genç müzisyenlerden biri. “Bir dahaki sefer Kral’ı güneş altında şapkasız olarak bahçelerde izlemem gerektiğinde, en eski müzik aletimi kullanacağım.”</span></p>

  <p class="calibre1"><span class="calibre2">“Michel viyolasının üzerine şapka takmak istiyor,” dedi başka bir müzisyen gülerek.</span></p>

  <p class="calibre1"><span class="calibre2">“Ben, en yeni tellerimi kullanacağım,” dedi üçüncü müzisyen, viyolasının kopmuş teline kederle bakarak.</span></p>

  <p class="calibre1"><span class="calibre2">“Telin, o tombul küçük prenses yüzünden koptu,” dedi Michel. “O gümüş rengi iç eteklerin altında, bahse girerim fena kaıııyordur...”</span></p>

  <p class="calibre1"><span class="calibre2">M. Coupillet, elindeki bageti hızla yere vurdu. “Bu kadarı yeter, Michel. Bir an içinde Kral’a saygısızlık ettin, hakaret ettin ve müstehcen bir biçimde konuştun. Hem de M. Scarlatti’nin küçük aritmetik öğretmeninin önünde.”</span></p>

  <p class="calibre1"><span class="calibre2">“Affedin, matmazel.” Viyolonist Michel, başını eğerek Marie-Josephe’e selam verdi ve dikkatini bir fincan şarap ile birer dilim ekmek ve peynire çevirdi.</span></p>

  <p class="calibre1"><span class="calibre2">“Ne istiyordunuz, Mile de la Croix?” diye sordu M. Coupillet. “Neden buradasınız? Majestelerinin kantatım bestelemekten kurtulmak için yalvarmaya mı geldiniz?”</span></p>

  <p class="calibre1"><span class="calibre2">“Bitti,” dedi. Marie-Josephe onu pek dinlemiyordu çünkü</span></p>

  <p class="calibre1"><span class="calibre2">kulağı Domenico’ılaydı. Domenico çalarken, müzik Marie-Josephe’in hayal ettiği gibiydi.</span></p>

  <p class="calibre1"><span class="calibre2">M. Coupillet bekledi. Marie-Joseplıe ona ne cevap ne de kantatı verince, bagetini yeniden yere vurarak onu irkiltti ve dikkatini kendine çekti.</span></p>

  <p class="calibre1"><span class="calibre2">“Hana partisyonu vermeniz gerekiyor,” dedi.</span></p>

  <p class="calibre1"><span class="calibre2">“Ama Domenico...” Marie-Josephe hayretle durdu. Partisyon, Domenico’nun yanındaki oturma yerinde duruyordu; Domenico aklından çalıyordu.</span></p>

  <p class="calibre1"><span class="calibre2">Marie-Josephe sayfaları isteksizce M. Coupillet’ye verdi. Sayfalan elinde tarttı, aceleyle çevirdi.</span></p>

  <p class="calibre1"><span class="calibre2">“Nedir</span> <span class="calibre6">bu?</span> <span class="calibre2">Opera mı? Mile de la Guerre olduğunuzu mu sanıyorsunuz? Siz bir amatör, bir kadınsınız! Yönetmem için bana bir opera mı veriyorsunuz? İşe yaramaz! Umutsuz!” Tomarı ortadan ikiye yırtmayı denedi ama çok kalındı; eli kaydı vc sadecc ilk altı sayfayı yırttı. Bir köpeğin fareyi sallaması gibi iki eliyle tomarı büktü ve hepsini yere savurdu. Partisyon cilalı parkenin üzerine saçıldı.</span></p>

  <p class="calibre1"><span class="calibre2">“Efendim!” Marie-Josephe yırtılmış ve buruşturulmuş sayfaları toplamak için eğildi.</span></p>

  <p class="calibre1"><span class="calibre2">“Yeteneksizlik! Rezalet.” Bagetini Domenico’ya doğru salladı. “Kendinizi, Senyör Alessandro Scarlatti gibi bir dâhiyle karşılaştırmayı düşünüyorsunuz! ”</span></p>

  <p class="calibre1"><span class="calibre2">Domenico’nun omuzlan gülerken sarsıldı, ancak M. Coupillet’nin, babasına ait olduğunu sandığı parçayı çalarken elleri hiç duraklamadı.</span></p>

  <p class="calibre1"><span class="calibre2">“Senyör Scarlatti hayran kaldı!”</span></p>

  <p class="calibre1"><span class="calibre2">“Ne bekliyordunuz ki? O bir İtalyan. Senyör Alessandro sizin beyaz göğsünüze hayran, sizin...”</span></p>

  <p class="calibre1"><span class="calibre2">“Beni her seviyede aşağılıyorsunuz, efendim!” Oradan ayrılmak istedi, ancak M. Coupillet önünü kesti.</span></p>

  <p class="calibre1"><span class="calibre2">“Majesteleri sizden bir şarkı istedi; birkaç dakikalık bir müzik!” dedi M. Coupillet.</span> <span class="calibre6">“Siz</span> <span class="calibre2">bana hakaret ediyorsunuz,</span> <span class="calibre6">ona</span> <span class="calibre2">hakaret ediyorsunuz; bununla, bu şişkin başarısızlıkla.”</span></p>

  <p class="calibre1"><span class="calibre2">Sözlerini, bagetini yere vurarak vurguluyordu. “İşveli hallerinizle onu büyülediniz, ama cazibeniz onun dikkatini kibirli başarısızlığınızdan başka yöne çekemeyecek.”</span></p>

  <p class="calibre1"><span class="calibre2">“Haksızlık ediyorsunuz, efendim.”</span></p>

  <p class="calibre1"><span class="calibre2">“Öyle mi? Bu konuda ben görevlendirilmeliydim. Benim süsleme notalarım olmasaydı Kral sizi asla fark etmezdi.” “Küçük Domenico’nun süsleme notaları, lütfen, M. Coupillet. Benim başarılarımı çalmanız yeterince alçakça, ama bir çocuğunkileri çalmak...”</span></p>

  <p class="calibre1"><span class="calibre2">“Bir çocuk mu? Bir çocuk!” Bagetini Domenico’ya doğru salladı. “Güvenilir bir kaynaktan aldığım bilgiye göre, çocuk otuz yaşında bir cüce!”</span></p>

  <p class="calibre1"><span class="calibre2">“Altı yaşımdayım!” diye bağırdı Domenico ve çalmaya devam etti.</span></p>

  <p class="calibre1"><span class="calibre2">Marie-Josephe birden kahkaha atmaya başladı; bunu komik bulması, M. Coupillet’yi sadece daha da öfkelendirdi.</span></p>

  <p class="calibre1"><span class="calibre2">“Bana gülmeye cüret mi ediyorsunuz? Yeterince önemli değil miyim? Majestelerinin sizin farkınıza varmasını sağlayan ben?”</span></p>

  <p class="calibre1"><span class="calibre2">“Kendi isteğinizle olmadı, efendim!”</span></p>

  <p class="calibre1"><span class="calibre2">“İstek mi? İstekten söz etmeye nasıl cüret edersiniz? Napo-liliye kur yapıyorsunuz, Kral’a kur yapıyorsunuz, hatta cüce ve oğlancılara kur yapıyorsunuz ama beni görmezden gelip küçümsüyorsunuz.”</span></p>

  <p class="calibre1"><span class="calibre2">“Hoşçakaim, efendim.”</span></p>

  <p class="calibre1"><span class="calibre2">Hâlâ Marie-Josephe’i bırakmıyordu.</span></p>

  <p class="calibre1"><span class="calibre2">“Sizi müziğiniz için mi önemsediğimi sanıyorsunuz? Acemice yaptığınız besteleriniz ve beceriksizce çalışınız için mi? Kendinizi sanata adamış olsaydınız, yetersiz kalırdınız demiyorum; yeterli, daha fazlası değil; ama her neye yeteneğiniz vardıysa da, onu boşa harcadınız ve iyi ki de böyle oldu! Kadınlar ezberden çalarlar! Kadınlar, hâlâ okuldaymış gibi çalarlar! Ayrıca kadınların bestelerine gelince... Kadınlar sessiz olmalıdırlar! Kadınlar tek bir şeye yararlar ve siz o kadar bıı-dalasınız ki, bunun nc olduğunu dahi bilmiyorsunuz.”</span></p>

  <p class="calibre1"><span class="calibre2">Köpüren tükürükler ağzının kenarında birikti. Bağırdığında, olduğundan daha büyük ve korkunç gözüktü.</span></p>

  <p class="calibre1"><span class="calibre2">Marie-Josephe düzensiz kâğıt destesini sıkıca tuttu. “Bırakın, geçeyim.” Sesinin tonuyla onun olduğu yerde kalakalmasını istemişti, ancak sözcükleri savunmasızlığını ortaya çıkarıyordu. Odanın diğer tarafındaki genç müzisyenler rahatsız bir sessizlik içinde ayakta duruyorlardı, arkaları dönüktü, Marie-Josephe’in korktuğu kadar ustalarından korkuyorlardı.</span></p>

  <p class="calibre1"><span class="calibre2">“Partisyonu bana verin,” dedi. “Bundan bir şarkı çıkarmayı deneyeceğim ama bana biraz minnettarlık göstermelisiniz, ayrıca Majesteleri itibarın bana ait olduğunu bilmeli.”</span></p>

  <p class="calibre1"><span class="calibre2">“Hayır, efendim. Majestelerine benim değersiz kadın müziğimle hakaret etmeyeceğim.”</span></p>

  <p class="calibre1"><span class="calibre2">Coupillet kenara çekildi. Başını eğerek selam vermesi dahi alaylı ve hakaret doluydu.</span></p>

  <p class="calibre1"><span class="calibre2">“Gitmek mi istiyorsunuz? Evet, gidin! Benim yardımım olmadan başarısız olacaksınız. Verdiği görevi nasıl ihmal ettiğinizi Majestelerine açıklayacağım!”</span></p>

  <p class="calibre1"><span class="calibre2">Marie-Josephe, içinde partisyonun olduğu çizim kutusunu sıkıca tutarak Zachi’yi Apollo Çeşmesi’ne doğru sürdü. Müzisyenler odasına dönmeye cesaret edemiyordu. Belki de pratiğini bitirdiğinde Domenico’yu bulabilirdi.</span></p>

  <p class="calibre1"><span class="calibre2">Onu bulmak için bir sebebim var mı, diye merak etti. Dâhi ya da değil, o sadece küçük bir çocuk, müziği nasıl değerlendirebilir? Ayrıca M. Coupillet partisyonumu çalmasını kesinlikle yasaklayacaktır. M. Coupillet’nin birkaç ölçü çıkarmasına izin vermeliydim, böylece Kral’ın önünde hepten küçük düşmezdim.</span></p>

  <p class="calibre1"><span class="calibre2">Aslında, M. Coupillet’nin deniz kadınının şarkısını değiştirmesi fikrine katlanamıyordu.</span></p>

  <p class="calibre1"><span class="calibre2">Deniz kadını, ziyaretçileri eğlendirmek için Apollo</span></p>

  <p class="calibre1"><span class="calibre2">Çeşmesi’nde şakıyor ve sıçrıyordu. Marie-Josephe, kendi endişelerini ve aşağılanmalarını tamamen bir kenara koydu. Deniz kadınının içinde bulunduğu tehlikeye kıyasla, bunlar önemsizdi.</span></p>

  <p class="calibre1"><span class="calibre2">Kalabalığı yardı ve deniz kadınını izlemeye gelen ışıltılı bir grup asilzade kadının bulunduğu kafese girdi. Mme Lucifer, siyah küçük bir puro içiyor ve tavus kuşu tüylerinden yanardöner yüksek bir başlıkla saçları gizlenmiş olan Mile d’Armagnac’a bir şeyler fısıldıyordu.</span></p>

  <p class="calibre1"><span class="calibre2">Mile d’Armagnac, Marie-Josephe’i gördüğünde ayağa kalktı. Diğer bütün hanımefendiler onu izlediler. Şaşkına dönen Marie-Josephe onlara reverans yaptı.</span></p>

  <p class="calibre1"><span class="calibre2">Çeşmenin kenarına diz çökerek deniz kadınının adını şakıdı. “Deniz kadını, bu kara insanlarına bir hikâye anlatacak mısın?”</span></p>

  <p class="calibre1"><span class="calibre2">Deniz kadını basamaklara kadar yüzdü. Kollarını kaldırdı; Marie-Josephe, parmaklarını, deniz kadınının perdeli ellerinin içine kaydırdı.</span></p>

  <p class="calibre1"><span class="calibre2">Deniz kadını homurdandı; yüzündeki şişlikler hafifçe dalgalandılar. Eğilmesine neden olarak, Marie-Josephe’in sol elini kendine doğru çekti. Bandajı dürttü ve bunu tutan düğümü hafifçe ısırdı. Baskı, zonklamayı artırdı.</span></p>

  <p class="calibre1"><span class="calibre2">“Lütfen, yapma.” Marie-Josephe elini çekti. “Canımı yakıyorsun.”</span></p>

  <p class="calibre1"><span class="calibre2">Bir grup asilzade bey gülerek ve ziyaretçilerin arasından kendilerine yol açarak içeri girdi. Lorraine, yarım düzine genç erkeği izleyicilerin önüne götürdü. Başlarını eğerek abartılı bir nezaketle hanımlara ve Majestelerinin portresine selam verdiler; kendilerini sandalyelerine atarak yayılıp oturdular vc sigaralarını içtiler. Marie-Josephe, Lorraine’den ve Charıres'tan yüzünü çevirdi.</span></p>

  <p class="calibre1"><span class="calibre2">“Lütfen, deniz kadını,” dedi Marie-Josephe. “Bir hikâye?”</span></p>

  <p class="calibre1"><span class="calibre2">Madam, Lotte’yle birlikte geldi; onlara Kont Lucien eşlik ediyordu. Marie-Josephe ayağa kalktı ve reverans yaptı. Utanarak, çekinerek Kont Lucien’e gülümsedi, bu sabahki budalalığı için kendisini affedeceğini umuyordu. Kont, centilmence ona başını salladı. Madam’ın -ya da belki Kont Lucien’in?- orada bulunması, erkeklerin hal ve tavırlarına çekidüzen vermelerine neden olmuştu..</span></p>

  <p class="calibre1"><span class="calibre2">Deniz kadını ahenkli bir fısıltıyla hikâyesine başladı.</span></p>

  <p class="calibre1"><span class="calibre2">“Size bir hikâye anlatacak,” dedi Marie-Josephe.</span></p>

  <p class="calibre1"><span class="calibre2">‘“Okyanus binlerce yıldır deniz insanlarına ev sahipliği yapıyordu. Kara insanlarıyla barış içinde yaşıyorduk.”’</span></p>

  <p class="calibre1"><span class="calibre2">Marie-Josephe kendini hikâyenin ortasında buldu. Deniz çıplak tenine serince dokunarak onu çevreliyordu. Konuşmaya, şakımaya, hikâyeyi anlatmaya devam etti, ancak izleyicileri gözden kaybolmuştu ve etrafını deniz insanları sarmıştı. Yüzüp şarkı söyledi; balıklar yakalayarak onları çiğ halde yedi; gülerek dev bir ahtapotun parlak benekli dokunaçları arasında deniz çocuklarıyla oynadı.</span></p>

  <p class="calibre1"><span class="calibre2">‘“Sonra kara erkekleri gemilerinden bizi kovalamanın eğlenceli olduğunu keşfettiler...’”</span></p>

  <p class="calibre1"><span class="calibre2">Tuhaf bir ses suyu tırmaladı. O ve ailesi güneş ışığına çıktılar. Merakla ve korkmadan, Minosluları karşıladıkları gibi kara insanlarını da içtenlikle karşılamaya hazır olan deniz insanları, dalgaların üzerinde yüzen, pruvası ejderha biçimindeki gemiye doğru yüzdüler.</span></p>

  <p class="calibre1"><span class="calibre2">“‘Sularımızda ilerlediler...’”</span></p>

  <p class="calibre1"><span class="calibre2">Dev bir ağ hızla deniz insanlarının üzerine atıldı, aralarına düştü, erkek kardeşlerinden birini ve kız kardeşlerinden ikisini yakaladı. Kara erkekleri geminin yan tarafından eğilmiş gülüp bağırıyorlardı. Feryatlarını umursamadan deniz insanlarını karaya çıkardılar.</span></p>

  <p class="calibre1"><span class="calibre2">“‘Deniz insanlarına saldırdılar.’”</span></p>

  <p class="calibre1"><span class="calibre2">Yelkenler ve uzun küreklerle, Kuzeyden gelen erkekler gemilerini hareket ettirdiler. Özgür deniz insanları dehşet içinde onları izlediler. Arkadaşlarının çığlıkları geminin tahta kenarlarında yankılanıyor, denizi acıyla dolduruyordu.</span></p>

  <p class="calibre1"><span class="calibre2">“‘Bize işkence etliler.”’</span></p>

  <p class="calibre1"><span class="calibre2">Kuzeyden gelen erkekler, deniz erkeğini ejderha şeklindeki pruvalarına bağladılar. Çığlıkları onları kaya ve resiflere karşı uyarıyordu. Bazen gemi başı süslerini kayalara doğru yöneltiyor ve çığlıklarına gülüyorlardı.</span></p>

  <p class="calibre1"><span class="calibre2">‘“Deniz kadınlarını, hiçbir kadının kullanılmayı istemeyeceği bir biçimde zorla kullanıyorlardı.’”</span></p>

  <p class="calibre1"><span class="calibre2">Kuzeyden gelen erkekler deniz kadınlarını gemiden denize attılar. Aksayarak, çürük içinde ve gizli yerlerinden kanayarak suyun üzerinde yüzdüler.</span></p>

  <p class="calibre1"><span class="calibre2">“Deniz insanları...” Marie-Josephe gözyaşlarına boğuldu. “Lütfen, deniz kadını, lütfen, daha fazla anlatma.”</span></p>

  <p class="calibre1"><span class="calibre2">Bitirmelisin, diye şakıdı deniz kadını. Hikâyeyi bitireceğine söz verdin.</span></p>

  <p class="calibre1"><span class="calibre2">Marie-Josephe devam etti. Deniz insanlan, yaralı deniz kadınlarına yardım ettiler. Ancak, görüş alanlarının hemen dışında, pürüzsüz derili ve ölümcül şekiller belirdi. Avcı köpek balıkları kan kokusunu alarak grubu çevirdi ve saldırmak için ilerlediler.</span></p>

  <p class="calibre1"><span class="calibre2">Deniz insanlan kendilerini savunmak için dışa doğru döndüler ve yaralı arkadaşları ile çocuklarını korumak için etraflarında çember oluşturdular. Denize doğru bir tasvir ve uyarı şarkısı şakıdılar, böylece diğer aileler bunu duyarak kara insanlarından ve yağmacı gemilerinden sakınacaklardı.</span></p>

  <p class="calibre1"><span class="calibre2">Yves sarsılarak Marie-Josephe’e baktı. Hikâye Marie-Josephe’i sarmaladığı ve görüşünü kapladığı sırada, Dr. Fagon’la birlikte gelmişti. Marie-Josephe hikâyenin sonunu kekeleyerek anlattı; elleriyle yüzünü kapatarak gözyaşlarını sakladı. Deniz kadını için duyduğu dehşet, korku ve kendi hissettiği mahcubiyet yüzünden kalbi delicesine çarpıyordu.</span></p>

  <p class="calibre1"><span class="calibre2">Ziyaretçiler ve saray mensuplarının birçoğu, Racine’in en büyük tiyatro eserlerinden birine tezahürat yapıyorlarmış gibi alkışladılar.</span></p>

  <p class="calibre1"><span class="calibre2">“Üzme kendini, canım,” dedi Madam usulca. Prenses Pala-</span>tine, Marie-Josephe’i geniş göğsünde kibarca tutarak ve saçlarını okşayarak kucakladı. Lotte, Marie-Josephe’in elini okşayarak onlara kaııİdi.</p>

  <p class="calibre1"><span class="calibre2">“Ne kadar da acıklı bir hikâye! Ne kadar da yaratıcısınız!”</span></p>

  <p class="calibre1"><span class="calibre2">"Aşırı süslü bir melodram,” dedi Lorraine.</span></p>

  <p class="calibre1"><span class="calibre2">“Çok sertsiniz, efendim,” dedi Chartres kibarca.</span></p>

  <p class="calibre1"><span class="calibre2">“Gel, çocuğum,” dedi Madam. “Kral’ın avında at süreceğiz. Temiz hava hemen iyi gelecektir.”</span></p>

  <p class="calibre1"><span class="calibre2">“Fagon,” dedi Lorraine, “ondaıı yeniden kan akıtmanız lazım.”</span></p>

  <p class="calibre1"><span class="calibre2">Marie-Josephe Zachi’ye doğru fırlamaya, koşmaya hazır bir biçimde yerinden sıçradı, ilk gerçek düşmanı olan Lorraine güldü.</span></p>

  <p class="calibre1"><span class="calibre2">Kont Lucien boğazını temizledi.</span></p>

  <p class="calibre1"><span class="calibre2">“Kan akıtılması,” dedi Fagon gergin bir biçimde, “bu sefer gerekli değil.”</span></p>

  <h1 class="calibre1" id="sigil_toc_id_14" style="text-align: center;">ON DOKUZUNCU BÖLÜM</h1>

  <p class="calibre1"><span class="calibre2">At ve köpeklerden, at arabaları ve bağırışlardan oluşan bir karmaşanın ortasındaki Zachi, avlunun parke taşları üzerinde dikkatle adım attı. Marie-Josephe, kısrağın zarif, kızıl-altın renkli boynunu okşadı.</span></p>

  <p class="calibre1"><span class="calibre2">“Benim zaaflarımı biliyor musun, sevgili Zachi?” diye fısıldadı. Sadece yorgunum, diye düşündü, ama büyük çaresizliği daha önce yaşadığı hiçbir tükenmişliğe de benzemiyordu.</span></p>

  <p class="calibre1"><span class="calibre2">Zachi narin kulaklarından birini döndürdü, sonra da iki kulağını birden ileri uzatarak boynunu kamburlaştırdı. Yürüyüşü durgun bir su gibi düzgündü.</span></p>

  <p class="calibre1"><span class="calibre2">Leopar benekleri taşıyan midillilerinin karınlarına topuklarıyla vuran genç prensler, bağırarak parke taşları üzerinde takırtılarla ilerlediler. Yarı yetişkin bir tazı onları kovalamak için havlayıp yeri eşeledi. Deneyimli ve yaşlı bir dişi köpeğin tasmasına bağlı olan kayışı onu tutarak geri çekti. Dişi köpek hırladı; yavru köpek sindi. Kral’ın av grubu bir araya gelmişti: elli at ve binicileri ile bir düzine at arabası. Atlar burunlarından soluyarak şaha kalktılar; saray mensupları gururla kendilerine çekidüzen verdiler.</span></p>

  <p class="calibre1"><span class="calibre2">At teri, insan teri, gübre, duman ve parfüm kokuları, portakal çiçeklerinin kokusuna ve Eylül ayının serin, keskin havasına karışıyordu. Gökyüzü masmavi parlıyordu.</span></p>

  <p class="calibre1"><span class="calibre2">Mösyö ve Lorraine Şövalyesi birbirine uygun siyah, İspanyol süvari atlarına binmişlerdi. Mösyö’nün elmas süs benleri pudralı teninde parlıyordu, yeni ceketi altm rengi danteliyle ışıldıyordu ve beyaz tüyler neredeyse eyerinin arkasına kadar uzanıyordu. Şapkasını modaya en uygun şekilde yukarı çevirmişti. İşlemeli mavi ceketi içinde son derece şık olan Lorraine, eldiveninin üzerinden işaret parmağında sergilediği yeni bir elmas yüzükle gösteriş yapıyordu.</span></p>

  <p class="calibre1"><span class="calibre2">Marie-Josephe kalabalıkta ondan kaçabileceğini umuyordu. “Mösyö’yü bacakları iki yanda at sürerken görmek sıradışı,” dedi Maine Dükü. Ağır av atı, Zachi’nin yanında belirdi.</span></p>

  <p class="calibre1"><span class="calibre2">“Güzel bir oturuşu var, efendim,” dedi Marie-Josephe. “Bakın, atı ona nasıl da karşılık veriyor.”</span></p>

  <p class="calibre1"><span class="calibre2">“O gemleri Lorraine’e vurabilmeyi ve onu oturuşuna hayran bırakmayı diliyor.” Maine kıkırdadı.</span></p>

  <p class="calibre1"><span class="calibre2">Marie-Josephe, hakaretvari ses tonu haricinde Maine’in yorumundan bir anlam çıkaramadı.</span></p>

  <p class="calibre1"><span class="calibre2">“Cesurca sürdüğünü duydum,” dedi Marie-Josephe. “Savaşta bölüğünün başında sürüyormuş.”</span></p>

  <p class="calibre1"><span class="calibre2">“Aynasının önünde iki saat harcamadan değil ama. Bugün yataktan çıkması dört saat sürmüş olmalı.” Maine’in atı daha yakına geldi. Maine’in dizi, Marie-Josephe’in bacağına değdi. Zachi kulaklarını düzleştirdi ve atı hafifçe dişledi. Marie-Josephe onu cezalandırmadı.</span></p>

  <p class="calibre1"><span class="calibre2">“Mösyö bana karşı nazik, efendim,” dedi. “Ayrıca Madam ve Matmazel - onlar hakkında saygısız bir biçimde konuşulmasını duymaktan hoşlanmam.”</span></p>

  <p class="calibre1"><span class="calibre2">Maine ona doğru döndü. Hareketi, omuzlarının eşitsizliğini düzeltti. Geniş ve tüylü şapkasının gölgesi, etkileyici güzelliğini, Kral babasının genç bir erkekken sahip olduğu güzelliği vurguluyordu.</span></p>

  <p class="calibre1"><span class="calibre2">“Madam bir erkek olarak ve Mösyö de bir kadın olarak doğmalıymış.”</span></p>

  <p class="calibre1"><span class="calibre2">Sesinden saçılan zehirle nutku tutulan Marie-Jos£phe’i arkada bırakan Maine, mahmuzlarını atının böğrüne vurdu ve dörtnala koşarak uzaklaştı.</span></p>

  <p class="calibre1"><span class="calibre2">“Mile de la Croix!” Konumu saray elbisesi gerektirmeyen zamanlarda giydiği eski püskü binici giysisi içindeki Madam, güçlü doru atının üzerinde hızla ona doğru geldi.</span></p>

  <p class="calibre1"><span class="calibre2">“İyi günler, Madam.” Marie-Josephe gülümsedi; Madam’ın mutluluğu, tıpkı güneşin bulutları bastırması gibi, Marie-Josephe’in sıkıntısını aşıp etrafına yayılıyordu: mükemmel bir Eylül gününde dışarıdaydı, at sırtmdaydı. Madam’ın ten rengi muhteşem, yanakları kırmızı, gözleri parlaktı.</span></p>

  <p class="calibre1"><span class="calibre2">Madam da içten bir biçimde Marie-Jos£phe’e gülümsedi. “Matmazel ve ben, hastalandığında korkunç derecede endişelendik. Biraz ateşin varmış gibi görünüyorsun, canım. Doktorumu sana göndereyim mi?”</span></p>

  <p class="calibre1"><span class="calibre2">“Tamamen iyileştim, Madam, lütfen doktorunuzu rahatsız etmeyin.” Marie-Josephe elbisesinin kolunu çekiştirerek bandajı ve kırmızı damar lan sakladığından emin oldu.</span></p>

  <p class="calibre1"><span class="calibre2">“At sürecek kadar iyi hissediyor musun?”</span></p>

  <p class="calibre1"><span class="calibre2">“Kral’ın avını hiçbir şekilde kaçırmam!” Majestelerinin, Marie-Josephe’i gördüğünde davetini iptal etmeyeceğini umuyordu. “Zachi benimle ilgilenecektir.” Doru Arap atının boynunu yeniden okşadı; Arap atının derisinin yumuşak sıcaklığına ve altındaki sert güce dokunmaktan asla sıkılmazdı.</span></p>

  <p class="calibre1"><span class="calibre2">“M. de Chretien’in atları süratli ve temkinlidirler,” dedi Madam. “Benim için çok küçükler!” Güldü, sonra da merakla Marie-Josephe’e baktı. “M. de Chretien’in eskiden en yakınlarına dahi atlarını ödünç verdiğini görmemiştim.”</span></p>

  <p class="calibre1"><span class="calibre2">“Ağabeyimin yararına, Majestelerine daha iyi hizmet edebilmek için,” dedi Marie-Josephe. “Ama onu avda, kendi keyfim için sünneme izin vermesi çok ince bir davranış.”</span></p>

  <p class="calibre1"><span class="calibre2">“Canım, son de biraz keyfi hak ediyorsun; sanırım çalışmaktan başka bir şey yapmıyorsun.”</span></p>

  <p class="calibre1"><span class="calibre2">“Yine de size ve Matmazel’e olan görevlerimde ihmalkâr davrandım. Lütfen beni affedin.”</span></p>

  <p class="calibre1"><span class="calibre2">“Ağabeyinin Kıal’a hizmet ederken sana ihtiyacı var, bunu kabullendim. Ama yine de sensiz uzun süre yapamayız, unutma,” dedi Madam. “Ayrıca Matmazel senin Odelette olmadan hiç yapamıyor; sadece bu sabah altı yeni saç modeli icat ettiler ve biz avdayken bir düzine daha tasarlayacaklar.”</span></p>

  <p class="calibre1"><span class="calibre2">“Kız kardeşim Halide muhteşemdir, Madam, gerçekten.” “Senin... kız kardeşin mi?” Madam iki kaşını birden kaldırdı. “Halide mi?”</span></p>

  <p class="calibre1"><span class="calibre2">“Sonradan edindiğim kız kardeşim; o artık özgür, gerçek adını kullanıyor ve bana tesadüf edecek iyi talihleri de paylaşacak.”</span></p>

  <p class="calibre1"><span class="calibre2">Madam düşündü. “Cömertlikle verilmiş bir karar, ayrıca pek yerinde. Senin için bir köleye sahip olmak... tam olarak... kabul edilebilir değil.”</span></p>

  <p class="calibre1"><span class="calibre2">“Bunu yakın zamanda fark ettim, Madam. Lütfen unutmayın, ben cahil bir koloni kızıyım.”</span></p>

  <p class="calibre1"><span class="calibre2">Madam kıkırdadı, sonra da ciddileşti. “Onu kız kardeşin konumuna yükseltmen gerekli mi gerçekten, canım. Hizmetçin olması belki de daha uygun olur.”</span></p>

  <p class="calibre1"><span class="calibre2">“Bu imkânsız, Madam; bir hizmetçinin ücretini ödeye-mem.”</span></p>

  <p class="calibre1"><span class="calibre2">Madamın şüpheci ifadesinde, Marie-Josephe’in cevabının ciddiyetinden duyulan kuşku vardı. Toynak takırtıları ve genç seslerin çığlıkları oııun dikkatini dağıttı. Fransa’nın torunları üçüncü kez avluda dörtnala koşuyor, gülüyor ve görünmez süvari birliklerine cesaret vermek için bağırıyordu. Bir çöl şeyhi gibi ilgisiz duran Zachi kargaşayı umursamadı. Madam’ın atı ürktü; Madam gülerek onu sakinleştirdi.</span></p>

  <p class="calibre1"><span class="calibre2">“Ah şu oğlanlar.” Madam başını onaylamaz bir biçimde sal-</span></p>

  <p class="calibre1"><span class="calibre2">ladı. “Taşın üzerinde dörtnala giderek midillilerini sakatlayacaklar. Bcrri de kendi iyiliği için fazla gözü pek.”</span></p>

  <p class="calibre1"><span class="calibre2">Mösyö, yanında Lorraine ve Chartres’la birlikte atını onlara doğru sürdü. Marie-Josephe çılgın gibi, Mösyö’nün arkadaşından ve oğlundan kaçacak bir yer aradı.</span></p>

  <p class="calibre1"><span class="calibre2">Chartres, sanki Marie-Josephe’i kızdırmamış, sanki Marie-Josephe kendisini azarlamamış gibi tuhaf gözünü kıstırarak sırıttı. Mösyö, Marie-Josephe e ansızın merhametli bir bakış attı, Lorraine’in koluna dokundu ve fısıldamak için ona doğru eğildi. Marie-Josephe neden sürekli fısıldaştıklarını merak etti.</span></p>

  <p class="calibre1"><span class="calibre2">Chartres, diye düşündü Marie-Josephe, onunla baş edebilirim, ama keşke M. de Lorraine’den kaçabilseydim.</span></p>

  <p class="calibre1"><span class="calibre2">“Benim vahşi ada bakirem!” dedi Lorraine.</span></p>

  <p class="calibre1"><span class="calibre2">“Ben sizin bakireniz değilim, efendim,” dedi Marie-Josephe soğukkanlılıkla, “ayrıca latifeniz beni eğlendirmiyor.”</span></p>

  <p class="calibre1"><span class="calibre2">Lorraine kıkırdadı. “Fikrinizi değiştireceğim.”</span></p>

  <p class="calibre1"><span class="calibre2">“O kararını vermiş, efendim,” dedi Mösyö alışılmamış bir sertlikle.</span></p>

  <p class="calibre1"><span class="calibre2">Aniden genç prensler midillilerini durdurdular. Şapkalarını çıkardılar. Saray mensuplarının hepsi hızla onlara katılarak Şeref Kapısının iki yanına sıralandılar. Marie-Josephe kendini sağ tarafında güvenilir bir kişi olan Madam, sol tarafında ne yapacağı belli olmayan Chartres’la buldu. Chartres ve Mösyö onu Lorraine’den ayırıyorlardı.</span></p>

  <p class="calibre1"><span class="calibre2">Kendini sakinleştirdi. Chartres bana hakaret edemez, Lorraine beni taciz edemez, diye düşündü, kesinlikle olmaz, bu kadar insanın önünde, Madam ve Mösyö’nün önünde yapamazlar.</span></p>

  <p class="calibre1"><span class="calibre2">Mösyö ve Madam’a olan düşkünlüğü, minnettarlığıyla birlikte arttı. Onlarla olduğunda kendini güvende hissediyordu. Maine’in Mösyö’ye attığı iftirayla neyi kastettiğini yine merak etti; yorumunun amcasına, kız kardeşi Madam Luciter in kayınpederine, yönelttiği bir tehdit olup olmadığını merak elti.</span></p>

  <p class="calibre1"><span class="calibre2">Dört benekli Çin atı ve iki sürücüsüyle, Majestelerinin ava özel üstü açık at arabası yaldızlı kapıdan ilerledi, lnnocent, Kral’m yanında altın işlemeli yastıkların üzerinde oturuyordu; Mme de Maintenon ve Yves ise karşılarındaydı. Majestelerinin yüzü ileri, Yves’inki ise geri bakıyordu. Av tüfeği taşıyıcıları, tazı bakıcıları ve muhafızlar onları izliyordu.</span></p>

  <p class="calibre1"><span class="calibre2">Majesteleri, maiyetine başını sallayarak geçerken binicilerin hepsi onu selamladılar ve erkekler şapkalarını çıkardılar. Marie-Josephe, bacaklarının ikisini de tek tarafa alarak oturduğu yan eyerde yapabildiği kadar başını eğdi. Zachi’ye başım nasıl eğdirebileceğini keşke bilseydim, diye düşündüğünde içinden gelen kıkırdamasını bastırdı. Belki de Kont Lucien ona gösterirdi.</span></p>

  <p class="calibre1"><span class="calibre2">Kibar ve zarif görünen Kont Lucien, Zelis’e binmişti ve Majestelerinin yan tarafında ilerliyordu. Zachi, ahır arkadaşı Zelis’i görünce burun deliklerini kabarttı ve Zelis de kulaklarını sivrilterek burnundan soludu, ancak iki kısrak da kişnemeyecek kadar iyi huyluydular. Marie-Josephe başını eğerek Kral’ı, sonra da bütün olanların ardından çekinerek Kont Lucien’i selamladı. Lucien kibarca şapkasına dokundu.</span></p>

  <p class="calibre1"><span class="calibre2">Sert bir çimdik Marie-Josephe’in kalçasının üst kıvrımını acıttı. Çığlığını bastırırken soluğu kesildi. Kendisini yeniden ısırmadan ya da Zachi’yi ısırmadan önce at sineğini öldürmeyi ya da uzaklaştırmayı umarak acıyan yere vurdu.</span></p>

  <p class="calibre1"><span class="calibre2">Avuç içi, at sineğine değil, parmaklara vurdu.</span></p>

  <p class="calibre1"><span class="calibre2">Chartres gülümseyerek elini çekti ve onun şok olmuş ifadesine sessizce güldü. Acıyan parmaklannı ağzına götürdü, onları emdi ve Marie-Josephe’in vurduğu yeri öptü. Marie-Josephe ona ters ters baktı; arkasında kalacak şekilde Zachi’yi birkaç adım geriletti. Yanında kırbaç taşımıyordu; kırbaç taşımak, sürdüğü ata hakaret olurdu. En iyisinin böyle olduğuna şüphe yoktu, zira Kral’ın yeğenine binici kırbacıyla vurmak korkunç bir rezalet olurdu.</span></p>

  <p class="calibre1"><span class="calibre2">Chartres’m aniden dönerek Majestelerinin arkasından</span></p>

  <p class="calibre1"><span class="calibre2">Mösyö ve Lorraine’i takip etmesi Marie-Josephe’i rahatlattı.</span></p>

  <p class="calibre1"><span class="calibre2">“Gördün mü?” dedi Madam. “Fark ettin mi?”</span></p>

  <p class="calibre1"><span class="calibre2">“Neyi, Madam?” diye bağırdı Marie-Josephe, Madam’ın kendi oğlunun davranışını gördüğünden ve aynı derecede Marie-Josephe’in onu buna davet ettiğine inanacağından korktu.</span></p>

  <p class="calibre1"><span class="calibre2">“Majestelerini. Perukasını.”</span></p>

  <p class="calibre1"><span class="calibre2">“Çok güzelmiş,” dedi Marie-Josephe.</span></p>

  <p class="calibre1"><span class="calibre2">“Kahverengi!” dedi hayretle Madam.</span></p>

  <p class="calibre1"><span class="calibre2">“Kahverengi mi?”</span></p>

  <p class="calibre1"><span class="calibre2">“Kahverengi! Koyu kahverengi elbette ama yine de kahverengi, yıllardır takmaya alışkın olduğundan çok daha açık bir renk.”</span></p>

  <p class="calibre1"><span class="calibre2">Madam, Kral’ı takip eden binicilere katıldı; Marie-Josephe de Madam’ın neşesinden şaşkına dönerek atını onun arkasından sürdü.</span></p>

  <p class="calibre1"><span class="calibre2">“Ne dersin, Mile de la Croix, ceketi kahverengiden ziyade altın renginde mi?”</span></p>

  <p class="calibre1"><span class="calibre2">“Sanırım, Madam, buna</span> <span class="calibre6">koyu</span> <span class="calibre2">altm rengi denilebilir.”</span></p>

  <p class="calibre1"><span class="calibre2">“Ben de öyle düşünmüştüm!”</span></p>

  <p class="calibre1"><span class="calibre2">Madam’ın ilerisinde saray mensupları, Kral’ı koruyan silahşorların ve Papa Innocent’ı kollayan İsviçre Muhafızlarının yavaş yavaş yerlerini alarak, yer kapmak için itişip kakışıyorlardı. Kimse Kont Lucien’in Majestelerinin sağ tarafındaki yerini almakta başarılı olamadı, çünkü Lucien çok dikkatli ve Zelis de çok cesurdu. Mösyö ve Lorraine, Yves’in yanında, Majestelerinin at arabasının solundaki yerlerini aldılar.</span></p>

  <p class="calibre1"><span class="calibre2">“Mile de la Croix,” dedi Madam usulca, “burnumu sokuyorsam beni affet, ama bir şekilde senin saraydaki konumundan ben sorumluyum.</span></p>

  <p class="calibre1"><span class="calibre2">“Himayeniz için minnettarım, Madam.”</span></p>

  <p class="calibre1"><span class="calibre2">“M. de Lorraine’den hoşlandığını düşünmüştüm."</span></p>

  <p class="calibre1"><span class="calibre2">“Ben de öyle, Madam.”</span></p>

  <p class="calibre1"><span class="calibre2">“Güzel bir birleşme olurdu.”</span></p>

  <p class="calibre1"><span class="calibre2">“Asla bir birleşme olmayacak.”</span></p>

  <p class="calibre1"><span class="calibre2">“Tartıştınız mı?”</span></p>

  <p class="calibre1"><span class="calibre2">“Hayır, Madam.”</span></p>

  <p class="calibre1"><span class="calibre2">“Ama yine de...”</span></p>

  <p class="calibre1"><span class="calibre2">“Bana gerçek yüzünü gösterdi, Madam.”</span></p>

  <p class="calibre1"><span class="calibre2">“Sana</span> <span class="calibre6">söylediği şey</span><span class="calibre2">...?” Madanrın sesi yükseldi.</span></p>

  <p class="calibre1"><span class="calibre2">“Ondan rica ettim, ona yalvardım, Dr. Fagon’un kan almasına izin vermemesi için. O yine de neşter üzerime gelirken beni tuttu ve... ben bağırırken gülümsedi.”</span></p>

  <p class="calibre1"><span class="calibre2">“Ah, canım...”</span></p>

  <p class="calibre1"><span class="calibre2">“Kont Lucien asla böyle alçakça davranmazdı.” Marie-Josephe gözyaşlarını tuttu, Madam’ın önünde ağlamak istemiyordu, bu güzel günü gözyaşları ve korkunç anılarla mahvetmek istemiyordu. “Lorraine arkadaşımmış gibi davrandı, Madam, ama... O taşyüreklinin biri.”</span></p>

  <p class="calibre1"><span class="calibre2">Madam, Marie-Josephe’in elini sıktı. “Umdum ki Majestelerinin etkisiyle, senin iyiliğinle, o belki de... ah, boş ver. Kendim için üzülüyorum ama senin için memnunum.”</span></p>

  <p class="calibre1"><span class="calibre2">Marie-Josephe, Madam’ın elini öptü. Madam gülümsedi, ama gözleri yaşlarla dolmuştu. Eşine ve Lorraine’e doğru baktı.</span></p>

  <p class="calibre1"><span class="calibre2">“Keşke kendine layık birisini sevseydi,” dedi usulca. “Lorraine mi?” diye haykırdı Marie-Josephe, Madam’ın, lafını hiç sakınmadan kendisine böyle hakaret etmesiyle sarsılarak.</span></p>

  <p class="calibre1"><span class="calibre2">“Lorraine değil!” dedi Madam. “Senin itibarını şereflendirmediği için o bir budala.” İçini çekti. “Lorraine değil. Mösyö. Benim eşim.”</span></p>

  <p class="calibre1"><span class="calibre2">“Ama Madam! Siz ona layıksınız,</span> <span class="calibre6">en</span> <span class="calibre2">iyilerine layıksınız.” “Sevgili çocuğum,” dedi Madam.</span> <span class="calibre6">“Sevgili</span> <span class="calibre2">çocuğum. Annen kadar tatlısın; Kral’ın seni sevmesine şaşmamak lazım.”</span></p>

  <p class="calibre1"><span class="calibre2">“Seviyor mu, Madam?” diye sordu Marie-Josephe; zaten duymayı ummadığı cevabı alamadı.</span></p>

  <p class="calibre1"><span class="calibre2">Lucien, Majestelerinin at arabasının yanında atını rahatlıkla sürüyordu. Güneş ve esintinin, Versailles’m alışılmış pis nemini uzaklaştırması gibi, bu mükemmel gün de dertleri uzaklaştırıyordu. Zelis, alacalı boynunun ince kamburunu çıkarıp siyah kuyruğunu bayrak gibi sallayarak ilerledi. At sürmek, Lucien’in sırtındaki acıyı rahatlatıyordu. Hareket gerektirmeyen saray görevlerinde ister istemez fazla zaman harcamıştı ve sevişmek için çok az zaman ayırmıştı. Mile Gelecek, -Lucien, sarayda sevgililerine takılan lakapların pekâlâ farkmdaydı-Lucien’in deneyimlerine ters bir şekilde, Mile Şimdi olmak için gönülsüzlük gösteriyordu.</span></p>

  <p class="calibre1"><span class="calibre2">Buna rağmen bir teklifte de bulunmadın, dedi Lucien kendine.</span></p>

  <p class="calibre1"><span class="calibre2">Lucien, Mile d’Armagnac’a olan ilgisinin doygunluğa dahi ulaşmadan azaldığım şaşkınlıkla fark etti. Güzeldi, ama sohbetlerinde yaratıcılıktan eser yoktu. Kur yapıyordu ve bu keyif vericiydi. Lucien’in metresi olmakla çoktan övünmeye başlamıştı ve bu yaptığı, aslı olmaması bir yana, özellikle Juliette’e karşı küstahlıktı. Lucien kendince sadakatliydi, aynı anda sadece bir kadınla olurdu.</span></p>

  <p class="calibre1"><span class="calibre2">Majestelerinin at arabası, selam veren saray mensuplarının oluşturdukları sıraların arasından geçti. Bugünkü av, misafirlerin katılımlarıyla her zamankinden daha büyüktü. Majesteleri, misafirlerini benzersiz bir avla eğlendirmek ve mutfaklarına bütün sarayı halkım ve beraberindekileri doyuracak kadar av eti götürmek istiyordu.</span></p>

  <p class="calibre1"><span class="calibre2">Sürücüler arabalara bağlı atları tırısa kaldırdılar; Versailles ormanına doğru çim kaplı geniş yol boyunca hızla ilerlediler. Uzaktan davul sesleri gümbürdüyordu. Tazıların dikkatini çeken bir boru sesi duyuldu. Bir akdoğan acı acı bağırdı; kanatları yumuşak ve güçlü bir ritimle havayı dövdü. Doğancının eldivenine tüneyerek pençeleriyle kalın deriyi çizdi.</span></p>

  <p class="calibre1"><span class="calibre2">At arabası, Mösyö’nün hane halkını geçti. Mösyö, saygıyla ağabeyine şapkasını çıkardı ve arkadaşı Lorraine tüm saygm-</span></p>

  <p class="calibre1"><span class="calibre2">lığıyla başını eğerek selam verdi. Mme de Maintenon’u tamamen görmezden gelen Madam, Kral’a dalgın bir neşeyle baktı. Lucien şapkasına dokunarak Mile de la Croix’ya selam verirken, Chartres da Mile de la Croix’nın kalçasına çimdik attı ve fesatça sırıttı.</span></p>

  <p class="calibre1"><span class="calibre2">Chartres, şaşırtılamaz imajı yansıtan Lucien’i dahi şaşırtabilirdi. Majesteleri şans eseri neler olduğunu görmemişti. Mile de la Croix hayret içinde kalsa da duruşunu ve sırasını bozmadı. Fırlayarak Majestelerinin yoluna doğru kaçmak yerine, Chartres’ı sesli bir biçimde tokatladı. Chartres elini geri çekti.</span></p>

  <p class="calibre1"><span class="calibre2">Pençeleri olmadığı için şanslısın, budala prens, diye düşündü Lucien, yoksa sayacak sadece dokuz parmağın kalırdı.</span></p>

  <p class="calibre1"><span class="calibre2">Mösyö’nün ailesi, Majestelerinin at arabasının arkasında kaldılar ve Louis’nin maiyetinin geri kalanı onları takip ediyordu. Bütün prensler ve Majestelerinin torunları, yeğeni, gayrimeşru oğulları ve kızları yer kapmak için itişip kakışarak ve bir an için olsun rakiplerini küçümsemeden sürü halinde dörtnala ilerlediler.</span></p>

  <p class="calibre1"><span class="calibre2">At arabası ormana girdi; avcı grubu güneşin keyifli sıcağından gölgenin keyifli serinliğine ilerledi. Atlar yeni serilmiş çimlerin üzerine sessizce adım attılar. Davullar altın sarısı ve yeşil ışığın içinden yankılanıyordu.</span></p>

  <p class="calibre1"><span class="calibre2">At arabası orman yolu boyunca eşkin gidiyordu. Zelis kulaklarından birini salladı. Kısrak dörtnala gitmek, koşmak istiyordu. Lucien onu usulca zapt etti; Kral’m aracından daha hızlı gitmemeleri gerekiyordu.</span></p>

  <p class="calibre1"><span class="calibre2">Mile de la Croix kendini özgür bıraksaydı, bahse girerim ihtişamlı olurdu, diye düşündü Lucien. Kendine güldü, sonra toparlandı; sonuçta Mile de la Croix’yı dindarlığı esir ediyordu. Mile de la Croix’nın gösterdiği ilgi belirtileri Lucien’in canını sıkıyordu; birleşmeleri bir felaket olurdu.</span></p>

  <p class="calibre1"><span class="calibre2">Zachi diğer bütün atları ve sürücüleri geride bıraktı. Marie-Josephe, ellerini ve sesini kullanarak yavaşlamaya çalıştı; kıs-</span></p>

  <p class="calibre1"><span class="calibre2">rak yatıştı ve prenslerin arkasından yavaşça koştu. Birkaç gün önce tekerlek izleriyle dolu olan yol, yumuşak çimlere dönüşmüştü.</span></p>

  <p class="calibre1"><span class="calibre2">Atının iyi huyluluğuna minnettar olan ve dikkatinin küçük bir kısmını Chartres ile Lorraine’e ayıran Marie-Josephe, deniz kadını için olan endişesini bir kenara koymaya çalıştı. Yüzündeki rüzgârın, taze günün, güneş ışığının ve gölgelerin dünyayı alaca renklere büründürmesinin tadını çıkardı.</span></p>

  <p class="calibre1"><span class="calibre2">At arabası ormanın içinden geniş bir çayıra çıktı. Güneşin ısısı, beraberinde ezilmiş çimen kokusuyla birlikte tropik bir deniz gibi etrafında yükseldi. At arabası durdu. Avcı grubu iki yana sıralandı ve av tüfeği taşıyıcıları av malzemelerini getirdiler.</span></p>

  <p class="calibre1"><span class="calibre2">Davullar ve tokmakları bir ses çemberinde birleştiler. Zachi boynunu kamburlaştırdı, homurdandı, durduğu yerde sıçradı. Kız kardeşi kısrak Zelis’in yanına gitmek istiyordu. Marie-Josephe memnuniyetle buna izin verirdi. Kont Lucien’le konuşmayı, affedilmez davranışını bir şekilde düzeltmeyi umuyordu. Ancak, Kont Lucien atını Majestelerinin yakınma sürdü. Marie-Josephe’in, Kral’a yaklaşmaya, hatta ağabeyiyle konuşmaya izni yoktu.</span></p>

  <p class="calibre1"><span class="calibre2">Taşıyıcılardan biri Kont Lucien’e bir tüfek uzattı, Lucien bunu inceledi ve Majestelerine uzattı. Papa Innocent ve Mme de Maintenon hiçbir şey almadılar, ancak Yves bir av tüfeğini kabul etti.</span></p>

  <p class="calibre1"><span class="calibre2">Yves çocukluğumuzda korkunç bir nişancıydı, diye düşündü Marie-Josephe. Umarım kendini geliştirmiştir; yoksa tavşanlardan başka canlılar da bugün tehlikede olacaklar!</span></p>

  <p class="calibre1"><span class="calibre2">Deniz kadını yeniden düşüncelerine girdi. Eskiden temiz ve derin denizlerde istediği kadar uzağa, istediği yöne, sadece kendi iradesini kullanarak yüzen arkadaşı, pis tuzlu suyun içinde dönüp dururken ve hapsedilmişken Marie-Jos£phe kendi özgürlüğünün tadını çıkaramıyordu. Sadece Majesteleri onun evine ve ailesine dönmesini sağlayabilirdi.</span></p>

  <p class="calibre1"><span class="calibre2">“Mile de la Croix...”</span></p>

  <p class="calibre1"><span class="calibre2">Marie-Josephe irkildi. Deniz kadınının içinde bulunduğu tehlikeyi düşünmeye o kadar dalmıştı ki kendisini unutmuştu.</span></p>

  <p class="calibre1"><span class="calibre2">“...taşımam için bana bir hatıra vermeniz lazım, eski zamanlardaki şövalyeler gibi.” Chartres, tuhaf gözünün verdiği laubali bir ifadeyle gülümseyerek onun dantelinden bir parça kopardı. Esinti, şapkasının uzun beyaz tüylerini dalgalandırdı.</span></p>

  <p class="calibre1"><span class="calibre2">Berwick Dükü, Marie-Josephe’i şaşırtarak atını Chartres’ın yanma sürdü. Madam, oğlunu gayrimeşru bir çocukla, hatta Ingiltere Kralı’nın gayrimeşru oğlu James Fitzjames’le dahi birlikte görmeyi şüphesiz onaylamazdı.</span></p>

  <p class="calibre1"><span class="calibre2">“Arkadaşım Chartres’ın şampiyonunuz olmasına izin verin,” dedi Bervvick. Bozuk bir şiveyle konuşuyordu, ancak babası gibi peltek değildi ve çok yakışıklıydı.</span></p>

  <p class="calibre1"><span class="calibre2">“Bende hiç hatıra yok, efendim,” dedi Marie-Josephe. “Yapmayın, mutlaka bir küpe, bir mendil, korsenizden bir dantel...”</span></p>

  <p class="calibre1"><span class="calibre2">“İç eteğinizden bir fırfır,” dedi Lorraine, Marie-Josephe’in diğer tarafından.</span></p>

  <p class="calibre1"><span class="calibre2">Büyük atlanndaki erkekler Marie-Josephe’i aralarında sıkıştırdılar. Zachi de bundan Marie-Josephe kadar hoşlanmamıştı. Kulaklarını düzleştirdi ve arka ayağını yere serçe vurdu.</span></p>

  <p class="calibre1"><span class="calibre2">“Eğer size mendilimi verirsem, efendim, mendilsiz kalırım ve annem beni öyle görmekten mahcup olurdu.”</span></p>

  <p class="calibre1"><span class="calibre2">Davul sesleri yaklaştı, sesten bir duvardı sanki.</span></p>

  <p class="calibre1"><span class="calibre2">Hayvanat Bahçesinden serbest bırakılan yaşlı yaban öküzü ormandan yavaşça yürüyerek çıkarken yer gümbürdedi. Avcı grubu şaşkınlık ve zevkle egzotik yaratığa haykırdı.</span></p>

  <p class="calibre1"><span class="calibre2">Yaban öküzü toprağı toynaklarıyla yardı; uzun boynuzlarının uçlarıyla yaprakları parçalara ayırdı. Böğürerek kafasını savurdu, yaşla kısılmış gözleriyle etrafına dik dik baktı. Diğer avcılar, Krallarının dev boğayı avlama hakkına saygı göstererek ateş etmediler.</span></p>

  <p class="calibre1"><span class="calibre2">Majesteleri nişan aldı. Yaban öküzü geniş ve ıslak burun</span></p>

  <p class="calibre1"><span class="calibre2">delikleriyle havayı soludu. Tehlikeli barutun kokusunu almış gibi başını eğdi ve kraliyet arabasına hücum etti.</span></p>

  <p class="calibre1"><span class="calibre2">Majesteleri ateş etti.</span></p>

  <p class="calibre1"><span class="calibre2">Yaban öküzü ona doğru gümbürdeyerek geliyordu. Yarası, tam kalbinden dışarı kan pompalıyordu.</span></p>

  <p class="calibre1"><span class="calibre2">“Anneniz öldü, Mile de la Croix,” dedi Lorraine.</span></p>

  <p class="calibre1"><span class="calibre2">“Zalimsiniz, efendim.”</span></p>

  <p class="calibre1"><span class="calibre2">Kont Lucien sakince Majestelerine bir başka dolu tüfek uzattı. Kendine aynı derecede güvenerek Majesteleri nişan aldı ve ateş etti.</span></p>

  <p class="calibre1"><span class="calibre2">Yaban öküzü tökezledi, toparlandı ve hücumuna devam etti.</span></p>

  <p class="calibre1"><span class="calibre2">Chartres dahi şaşırarak durakladı, ancak Lorraine’in ilgilendiği av çok çekiciydi. Eğerinde eğildi ve Marie-Josephe’in iç eteğinin dantelini yakaladı.</span></p>

  <p class="calibre1"><span class="calibre2">Majesteleri nişan aldı ve üçüncü kez ateş etti.</span></p>

  <p class="calibre1"><span class="calibre2">Yaban öküzü sendeleyerek düştü, Majestelerinin önünde gürültüyle toprağa çarparak koşar vaziyette yere uzandı. Her yere kan saçılmıştı, toprağa, at arabasına, Majestelerinin koyu altın rengi ceketine. Yaban öküzü öldüğünde, avcılar Majestelerinin mükemmel avcılığına tezahürat yaptılar.</span></p>

  <p class="calibre1"><span class="calibre2">“Avı kaçırıyorsunuz, efendim.” Marie-Josephe, Chartres’ın eline vurarak onu uzaklaştırdı; bu sefer canını yakmak istemişti.</span></p>

  <p class="calibre1"><span class="calibre2">Orman, canlı bir varlık gibi titredi. Develer ayaklarını sürüyerek yürüyorlardı ve sayılamayacak kadar çok erkek geyik hızla koşuyordu. Tavşanlar onların arkasından aceleyle koşuşturuyorlardı. Bir tilki hızla çayıra koştu; kuyruğunu korkuyla kabarttı. Majestelerinin ilk avını öldürmesinden sonra, taşıyıcılar kendilerine yeni doldurulmuş tüfekleri uzattıkça diğer avcılar da art arda ateş ettiler. Develer böğürerek dizlerinin üzerine düştüler ve devrilerek öldüler. Erkek geyikler çığlık attılar ve düştüler. Tavşanlar ölü geyiklerin üzerinden atıldılar, sonra da yuvarlanarak çimlerin üzerinde parçalandılar.</span></p>

  <p class="calibre1"><span class="calibre2">Kırmızı giysisi içindeki Madam nişan aldı ve son derece sakin ateş etti. Tilki, tüfek ve davulların ahenksiz seslerini çığlığıyla yırtarken havaya sıçradı ve ölü vaziyette atın ayaklarının dibine düştü.</span></p>

  <p class="calibre1"><span class="calibre2">‘'Majestelerinin avı canımı sıkıyor, matmazel,” dedi Chartres. “Hoşuma giden başka bir tane buldum.”</span></p>

  <p class="calibre1"><span class="calibre2">Chartres, Marie-Josephe’in boğazındaki dantele asıldı. Marie-Josephe Zachi’yi geriletti, ancak Lorraine yolunu kapatıyordu. Dantel yırtıldı. Lorraine, Marie-Josephe’in saçındaki tokalardan birini çekti.</span></p>

  <p class="calibre1"><span class="calibre2">Afrika antiloplan ormandan fırlayarak çıktılar. Avcı grubu yeniden ateş etti. Tek bir atışla yere seriliyorlarmuş gibi, zarafetleri ölüm tarafından ellerinden alman antiloplar, birbirine dolaşan uzun bacakları ve uzun sarmal boynuzlarıyla ileri doğru yuvarlandılar. Ölümü haykıran yanardöner tavus kuşlan, ölü erkek geyiklerin ve ölüm acısı içindeki tavşanların arasından güçlükle ilerleyip kanat çırparak av alanına doğru hantalca yürüyorlardı.</span></p>

  <p class="calibre1"><span class="calibre2">Ateşlenen tüfeklerin gürlemeleri, davulların sesini bastı-nrken, tüfeklerden çıkan duman etrafı bulandırarak ormanı gizliyordu. Esinti, barut dumanını kalın bir sis gibi hareket ettiriyordu.</span></p>

  <p class="calibre1"><span class="calibre2">Marie-Josephe Zachi’yi ileri sürdü. Benvick’in savaş atı Marie-Josephe’in önüne adım attı. Chartres boğazındaki dantele yeniden uzanarak onu yırttı. Lorraine, Marie-Josephe’in elbisesinin kolundaki danteli Dr. Fagon’un neşterinin ağrılı kesiğine değecek şekilde kavrayarak çekti.</span></p>

  <p class="calibre1"><span class="calibre2">Dehşete düşmüş bir orman tavuğu sürüsü çalılıklardan çılgınca kanat çırparak fırladı, öyle korkmuşlardı ki güvenli bir yere koşmaktansa tehlikenin içine uçtular. Berwick’in atı, Lorraine ve Chartres’m atlarını da tedirgin ederek ürküttü. Akdoğanlar tiz bir sesle çığlık attılar ve avlarına doğru döndüler. Pençeleri, ezilen kanatlann yumuşak</span> <span class="calibre6">tok sesiyle</span> <span class="calibre2">etine dolgun kuşlara isabet etti.</span></p>

  <p class="calibre1"><span class="calibre2">Marie-Josephe, Zachi’nin ağzına dizginlerle dokundu. Arap atı hızla geriye doğru gitti, şaha kalktı, döndü ve sıçrayarak dörtnala gitmeye başladı. Chartres, Bervvick ve Lorraine onun izinden ağır adımlarla ilerlediler. Zachi, hasır sepetleri açan av toplayıcılarını geçerek hızlandı ve Amerika’dan gelen bir grup bağrışan hindiyi havaya savurdu. Tombul kahverengi kuşlar avcı tüfeklerinin menziline fırlayarak girdiklerinde, Zachi hiç duraklamadı.</span></p>

  <p class="calibre1"><span class="calibre2">Toynak sesleri o kadar yakında yankılandı ki Marie-Josephe arkasına bakmaya korktu; Zachi’yi ileri sürmeye devam etti. Üç adam arasında en hafif olan Chartres, Marie-Josephe’in elbisesinin eteğini yakaladı, onu neredeyse eyerinden düşürüyordu, ancak Marie-Josephe sağ bacağını eyer kancasına sıkıştırdı ve Zachi’ye koşması, uçması için seslendi.</span></p>

  <p class="calibre1"><span class="calibre2">Zachi, sevinçle ve ihtiyatla yol üzerinde kayar gibi giderek ve daha büyük atları geride bırakarak koştu. Toynak sesleri ve burundan solumalar arkada kaldı. Kovalayanlann kahkahaları önce sinirli, sonra da öfkeli bir hal aldı. Marie-Josephe yan eyerin izin verdiği kadar Zachi’nin boynuna yaklaştı.</span></p>

  <p class="calibre1"><span class="calibre2">Zachi, atları ile sürücülerini ve avm gürültüsünü geride bıraktı. Marie-Josephe atını tek başına sürüyordu. Geriye doğru oturdu; Zachi başı önde koşuşunu yavaşlattı. Marie-Josephe onunla konuşurken kulaklarıyla fiske vuran kısrak yavaşça koştu, sonra tıns gitti ve birbirine geçmiş bakımlı patikaîann ana kolu boyunca yürüdü.</span></p>

  <p class="calibre1"><span class="calibre2">“Hiçbir at seni geride bırakamaz,” dedi Marie-Josephe. “Hiçbir at sana yetişemez bile. Muhteşemsin ve seni geri vermem gerektiğinde çok üzüleceğim, ancak seninle Kont Lucien’in ilgilendiği gibi -hak ettiğin gibi- ilgilenmeye asla gücüm yetmez.”</span></p>

  <p class="calibre1"><span class="calibre2">Sanki adını söyleyerek onu çağırmış gibi Kont Lucien yan patikadan belirdi.</span></p>

  <p class="calibre1"><span class="calibre2">“Hayvanlarla konuşma alışkanlığınıza devam ederseniz,</span></p>

  <p class="calibre1"><span class="calibre2">Mile de la Croix," dedi Kont Lucien, “pek de hoşunuza gitmeyecek bir şöhretiniz olacak.”</span></p>

  <p class="calibre1"><span class="calibre2">Zelis, Zachi’nin önünde durdu; iki kısrak birbirlerinin burun deliklerine üflediler. Marie-Josephe, atların birbirlerine neler olduğunu anlattıklarını ve Kont Lucien’in de onları anladığını hayal etti.</span></p>

  <p class="calibre1"><span class="calibre2">“Şu anda bir cadı şöhreti bana yardım edebilir,” dedi. “Affedin, elbette bunu kastetmedim.”</span></p>

  <p class="calibre1"><span class="calibre2">“Majestelerinin avını kaçırıyorsunuz.”</span></p>

  <p class="calibre1"><span class="calibre2">“Siz de öyle.”</span></p>

  <p class="calibre1"><span class="calibre2">“Bir çift orman tavuğu avladım; bazı erkekler gibi çok yemem.”</span></p>

  <p class="calibre1"><span class="calibre2">Marie-Josephe öfkeyle köpürdü. “O sefil oğlanlar!” diye bağırdı. “O sefil Lorraine!” Saçları yüzünün etrafında çılgınca sallanıyordu, danteli mahvolmuştu, sol kolu şiddetli bir biçimde sızlıyordu. Zarar görmemiş olan sağ eliyle saçlarını topladı, bıraktı, yırtık boyun bağını yokladı. Öfke ve hüsranla gözyaşlarına boğuldu.</span></p>

  <p class="calibre1"><span class="calibre2">Çok utandığından, Kont Lucien’den başka tarafa döndü. “Benim hakkımda neler düşünüyor olmalısınız!” dedi. “Beni sadece sizden yardım dilerken görüyorsunuz ya da bir çocuk gibi ağlarken ya da kendimi gülünç duruma düşürdüğümde...”</span></p>

  <p class="calibre1"><span class="calibre2">“Hiç de öyle değil.” Lucien atını daha yakma sürdü. “Kıpırdamadan durun.”</span></p>

  <p class="calibre1"><span class="calibre2">Lucien’in dokunuşuyla titrerken, aklından çılgınca düşünceler geçti: Chartres beni kovaladı ama Chretien yakaladı, ikisi de benim...</span></p>

  <p class="calibre1"><span class="calibre2">“Ben tehlikeli bir adamımdır, ama siz benden dolayı asla tehlikede olmayacaksınız. Rahat olun.” Kont Lucien’in sesi onu sakinleştirdi.</span></p>

  <p class="calibre1"><span class="calibre2">Kestane rengi perukasının omuzlarına dökülmesine aldırmadan, Marie-Josephe’in saçını kendi kurdelesiyle geriye doğru bağladı.</span></p>

  <p class="calibre1"><span class="calibre2">“Chartres’tan hoşlandım,” diye fısıldadı Marie-Josephe. “Tatlı bir oğlan diye düşündüm! Onun böyle davranmasına neden olacak ne yaptım?”</span></p>

  <p class="calibre1"><span class="calibre2">“Böyle davrandı çünkü böyle olmasını istedi, çünkü istediklerini elde edebilir,” dedi Kont Lucien. “Sizinle hiçbir ilgisi yoktu; görüş alanına bir ceylan gibi girmeniz dışında.”</span></p>

  <p class="calibre1"><span class="calibre2">Marie-Josephe, Zachi’nin sırtını okşadı. “Ama ben kaçtım çünkü siz etrafımı beni gözleyecek koruyucularla sarıyorsunuz.”</span></p>

  <p class="calibre1"><span class="calibre2">“Zachi sadece bir at,” dedi Kont Lucien. “Oldukça süratli bir at ama sadece bir at sonuçta.”</span></p>

  <p class="calibre1"><span class="calibre2">Zelis’i Zachi’nin soluna sürdü, Marie-Josephe’in boyun bağını bol bir fular gibi düzeltti ve uçlarını kendi elmas iğnesiyle av ceketine tutturdu.</span></p>

  <p class="calibre1"><span class="calibre2">“Modada başı çekeceğim,” dedi Marie-Josephe.</span></p>

  <p class="calibre1"><span class="calibre2">“Zirvede olacaksınız.”</span></p>

  <p class="calibre1"><span class="calibre2">Marie-Josephe dizginleri sağ eline aldı. Şişkinlik ve dalga dalga vuran acı, sol elini kullanılmaz hale getiriyordu. Sol elini kucağına yerleştirdi.</span></p>

  <p class="calibre1"><span class="calibre2">“Ne oldu?”</span></p>

  <p class="calibre1"><span class="calibre2">“Hiçbir şey.”</span></p>

  <p class="calibre1"><span class="calibre2">“Ateşten yüzünüz kızarmış.”</span></p>

  <p class="calibre1"><span class="calibre2">“Rüzgârdan kızardı. Kaçmaktan...”</span></p>

  <p class="calibre1"><span class="calibre2">Kont Lucien onun elini tuttu. Marie-Josephe elini çekti. “Gerçekten, yok bir şey.”</span></p>

  <p class="calibre1"><span class="calibre2">“Rahat durun!” dedi Kont Lucien sert bir biçimde. Bileğini açtı. Solgun teni bembeyaz olmuştu.</span></p>

  <p class="calibre1"><span class="calibre2">Kırmızı damarlar çirkin bir mora dönmüşlerdi. Kurumuş kan, bandajı tenine yapıştırmıştı. Kolu zonkluyordu. Subay olsa da kan görmekten hoşlanmıyor, diye düşündü Marie-Josephe.</span></p>

  <p class="calibre1"><span class="calibre2">“Evime birisini gönderip M. de Baatz’m merheminden getirteceğim. Yara ve ateşe birebir. Bu yaz hayatımı kurtardı.” “Size minnettarım, efendim.”</span></p>

  <p class="calibre1"><span class="calibre2">“Atınızı gcıi sürebilir inisiniz yoksa bir at arabası getireyim mi?”</span></p>

  <p class="calibre1"><span class="calibre2">“Sürebilirim.” Yalnız kalmaya korktuğunu kabul etmekten utanıyordu. “Çok güçlüyümdür, hiç hasta olmam.”</span></p>

  <p class="calibre1"><span class="calibre2">“İyi. Eğer at sürerseniz, kimse Dr. Fagon’u çağırtmak için heveslenmez.”</span></p>

  <p class="calibre1"><span class="calibre2">Dr. Fagon’dan sakınmak için Atlantik’e dahi at sürerdim, ipek Yolu’ndan Pasifik’e giderdim, diye düşündü Marie-Josephe. Kıyıya vardığımızda Zachi bir denizatma dönüşürdü, deniz kadını büyülü bir şekilde bizimle buluşurdu ve hep beraber Martinique’e yüzerdik.</span></p>

  <p class="calibre1"><span class="calibre2">“M. de Chretien,” dedi, “Sanrılar görmüyorum.”</span></p>

  <p class="calibre1"><span class="calibre2">“Neden bunu bana söylüyorsunuz?”</span></p>

  <p class="calibre1"><span class="calibre2">“Yves’i yaralı bir şekilde bahçede gördüğümü düşündüğümde, var olmayan kaplandan kaçtığımda... Bunları yapan deniz canavarıydı, yani o zaman onu deniz canavarı sanıyordum. Bunları yapan deniz kadınıydı, onu nasıl duyacağımı bana gösteriyordu. Onun hikâyelerini nasıl yeniden anlatacağımı öğretiyordu.”</span></p>

  <p class="calibre1"><span class="calibre2">“Zor dersler.”</span></p>

  <p class="calibre1"><span class="calibre2">“Etkili dersler. Duyduğunuz gibi...”</span></p>

  <p class="calibre1"><span class="calibre2">“Evet,” dedi Kont Lucien. “Olağanüstüydü.”</span></p>

  <p class="calibre1"><span class="calibre2">Ezilmiş ve kanlı av çayırını geçtiler. Köpekler av artıklarına hırlıyorlardı; hizmetçiler av etlerini temizliyor ve at arabalarına yüklüyorlardı. Barut dumanı havayı kalınlaştırmıştı. Kan kokusu ve korku Marie-Josephe’in başını döndürüyordu. Yanakları yanıyordu. Yükselen ateşini, kolunun zonklamasını düşünmemeye çalıştı.</span></p>

  <p class="calibre1"><span class="calibre2">“Size bir şey sorabilir miyim, Kont Lucien?”</span></p>

  <p class="calibre1"><span class="calibre2">“Elbette.”</span></p>

  <p class="calibre1"><span class="calibre2">“Madam anlamadığım bir şey söyledi. Dedi ki, ‘Keşke Mösyö kendisine layık birisini sevseydi.’ Böyle harika bir prenses kendini nasıl değersiz görür?”</span></p>

  <p class="calibre1"><span class="calibre2">“Onu yanlış anladınız,” dedi Kont Lucien. “Mösyö’nün Lorraine’i sevdiğini kastetmiş.”</span></p>

  <p class="calibre1"><span class="calibre2">“Lorraine mi?”</span></p>

  <p class="calibre1"><span class="calibre2">“Mösyö,” dedi Kont Lucien dikkatli bir biçimde, “yıllardır M. de Lorraine’e tutkuyla bağlı.”</span></p>

  <p class="calibre1"><span class="calibre2">Marie-Josephe düşündü. “Aşil ve Patroklos gibi mi demek istiyorsunuz?”</span></p>

  <p class="calibre1"><span class="calibre2">“Daha ziyade İskender ve Hephaestion gibi.” “Bilmiyordum...”</span></p>

  <p class="calibre1"><span class="calibre2">“Tehlikeli olduğundan bu konu fazla konuşulmaz.”</span></p>

  <p class="calibre1"><span class="calibre2">“... modern çağda herhangi bir insanın İskender gibi olacağını. Erkekler arasındaki tutkulu aşkın, sentorlar gibi mitolojiye ait olduğunu sanıyordum. Tehlikeli mi dediniz?”</span></p>

  <p class="calibre1"><span class="calibre2">“Majestelerinin koruması olmadan, Orleans ve Lorraine yakılabilirler.”</span></p>

  <p class="calibre1"><span class="calibre2">“Yakılmak mı? Aşk yüzünden mi?”</span></p>

  <p class="calibre1"><span class="calibre2">“Eşcinsellik yüzünden.”</span></p>

  <p class="calibre1"><span class="calibre2">“Eşcinsellik nedir?”</span></p>

  <p class="calibre1"><span class="calibre2">“Erkekler arasındaki tutkulu aşk,” dedi. “Ya da kadınlar arasında.”</span></p>

  <p class="calibre1"><span class="calibre2">Marie-Josephe şaşkın bir halde başını salladı.</span></p>

  <p class="calibre1"><span class="calibre2">“Fiziksel aşk,” dedi Kont Lucien. “Cinsellik.”</span></p>

  <p class="calibre1"><span class="calibre2">“Erkekler arasında mı?” diye sordu Marie-Josephe hayrete düşmüş vaziyette. “Kadınlar arasında!”</span></p>

  <p class="calibre1"><span class="calibre2">“Evet.”</span></p>

  <p class="calibre1"><span class="calibre2">“Ama neden?” diye haykırdı. Nasıl olduğuyla ilgili hiçbir şey sormadı çünkü erkek ve kadın arasında nasıl olduğuyla ilgili pek bir fikri yoktu ve bu konuda bilgi sahibi olmaması bekleniyordu.</span></p>

  <p class="calibre1"><span class="calibre2">“Çünkü Kiliseniz bunu yasaklıyor.”</span></p>

  <p class="calibre1"><span class="calibre2">“Demek istediğim, çocukları olmayacağını bilerek, neden bunu istesinler</span></p>

  <p class="calibre1"><span class="calibre2">“Aşk için. Tutku için. Zevk için.”</span></p>

  <p class="calibre1"><span class="calibre2">Marie-Josephe içten bir kahkaha attı. “Ah, saçmalık!”</span></p>

  <p class="calibre1"><span class="calibre2">“Bana gülüyorsunuz, Mile de la Croix. Cinsellik hakkında benim bildiğimden daha fazlasını biliyor musunuz?”</span></p>

  <p class="calibre1"><span class="calibre2">“Ben, rahibelerin bana anlattıklarını biliyorum.”</span></p>

  <p class="calibre1"><span class="calibre2">“Onlar cinsellik hakkında hiçbir şey bilmezler.”</span></p>

  <p class="calibre1"><span class="calibre2">“Bunun bir günah, insan ırkı üzerindeki bir bela, kadınlar için bir lanet, erkekler için bir sınama, Havva’nın Cennet Bahçesinde işlediği günahın bir hatırlatması olduğunu biliyorlar.” “Saçma olan işte</span> <span class="calibre6">bu</span><span class="calibre2">.”</span></p>

  <p class="calibre1"><span class="calibre2">“Sizi bu kadar kızdıracak ne söyledim?”</span></p>

  <p class="calibre1"><span class="calibre2">“Siz mi? Hiçbir şey söylemediniz. Ama öğretmenleriniz beni kızdırıyor. Zekânızı yalanlarla mahvetmişler.”</span></p>

  <p class="calibre1"><span class="calibre2">“Neden yalan söylesinler?”</span></p>

  <p class="calibre1"><span class="calibre2">“Bu beni her zaman hayrete düşürmüştür,” dedi Kont Lucien. “Belki de Papa Innocent’a sormanız gerekir, ama onun da size doğruyu söyleyeceğinden şüphe ediyorum.”</span></p>

  <p class="calibre1"><span class="calibre2">“Siz söyler misiniz?”</span></p>

  <p class="calibre1"><span class="calibre2">“Eğer isterseniz.”</span></p>

  <p class="calibre1"><span class="calibre2">Marie-Josephe tereddüt etti. O her zaman gerçeği aramıştı, her yönden.</span></p>

  <p class="calibre1"><span class="calibre2">“Bana her zaman, namuslu genç kadınların mahrem konular hakkında bir şey bilmemeleri gerektiği söylendi,” dedi.</span></p>

  <p class="calibre1"><span class="calibre2">“Size kendinizi her açıdan kısıtlamanız söylenmiş; çalışmalarınız, müziğiniz, zekânız...”</span></p>

  <p class="calibre1"><span class="calibre2">“Bana söylemenizi istiyorum!”</span></p>

  <p class="calibre1"><span class="calibre2">“Gerçek,” dedi Kont Lucien. “Tutkulu aşk -cinsel aşk- insanın tecrübe edebileceği en büyük zevktir. Üzüntüyü yok eder. Acıyı uzaklaştırır. En kaliteli şarap, mükemmel bir günün sabahı, en güzel müzik, sonsuza dek özgürce at sürmek gibidir. Aynı zamanda bu şeylerin hiçbirine benzemez.”</span></p>

  <p class="calibre1"><span class="calibre2">Kont Lucien’in sesi -bu sadece onun sesi olabilir miy-di?- tehlike ve yasaklanan günahların heyecanıyla, Marie-Jos£phe’in nabız atışlarını hızlandırıyordu. Kolu zonkluyordu ama aynı zamanda notası göksel müziğe<a id="footnote1"></a><sup class="calibre7"><a href="#bookmark2">1</a></sup> doğru yükselen gi-</span></p>

  <p class="calibre1"><span class="calibre2">zemli bir coşku dizisi etrafını sarıyordu. Marie-Josephe derin bir soluk aldı.</span></p>

  <p class="calibre1"><span class="calibre2">“Yeter, lütfen.” Sesi titriyordu. Vücudu, ona deniz kadınının şarkısını fark ettiren aynı zevkle titredi.</span></p>

  <p class="calibre1"><span class="calibre2">“Nasıl isterseniz.”</span></p>

  <p class="calibre1"><span class="calibre2">Serin orman gölgelerinde atını sürerken Marie-Josephe kendine yeniden hâkim oldu. “Kont Lucien, eğer M. de Lorraine erkekleri seviyorsa, benden ne istiyor?”</span></p>

  <p class="calibre1"><span class="calibre2">“M. de Lorraine erkekleri ya da kadınları, kendisi ve menfaatleri kadar sevmiyor.”</span></p>

  <p class="calibre1"><span class="calibre2">“Neden kimse bana söylemedi? Kimse beni uyarmadı?”</span></p>

  <p class="calibre1"><span class="calibre2">“Belki de sormadığınız içindir.”</span></p>

  <p class="calibre1"><span class="calibre2">“Ben her zaman sorular sorardım, çocukken.” Gözleri, Lucien’in berrak gri bakışlarıyla buluştu. “Sormaktan keyif alırdım.”</span></p>

  <p class="calibre1"><span class="calibre2">“Bana istediğinizi sorabilirsiniz, Mile de la Croix, aynca cevabı biliyorsam, size söylerim.”</span></p>

  <p class="calibre1"><span class="calibre2">Zachi burnundan soludu. Yakınlarındaki kısa çalılıklar hışırdadı.</span></p>

  <p class="calibre1"><span class="calibre2">“Bizim kayıp Mile de la Croix’mız işte burada!”</span></p>

  <p class="calibre1"><span class="calibre2">Lorraine, Chartres ve Bervvick ter içindeki atlarını kırbaçlayarak ormandan fırladılar. Chartres bineğini diğerlerinin önüne geçmesi için zorladı.</span></p>

  <p class="calibre1"><span class="calibre2">“Bir ayının sizi yediğini düşündüm!” diye bağırdı Chartres. Marie-Josephe’e doğru yönelmişti, ancak Zelis ve Kont Lucien aralarına girdi. Atı başını savurdu. Geminden kanlı köpük geldi.</span></p>

  <p class="calibre1"><span class="calibre2">“Ayılar çekingendir,” dedi Marie-Josephe. “Onları kışkırtmadığınız sürece size asla zarar vermezler. Diğer yırtıcı hayvanların aksine.”</span></p>

  <p class="calibre1"><span class="calibre2">“Kışkırtmak çok zevkli,” dedi Chartres. “Kırık kalbim yüzünden ölebilirim.”</span></p>

  <p class="calibre1"><span class="calibre2">Benvick ve Lorraine, güçlü ve bitkin atlarını mahmuzlaya-rak Zachi ve Zelis’in arkasına yaklaştılar.</span></p>

  <p class="calibre1"><span class="calibre2">“Topuklarına dikkat edin,” dedi Kont Lucien, çünkü Zelis irkilerek kulaklarını yatırmıştı. Lorraine ve Benvick atlarını bir iki adım gerilemeleri için zorladılar.</span></p>

  <p class="calibre1"><span class="calibre2">“Nasıl da güzel bir hayvan!” diye haykırdı Berwick. “Bu doru atm sahip olduğu gibi bir hız hiç görmedim. Mile de la Croix, bu hayvanı bana satmalısınız.”</span></p>

  <p class="calibre1"><span class="calibre2">“Satamam, efendim, çünkü Zachi benim değil.”</span></p>

  <p class="calibre1"><span class="calibre2">“Kral’m atı mı? Onu bana verir, ben onun kuzeniyim.” Akrabalıkları daha ziyade karmaşıktı, ama Marie-Josephe tam olarak nasıl olduğunu hatırlayamıyordu; Berwick’in gayrimeşru oluşu durumu daha karmaşık hale getiriyordu.</span></p>

  <p class="calibre1"><span class="calibre2">“Berwick,” dedi Chartres lütfederek, “bu küçük atların hepsi Chretien’e ait.”</span></p>

  <p class="calibre1"><span class="calibre2">Lorraine nahoş bir kahkaha attı. “Başka kime ait olacaklardı?”</span></p>

  <p class="calibre1"><span class="calibre2">“Çok küçük olabilir ama alışılmamış derecede süratli. Mo-narch onunla çiftleşirse, çocukları her yarışı kazanacaktır.”</span></p>

  <p class="calibre1"><span class="calibre2">“Bu imkânsız, M. de Berwick,” dedi Kont Lucien. “Eğer çöl Arap atlarının bazı özelliklerini taşıyan bir tay çok istiyorsa- ’ nız, benim Finisterre’deki damızlık atıma bir kısrak gönderebilirsiniz.”</span></p>

  <p class="calibre1"><span class="calibre2">“Hayır, hayır, bu olmaz, sizin atınız benim kısrağımın üzerinde mi? Saçma.”</span></p>

  <p class="calibre1"><span class="calibre2">“Bir şekilde,” dedi Lorraine, “becerecektir.”</span></p>

  <p class="calibre1"><span class="calibre2">“M. de Lorraine, M. de Benvick,” dedi Chartres sertçe, “bir hanımefendinin huzurunda bulunuyorsunuz.”</span></p>

  <p class="calibre1"><span class="calibre2">Marie-Josephe, Chartres’m ikiyüzlülüğü karşısında neredeyse kahkahalara boğulacaktı, ancak onu sinir hastası olarak görmelerinden korkuyordu. Bu sefer pek de haksız olmazlardı.</span></p>

  <p class="calibre1"><span class="calibre2">“Affedin, miss,*” dedi Benvick laubali bir biçimde, bildiği</span></p>

  <p class="calibre1"><span class="calibre2">iki dili beraber kullanarak ve dikkatini Kont Lucien’den bir an olsun ayırmadan. “Chretien, bana bu doru kısrağı</span> <span class="calibre6">satmalısınız</span><span class="calibre2">!”</span></p>

  <p class="calibre1"><span class="calibre2">“Satmalı mıyım?”</span></p>

  <p class="calibre1"><span class="calibre2">“Size on bin altın louis sikkesi veririm!”</span></p>

  <p class="calibre1"><span class="calibre2">“Beni bir at tüccarı mı sandınız, efendim?”</span></p>

  <p class="calibre1"><span class="calibre2">Fransız soylular sınıfı ticaretle meşgul olmazdı. Kont Lucien’in sesinde öfke yoktu, ancak o andan itibaren Marie-Josephe onun tehlikeli bir adam</span> <span class="calibre6">olduğundan</span> <span class="calibre2">hiç şüphe duymadı.</span></p>

  <p class="calibre1"><span class="calibre2">“Kesinlikle hayır, kesinlikle hayır!” Benvick hakareti geri almaya çabaladı. “Ama soylular arasındaki bir anlaşma, bir takas...”</span></p>

  <p class="calibre1"><span class="calibre2">“Bu atları elden çıkarmam. Onlar hediyeydi. Zachi kendi çöl soyundan başka bir erkek attan bir taya gebe kalırsa, soyu bir daha asla saf olmaz.”</span></p>

  <p class="calibre1"><span class="calibre2">“Anlamsız!”</span></p>

  <p class="calibre1"><span class="calibre2">“Şeyh buna inanıyordu. Onun inançlarına saygı duymayı yeğliyorum. Kısrakları elden çıkarmayacağım: Söz verdim.” “Söz mü verdiniz?” diye haykırdı Bervvick. “Bir Müslüman’a söz mü verdiniz? Hiçbir Hristiyan’ın böyle bir sözü tutma zorunluluğu yoktur!”</span></p>

  <p class="calibre1"><span class="calibre2">Chartres ve Lorraine dahi ürktüler. Marie-Josephe sarsılarak Berwick’e baktı.</span></p>

  <p class="calibre1"><span class="calibre2">“Bunun doğru olduğuna şüphe yok,” dedi Kont Lucien soğukkanlılıkla. “Ama ben Hristiyan değilim.”</span></p>

  <p class="calibre1"><span class="calibre2">Berwick güldü. Kimse kahkahasına katılmayınca, rahatsızlık verici bir sessizliğe gömüldü.</span></p>

  <p class="calibre1"><span class="calibre2">“Ava geri dönelim.” Kont Lucien ani bir ivedilikle Zelis’i ileri sürdü.</span></p>

  <p class="calibre1"><span class="calibre2">Marie-Josephe Zachi’yle konuştu ve koşmasına izin verdi. İki Arap atı beraber dörtnala giderek, Zachi’nin soluksuz bırakana kadar yarışmış olduğu üç atı geride bıraktılar.</span></p>

  <p class="calibre1"><span class="calibre2">Marie-Josephe, Kont Lucien’i düzensiz bir şekilde etrafa yayılmış olan av grubunun içinde izledi. Avcılar ve tüfek taşıyıcılar geçerken Lucien’e başlarını eğerek selam verdiler; at üzerindeki saray mensupları, Majestelerinin danışmanına yol verdiler. Lucien, Majestelerinin at arabasına yaklaştı; Mme de Maintenon dikkatle Majesteleri ve Papa Hazretleriyle konuşuyordu. Sanki en sevdiği yer olan Saint-Cyr’de sevgili öğrencilerine ders veriyormuş gibi, hareketliliği ona canlılık kazandırmıştı. Mösyö, Yves’le çapkın bir edayla konuşuyordu, Yves ise Mösyö’yıı terslemeden Mme de Maintenon’un söylemine cesurca katılıyordu.</span></p>

  <p class="calibre1"><span class="calibre2">Madam atını Kral’m arkasından sürüyordu, bir at arabasında gösterişli giysiler içinde oturan hanımlarıyla sohbet edip gülüyordu.</span></p>

  <p class="calibre1"><span class="calibre2">“Madam’la mı at sürüyorsunuz?” dedi Kont Lucien. “Chartres onun gözlerinin önünde uygunsuz davranamaz, yoksa heybetli hanımefendi onu dize getirmeyi bilir, Lorraine’e de aynısını yapar.”</span></p>

  <p class="calibre1"><span class="calibre2">Marie-Josephe bunun doğru olmasını diledi; Kont Lucien’in atını şatoya kadar kendi yanında sürmesini diledi.</span></p>

  <p class="calibre1"><span class="calibre2">“Teşekkürler,” dedi. “Majestelerinin yanında bulunmanız gerekiyor.”</span></p>

  <p class="calibre1"><span class="calibre2">“M. de Baatz’m merhemini getirtmem gerekiyor,” dedi Kont Lucien. “Dairenize dönün, dinlenin. Merhemi size gön-derteceğim.”</span></p>

  <p class="calibre1"><span class="calibre2">“Yapamam. Deniz kadını yalnız kaldı...”</span></p>

  <p class="calibre1"><span class="calibre2">“Bir başkası onu besleyebilir.”</span></p>

  <p class="calibre1"><span class="calibre2">“...ve kimsesiz kaldı. Onunla ilgilenmezsem, tekrardan aynı şeyin konuşulmasına neden olurum; hasta olduğumu düşünürler!”</span></p>

  <p class="calibre1"><span class="calibre2">“O halde, Apollo Çeşmesi’ne.” Kibar bir biçimde şapkasına dokundu, atını ileri sürdü, silahşorlardan birini şatoya dörtnala göndermek üzere durakladı, sonra da Majestelerinin yanındaki yerine hızlı bir biçimde geçmesi için Zelis’e izin verdi.</span></p>

  <p class="calibre1"><span class="calibre2">Marie-Josephe, Kont Lucien’in merheminin kolunu rahat-</span></p>

  <p class="calibre1"><span class="calibre2">latacağım umuyordu. Mor damarlar avucuna doğru gerildiler.</span></p>

  <p class="calibre1"><span class="calibre2">Başka hiç kimsenin görmesine izin vermemeliyim, diye düşündü Madam’ın yanma giderken, yoksa Dr. Fagon’u çağırtırlar...</span></p>

  <p class="calibre1"><span class="calibre2">“Mile de la Croix!” dedi Madam gülümseyerek. “İşte buradasın, canım. Tilkimi gördün mü?”</span></p>

  <p class="calibre1"><span class="calibre2">Av Marie-Josephe’e bir yıl önce olmuş gibi geliyordu, pek bir şey hatırlamıyordu. Tilkiyi unutmuştu. Chartres ve Lorraine’den kurtulan, diğer taraftan Madam ve Majestelerinin eşliğinde güvende olan Marie-Josephe bitkin ve ateşi çıkmış hissediyordu.</span></p>

  <p class="calibre1"><span class="calibre2">“Evet, Madam, elbette, tilkiniz.”</span></p>

  <p class="calibre1"><span class="calibre2">“Bunu Majestelerine takdim edeceğim.” Madam’ın hizmetçilerinden biri at arabasına koştu, yumuşak kırmızı kürk parçasını taşıyordu. “Ama Majesteleri onu bana iade edecek. Postundan hoş bir kürk yaka yapılır. Onu tek atışta öldürdüm, bu yüzden kürkü pek de zedelenmedi.”</span></p>

  <p class="calibre1"><span class="calibre2">Hizmetçi tilkiyi avcılardan birine uzattı, avcı da bunu Yves’e takdim etti, o da Majestelerine sundu. Papa Innocent kanlı leşi görünce geri çekildi. Majesteleri ölü tilkiye dokundu; yanıtı, tilkinin gelişi gibi dolambaçlı bir yolla döndü.</span></p>

  <p class="calibre1"><span class="calibre2">Madam’ın hizmetçisi atların arasından sıyrılarak Marie-Josephe’in yanında durdu.</span></p>

  <p class="calibre1"><span class="calibre2">“Majesteleri, Madam’ın kendisine katılmasını istiyor.” “Madam,” dedi Marie-Josephe, “Majesteleri...” Marie-Josephe konuşurken, Madam bir süvari subayı gibi ilerledi. Marie-Josephe onun sağlam gidişini takip etti. Kont Lucien, Prenses Palatine’e olan saygısından yerini terk etti; Marie-Josephe’le Kral’m arasında sadece Madam vardı.</span></p>

  <p class="calibre1"><span class="calibre2">Lorraine, Chartres ve Berwick ter içinde kalmış atlarıyla ormandan çıktılar. Mösyö’nün yanma giderek av grubuna yeniden katıldılar.</span></p>

  <p class="calibre1"><span class="calibre2">Lorraine şapkasına dokunarak Marie-Josephe’i selamladı. Marie-Josephe onu görmezden geldi. Madam ve Kont Lucien’in arasında güvende hissediyordu. Mösyö parmak</span></p>

  <p class="calibre1"><span class="calibre2">uçlarıyla Lorraine’in eline dokundu; bu sahiplenici hareketi Marie-Josephe artık fark edebiliyordu, tıpkı Papa Innocent’ın çatılan kaşlarını fark etmesi gibi. Mösyö’nün endişelenmesine ve kıskanmasına neden olduğundan ötürü üzüldü.</span></p>

  <p class="calibre1"><span class="calibre2">Sanırım benden korkmasını gerektirecek bir şey olmadığını ona söyleyemem, diye düşündü. Kibar bir davranış olurdu, ancak son derece kibirli de olurdu.</span></p>

  <p class="calibre1"><span class="calibre2">“İyi öğleden sonraları, Madam,” dedi Majesteleri. “Mükemmel bir vuruş yapmışsınız.”</span></p>

  <p class="calibre1"><span class="calibre2">“Majesteleri, sizinle at sürmek benim için büyük bir keyif.” Madam’ın sesi ve sözcükleri, Kral’a hitap ederken, şefkat yüklüydü, alışıldık pervasız yorumlarından çok farklıydı.</span></p>

  <p class="calibre1"><span class="calibre2">“Ödülü kazandınız.” Majesteleri ölü tilkinin boğazındaki tasmayı çözdü, avcunun içinde ışıldayan, altın ve elmastan geniş bir bileziği ortaya çıkardı. Bileziği Madam’ın bileğine taktı.</span></p>

  <p class="calibre1"><span class="calibre2">“Majesteleri,” dedi nefesi kesilen Madam. “Mahcup oldum.” Gökkuşağı yansıtan yontulmuş elmasa hayranlıkla baktı ve Marie-Josephe’e gösterdi.</span></p>

  <p class="calibre1"><span class="calibre2">“Çok güzel, Madam,” dedi Marie-Josephe içten bir biçimde. “Şu ana kadar gördüğüm en güzel bilezik.”</span></p>

  <p class="calibre1"><span class="calibre2">Madam’ın yüzü Majestelerinin dikkatiyle kıpkırmızı olmuştu; Mme de Maintenon’a dahi her zamanki son derece kibar soğukluğundan çok daha farklı bir gülümsemeyle başım salladı. Şaşıran Mme de Maintenon tereddüt etti, sonra da başını sallayarak karşılık verdi.</span></p>

  <p class="calibre1"><span class="calibre2">“Senin için de bir ödülüm var,” dedi Kral, Mme de Maintenon’a. “Gözlerini kapa ve ellerini uzat.”</span></p>

  <p class="calibre1"><span class="calibre2">“Ah, Efendim...”</span></p>

  <p class="calibre1"><span class="calibre2">“Haydi, haydi, haydi!” Onu neşeyle zorladı.</span></p>

  <p class="calibre1"><span class="calibre2">Mme de Maintenon eşine itaat etti. Kral siyah bir kadife keseyi açtı ve ellerine elmas ve safirden muhteşem bir mücevher takımı döktü: küpeler, süs iğnesi ve bir bilezik. Avucundaki mücevherler parlarken, Mme de Maintenon hiç hareket etmeden inatla, gözleri sıkıca kapalı oturdu.</span></p>

  <p class="calibre1"><span class="calibre2">Majestelerinin neşesi kayboldu. “Gözlerini açabilirsin.”</span></p>

  <p class="calibre1"><span class="calibre2">Mme de Maintenon takılara bir göz attı. “Ne kadar güzeller... elbette vicdanım rahatsız olmadan bunları takamam.” Mücevherleri Papa Hazretleri’nin eline sıkıştırdı. “Bunlan satın ve getirisini fakirlere verin.”</span></p>

  <p class="calibre1"><span class="calibre2">“Yardımseverliğiniz dillere destan.” Papa Hazretleri mücevher takımını Yves’e uzattı, o da ölü tilkiye göstermiş olduğu aynı özenle aldı.</span></p>

  <p class="calibre1"><span class="calibre2">Louis’nin yüzü ifadesizdi. Madam o kadar sabırlı değildi. “Majestelerinin verdiği bir hediyeyi asla elden çıkaramazdım,” dedi. “Fazla bencilim ve dünya zevklerine düşkünüm. Bileziğimi Carrousel’de takacağım.”</span></p>

  <p class="calibre1"><span class="calibre2">Majesteleri Madam’a başını salladı.</span></p>

  <p class="calibre1"><span class="calibre2">Majestelerinin en ufak hareketi dahi muhteşem, diye düşündü Marie-Josephe ve arkadaşı için umutlanmaya cesaret etti.</span></p>

  <p class="calibre1"><span class="calibre2">“Hizmetçilerimin parasını ödeyebilmek için bunu</span> <span class="calibre6">satmalı-</span><span class="calibre2">yım,” diye fısıldadı Madam Marie-Josephe’e, “ama onu</span> <span class="calibre6">takacağım;</span> <span class="calibre2">tabii Mösyö ödünç almakta ısrar etmezse!”</span></p>

  <p class="calibre1"><span class="calibre2">“Hediyemi taktığınızı görmek isterdim, en azından bir kere olsun,” dedi Majesteleri Mme de Maintenon’a. Sesini yükseltmedi; konuşmanın ikisi arasında kalması için de herhangi bir girişimde bulunmadı. Mösyö aniden Lorraine’e döndü ve esprili bir sohbete başladı; benzer şekilde Madam yeni bileziğinin çetrefilli kilidini Marie-Josephe’e gösterdi. Herkes Kral ile eşi arasındaki konuşmadan bihabermiş gibi davrandı. Papa Hazretleri dahi kibarca bakışlarını çevirerek Yves’e yakınlardaki kuş, yaprak ya da böcekleri sordu.</span></p>

  <p class="calibre1"><span class="calibre2">Kral’ın hiç özel ânı olmuyor, dedi Marie-Josephe kendine. Uyanmasında hizmet eden birkaç soylunun önünde ya da bütün maiyetinin önünde konuşması onun için fark etmiyor olmalı.</span></p>

  <p class="calibre1"><span class="calibre2">“Efendim, ben sade bir kadınım. Yeni gelin süsleri içinde budala gibi görünürüm.”</span></p>

  <p class="calibre1"><span class="calibre2">“Benim için her zaman güzelsin,” dedi Majesteleri.</span></p>

  <p class="calibre1"><span class="calibre2">“Benim tek güzelliğim, Tannnın lütfüyle hüküm süren size adadığım iyi işlerdir.”</span></p>

  <p class="calibre1"><span class="calibre2">Gençliğinde kendisine Dieudonne, Tanrının lütfü, denilen</span></p>

  <p class="calibre1"><span class="calibre2">Louis başını salladı. “Bu doğru, ama yine de ben eşine hediye vermek isleyen bir erkeğim.”</span></p>

  <p class="calibre1"><span class="calibre2">Kral ile Mme de Maintenon arasına rahatsızlık verici bir sessizlik çöktü.</span></p>

  <p class="calibre1"><span class="calibre2">Mösyö’nün aniden kıkırdaması bunu bozdu. “Deniz canavarı?” diye bağırdı. “Deniz canavarı açık saçık hikâyeler mi anlattı?”</span></p>

  <p class="calibre1"><span class="calibre2">“Şüphesiz anlattı ve Mile de la Croix da onları bizim için tercüme etti.”</span></p>

  <p class="calibre1"><span class="calibre2">Lorraine Mösyö’ye, Yves’e, Majestelerine ve Madam’a aldırmadı. Çarpıcı gülümsemesiyle Marie-Josephe’e baktı, ancak onun üzerindeki etkisini kendi kendine yok etmişti.</span></p>

  <p class="calibre1"><span class="calibre2">“Hikâyenizi tekrar anlatır mısınız, Mile de la Croix?” dedi Lorraine rahatlıkla, “Mösyö ve Majesteleri için.”</span></p>

  <p class="calibre1"><span class="calibre2">“Bu, benim hikâyem değil, efendim.” Sesindeki kaba tonu planlamamıştı ancak pişman da değildi. “Bu hikâye...”</span></p>

  <p class="calibre1"><span class="calibre2">“Bunu tekrarlamanı yasaklıyorum,” dedi Yves.</span></p>

  <p class="calibre1"><span class="calibre2">“...deniz canavarına ait.”</span></p>

  <p class="calibre1"><span class="calibre2">“Baştan sona uygunsuz, Mösyö,” dedi Lorraine. “Kuzeyden gelen yağmacılarla, ayrıca deniz canavarlarıyla olan cinsel ilişkiyle ilgili.”</span></p>

  <p class="calibre1"><span class="calibre2">“Bu daha ziyade soğuk... ve iğrenç değil mi?” Mösyö abartıyla titredi. “Benim tercihim... canım, zaten siz neyi tercih ettiğimi biliyorsunuz.”</span></p>

  <p class="calibre1"><span class="calibre2">“Hayvanlarla olan cinsel ilişkiyle ilgili değildi,” dedi Kont Lucien. “Cinayet, tecavüz... ve ihanetle ilgiliydi.”</span></p>

  <p class="calibre1"><span class="calibre2">“Şüphesiz, M. de Chretien, öyleydi.” Lorraine, Marie-Josephe’e döndü. “Dudaklarınızdan döküldüğünde, hikâyenizin heyecanı artıyor. Çirkin yara tıklan yağmalayan barbarlar...” “Efendim!” Mme de Maintenon’un kızaran yanakları sahip olduğu tek renkti. “Kimin huzurunda konuştuğunuza dikkat edin!”</span></p>

  <p class="calibre1"><span class="calibre2">Papa Hazretleri’nin yüzündeki merak ifadesi kayboldu, yerine gücenmiş bir ifade geldi.</span></p>

  <p class="calibre1"><span class="calibre2">“Mile de la Croix,” dedi Majesteleri, “eğer sizi eğlendiriyor-sa, deniz canavanna numaralar öğretin, ama onun doğası hak-</span></p>

  <p class="calibre1"><span class="calibre2">kındaki bu yanılgıya hâkim olun. Anneniz asla böyle dehşet dolu hikâyeler icat etmezdi.”</span></p>

  <p class="calibre1"><span class="calibre2">Sessizlik çöktü. Mösyö kıkırdamayı bıraktı.</span></p>

  <p class="calibre1"><span class="calibre2">“Majesteleri...”</span></p>

  <p class="calibre1"><span class="calibre2">Lorraine, Marie-Josephe’in lafını böldü. “Kendisi, Kral Hazretleri’nin bir yamyam olduğunu düşünüyor.”</span></p>

  <p class="calibre1"><span class="calibre2">“Siz de dilinize hâkim olun.”</span></p>

  <p class="calibre1"><span class="calibre2">“Böyle bir şeye asla inanmadım, Efendim,” diye haykırdı Marie-Josephe dehşet içinde. Sadece onu bu tarz bir suçlamadan korumak istemişti. “Asla!”</span></p>

  <p class="calibre1"><span class="calibre2">“Kız kardeşimi affedin,” dedi Yves. “Hastalığı henüz tam olarak geçmedi.”</span></p>

  <p class="calibre1"><span class="calibre2">Ateşle birlikte gelen bir kararlılıkla Marie-Josephe devam etti. “Majesteleri, lütfen onun hayatını bağışlayın. O, bir kadın; sizin ya da benim gibi ruhu var. Eğer onu öldürürseniz, ölümcül bir günah işlemiş olacaksınız!”</span></p>

  <p class="calibre1"><span class="calibre2">“Papa Hazretleri’nin ölümcül günah üzerine olan görüşlerini göz önünde bulundururum,” dedi Kral. “Hatta ağabeyinizinki-leri de göz önünde bulundururum. Ama sizinkileri dinlemem gerektiğini pek sanmıyorum.”</span></p>

  <p class="calibre1"><span class="calibre2">“Majestelerine katil mi demek istiyorsunuz?” dedi Lorraine, sesi yağlı ipek gibi yumuşaktı.</span></p>

  <p class="calibre1"><span class="calibre2">“Bir hayvanı öldürmek,” dedi Papa Hazretleri, “ne cinayettir ne de buyruklardan birine karşı gelmektir. Tanrı, hayvanlan dünyaya insanların kullanmalan için gönderdi. Ahlaki felsefeyle kendinizi yormanıza gerek yok, Mile de la Croix. Kadın aklıyla bunu anlamak fazla çaba gerektirir.” Gitmesine izin verir gibi bir hareket yaptı. “Doğa felsefenizle amatörce uğraşın, ya da daha iyisi yemek pişirmekle meşgul olun.”</span></p>

  <p class="calibre1"><span class="calibre2">“Doğa felsefesi, deniz kadınının insan olduğunu kanıtlıyor!” diye bağırdı Marie-Josephe.</span></p>

  <p class="calibre1"><span class="calibre2">Louis kafasını salladı. “Dr. Fagon, isterinizin iyileştiği konusunda beni temin etti.”</span></p>

  <p class="calibre1"><span class="calibre2">Kont Lucien elini Marie-Josephe’in bileğine koyarak onu irkiltti ve karşı çıkmasını engelledi.</span></p>

  <p class="calibre1"><span class="calibre2">“Majesteleri,” dedi Kont Lucien.</span></p>

  <p class="calibre1"><span class="calibre2">Mme de Maintenon ve Innocent onu açıkça görmezden geldiler, ancak Majesteleri açık bir merakla ona karşılık verdi. “Tavsiyen, M. de Chretien?”</span></p>

  <p class="calibre1"><span class="calibre2">“Efendim, Mile de la Croix’mn doğru söylediğini düşünün.” “Gülünç,” dedi Innocent.</span></p>

  <p class="calibre1"><span class="calibre2">“Deniz canavarının onu anladığını kanıtladı.”</span></p>

  <p class="calibre1"><span class="calibre2">“Bu doğru,” diye itiraf etti Majesteleri. “Bu durumda, kedisinin de onu anladığına inanmam gerektiği sonucuna varıyorum. M. Herkül’e de sarayda bir yer mi vermeliyim?”</span></p>

  <p class="calibre1"><span class="calibre2">Saray mensuplan, Louis’nin esprisine kıkırdamaya cesaret ettiler.</span></p>

  <p class="calibre1"><span class="calibre2">“Modem çağda yaşadığınız için şanslısınız.” Innocent endişeyle ve şüpheyle gözünü dikerek Marie-Josephe’e baktı. “Eski zamanlarda hayvanlarla -şeytanlarla- konuşan bir kadın, kazık riskini göze alırdı.”</span></p>

  <p class="calibre1"><span class="calibre2">Saray mensuplan gülmeyi bıraktılar. Yves’in rengi soldu. “Papa Hazretleri, kız kardeşim canavan evcil bir hayvana çevirdi. Farkında değil...”</span></p>

  <p class="calibre1"><span class="calibre2">“Rahatla, oğlum,” dedi Innocent, Yves’e. “Kız kardeşinin ruhunun ele geçirildiğini söylemiyorum. Hayvanları insanlarla kanştırdığı için deli olduğundan şüpheleniyorum.”</span></p>

  <p class="calibre1"><span class="calibre2">“Tıpkı Kilisenin hayvanları şeytanlarla karıştırması gibi,” dedi Kont Lucien.</span></p>

  <p class="calibre1"><span class="calibre2">Innocent kızgın bir bakış attı. “Bununla ilgili bir hata yoktu; onlar, içlerine giren şeytanın sonuçlarıydılar. Engizisyon, şeytani etkiyi uzaklaştırdı.”</span></p>

  <p class="calibre1"><span class="calibre2">“Konumlan bir kez değişti; neden tekrar olmasın? Kanıtlanacak olan,” dedi Kont Lucien Majestelerine, “yaratığın bir insan dili konuşup konuşmadığı ve dolayısıyla yaratık olup olmadığı. Bilim çağındayız. Eğer Rahip de la Croix’nm bilim hakkında söylemiş olduklarını anlıyorsam -inanıyorum kendisi hatalarımı düzeltecektir- bilim kanıt ister. Mile de la Croix’ya tezini kanıtlaması için izin verin.”</span></p>

  <p class="calibre1"><span class="calibre2">Majestelerinin bakışları Kont Lucien’in yüzünü taradı. Nihayet, ifadesiz bir biçimde, “Değerlendireceğim,” dedi.</span></p>

  <h1 class="calibre1" id="sigil_toc_id_15" style="text-align: center;"><span class="calibre2">YİRMİNCİ BÖLÜM</span></h1>

  <p class="calibre1"><span class="calibre2">Marie-Josephe deniz kadınının hapishanesine girdi. Başı dönünce hafif yalpaladı. Havuzun karanlığı kasvet doluydu. Dengesi onu yüzüstü bırakmadan önce Marie-Josephe oturdu. Kolu zonkluyordu.</span></p>

  <p class="calibre1"><span class="calibre2">Deniz kadınının adını fısıldadı. “Majesteleri beni senin adına dinleyecek. Ona benim asla uyduramayacagım bir hikâye anlatmalısın. Onu etkileyecek bir hikâye olmalı. Onu bizim yanımıza çekecek bir hikâye.”</span></p>

  <p class="calibre1"><span class="calibre2">Deniz kadını Kral’ı aşağılayarak hırladı. Özgürlüğü için dişsizle mücadele edecekti. Kara kadını, Kralı, kalbi durana ve bağırsakları suya dönüşene kadar deniz kadınının ona şarkı söyleyeceği çeşmenin içine atmalıydı.</span></p>

  <p class="calibre1"><span class="calibre2">“Böyle şeyler söyleme! Ya başkası da seni anlamayı öğren-seydi?”</span></p>

  <p class="calibre1"><span class="calibre2">Deniz kadını ona doğru yüzdü. Fısıltı halindeki şarkısı yalnızlık ve çaresizlik doluydu. Yavaş dalgacıklar yüzdüğü yol boyunca dışarı doğru yayılıyorlardı. Marie-Josephe, soğuk suyun ağrıyı hafifleteceğini umarak elini yüzeyin altına daldırdı. Marie-Josephe’in oluşturduğu dalgacıklar deniz kadınının</span></p>

  <p class="calibre1"><span class="calibre2">bıraktığı izle buluştu; etkileşimleri onu bir anlığına büyüledi.</span></p>

  <p class="calibre1"><span class="calibre2">Deniz kadını, Marie-Josephe’in şişmiş elini kavradı. Burun delikleri kabardı. Marie-Josephe’in nefesi kesildi; deniz kadınının dokunuşunun acısı, ateşin neden olduğu dengesizlikten daha kötüydü.</span></p>

  <p class="calibre1"><span class="calibre2">“Bırak beni, lütfen, canımı yakıyorsun.”</span></p>

  <p class="calibre1"><span class="calibre2">Deniz kadını onu bırakmadı. Gözlerinin rengi koyu altın sarısı gibi ışıl ışıldı. Marie-Josephe’in şişmiş avucunu kokladı ve yaladı. Kabarmış mor damarları izleyerek Marie-Josephe’in av giysisinin kolunu ittirdi ve bandajı açığa çıkardı. Endişeyle mırıldandı, sonra da rahatlatıcı bir ses perdesine geçti. Bandajı dişledi; uzun, sivri ve perdeli parmaklarıyla kanlı bezi çözdü. Bez suyla ıslanarak gevşemişti. Deniz kadını, kabarık yarayı açığa çıkardı.</span></p>

  <p class="calibre1"><span class="calibre2">Dörtnala gelen atlar yaklaştılar ve çadırın dışında durdular. Erkekler konuşuyorlardı; Kont Lucien içeri girdi, onunla özdeşleşen dengesiz ayak adımlarının sesi, kılıç-bastonunun hafif vuruşuyla kesintiye uğruyordu.</span></p>

  <p class="calibre1"><span class="calibre2">Deniz kadını, kesiğe diliyle dokunup bolca salyasını akıtarak Marie-Josephe’in kolunu öptü. Yaranın kabuğu yarıldı ve kanadı. Marie-Josephe’in midesi bulandı.</span></p>

  <p class="calibre1"><span class="calibre2">“Ne yapıyor?” diye konuştu usulca Kont Lucien; sesindeki gerginlik Marie-Josephe’i irkiltti. Deniz kadını, Marie-Josephe’in elini bıraktı ve havuzun dibine daldı.</span></p>

  <p class="calibre1"><span class="calibre2">“Bilmiyorum,” dedi Marie-Josephe. “Bana söylemedi.”</span></p>

  <p class="calibre1"><span class="calibre2">Deniz kadım gözden kayboldu. Karmaşık dış derisi içindeki küçük kara adamı, karalara bürünmüş olan diğeri gibi zalimce davranmıyordu. Küçük adam, onda korkudan ziyade merak uyandırıyordu; yine de deniz kadını ondan çekiniyordu. Kara kadınının özel arkadaşı olsaydı, ona daha çok güvenebilirdi. Ancak, kara kadını henüz onu seçmemişti.</span></p>

  <p class="calibre1"><span class="calibre2">Yüzeyin altında yapayalnız, ağladı. Kara kadınına yardım elmiş olmayı diledi. Hasta kolunu yeterince öpebilmiş miy</span><span style="text-indent: 1.5em; font-size: 1em;">di? Öyle olduğunu umuyordu. Arkadaşına, ne yaptığını söylemekten, yardım edebileceğini söylemekten korkuyordu çünkü kara erkekleri ne yaptığını, ne yapabildiğini öğrenirlerse, dilini keserek çıkartıp yanlarında götürürlerdi. Aralarından biri, deniz kadınının dilini yosundan bir ip üzerine geçirerek denizcilerin yaptığı gibi boynuna takardı. Çok budalaydılar, onu dehşete düşürüyorlardı.</span></p>

  <p class="calibre1"><span class="calibre6">Her an</span> <span class="calibre2">korkuyorum, diye düşündü. Ağdan, kalyondan beri korkuyorum; hayatımda daha önce hiç korkmamışken hem de!</span></p>

  <p class="calibre1"><span class="calibre2">Korku onu öfkelendirdi. Kara kadını yaraları yüzünden ölürse, deniz kadını kaçmasına yardım edecek hiçbir arkadaşı olmadan tamamen yalnız kalırdı. Kaçmalıydı.</span></p>

  <p class="calibre1"><span class="calibre2">Lucien, Marie-Josephe’in yarasının kanamasına izin verdi.</span></p>

  <p class="calibre1"><span class="calibre2">“Durdurun,” dedi Marie-Josephe neredeyse panikleyerek.</span></p>

  <p class="calibre1"><span class="calibre2">“Durduracağım. Birazdan. Kan Zehri kanatarak çıkarmayla ilgili daha fazla konuşarak onu korkutmak istemediğinden sustu. “Durduracağım. Bir saniye.” Eldivenlerini çıkardı ve eyer çantasının içinde sargı bezi, bandaj ve şarap ruhunu aradı.</span></p>

  <p class="calibre1"><span class="calibre2">“Bu acıtacak.” Şarap ruhunu yaranın üzerine döktü. Şarap ruhu, koyulaşmış kanı seyrelterek Marie-Josephe’in kolundan pembe çizgiler halinde akıttı. Marie-Josephe ne bağırdı ne de kendini geri çekti. Lucien bir sargı bezi topağını açık kesiğin üzerine bastırdı. M. de Baatz’m merheminin kalanının bulunduğu küçük gümüş rengi kutuyu çıkardı. Çoğunu Chartresın yarasında ve kendisininkinde kullanmıştı. Yeniden tedarik edeceği evine, Brittany’ye henüz gitmemişti.</span></p>

  <p class="calibre1"><span class="calibre2">Keşke babam bana formülünü verseydi, diye düşündü Lucien. Keşke sırrın kaybolup gitmesindense bana, hatla Guy'e formülü miras olarak bıraksaydı.</span></p>

  <p class="calibre1"><span class="calibre2">“Bu sizi rahatlatacaktır,” dedi. Kanama durur durmaz, koyu siyah merhemi yaranın üzerine yaydı. Hepsini kullandı.</span></p>

  <p class="calibre1"><span class="calibre2">Böyle kötüleşmiş bir yara, güçlü ve genç bir askeri öldürebilirdi; merhemi kullanmış olmasına rağmen Lucien kangrenden endişe ediyordu. Yarayı sardı ve bandajladı.</span></p>

  <p class="calibre1"><span class="calibre2">“İşte oldu, gördünüz mü, şişkinlik şimdiden azaldı.” Lucien kendini kandırmadığını umuyordu. Kendinden emin görünerek gülümsedi. “Bir ya da iki gün içinde sizi iyileştirecektir.” “Teşekkürler, Kont Lucien.” Yaralanmamış olan elini, Lucien’in elinin üzerine koydu. “Sadece bugün beni kaç kere kurtardınız? Biliyor musunuz, beni kurtaran tek kişi sizsiniz.” Lucien, Marie-Josephe’in elinin üzerine eğilerek selam verdi. Sonra da elini çekerek yeniden eldivenlerini taktı; elini onun cezbedici dokunuşuna bırakmak, sıcaklığının her daim ağrıyan eklemlerini rahatlatmasına izin vermek baştan çıkarıcıydı.</span></p>

  <p class="calibre1"><span class="calibre2">“Birçok insan Versailles’ın bataklık kumuyla ve kargaşayla dolu olduğunu düşünür,” dedi.</span></p>

  <p class="calibre1"><span class="calibre2">“Beni Saint-Cyr’den de kurtardınız,” dedi. “Buna inanmakta haksız mıyım?”</span></p>

  <p class="calibre1"><span class="calibre2">“Değişiklik için yol gösterdim,” dedi.</span></p>

  <p class="calibre1"><span class="calibre2">“Martinique’teki manastırdan salıverilmem gibi, kız kardeşim Halide’nin de öyle, değil mi?”</span></p>

  <p class="calibre1"><span class="calibre2">“Evet, Majestelerinin isteğiyle.”</span></p>

  <p class="calibre1"><span class="calibre2">“Size teşekkür etmeme izin verin,” dedi, “tek düşünceniz Kral’a iyilikte bulunmak olsa da.”</span></p>

  <p class="calibre1"><span class="calibre2">“Benim için büyük bir zevkti,” dedi Lucien.</span></p>

  <p class="calibre1"><span class="calibre2">“Kont Lucien,” dedi tereddüt ederek, “sadece benimle ilgili bir konuda yardımınızı rica edebilir miyim?”</span></p>

  <p class="calibre1"><span class="calibre2">“Size yardım etmek benim için büyük bir zevk olacaktır.” Kız kardeşim dediği kölesini özgür bırakma isteğini açıkladı. Sadece ağabeyinin imzasıyla geçerli olacaklan konusunda onu uyarsa da Lucien evraktan düzenlemeyi kabul etti. Marie-Josephe’in, bu konudaki isteğini kabul etmesi için ağabeyini ikna edip edemeyeceğini merak etti çünkü Yves de la Croix’nın saygılı davranışları, güçlü bir inatçılık da taşıyordu.</span></p>

  <p class="calibre1"><span class="calibre2">“Teşekkür ederim, efendim.” Marie-Josephe, elini nazik bir minnet dokunuşuyla onunkinin üzerine koydu.</span></p>

  <p class="calibre1"><span class="calibre2">Yves aceleyle çadıra girdi, kafesin kapısını savurarak açu ve tek bir uzun adımda çeşmenin merdivenlerinden aşağı atıldı. Marie-Josephe, elini Lucien’inkinden çekti ve elbisesinin koluyla bandajın üzerini hızlıca örttü.</span></p>

  <p class="calibre1"><span class="calibre2">“Tanrı aşkına, kız kardeşim, bunu neden yapıyorsun?”</span></p>

  <p class="calibre1"><span class="calibre2">“Deniz kadınını kurtarmak için. Majestelerinin ruhunu kurtarmak için.”</span></p>

  <p class="calibre1"><span class="calibre2">Yves kollarını öfkeyle savurdu. “Evcil bir hayvanı kurtarmak için, çalışmamı ve Kral’m sağladığı ayrıcalığı tehlikeye atıyorsun. Şayet Innocent hayvanın senin arkadaşın olduğuna inanırsa... kendi hayatını tehlikeye atıyorsun.”</span></p>

  <p class="calibre1"><span class="calibre2">Muhafızlar çadırın perdelerini kenara çektiler.</span></p>

  <p class="calibre1"><span class="calibre2">Majesteleri geldi.</span></p>

  <p class="calibre1"><span class="calibre2">Marie-Josephe ayağa kalkarak kendini toparladı. “Deniz kadını,” diye fısıldadı, ondan yaklaşmasını istedi.</span></p>

  <p class="calibre1"><span class="calibre2">Versailles halkı kendini mertebe ve öncelik sırasına göre düzenledi. Madam, Marie-Josephe’in bakışlannı yakaladı ve aynı anda hem cesaret vererek hem de korkusunu gizleyeme-yerek gülümsedi. Mükemmel ve itinalı saç şekliyle Lotte, ona bir öpücük gönderdi. Lorraine’le kol kola olan Mösyö dahi ona arkadaşça başını salladı. Lorraine, küçülmüş tatminkâr gözlerle baktı.</span></p>

  <p class="calibre1"><span class="calibre2">Saray mensuplan yerlerini aldıktan sonra, muhafızlar ziyaretçilerin çadıra girmelerine izin verdiler. Dışarıda bir gazete satıcısı, deniz kadınının ilk hikâyesi olan Allantis ziyaretinin, dalgalann içinde kıvranan deniz canavarlarının çizimleriyle resimlendirilmiş kopyalarını satıyordu.</span></p>

  <p class="calibre1"><span class="calibre2">Dünyadaki en güçlü iki erkek olan Majesteleri ve Papa In-nocent, Majestelerinin esirini gözlemlemek üzere kafese girdiler.</span></p>

  <p class="calibre1"><span class="calibre2">Marie-Josephe reverans yaparak gösterdiği saygısının, av giysisi ile yırtılmış dantelini ve karmakanşık saçlannı telafi</span> <span style="text-indent: 1.5em; font-size: 1em;">edeceğini umdu. Diğer saray mensupları saray giysilerini giymişlerdi. lnnocent göz kamaştırıcı beyaz bir cüppe giymişti. Majesteleri altın rengi dantel ve elmasları olan, altın rengi kadifeden muhteşem bir ceket giymiş, altın tozuyla bezenmiş kahverengi bir peruka takmıştı.</span></p>

  <p class="calibre1"><span class="calibre2">Deniz kadını Apollo heykelinin yanında suyun üzerine çıktı. Burnundan soluyarak yüzündeki sarmal çizgileri havayla doldurdu.</span></p>

  <p class="calibre1"><span class="calibre2">Suya dalarak gözden kayboldu, ardından bir şey patlıyormuş gibi sudan sıçrayarak havada döndü, çok miktarda su sıçratarak düz bir şekilde suya çarptı ve yeniden göründü. Papa lnnocent öyle hızlı geri adım attı ki, Yves dirseğini yakalama-saydı dengesini kaybedecekti. Su damlacıkları ceketini minik inciler gibi lekelese de Majesteleri hiç kıpırdamadı.</span></p>

  <p class="calibre1"><span class="calibre2">Deniz kadınının sesi titredi ve hırıldadı, su tükürdü ve gözden kayboldu.</span></p>

  <p class="calibre1"><span class="calibre2">“Eğitimsiz hayvan,” dedi lnnocent.</span></p>

  <p class="calibre1"><span class="calibre2">“Deniz kadını dedi ki...”</span></p>

  <p class="calibre1"><span class="calibre2">“Sus!” dedi Yves.</span></p>

  <p class="calibre1"><span class="calibre2">“Bırakın kız kardeşiniz konuşsun, Rahip de la Croix. Yaratık ne dedi?”</span></p>

  <p class="calibre1"><span class="calibre2">“Deniz kadını dedi ki... ‘Beyaz olan, bir yılan balığı kadar çirkin.’ Affedin, Papa Hazretleri, ama deniz insanları, pürüzsüz yüzlerimizden ötürü hepimizin çirkin olduğunu düşünüyorlar.”</span></p>

  <p class="calibre1"><span class="calibre2">“Sadece masumiyetiniz sizi küstah olmaktan kurtarıyor,” dedi Louis.</span></p>

  <p class="calibre1"><span class="calibre2">“Masumiyet, böylesine bir küstahlık için özür değildir,” dedi Papa.</span></p>

  <p class="calibre1"><span class="calibre2">“Hakaret etmek istemedim, Majesteleri, Papa Hazretleri. Deniz kadını da...”</span></p>

  <p class="calibre1"><span class="calibre2">“İstemediniz mi?”</span></p>

  <p class="calibre1"><span class="calibre2">“Ben onun adına konuşuyorum. Onun adı...” Deniz kadınının adını şakıdı. Majesteleri gözleri yarı kapalı dinledi. Marie-</span></p>

  <p class="calibre1"><span class="calibre2">Josephe onun zihnini açmasını, kendi duyduğunu görmesini diledi. “Bizim geleneklerimizi bilmiyor.”</span></p>

  <p class="calibre1"><span class="calibre2">“Siz biliyor musunuz, Mile de la Croix?” dedi Kral.</span></p>

  <p class="calibre1"><span class="calibre2">“Bizim geleneğimiz,” dedi Innocent, “deniz canavarlarının etini yemektir. Tanrı deniz canavarlarım -ve bütün hayvanları- dünyaya insanlar kullansınlar diye gönderdi, tıpkı kadınları, erkeklere boyun eğmeleri için gönderdiği gibi. Deniz canavarının etinin tadına bakmayı sabırsızlıkla bekliyorum.”</span></p>

  <p class="calibre1"><span class="calibre2">“Deniz canavarının; Mile de la Crobc’nın söyleyeceklerini dinleyeceğim.”</span></p>

  <p class="calibre1"><span class="calibre2">Rahatlayarak gevşeyen Marie-Josephe, Kral’ın önünde diz çöktü. Elini kavrayarak öptü.</span></p>

  <p class="calibre1"><span class="calibre2">“Teşekkür ederim, Majesteleri.”</span></p>

  <p class="calibre1"><span class="calibre2">Elini Marie-Josephe’inkinden çekti, parmak uçlannı saçlarında gezdirdi. Kafesten çıkarak, sağ tarafında Papa Innocent’ın olduğu koltuğuna yerleşti.</span></p>

  <p class="calibre1"><span class="calibre2">Deniz kadının daha dikkatli konuşmasını sağlayabilir miyim, diye merak etti Marie-Josephe. Hayır: kendimi yalanlara bulaştırmış olurum. Ayrıca, deniz kadınının kendisi beni düzeltir.</span></p>

  <p class="calibre1"><span class="calibre2">Deniz kadını bekledi. Pis suyun içindeki platformda durarak, köpük oluşturmak için çift kuyruğuyla yüzeyi kırbaçladı. Basamaklardan sürünerek çıktı, savunmasız ve korunmasız bir şekilde çeşmenin kenarına uzandı. Hırıldadı.</span></p>

  <p class="calibre1"><span class="calibre2">Marie-Josephe onun boğumlu alnını öpmek için eğildi. Deniz kadını, Marie-Josephe’in sol elini kavradı ve yüzünü avucuna gömerek tenini kokladı, Marie-Josephein Kral’a verdiği öpücüğün inceliksiz ve pek çirkin bir taklidini yapar gibi diliyle dokundu. Louis gibi, Marie-Josephe de elini döndürerek çekti. Çizim kutusunu düzenledi.</span></p>

  <p class="calibre1"><span class="calibre2">Deniz kadını gelgit dalgası gibi aniden kabaran bir öfkeyle haykırdı.</span></p>

  <p class="calibre1"><span class="calibre2">“Hayır, deniz kadını, lütfen,” diye fısıldadı Marie-Josephe, “bu senin son şansın olabilir; istedikleri sadece bir hikâye, deniz yaratıklarının, büyük fırtınaların, Atlantis’in bir hikâyesini anlat.”</span></p>

  <p class="calibre1"><span class="calibre2">Deniz kadını mırıldanarak, sadece Marie-Josephe’in tercüme edeceği bir hikâye, olağanüstü, görkemli bir hikâye anlatacağına söz verdi.</span></p>

  <p class="calibre1"><span class="calibre2">Marie-Josephe yüzünü Majestelerine döndü ve deniz kadınının görüntülerini sözcüklere dökmeye çalıştı.</span></p>

  <p class="calibre1"><span class="calibre2">“Neden arkadaşımı öldürüp onu parçalara ayırdın?”</span></p>

  <p class="calibre1"><span class="calibre2">Yves’in esmer yüzü soldu.</span></p>

  <p class="calibre1"><span class="calibre2">“Onun içini görmek istiyorsan, ona sesinle dokunman gerekir.”</span></p>

  <p class="calibre1"><span class="calibre2">Eskiz, sanki deniz kadını bunu kâğıda kazıyormuşçasına oluşuyordu. Canlı ve neşeli deniz erkeği, kemikleri ve organları vücudunun içinde açık ve belirgin bir gölge gibi görünürken dalgaların arasına dalıyordu.</span></p>

  <p class="calibre1"><span class="calibre2">“Benim en iyi, tatlı arkadaşımı neden öldürdün? Benimle en...” Utancından donup kalan Marie-Josephe, Kral’m önünde söyleyebileceği bir tasvir bulmaya çabalıyordu. “Benimle en mahrem dokunuşları paylaşıyordu.”</span></p>

  <p class="calibre1"><span class="calibre2">Marie-Josephe, gözlerinin önünde kara derinliklere sürüklenen deniz erkeğinin parçalanmış vücudunu gördü. Deniz kadını onun yanına yüzdü, ağlarken gözyaşları sulara karışıyordu.</span></p>

  <p class="calibre1"><span class="calibre2">“Hayatına saygı göstermedin,” dedi Marie-Josephe. “Ölümüne saygı göstermedin.”</span></p>

  <p class="calibre1"><span class="calibre2">Deniz kadını, arkadaşının yanına yüzerek ışıkta koyu yeşil görünen saçlarını kendi saçlarıyla birlikte ördü.</span></p>

  <p class="calibre1"><span class="calibre2">“Öldürdükten sonra, onu hak ettiği gibi denize götürmeliydin.”</span></p>

  <p class="calibre1"><span class="calibre2">Ölü arkadaşıyla karanlığın içinde daha da derinlere battı. Marie-Josephe’in gözyaşları görüşünü, eskizini bulandırdı. Ancak, şarkının görüntüleri berrak kaldı. Marie-Josephe, deniz kadınının ölmeyi planlamasından korkuyordu.</span></p>

  <p class="calibre1"><span class="calibre2">Deniz kadınının arkadaşı, ışıklı bir girdap gibi dönen ka-</span></p>

  <p class="calibre1"><span class="calibre2">ranhğm içine battı. Işıldayan deniz yaratıkları, geceleyin gökyüzü ndeki yıldızlar gibi parladılar. Deniz kadını, arkadaşının saçından bir bukleyi keskin bir midye kabuğuyla kesti.</span></p>

  <p class="calibre1"><span class="calibre2">Çeşmenin içindeki deniz kadını, daha koyu renkteki kendi saçma düğümlenmiş olan dolaşık, açık yeşil saça parmaklarıyla dokundu.</span></p>

  <p class="calibre1"><span class="calibre2">“Saçıma bağlamam için bana bir hatıra verdi, güzel bir şeydi, parlak bir taştı. Bunu ona geri vermek istiyorum.”</span></p>

  <p class="calibre1"><a id="bookmark2"></a><a href="#footnote1">1</a></p>

  <p class="calibre1">Pısagor tarafından varsayılan, yıldız ve gezegenlerin düzenli hareketleriyle</p>

  <p class="calibre1"><span class="calibre2">364</span></p>

  <p class="calibre1">oluşan ve dünyadan duyulumayan müzik, <span class="calibre3">-çn</span></p>

  <p class="calibre1"><span class="calibre2">365</span></p>

  <p class="calibre1">İngilizcede ‘matmazel’ anlamında, <span class="calibre3">-çn</span></p>

  <p class="calibre1"><span class="calibre2">366</span></p>
</body>
</html>
