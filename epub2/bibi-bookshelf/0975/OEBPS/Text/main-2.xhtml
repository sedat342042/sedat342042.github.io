<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1" style="text-align: center;"><a id="bookmark0"></a>ALTINCI BÖLÜM</h1>

  <p class="calibre1"><span class="calibre2">Odelette, yeni saray elbisesini Marie-Josephe’in başının üzerinde tutarken o da kollarını elbisenin içine doğru yukarı uzattı.Güzel mavi saten ve gümüş rengi dantel, Marie-Josephe’in mahvolan san ipeğinin üzüntüsünü aklından sildi attı. Lotte’nin hizmetçilerinden biri elbiseyi getirmiş, Odelette de elbiseyi alıp süslemelerini yeniden düzenleyerek mucize yaratmıştı.</span></p>

  <p class="calibre1"><span class="calibre2">İç gömleği, destekler, uzun çoraplar ve iç eteklerin üzerinden çubuklu korse ile etek kayarak indi. Odelette ipleri bağladı, eteği geri tutturarak iç eteğin görünmesini sağladı ve kurdeleleri ustaca ayarladı.</span></p>

  <p class="calibre1"><span class="calibre2">Marie-Josephe, Lotte’ye minnettardı. Matmazel’in hediyesi sayesinde, Papanın gelişine uygun bir elbiseyle katılabilecekti.</span></p>

  <p class="calibre1"><span class="calibre2">Marie-Josephe, yüzüğünü öpmek için Papayla tanışmasına izin verilip verilmeyeceğini merak etti. Muhakkak izin verilmeyecekti; bu ayrıcalık, maiyetin önemli üyeleri için olmalıydı. Onu göreceğini bile hiç düşünmemişti çünkü Fransa’ya olan ziyareti olağan dışıydı.</span></p>

  <p class="calibre1"><span class="calibre2">Ne kadar da iyi bir insan, diye düşündü. İyi bir insan, kutsal bir insan. Papa Hazretleri ve Majesteleri barış içinde olduklarında, dünyadaki kötülükleri durduracaklardı.</span></p>

  <p class="calibre1"><span class="calibre2">Odelette, elbiseden artan dantelle ve Marie-Josephe’in son birkaç kurdelesiyle süslediği, özenle hazırlanmış yeni bir yüksek başlık ortaya çıkardı.</span></p>

  <p class="calibre1"><span class="calibre2">“Bunu takman için zaman yok,” dedi Marie-Josephe. “Matmazel’in yanında hazır bulunmak için geç kalacağım.”</span></p>

  <p class="calibre1"><span class="calibre2">“Bunu güzelleştirmek için çok uğraştım,” dedi Odelette.</span></p>

  <p class="calibre1"><span class="calibre2">“Çok da güzel zaten. Yanımıza al, Matmazel’e takdim edebilirsin.”</span></p>

  <p class="calibre1"><span class="calibre2">Odelette, başlığı isteksizce bir kenara koydu ve Marie-Josephe’in saçını süs olarak kullandığı tek bir sahte elmasla-basitçe yaptı.</span></p>

  <p class="calibre1"><span class="calibre2">Odelette içini çekti. “Kraldan size gerçek bir elmas vermesini isteyin, Mile Marie,” dedi. “Elinizdekinin taklit olduğunu herkes biliyor.”</span></p>

  <p class="calibre1"><span class="calibre2">“Herkes, paramın olmadığını biliyor,” dedi Marie-Josephe. “Elmaslarım olsaydı, nereden aldığımı merak ederlerdi.”</span></p>

  <p class="calibre1"><span class="calibre2">“Hepsi borç para alıyorlar. Kral’dan, birbirlerinden, tüccarlardan. Kimse bunun hakkında bir şey düşünmüyor.”</span></p>

  <p class="calibre1"><span class="calibre2">Odelette, pudra kavanozuna kuzu yününden bir ponpon daldırdı. Hanımının çıplak gerdanını ve göğüs kıvrımını pudralamak üzereyken, Marie-Josephe elini tuttu.</span></p>

  <p class="calibre1"><span class="calibre2">“Hayır,” dedi düşünceli bir biçimde, “hayır, pudra açık tenli olduğunu kanıtlayan, cildinin altındaki mavi damarları saklar.”</span></p>

  <p class="calibre1"><span class="calibre2">Una benzer toz, bulut gibi yükseldi. Marie-Josephe hapşırdı.</span></p>

  <p class="calibre1"><span class="calibre2">“Harika,” dedi. “Yeterince soluk renkliyim.”</span></p>

  <p class="calibre1"><span class="calibre2">Odelette, mükemmel teninin pürüzsüz rengini beyaz lekelerle benekleyerek kendi alnına, yanaklanna ve gerdanına yün ponponla hafifçe vurdu.</span></p>

  <p class="calibre1"><span class="calibre2">“Saraydaki en güzel kadın sensin,” dedi Odelette. “Bütün prensler sana bakacak ve şöyle diyecekler: Şu hoş prenses de</span></p>

  <p class="calibre1">kim? Onunla evlenmcliyinı ve Türk Büyükelçisi de onun yardımcısıyla evlenmeli! ”</p>

  <p class="calibre1">Marie-Josephe güldü. “Seni seviyorum, Odelette.”</p>

  <p class="calibre1">“Gerçek olabilir," dedi Odelette. “Bütün peri masallarında olan bu.”</p>

  <p class="calibre1"><span class="calibre2">“Prensler prenseslerle evlenirler ve Türkiye’nin Fransa’ya bir büyükelçi göndermesi pek muhtemel değil.” Fransa ve Türkiye aynı düşmana karşı savaşmış olsalar da, Kral Türkleri pek de müttefiki olarak görmüyordu. Geçmişte orduları, Türk esirleri yakalayıp köle olarak satmıştı, tıpkı Odelette’in annesi gibi. “Beyefendiler şöyle diyecekler: Şu koloni kızı da kim? Bu kadar sade ve modaya uymayan birisiyle evlenemem - muazzam bir çeyizi olmadığı sürece!”</span></p>

  <p class="calibre1"><span class="calibre2">Odelette, Marie-Josephe’e yüksek topuklu, sivri uçlu ayakkabılarını getirdi; Marie-Josephe bunları giydi.</span></p>

  <p class="calibre1"><span class="calibre2">İşte böyle. Mükemmel oldunuz, Mile Marie. Saçınız hariç.”</span></p>

  <p class="calibre1"><span class="calibre2">Marie-Josephe, aynasındaki soluk renkli varlığa göz gezdirdi. Kendini tanıyamadı.</span></p>

  <p class="calibre1"><span class="calibre2">Marie-Josephe ve Odelette, dar ve pis kokulu tavan arası koridorlarında aceleyle ilerlediler. Odelette, yüksek başlığı şahane bir pastaymış gibi taşıyordu.</span></p>

  <p class="calibre1"><span class="calibre2">Dar merdivenlerden kraliyet katma, zemin katın üstüne indiler. Yıpranmış halılar ve karanlık koridorlar, cilalı parkelere ve etkileyici goblenlere, oymalı taşlara ve yaldızlı tahtalara dönüştü. Sanat ve ince zanaat şatoyu dolduruyordu; Majesteleri her zaman güzellikle çevriliydi. Majestelerinin kullandığı neredeyse her şeyi Fransa’nın sanatçı ve zanaatkarları üretmişlerdi ve Majestelerinin ilgisi Fransız el sanatlarını dünyanın bütün başşehirlerinde moda yapmıştı. Fransa’nın düşmanları dahi saraylarını Versailles Şatosu’na benzeyecek şekilde tasarlamışlardı.</span></p>

  <p class="calibre1"><span class="calibre2">Şatodayken Marie-Josephe, kendini pek çok kez güzellikleri ve teknikleriyle boy ölçüşmeyi asla ümit edemeyeceği&nbsp;</span><span style="text-indent: 1.5em; font-size: 1em;">tablolara çaresizce bakarken buluyordu. Titian ve Veronese’in tabloları ona şaşkınlık veriyordu. Bugün kendini, onlara sadece bir göz atarak geçmeye zorladı.</span></p>

  <p class="calibre1"><span class="calibre2">Lotte’nin dairesinde, uşaklardan biri gelişini duyurdu: “Mile Marie-Josephe de la Croix.” Çift kanatlı kapının bir tarafını açık tuttu. “Girebilirsiniz.”</span></p>

  <p class="calibre1"><span class="calibre2">Lotte, rengârenk ipek, saten ve kadife yığınından, en güzel elbiseleri ve takıları içindeki nedimelerinin arasından fırladı.</span></p>

  <p class="calibre1"><span class="calibre2">“Mile de la Croix!” Marie-Josephe’i kucakladı, geride durdu ve onu baştan aşağı süzdü.</span></p>

  <p class="calibre1"><span class="calibre2">“Olmuş,” dedi Madam’ı taklit ederek, ciddi bir şekilde.</span></p>

  <p class="calibre1"><span class="calibre2">“Sizin sayenizde, Matmazel.” Marie-Josephe, Lotte’ye ve hepsi her açıdan kendisinden daha kıdemli olan diğer hanımlara reverans yaptı.</span></p>

  <p class="calibre1"><span class="calibre2">“Ne kadar da heyecan verici bir gün!” Lotte, fırfırları vurgulamak için Marie-Josephe’in eteğini çekiştirdi. “Ama, zavallı Marie-Josephe, balık bağırsağına mı bulandınız?”</span></p>

  <p class="calibre1"><span class="calibre2">“Hayır, Matmazel, sadece parmaklarımda biraz kömür kaldı.”</span></p>

  <p class="calibre1"><span class="calibre2">“Bu, meşhur Odelette mi?” diye sordu Mile d’Armagnac, mevsimin en övülen güzelliği. Ten rengi porselen kadar açıktı ve saçı yaz şarabı kadar soluktu. “Bu el işi de nedir?”</span></p>

  <p class="calibre1"><span class="calibre2">Odelette’in eserinden büyülenen hanımlar, onun etrafını sardılar. Lotte, yeni başlığa sahip çıktı. Fırfırlı tepesi, başının üzerinden bir kol boyu kadar uzanıyor ve kurdeleler sırtından aşağı dökülüyordu. Mile d’Armagnac, Lotte’nin iç eteğine uygun gümüş rengi kurdeleler getirdi; Odelette, bunlan tasarımının içine kattı.</span></p>

  <p class="calibre1"><span class="calibre2">“Muhteşem oldu!” diye haykırdı Lotte. “Çok zekisin.” Marie-Josephe’i kucakladı, Odelette’e bir altın louis sikkesi verdi ve odalarından dışarı süzüldü. Marie-Josephe, kalabalığın içinde neredeyse kaybolarak onu takip etti.</span></p>

  <p class="calibre1"><span class="calibre2">Madam’ın dairesinde, oymalı giriş kapısının iki kanadı da dönerek açıldı. Lotte’nin konumu, bu nezaketi gerektiriyordu.</span></p>

  <p class="calibre1"><span class="calibre2">Giriş salonunda, Madam’ın nedimeleri reverans yaptılar. Lotte başını salladı ve onlara gülümsedi. Annesinin şahsi odasına yaklaşırken arkasını döndü.</span></p>

  <p class="calibre1"><span class="calibre2">“Mile de la Croix nerede? Mile de la Croix’yı istiyorum.” Marie-Josephe reverans yaptı. Lotte onu hafifçe öptü, kolunu tuttu ve fısıldadı, “Annemle yüz yüze gelmeye hazır mısın?”</span></p>

  <p class="calibre1"><span class="calibre2">“Annenize çok değer veriyorum,” dedi Marie-Josephe içten bir şekilde.</span></p>

  <p class="calibre1"><span class="calibre2">“O da senden hoşlanıyor. Ama bazen çok sıkıcı olabiliyor!”</span></p>

  <p class="calibre1"><span class="calibre2">Madam’ın şahsi odasında, masanın üzerinde tek bir mum yanıyordu. Madam, çok katlı bir sabahlığa sarınmış vaziyette masasında oturmuş yazıyordu. Şöminedeki ateş sönmüştü. Oda, loş ve serindi. Marie-Josephe reverans yaptı.</span></p>

  <p class="calibre1"><span class="calibre2">Madam, yazı masasından baktı ve kalemini kenara koydu.</span></p>

  <p class="calibre1"><span class="calibre2">“Canım Liselotte’um,” dedi Madam, “gel de sana bir bakayım.” Madam ve Matmazel, aile içinde aynı takma ismi paylaşıyorlardı.</span></p>

  <p class="calibre1"><span class="calibre2">Marie-Josephe reverans yaparken, iki küçük köpek Madam’ın sabahlığının etekleri altından koşturdular. Üzerinde zıpladıkları parkeyi tırnaklarıyla çiziyor, çılgınca havlıyorlardı. Dışkılarının kötü kokusu her köşeyi sarmıştı. Yürüyen gürültü yığınlarına benzeyen köpekler, zıplayarak Marie-Josephe’in iç eteğine pati attılar.</span></p>

  <p class="calibre1"><span class="calibre2">Madam’ın onu kabul etmesini beklemeden doğruldu ve yüzüne pati gelmesini engellemek için geri çekildi. Elderflower’ı ayağının ucuyla gizlice itti. Buldok cinsi küçük, yaşlı köpek daha sesli havladı, eteğini ağzıyla kapmaya çalıştı, ilgisini kaybetti ve uzaklaştı, yeri kokladı, burnundan soludu. Diğer buldok Youngerflower, onu köle gibi takip etti. Elderflower’la kıyaslandığında dahi, Youngerflower pek zeki değildi.</span></p>

  <p class="calibre1"><span class="calibre2">Madam kalktı, Lotte’yi kucakladı, şefkatle yanağım okşadı ve ona bakmak için bir adım geri gitti.</span></p>

  <p class="calibre1"><span class="calibre2">“Elbisen oldukça masraflıydı -Majestelerinin Carrousel’i&nbsp;</span><span style="text-indent: 1.5em; font-size: 1em;">hepimizi iflas ettirecek- ama güzel görünüyorsun ve elbise sana yakışmış.”</span></p>

  <p class="calibre1"><span class="calibre2">Düşük yaka, Lotte’nin muhteşem göğüs kısmını ortaya çıkarıyordu; güvercin grisi saten, gümüş rengi dantel ve elmaslar, mavi gözlerini olduğundan güzel gösteriyordu. Sağlıklı, kuvvetli, neşeli ve kibar Lotte, ailede anne tarafına, Alman tarafına benzer; son derece yakışıklı ağabeyi hem güçlü hem de zayıf yanlarıyla tam bir Bourbon<a id="footnote1"></a><sup class="calibre7"><a href="#bookmark1">1</a></sup> olarak görülürdü.</span></p>

  <p class="calibre1"><span class="calibre2">Madam, Marie-Josephe’i süzdü. “Mile de la Croix, sanırım o elbiseyi daha önce görmüştüm.”</span></p>

  <p class="calibre1"><span class="calibre2">“Marie-Josephe’te o kadar güzel durdu ki, anne,” dedi Lotte. “Onun muhteşem Odelette’i de elbiseyi değiştirmek için tüm hünerini göstermiş.”</span></p>

  <p class="calibre1"><span class="calibre2">“O kadar değiştirmiş ki yeniden giyebilirsin.”</span></p>

  <p class="calibre1"><span class="calibre2">“Hayır, anne, ikinci bir defa olmaz, Yabancı Prensler buradayken olmaz!”</span></p>

  <p class="calibre1"><span class="calibre2">“Sana verdiğim kürk nerede?”</span></p>

  <p class="calibre1"><span class="calibre2">Marie-Josephe, şaşırmış ve endişelenmiş gibi yaptı. “Ah, Madam, affınızı dilerim, yeni elbise yüzünden aklımdaki bütün diğer düşünceler uçtu gitti!” Madam’a düşkün olsa da, dekoltesini şal ya da kürk yakanın altında saklayarak onun yaşlı hanım tarzını taklit etmek gibi bir niyeti yoktu.</span></p>

  <p class="calibre1"><span class="calibre2">“Hepsi gider; güncel moda kalır.” Madam, kabullenmiş bir ifadeyle başını salladı. “Pekâlâ. Böyle de olur.” Madam, tam olarak Lotte’nin taklidindeki gibi konuştu.</span></p>

  <p class="calibre1"><span class="calibre2">Lotte, kahkahasını bastırdı. Marie-Josephe, bir reverans daha yaparak eğlendiğini gizledi.</span></p>

  <p class="calibre1"><span class="calibre2">“Sevgili kızım,” dedi iri yapılı düşes, “nerede olduğunu merak etmeye başlamıştım.”</span></p>

  <p class="calibre1"><span class="calibre2">Lotte güldü. “Ama anne, Mile de la Croix’yı canavar balıktan kurtarmam gerekiyordu!”</span></p>

  <p class="calibre1"><span class="calibre2">Marie-Josephe Madam’a yaklaştı, diz çöktü ve elbisesinin eteğini öptü. “Lütfen beni bağışlayın Madam. Matmazel’in geç kalmasına sebep olmak istemezdim.”</span></p>

  <p class="calibre1"><span class="calibre2">“Bir gün içinde seni iki kere bağışlamak mı?” Madam gülümsedi. “Senin günah çıkardığın papazın değilim, çocuk! Ama merak ediyorum da, acaba yaşlı bir kadının ailesiyle uğ-raşamavacak kadar çok mu görevin var?” Marie-Josephe’in elini tuttu ve onu ayağa kaldırdı.</span></p>

  <p class="calibre1"><span class="calibre2">“Beni Marie-Josephe’ten vazgeçirtme, anne,” dedi Lotte. “M. de Chretien’in hatırını kırmış olurum. Ayrıca, Marie-Josephe için büyük planlarım var!”</span></p>

  <p class="calibre1"><span class="calibre2">“Majestelerinin de Marie-Josephe’e ihtiyacı olan ağabeyi için büyük planları var. Rahip de la Croix, Majesteleri için bizden daha önemli.” Madam, solmuş duvar kâğıtları ve küçülmüş mumlarıyla bütün odayı işaret ederek elini açtı. “Rahibin yerinde gözüm yok.”</span></p>

  <p class="calibre1"><span class="calibre2">“Madam, bizim odalarımızı görmelisiniz!” dedi Marie-Josephe, fakat Madam’ın tavan arasına tırmandığını hayal bile edemiyor ve bunu denemeye kalkmayacağını tüm kalbiyle diliyordu. “Bütün odamı, sizin karyola cibinliğinizin içine sığdı-rabilirim, ağabeyiminki de daha büyük değil.”</span></p>

  <p class="calibre1"><span class="calibre2">“Ah, bu pek uzun sürmez, canım. Başarısından ötürü ağabeyine saygım var.” İçini çekti. “Tek dileğim, çocuklarımın ihtiyaçlarını doğru dürüst karşılayabilmek ve faturalarımı ödemek.”</span></p>

  <p class="calibre1"><span class="calibre2">“Anne, her zamanki gibi abartıyorsun,” dedi Lotte. “Biliyorsun, sevgili Büyük Matmazel öldüğünden bu yana zenginiz.”</span></p>

  <p class="calibre1"><span class="calibre2">“‘Sevgili’ Büyük Matmazel... Neyse, ölünün arkasından konuşulmaz. Büyük Matmazel ağabeyini zengin etti. Mösyö zengin. Ama ben evimi zorlukla idare ediyorum ve iki mevsimde bir alınan yeni bir giysiyle Mösyö’nün konumunu güçlükle koruyabiliyorum.”</span></p>

  <p class="calibre1"><span class="calibre2">“Anne, gösterişli, yepyeni bir elbisen var! Acele etmemiz lazım, senin hanımlar neden seni giydirmediler?”</span></p>

  <p class="calibre1"><span class="calibre2">“Gereksiz</span> <span class="calibre6">heyecanlandılar</span><span class="calibre2">, ben de onlan gönderdim ve sen gelene kadar mektuplanmı yazdım.”</span></p>

  <p class="calibre1"><span class="calibre2">Lotte, Madam’ın korse ve uzun çoraplarım alıp getirmesi için Odelette’i gönderip, Marie-Josephe’i de Madam’ın iç eteğiyle görevlendirerek idareyi eline aldı. Beraber, Prenses Palatine’i giydirdiler. Sohbetleri, deniz canavarlarına yöneldi.</span></p>

  <p class="calibre1"><span class="calibre2">“Raugrafin Sophie’ye yazdım,” dedi Madam. “Ağabeyinin başarısından ve canavar balığı doğrayışını izlememden söz ettim, Mile de la Croix.”</span></p>

  <p class="calibre1"><span class="calibre2">“Yaratıklar aslında balık değiller, Madam. Balina ya da de-nizayısı gibiler. Abim onu inceliyor; içine bakmak, bedeninin nasıl çalıştığını ortaya çıkarmak için...”</span></p>

  <p class="calibre1"><span class="calibre2">“İnceleme, kasaplık.” Madam omuz silkti.</span></p>

  <p class="calibre1"><span class="calibre2">“Ailenin bütün simya yeteneği Chartes’a geçmiş.” Lotte, abartılı şekilde titredi. “Ben anlayamıyorum; anlasaydım, bir daha asla yiyemez, içemez ya da nefes alamazdım.”</span></p>

  <p class="calibre1"><span class="calibre2">“Bağırsaklarını boşaltmak ya da gaz çıkartmakta ne kadar seçim şansın varsa, bunlarda da o kadar olurdu,” dedi Madam.</span></p>

  <p class="calibre1"><span class="calibre2">“Anne!” Gümüşi güzel kahkahasıyla Lotte güldü. “Şimdi bir süre nefes alma da korseni bağlayalım.”</span></p>

  <p class="calibre1"><span class="calibre2">Elderflower, başıboş dolaşırken Madam’ın ayaklarına çarptı ve pat diye oturuverdi. Marie-Josephe ve Odelette, Madam’ın iç eteğini giymesine yardım ettiler. Kenarı, Elderflower’ı saklayarak üzerine düştü. Kendinden yaşlı köpeği gözden kaybeden Youngerflower, panik içinde havlayarak odada oraya buraya koştu.</span></p>

  <p class="calibre1"><span class="calibre2">Youngeflower’ı umursamayan Madam, Elderflovver’ın uzun, yumuşak kulaklannı okşamak için eğilerek dantel ve fırfırları kenara çekti.</span></p>

  <p class="calibre1"><span class="calibre2">“Güçsüzleşiyor. Öldüğünde çok üzüleceğim. Peki ya, o gittiğinde Youngerflower ne yapacak?”</span></p>

  <p class="calibre1"><span class="calibre2">“Saçmalama, anne, Elderflower senden daha güçsüz değil!” “ikimizin de manastıra çekilmesi lazım, orada kimsenin yolunda durmayız ve kimse bizi düşünmek zorunda kalmaz.</span></p>

  <p class="calibre1"><span class="calibre2">Manastır küçıık bir köpeği kabul eder, değil mi? Beni, az sayıdaki zevkimden mahrum etmezler.”</span></p>

  <p class="calibre1"><span class="calibre2">Sizi, ellerinden geldiği kadar her şeyden mahrum ederler, sevgili Madam, diye düşündü Marie-Josephe, ancak böylesi saygısız bir şeyi sesli olarak söyleyemezdi.</span></p>

  <p class="calibre1"><span class="calibre2">“Madam, sanırım manastırdan hoşlanmazdmız.” Marie-Josephe ve Odelette, Madam’ın saray elbisesinin büyük karkasını kaldırıp üzerine oturttular.</span></p>

  <p class="calibre1"><span class="calibre2">“Anne, eğer manastıra çekilirsen, avlanmana izin vermezler. Mektuplarını yazmaya izin vermeyebilirler. Raugrafin Sop-lıie mektupların olmadan ne yapar?”</span></p>

  <p class="calibre1"><span class="calibre2">“Manastırdan yazacak bir şeyim olmazdı. Rahibe başlığı takarak sessizlik yemini ederdim.”</span></p>

  <p class="calibre1"><span class="calibre2">“Kral’ı asla göremezdin...”</span></p>

  <p class="calibre1"><span class="calibre2">“Onu...” Madam’ın sesi bir an için kısıldı. “Onu her halükarda nadiren görüyorum.”</span></p>

  <p class="calibre1"><span class="calibre2">“Ayrıca, bana bir prens bulman lazım, söz verdin!” Lotte’nin coşkusuyla Madam’ın dudaklarında, içinde çok az üzüntü olan bir gülümseme belirdi. Kollarını açtı; Lotte’yle yeniden kucaklaştılar.</span></p>

  <p class="calibre1"><span class="calibre2">“Bulmak zorundayım, doğru,” dedi Madam. “Zira ağabeyini, evliliği konusunda yüzüstü bıraktım, babası onu yüzüstü bıraktı, amcası Kral onu yüzüstü bıraktı ve ailemiz beş para etmeyenlerle dolu!” Madam, derin bir şekilde içini çekti. “Chartres’ın saçma hevesleri, tehlikeli uğraşları daha az olsaydı...”</span></p>

  <p class="calibre1"><span class="calibre2">“Anne, unutuyorsun...”</span></p>

  <p class="calibre1"><span class="calibre2">“Rahip de la Croix’nm da benzer hevesleri olduğunu mu? Hiçbir şeyi unutmuyorum, Liselotte. Onun, yeni fikirlerine gücü yetiyor.”</span></p>

  <p class="calibre1"><span class="calibre2">Madam oturdu. Elderflower, kucağına çıkmak için pati attı; burnundan soluyup salya akıtan aksi buldok, Madam’ın kadife eteğine poposunu yerleştirdi ve göğüs kısmını örten ince tüle pati attı. Madam, yaratığı şefkatle okşadı.</span></p>

  <p class="calibre1"><span class="calibre2">“Fransa’nın erkek torunu için her şey farklıdır. Majesteleri, bir Cizvit için tasvip ettiği şeyi, yeğeninde tasvip edemez.” “Madam, oğlunuz bilimi seviyor,” dedi Marie-Josephe. “Çalışmalarım yasaklamak, onu sonsuz üzüntüye boğar.” “Devam etmesine izin vermek de hayatına mal olabilir. Kuşkular, senin ağabeyini de aşağı çekebilir. Sen, sense dikkatli olmalısın.”</span></p>

  <p class="calibre1"><span class="calibre2">“Kuşkular!” Marie-Josephe, başını şaşkınlıkla salladı. “Yves’in alçaklık yapacağından kim şüphelenebilir ki? Chartres’tan kim şüphelenebilir? Madam, o sevimli, iyi ve zeki...”</span></p>

  <p class="calibre1"><span class="calibre2">“Eşim de sevimli, iyi ve zeki,” dedi Madam. “Bütün hataları ve hatta günahlarına rağmen. Bu, Henriette d’Angleterre’i zehirlediğine ya da onun yakılması gerektiğine dair dedikoduların yapılmasına engel olmadı.”</span></p>

  <p class="calibre1"><span class="calibre2">“Saçmalık, anne. İlk Madam’ı tanıyan herkes, hiç yemek yemediği için öldüğünü söylüyor, iğne ipliğe dönmüş, aşkından...”</span></p>

  <p class="calibre1"><span class="calibre2">“Sus, onun hakkında hiçbir şey bilmiyorsun; babanın gözünde küçük bir sorumluluktan fazlası değildin.”</span></p>

  <p class="calibre1"><span class="calibre2">“Sen de Sophie Teyzeyle birlikte hâlâ Palatinate’taydm!” Madam, alnını Elderflower<sup class="calibre7">,</sup>m yumuşak, altın rengi tüylerine yaslamak için eğildi. Youngerflovver, kendinden yaşlı arkadaşını başarısızca arayarak, burnu yerde, Madam’ın ayaklarının etrafını kokladı.</span></p>

  <p class="calibre1"><span class="calibre2">Madam içini çekti. “Orada kalmış olmayı ne kadar da isterdim!” Lotte’ye uzunca bir müddet baktı. Hırıltılı soluğu yavaşladı, derinleşti; ağlamadı. Marie-Josephe, evinden çok uzak olan Madam için üzüldü.</span></p>

  <p class="calibre1"><span class="calibre2">“Sana bir prens bulacağım, Liselotte,” dedi Madam. “Benim görevim onu bulmak, senin görevin ise onunla evlenmek olacak. Umarım o gün geldiğinde, benden nefret etmezsin... Umarım benden daha mutlu olursun.”</span></p>

  <p class="calibre1"><span class="calibre2">“Anne, düğün günümle ilgili sakın endişelenme. Benimle&nbsp;</span><span style="text-indent: 1.5em; font-size: 1em;">gurur duyacaksın, söz veriyorum. Ah, saçını nasıl yapacağız?” “Bağlamak için bana bir kurdele ver,” dedi Madam, Lotte’nin başlığına eleştirel bir bakış atarak. “Sende fazladan bir sürü var. Kimse beni fark etmeyecek.”</span></p>

  <p class="calibre1"><span class="calibre2">“Marie-Josephe, annemin yardımına ihtiyacı var.”</span></p>

  <p class="calibre1"><span class="calibre2">“Sadece Odelette’e güvenebilirim, Matmazel.”</span></p>

  <p class="calibre1"><span class="calibre2">Odelette’i öne çekti ve o çalışırken toka ve kurdeleleri tuttu. Lotte, hevesle kuaför asistanı rolü üstlenerek yanına geldi.</span></p>

  <p class="calibre1"><span class="calibre2">“Anne, lütfen gülümse,” dedi Lotte. “Muhteşem görünüyorsun. Öğleden sonra bizi ayakta tutması için çikolata ve pasta getirtecek misin?”</span></p>

  <p class="calibre1"><span class="calibre2">“Gülümsememem lazım çünkü dişlerim çok çirkin ve pasta yememem lazım çünkü çok şişmanım,” dedi Madam. “Ama ikisini de yapacağım, canım, seni memnun etmek için.” Odelette Madam’ın saçını yapmayı bitirirken, Mösyö, Chartres ve Lorraine, mücevherlerle süslü ve perukalı tavus kuşu üçlüsü gibi topluca ilerleyerek Madam’ın şahsi odasına geldiler. Hizmetçiler pasta, meyve tabakları ve şarapla bir anda ortaya çıktılar.</span></p>

  <p class="calibre1"><span class="calibre2">Madam, her zamanki heyecansız enerjisiyle hareket ederek eşine reverans yapmak üzere sandalyesinden kalktı. Mösyö, resmi bir biçimde selamına karşılık verdi.</span></p>

  <p class="calibre1"><span class="calibre2">“Kuaförümü senin için getirdim, Madam.” Mösyö, dev siyah perukasının buklelerinden birine dokundu ve gümüş bir kadehten bir yudum şarap içti.</span> <span class="calibre6">“Bırak da</span> <span class="calibre2">saçını...”</span></p>

  <p class="calibre1"><span class="calibre2">“Yeterince üzerime titrediler.” Madam, Mösyö’nün kuaförünü elini sallayarak gönderdi.</span></p>

  <p class="calibre1"><span class="calibre2">Lorraine ve Chartres, şaraplarını içerken eleştiren ve eğlenen bakışlarla izlediler. Hayal kırıklığına uğramış olan kuaför başını eğerek selam verdi ve çekildi.</span></p>

  <p class="calibre1"><span class="calibre2">“Yeni bir kuaförün mü var?” diye sordu Mösyö. “Saçın uygun şekilde yapılmış, uygundan da öte. Birkaç kurdele ekleyerek...”</span></p>

  <p class="calibre1"><span class="calibre2">“Yüksek bir başlık için</span> <span class="calibre6">fazla</span> <span class="calibre2">yaşlıyım. Hayır, teşekkür ederim, Mösyö. Saçımın sade olmasını tercih ediyorum ve ağabeyin Kral da öyle.”</span></p>

  <p class="calibre1"><span class="calibre2">Mösyö ve Lorraine bakıştılar; Marie-Josephe dahi, hovarda bir gençken Kral’ın güzel kadınlarla yakından ilgilendiğini biliyordu.</span></p>

  <p class="calibre1"><span class="calibre2">“Senin saçını kim yaptı?” diye sordu Mösyö kızına. “Çok güzel olmuş.”</span></p>

  <p class="calibre1"><span class="calibre2">“Mile de la Croix, baba,” dedi Lotte. “Ona sahip olduğum için o kadar şanslıyım ki... Sonsuza dek Saint-Cyr’de tutsak kalabilirdi!”</span></p>

  <p class="calibre1"><span class="calibre2">“Bütün sorumluluk Odelette’e ait,” dedi Marie-Josephe. Odelette, utanarak reverans yaptı. Mösyö, elleriyle ceplerini yokladı, kırıntıdan başka bir şey bulamadı, yeleğinden bir elmas çıkardı ve Odelette’e verdi.</span></p>

  <p class="calibre1"><span class="calibre2">“Rahip de la Croix nerede?” diye sordu Madam. “Bize biraz zaman ayıracağına söz vermişti, yolculuğuna dair birkaç hikâye anlatacaktı.”</span></p>

  <p class="calibre1"><span class="calibre2">“Kısa süre sonra burada olur, Madam.”</span></p>

  <p class="calibre1"><span class="calibre2">“Eğer geç kalırsa, Mile de la Croix,” dedi Chartres, “size eşlik etmekten zevk alırım.”</span></p>

  <p class="calibre1"><span class="calibre2">“Sen kız kardeşine eşlik edeceksin,” dedi Madam sert bir biçimde. “Eşin, odalarıma teşrif etmeyi uygun bulmadığına göre.”</span></p>

  <p class="calibre1"><span class="calibre2">“Madam,” dedi Lorraine, “Mile de Blois bir kenara itileceğinden korkuyor, diğer beş para etmeyenlerle birlikte.”</span></p>

  <p class="calibre1"><span class="calibre2">“Madam Lucifer’in, benimle zaman geçirmektense yapacak daha iyi şeyleri var,” dedi Chartres. “Buna sonsuz minnettarım.”</span></p>

  <p class="calibre1"><span class="calibre2">“Ağabeyinin maceralarını dinlemeyi çok istiyorum,” dedi Madam. “Onları kaçırırsam, herhangi bir heyecan için on yıl daha beklemem gerekecek.”</span></p>

  <p class="calibre1"><span class="calibre2">“Tek bir hikâyeyi dahi kaçırırsanız, Madam,” dedi Marie-Josephe, “size hepsini baştan anlatacaktır. Söz veriyorum.” “Sen iyi bir çocuksun.”</span></p>

  <p class="calibre1"><span class="calibre2">“Mile de la Croix, size bir hediyem var.” Chartres, kör gözü seğirerek ona doğru topalladı. Marie-Josephe, onun hep ayakları önüne düşeceğinden korkardı.</span></p>

  <p class="calibre1"><span class="calibre2">Güzel, küçük bir gümüş şişenin tıpasını çıkardı ve ona uzattı.</span></p>

  <p class="calibre1"><span class="calibre2">“Nedir bu, efendim?”</span></p>

  <p class="calibre1"><span class="calibre2">“Parfüm. Kendim yaptım.” Önünde, bir dizinin üzerine çöktü. Utanan Marie-Josephe bir adım geri gitti.</span></p>

  <p class="calibre1"><span class="calibre2">“Ayağa kalkın, efendim, lütfen.”</span></p>

  <p class="calibre1"><span class="calibre2">Chartres, Marie-Josephe’in bileğine parfüm sürmek için elini kavradı, ancak Lotte onu durdurdu.</span></p>

  <p class="calibre1"><span class="calibre2">“Bırak da önce koklasın, Philippe,” dedi. “Ona uygun olmayabilir.”</span></p>

  <p class="calibre1"><span class="calibre2">“Nasıl olmaz?” dedi Chartres.</span></p>

  <p class="calibre1"><span class="calibre2">Marie-Josephe, evli bir adamın, kız kardeşinin nedimesine parfüm hediye etmesinin uygun olup olmadığını merak etti. Onun davranışlarını eleştirmek daha da uygunsuz olurdu. Karısının, onu neden görmezden geldiğini merak etti; tuhaf kör gözüne rağmen yakışıklıydı, ayrıca her zaman konuşacak yeni ve ilginç bir konusu vardı.</span></p>

  <p class="calibre1"><span class="calibre2">“Saf çiçek özü.” Chartres, harika bir sarmaşık filizi kokusu yayan tıpayı Marie-Josephe’in burnunun altında salladı.</span></p>

  <p class="calibre1"><span class="calibre2">“Güller! Efendim, bu çok hoş.”</span></p>

  <p class="calibre1"><span class="calibre2">Chartres, parfümü Marie-Josephe’in bileğine sürdü. Göğüs kısmına uzanırken, Madam şişeyi kaptı. Chartres somurttu.</span></p>

  <p class="calibre1"><span class="calibre2">“Bir prens, hizmetçinin işini yapmamalı.” Madam, küçük şişeyi Marie-Josephe’e verdi. “İstersen, hizmetçi kızın sana parfüm sürsün, Mile de la Croix.”</span></p>

  <p class="calibre1"><span class="calibre2">“Mile de la Croix’ya, sadece kimyager olduğumu göstermek istiyorum,” dedi Chartres. “Ağabeyine yardım edebilirim. Onunla çalışabilirim.</span></p>

  <p class="calibre1"><span class="calibre2">Odelette, Marie-Josephe’in kulaklarının arkasına, boynuna ve göğüslerinin arasına hafifçe gül özü sürdü. Karışım, tenini serinletip onu güzel kokusuyla sarmalayarak buharlaştı.</span></p>

  <p class="calibre1"><span class="calibre2">“Kendini kimyager olarak görebilirsin, Philippe,” dedi Mösyö. “Ama sadece acemi bir parfüm yapıcısısm.”</span></p>

  <p class="calibre1"><span class="calibre2">Chartres’ın eşit olmayan bakışları, Odelette’in ellerini izledi. Lorraine, alaycı ve cana yakın bir şekilde Marie-Josephe’e gülümsedi. Gözlerinin etrafındaki deri, en çekici gülümseme çizgileriyle kırıştı.</span></p>

  <p class="calibre1"><span class="calibre2">“Bir gün parfümlerimden birini denemelisin,” dedi Mösyö. Dantel mendilini Marie-Josephe’in yüzüne doğru salladı. Keskin ve miske benzer bir koku, gül kokusunu yok etti. “Şimdi kim üstün, babası mı oğlu mu?”</span></p>

  <p class="calibre1"><span class="calibre2">“Affınızı dilerim, Mösyö, ama burnum gül kokusuyla dolu ve başka bir kokuyu kıyaslayamıyorum.” Mösyö’ye, en sevdiği parfümün kendisini boğduğunu ve Lorraine’i düşünmesine neden olduğunu söylemeye cesaret edemedi.</span></p>

  <p class="calibre1"><span class="calibre2">“Günün önemine göre fazla sade görünüyorsun.” Mösyö aynaya dikkatle baktı, kendi süs benlerinden birini çıkardı ve Marie-Josephe’in ağzının kenarının hemen üzerine bastırdı.</span></p>

  <p class="calibre1"><span class="calibre2">“Teşekkür ederim, Mösyö.” Nasıl karşılık verebileceğini bilmediğinden reverans yaptı.</span></p>

  <p class="calibre1"><span class="calibre2">“Artık kendimi bir kimyager olarak ispatladığıma göre,” dedi Chartres, “beni ağabeyinizin yardımcısı olarak tavsiye edecek misiniz?”</span></p>

  <p class="calibre1"><span class="calibre2">“Etmeyecek, beyefendi,” dedi Mösyö.</span></p>

  <p class="calibre1"><span class="calibre2">“Akşam yemeğine sülfür kokarak geliyorsun,” dedi Madam. “Şimdi buna bir de balık bağırsağı mı eklemek istiyorsun? Ellerini kirletmen sana uygun değil.”</span></p>

  <p class="calibre1"><span class="calibre2">“Ya da itibarına,” dedi Lorraine, sesinde esrarlı bir uyan imasıyla.</span></p>

  <p class="calibre1"><span class="calibre2">“Sessiz ol, canım.” Mösyö, endişeyle yoğrulmuş bir tonda konuştu ve dikkatini oğluna verdi. “Simyayla oyalanman yakışık almaz.”</span></p>

  <p class="calibre1"><span class="calibre2">“Evet, öyle, efendim!” diye haykırdı Chartres. "Benim öğrendiğim şey kimya. Önemli bir iş. Dünyanın nasıl işlediğini keşfedebiliriz...”</span></p>

  <p class="calibre1"><span class="calibre2">“Peki, bu ne fayda sağlıyor, beyefendi?” diye sordu babası. “Aile servetimizi mi artıracak?”</span></p>

  <p class="calibre1"><span class="calibre2">“Aile servetimizi artırmak için Madam Lucifer ile evlendim,” dedi Chartres.</span></p>

  <p class="calibre1"><span class="calibre2">“Pek de işe yaramadı,” dedi Madam.</span></p>

  <p class="calibre1"><span class="calibre2">Ciddi ölçüde asabileşen Mösyö, sesini yükseltti. “Yeterince görevin var zaten.”</span></p>

  <p class="calibre1"><span class="calibre2">“Peki, nedir onlar, efendim?” Chartres’m sesi sadece masumiyet barındırsa da, kör gözü delice seğiriyordu.</span></p>

  <p class="calibre1"><span class="calibre2">“Kral’ı memnun etmek,” dedi Mösyö.</span></p>

  <p class="calibre1"><span class="calibre2">Mösyö ve Madam ile hanımlarının ve beylerinin şatodan geçerek Mermer Avluya gitmek üzere ayrılmalarından saniyeler önce, Yves geldi ve Marie-Josephe rahat bir soluk aldı. Yves kibar bir şekilde başını eğerek selam verdi; yapmacık utangaçlıklarıyla yelpazelerinin arkasına saklanan hanımlar etrafını sardılar. Hanımlar ya da beyler ile birlikteyken olsun, cübbesinin sadeliği ve kendi güzelliğiyle saray mensuplarının arasında göze çarpıyordu. Ancak, Madam’ı deniz canavarı hikâyeleriyle eğlendirecek zamanı kalmamıştı.</span></p>

  <p class="calibre1"><span class="calibre2">Marie-Josephe’in elini, dirseğinin kıvrımına yerleştirdi; tören alayına katıldılar. Marie-Josephe, ağabeyiyle olmaktan gurur duyuyordu, yine de Mile d’Armagnac’m yerinde olmaya, yelpazesini Chartres’a sallamaya, Lorraine Şövalyesi’nin koluna girmeye az da olsa imrendiğini kendine itiraf etti.</span></p>

  <p class="calibre1"><span class="calibre2">“Yüzüne ne koydun?” diye fısıldadı Yves.</span></p>

  <p class="calibre1"><span class="calibre2">“Mösyö, onu oraya yerleştirdi.”</span></p>

  <p class="calibre1"><span class="calibre2">“Kız kardeşimin kullanacağı türden bir şey değil.” Nazik bir ihtiyatla, süs benini üst dudağından çıkardı.</span></p>

  <p class="calibre1"><span class="calibre2">“Özür dilerim.” Marie-Josephe sesini alçalttı. “Vermemesini nasıl söyleyeceğimi bilemedim.”</span></p>

  <p class="calibre1"><span class="calibre2">“Elbisene gelince...” Kaşlarını endişeyle çatarak, düşük yakasının üzerinde görünen danteli, iç gömleğinin sade tülbendi ortaya çıkana kadar süslü kenarından çekiştirdi. Marie-</span></p>

  <p class="calibre1"><span class="calibre2">Josephe, kimsenin görmediğini umarak Yves’in elini itti, ancak Mile d’Armagnac izliyordu ve Lorraine’e fısıldadı.</span></p>

  <p class="calibre1"><span class="calibre2">“Madam onayladı; o, görgü kurallarının piridir.” Madam’ın kürkünden bahsetmedi. Sadece ipek dantel süsü ortada bırakarak, tülbendi görünmeyecek şekilde tıkıştırdı. Marie-Josephe, Lotte’nin iç gömleğinin, süsü hariç, tülbentten olmasına şaşırmıştı. Madam, sadece görgü kurallarının piri değil, aynı zamanda sinekten yağ çıkarmanın da piriydi.</span></p>

  <p class="calibre1"><span class="calibre2">“Sen her zaman hızlı öğrendin,” dedi Yves. “Birkaç ay Fransa’da, iki hafta Versailles’da ve şimdiden sarayın görgü kurallarında uzman oldun.”</span></p>

  <p class="calibre1"><span class="calibre2">“İki hafta Versailles’da, bütün bir yaz Saint-Cyr’de ki orada sadece Kral’dan, dinden ve modadan bahsediyorlar.”</span></p>

  <p class="calibre1"><span class="calibre2">Yves, ona muzip bir biçimde baktı. “Sadece takılıyorum. Harika bir iş çıkardın, ama şimdi ben buradayım. Artık endişelenmene gerek yok.”</span></p>

  <p class="calibre1"><span class="calibre2">Söylediği doğruydu. Yves’in başarısı, Marie-Josephe’in küçük ilerlemesini gölgelemişti. Marie-Josephe, onun ışığının arkasında solabilirdi. Evini çekip çevirebilirdi; eğer şanslıysa, çalışmalarında yardım etmeye devam etmesi için ondan izin alabilirdi. Marie-Josephe, daha fazlasını dilediği ve umduğu için bencil ve budalaydı. Alçak gönüllü davranarak Yves’in kolunu sıktı ve başını cübbesinin sert yününe yasladı. Yves, onun elini şefkatle okşadı.</span></p>

  <p class="calibre1"><span class="calibre2">Yves’in yanındaki Marie-Josephe, Matmazel’in arkasındaki yerini alarak Mermer Avluda ayakta bekledi. Saray mensupları ve papazlar, yeni cilalanmış siyah-beyaz renkleriyle göze çarpan iç içe desenli mermer karoları kaplamış, meydanı tıka basa doldurmuşlardı.</span></p>

  <p class="calibre1"><span class="calibre2">Şato parlıyordu; sütunları ve vazoları parlatılmıştı, kapı, pencere ve balkonların üzerindeki yaldızlar yenilenmişti, mermer büstler temizlenip tamir edilmişlerdi. Dev çiçek saksıları, açılmış olan ve Şeref Kapısı ile Place d’Armes’a kadar birbiri&nbsp;</span><span style="text-indent: 1.5em; font-size: 1em;">ardınca genişleyen avlulara dizilmişlerdi. Sırasıyla her biri bir diğerinden daha büyüktü. Binlerce izleyici, avluları doldurmuştu.</span></p>

  <p class="calibre1"><span class="calibre2">Place d’Armes’dan geçerek yaldızlı girişe ulaşan Papa Hazretleri’nin Paris Caddesi boyunca uzanan yolunun iki yanında, gümüş rengi saksılarda çiçek açan portakal ağaçları vardı. Daha büyük portakal ağaçları, Bakanlar Sokağının kaldırım taşlarından geçerek Giriş Avlusundan ilerliyor ve Mermer Avlunun köşesine kadar şatonun kanatları arasından bir yol çiziyordu. Ziyaretçiler, yolu boş bırakarak portakal ağaçlarının arkasında saygılı bir biçimde ayakta duruyorlardı.</span></p>

  <p class="calibre1"><span class="calibre2">Marie-Josephe, bu kadar çok insanı hiç bir arada görmemişti. Hepsi, uyduruk süslerle de olsa şık giyinmişlerdi. Uygun giyimin gerektirdiği gibi, erkekler kılıç kuşanmışlardı: ortaçağa ait dev aile yadigârları, geçmiş savaşların yıpranmış hatıraları, Versailles kasabası yolu boyunca kurulu tezgâhlardan kiralanan yaldızlı ya da kurşun alaşımlı kılıçlar.</span></p>

  <p class="calibre1"><span class="calibre2">Marie-Josephe’in ayakları acıyordu. Güneş, avluya sakin gölgeler düşürerek şatonun çatısının arkasından battı. Marie-Josephe, insanların sıkıştırmasına ve yaz sonunun bu açık gününe rağmen ürperdi. Mendiliyle, Matmazel’in alnındaki teri sildi.</span></p>

  <p class="calibre1"><span class="calibre2">Uzaktan bir tezahürat duyuldu. Marie-Josephe acıyan ayaklarını ve ürpermesini unuttu.</span></p>

  <p class="calibre1"><span class="calibre2">Louis ve Roma Kilisesi arasındaki uzlaşmayla sevinen binlerce insanın sesi yükselirken, gürültü Marie-Josephe’e ulaştı. Şatonun kanatları arasında bulunan avlu, sanki filozofların ve kahramanların büstleri tezahürat yapıyormuşçasma, bina alınlığındaki Ares ve Herkül Hristiyanlığm yükselişini kutlamak için haykırıyormuşçasma, tezahüratlara yoğunlaşıp odaklanmıştı.</span></p>

  <p class="calibre1"><span class="calibre2">Şaşaalı üniformalarında muhteşem görünen İsviçre Muhafızlar taburu, Şeref Kapısında atlarından indiler ve ağaçların arasından ilerlediler. Papa Hazretleri’nin faytonu arkalarından&nbsp;</span><span style="text-indent: 1.5em; font-size: 1em;">geliyordu. Kral, Papa Hazretleri’ne şato girişine kadar faytonuyla gelme izni vermiş olsa da korumalar yürümek zorundaydılar.</span></p>

  <p class="calibre1"><span class="calibre2">Louis, Innocent’a kendisine yürüyerek yaklaşma emri verebilirdi; ne de olsa, Innocent’m kutsal seleflerinden birini, saygınlığından ödün vermek ve korumalarının kaba davranışlarından dolayı özür dilemek zorunda bırakmıştı. Fransa Kralı, Roma’nm temsilcilerine, kendisinin üstün olduğuna dair boyun eğdirmişti. Ancak o muhteşem bir diplomattı; yaşlı, dini bütün ve alçak gönüllü bir adamı yürütmesine gerek yoktu. Anlaşmasını riske atamazdı.</span></p>

  <p class="calibre1"><span class="calibre2">Fayton, portakal ağaçlarının arasından ağır adımlarla ilerledi. Innocent kalabalığa selam vererek geçerken, tezahüratlar onu takip etti. Kalabalık, portakal ağaçlarının aralarındaki boşlukları doldurarak at arabasını arkadan kuşattı. Yeşil yapraklar ve beyaz çiçekler şiddetle titreştiler.</span></p>

  <p class="calibre1"><span class="calibre2">Şatonun dev kapıları dönerek açıldı ve Kral belirdi.</span></p>

  <p class="calibre1"><span class="calibre2">Louis, bolca altın işlemeli yeşil saten yelek, elmastan dizba-ğı ve ayakkabı tokalanyla tamamlanmış, kaplangözü taşlarıyla ve altın rengi dantel işlemeyle süslenmiş kahverengi takımı içinde Mermer Avluyu yavaş adımlarla geçti. Bu çok özel etkinlikte, ceketinin dışına Kutsal Ruh Madalyasını takmıştı. Uzun, mavi kuşak, göz kamaştırıcı elmaslarla kaplıydı. Majestelerinin törenlerde kullandığı kılıcın altın kmı, yakut ve safirlerle süslüydü. Şapkasının kenarında İspanyol iğne oyası vardı ve en muhteşem beyaz tüyler omuzlarının üzerine yayılıyordu.</span></p>

  <p class="calibre1"><span class="calibre2">Marie-Josephe, içten bir reverans yaptı. Etrafında, diğer saray mensupları başlarını eğerek selam verirken, ipekler hışırdıyor ve kadifeler birbirine sürtüyordu. Marie-Josephe, gizlice bakmayı göze aldı.</span></p>

  <p class="calibre1"><span class="calibre2">Aşağıdaki ön avluda, İsviçre Muhafızları, Papa Hazretlerinin at arabasına iki yandan eşlik etmek için çift sıra oluşturmuş</span><span style="text-indent: 1.5em; font-size: 1em;">lardı. Dimdik yürüyen atlar, Mermer Avlunun kenarındaki alçak merdiven dizisine doğru tırıs gittiler.</span></p>

  <p class="calibre1"><span class="calibre2">Majesteleri, en üst basamağa ulaştı.</span></p>

  <p class="calibre1"><span class="calibre2">Majesteleri, gittikçe artan tezahürata izin verdi. İki nesilden varisleri, tahttan indirilmiş İngiltere Kralı James ve Kraliçesi Mary ile bakanları ve danışmanları eşliğinde ihtişamla ayakta duruyordu. Sönük ve durgun olan Mme de Maintenon, Kral’ın topluluğunun hemen arkasında yer almıştı.</span></p>

  <p class="calibre1"><span class="calibre2">Marie-Josephe nefesini tuttu. Papa Hazretleri’nin beyaz cübbesi, faytonun loşluğunda parladı.</span></p>

  <p class="calibre1"><span class="calibre2">Papa Hazretleri indi. Majesteleri, Augsburg Birliği’ni mağlup etmenin anahtarını sunan yaşlı adama dikkatle bakarken dik duruyordu. Kalabalık sessizleşti.</span></p>

  <p class="calibre1"><span class="calibre2">Batı dünyasının en güçlü iki adamı, birbirlerine baktılar. Kardinal ve piskoposlar, Innocent’ı takip ederek at arabasından indiler. Majestelerine, başlarını eğerek selam verdiler. Kalktıklarında, Marie-Josephe ve diğer saray mensupları da aynısını yaptılar.</span></p>

  <p class="calibre1"><span class="calibre2">“Hoşgeldiniz, Kuzenim. Birbirimizden uzaklaşmamız büyük kedere neden oldu.” Majesteleri, kendi nezaketiyle Papayı şereflendirdi.</span></p>

  <p class="calibre1"><span class="calibre2">“Kuzenim, Fransa ve Roma’nm uzlaşmasından çok memnunum. İttifakımızdan çok memnunum.”</span></p>

  <p class="calibre1"><span class="calibre2">“Beraber, Protestanları ezeceğiz. Sapkınlıklarını defedeceğiz Fransa’dan. Avrupa’dan. Dünyadan. Tanrının şanı için.” Dev kalabalıktan, Tanrı ve Kral’a coşkulu bir sadakat tezahüratı başladı.</span></p>

  <p class="calibre1"><span class="calibre2">Afallayan Mme de Maintenon, ellerini dudaklarının üzerinde kenetledi. Koyu renk gözleri, yaşlarla parladı. Marie-Josephe, konumuna rağmen onun için biraz üzüldü: Kral’la -herkesin dediği gibi- evliydi, ancak dile getirilmiyordu ve asla kabul edilmemişti, bu yüzden eşini aldatma ve zinayla suçlanmaya karşı savunmasızdı. Bu eşi görülmemiş buluşmanın sebebi, Mme de Maintenon’un inancıydı.Hâl böyleyken,</span><span style="text-indent: 1.5em; font-size: 1em;">gayrimeşru prenslerin arkasında sessiz, hisleri yüzünden neredeyse zayıf düşmüş halde ayakta durmak zorundaydı.</span></p>

  <p class="calibre1"><span class="calibre2">Tezahüratlar devam ederken, piskoposlardan biri, inci ve elmaslarla kaplı altın bir kutu ortaya çıkardı. Kutsal emanetlerin saklandığı kutuyu, saygılı bir şekilde kabul eden Papa Hazretleri’ne verdi. Papa lnnocent, yüksek kubbeli kutuyu dudaklarına kaldırdı, ardından Majestelerine uzattı.</span></p>

  <p class="calibre1"><span class="calibre2">Louis, muhteşem takdimi kabul etti. Papa Hazretleri, sonsuza dek Fransa’da kalması için, bir azizin korunmuş olan bedeninden bir kemik ya da bir parça et getirmişti. Majesteleri, bunu belki de saray mensuplarının görebileceği, kutuya dokunabilecekleri, etkisiyle iyilik ve sevgi elde edebilecekleri Versailles’daki şapelde tutacaktı.</span></p>

  <p class="calibre1"><span class="calibre2">Majesteleri, kutuyu Kont Lucien’e uzattı, o da bunu kabul ederek Rahip de la Chaise’e verdi. Papa Hazretleri, Kont Lucien’e kaşlarını çattı, sonra yeniden mülayim ifadesine büründü. Aslında Marie-Josephe, Kont Lucien’in, azizin kutsal emanetini eline bir hayli kabaca aldığım düşündü. Innocent’ın hediyesi altın bir sunak ya da en azından kadife bir yastığı hak ediyordu.</span></p>

  <p class="calibre1"><span class="calibre2">Kont Lucien işaret etti. Yarım düzine uşak tökezleyerek ilerledi, abanozdan son derece şık bir dua kürsüsünün ağırlığı altında iki büklüm olmuşlardı. Egzotik ahşap ve sedef kakmaları, altın konturlar, Incil hikâyelerinden resmedilmiş sahnelerle dolu bir kürsü.</span></p>

  <p class="calibre1"><span class="calibre2">Majestelerinin zanaatkârları şimdiye kadarki en iyi işlerini çıkarmışlar, diye düşündü Marie-Josephe.&nbsp;</span><span style="text-indent: 1.5em; font-size: 1em;">içten bir tevazuyla eğilen lnnocent ve başım prens dostuna hafifçe eğmeye tenezzül eden Majesteleri, Kral ve Papa olarak birbirlerini selamladılar. Majesteleriyle birlikte olan saray mensupları ile Innocent’la birlikte olan papazlar, içten bir şekilde başlarını eğerek birbirlerini selamladılar. Kalktıklarında, Mme de Maintenon’un ifadesi sözcüklerle anlatılamaz bir neşeyle, güneş gibi parlıyordu. Toplum içindeyken Mme de</span></p>

  <p class="calibre1">Maintenon duygularını açığa vurmazdı; siyah dantelden yelpazesini yüzüne kaldırdı, ancak yelpazesi titreyerek ona ihanet etti.</p>

  <p class="calibre1"><span class="calibre2">Majesteleri, elini sadece Hükümdara, Avrupa’da makamı kendisininkine eşit tek kişiye uzatabilirdi. Papa Innocent’ın hatırına görgü kurallarını çiğnemedi, tıpkı tahttan indirilmiş müttefiki İngiltereli James için yapmadığı gibi.</span></p>

  <p class="calibre1"><span class="calibre2">Innocent, yüzüğünü öpmesi için Louis’ye sunmaktan sakınmış olsa da Majestelerinin refakatçilerini inceledi ve elini Mme de Maintenon’a doğru uzattı.</span></p>

  <p class="calibre1"><span class="calibre2">Mme de Maintenon, siyah ipek eteği ve iç etekleri siyah-beyaz mermerde hışırdarken aceleyle ilerledi. Oransız bir satranç tahtasının üzerinde, tanınmayan ama güçlü bir kraliçe, Innocent’m önünde -yaşma rağmen incelikle- diz çöktü, elini ve yüzüğünü dudaklarına bastırdı.</span></p>

  <p class="calibre1"><span class="calibre2">“Papa onu belki de taşa tutar,” diye mırıldandı Madam, sadece Lotte’nin ve hemen arkasındaki Marie-Josephe’in duyabileceği bir sesle. Marie-Josephe çok şaşırdı, ancak Lotte dudaklarını birbirine bastırıp omuzlarını salladı.</span></p>

  <p class="calibre1"><span class="calibre2">“Kalkın, kız kardeşim.” Innocent, Mme de Maintenon’a, onun ve Kral’ın evlenmiş olduklarına inanan grubu destekleyerek, zarif ve şefkatli bir kibarlıkla davrandı.</span></p>

  <p class="calibre1"><span class="calibre2">Majesteleri, Papa Innocent ve Mme de Maintenon, arkalarında Kraliyet Ailesi, piskoposlar ve kardinallerle birlikte Mermer Avluyu geçerek şato girişine yürüdüler, bu sırada saray mensupları da başlarını eğerek selam verdiler. Kalabalıktan başka bir tezahürat yükseldi, kahraman ve aziz büstlerinin hayatlarında ilk defa bu kadar haykırıp bağırmasını sağlayarak duvarlardan yankılandı.</span></p>

  <p class="calibre1"><span class="calibre2"><br /></span></p>

  <h1 class="calibre1" id="sigil_toc_id_5" style="text-align: center;">YEDİNCİ BÖLÜM</h1>

  <p class="calibre1"><span class="calibre2">Marie-Josephe, Madam’ın dairesine giderken Matmazel ve Madam a eşlik etti. Mme de Maintenon’un zaferinden dolayı keyfi olmayan Madam, yol boyunca söylendi.</span></p>

  <p class="calibre1"><span class="calibre2">“lnnocent, Majestelerinin bütün zamanını alacak,” dedi. “Savaş planları, akrabalarımdan daha da uzaklaştırılacağım anlamına... Majestelerinin bizi bir daha asla ava, hatta yürüyüşe davet etmeyeceğinden korkuyorum.”</span></p>

  <p class="calibre1"><span class="calibre2">“Kendimiz yürüyebiliriz, anne,” dedi Lotte.</span></p>

  <p class="calibre1"><span class="calibre2">“Aynı şey değil.”</span></p>

  <p class="calibre1"><span class="calibre2">“Ah, Madam,” dedi Marie-Josephe, “Majesteleri bugün nasıl sıradan bir şey yapabilir?”</span></p>

  <p class="calibre1"><span class="calibre2">“Bu akşamki daveti yeterince sıradan olacak, hiç şüphem yok. Hiçbir papa kumar oynanmasını ya da içki içilmesini durduramaz, can sıkıntısını da durduramayacağı kesin!" Madam içini çekti, sonra da loş ve soğuk dairesine önden girerken yüzünde mutlu bir ifade belirdi. “Raugrafin Sophie’ye yazdığım mektubu bitirmem gerekiyor.”</span></p>

  <p class="calibre1"><span class="calibre2">“Sophie Teyzeye, Maintenon Markizi’nin taşa tutulmadan ayrıldığını itiraf etmen gerekecek.”</span></p>

  <p class="calibre1"><span class="calibre2">Madam, nefret dolu bir sesle, “Yaşlı fahişe! Müsaadenle, Mile de la Croix,” dedi.</span></p>

  <p class="calibre1"><span class="calibre2">“Affınızı diliyorum, Madam?”</span></p>

  <p class="calibre1"><span class="calibre2">“Ben de senden diliyorum! Uygunsuz konuşmamak elimde değil, çünkü gençken epey taşkınlık yaptım.”</span></p>

  <p class="calibre1"><span class="calibre2">“Uygunsuz bir konuşma duymadım,” dedi Marie-Josephe. Madam güldü, Lotte de katıldı.</span></p>

  <p class="calibre1"><span class="calibre2">“O halde yaşlı cadaloz seni dindarlığı ve adilikleriyle kan-dıramadı! Aklı başında genç bir kadın olduğunu biliyordum.” “Bana fazla itibar ediyorsunuz, Madam.” Utandığından, Marie-Josephe’in yanakları şiddetle ısındı. “Uygunsuz konuş-tuysanız da anlayamadım; o sözcüğün ne demek olduğunu bilmiyorum.”</span></p>

  <p class="calibre1"><span class="calibre2">“Hangi sözcük?” diye sordu Lotte ilgisizce. “Adi mi, cadaloz mu, yoksa fahişe mi?”</span></p>

  <p class="calibre1"><span class="calibre2">“Sonuncusu,” diye fısıldadı Marie-Josephe.</span></p>

  <p class="calibre1"><span class="calibre2">“Bilmiyor olman ne hoş,” dedi Madam. “Mektuplarıma devam etmem lazım.”</span></p>

  <p class="calibre1"><span class="calibre2">Marie-Josephe ve Lotte, Madam şahsi odasına giderken reverans yaptılar.</span></p>

  <p class="calibre1"><span class="calibre2">Lotte, Marie-Josephe’in koluna girdi. Beraberce Madam’ın odalanndan ayrıldılar. Odelette onları izledi. Akşam karanlığı çöküyordu; onlar geçerken, hizmetçiler kristal avizeleri indirerek yeni mum öbeklerini yakıyorlardı.</span></p>

  <p class="calibre1"><span class="calibre2">Lotte’nin dairesindeki nedimeler, Odelette’ten saçlarını yapmasını istediler. Lotte, fısıldayarak konuşabilmeleri için Marie-Josephe’i pencere tarafında bir kenara çekti.</span></p>

  <p class="calibre1"><span class="calibre2">“Her şeyden ne kadar da uzak bir hayatın var!” dedi Lotte. “Öyle olduğunu biliyorsunuz.”</span></p>

  <p class="calibre1"><span class="calibre2">“Fahişe, kendini para için satan kadına denir.” “Martinique’te ona köle deriz. Ya da esir deriz, eğer kendini satmışsa.”</span></p>

  <p class="calibre1"><span class="calibre2">“Köle ya da esir değil! Bedenini satan bir kadın.” Marie-Josephe şaşkın halde başını salladı.</span></p>

  <p class="calibre1"><span class="calibre2">“Bedenini erkeklere satan kadın. Herhangi bir erkeğe.” Bezmiş vaziyette, “Seks için!” dedi Lotte.</span></p>

  <p class="calibre1"><span class="calibre2">“Seks mi?” Marie-Josephe anlamaya çalıştı. “Zina mı demek istiyorsunuz? Evlenmeden seks mi?”</span></p>

  <p class="calibre1"><span class="calibre2">“Evlilik! Budala.”</span></p>

  <p class="calibre1"><span class="calibre2">“Ben...” Marie-Josephe sessizleşti. Lotte’nin kendisiyle dalga geçmekten böyle keyif almasından incinmiş olmasına rağmen, kraliyet ailesinden olan hanımının alayına karşı kendisini savunmak uygun olmazdı.</span></p>

  <p class="calibre1"><span class="calibre2">Kendini fazla yücelttin, dedi Marie-Josephe içinden. Lotte seni tokatlasa yeridir.</span></p>

  <p class="calibre1"><span class="calibre2">“Öyle demek istemedim!” dedi Lotte. “Marie-Josephe, özür dilerim. Sana, dünyayla ilgili her şeyi öğretmeme izin vermelisin. Rahibeler seni nasıl bu kadar bilgisiz bırakabildiler?”</span></p>

  <p class="calibre1"><span class="calibre2">“Sadece masumiyetimi korumayı ümit ettiler,” dedi Marie-Josephe. “Rahibelerin kendileri de masumdurlar. Bilmezler böyle...” Sesi, fısıltıya dönüştü.</span></p>

  <p class="calibre1"><span class="calibre2">“Fahişelik,” dedi Lotte yüksek sesle. “Sana Ninon de UEnclos’yu anlatacağım; onunla tanıştım, Majesteleri duymasın! Ya da annem. Ama elbette o bir</span> <span class="calibre6">fahişe</span> <span class="calibre2">değil, o bir metres.”</span></p>

  <p class="calibre1"><span class="calibre2">“O nedir?”</span></p>

  <p class="calibre1"><span class="calibre2">Lotte açıkladı. Marie-Josephe’e göre aralarındaki fark önemsiz olduğundan, hakkında konuşmak vakit kaybıydı.</span></p>

  <p class="calibre1"><span class="calibre2">Manastırda rahibeler, Marie-Josephein asla anlamadığı korkunç ve ne olduğu belirsiz uyanları tekrar ederlerdi. Sadece bir defa “zinanın” tam olarak ne anlama geldiğini sormuştu; sadece ekmek ve suyla, odasında bir hafta yalnız kalmak kadınsı olmayan merakını dindirememişti, ancak ceza cevapları bulmak için üçkâğıtçı olmayı öğretmişti. Ceza ona şu kutsal bilgiyi öğretmişti; bir erkek ve bir kadın arasındaki yakın ilişkiler kötüdür, evlilikte zorunludur ve nahoşturlar.</span></p>

  <p class="calibre1"><span class="calibre2">Lotte’nin yaşındayken Marie-Josephe; yaşarlarken birbirlerini sevmiş, kendisini ve Yves’i sevmiş, çocuklarını ve ailelerini yaratmak için sıkıntı ve acıya boyun eğmek zorunda kalmış</span> <span style="text-indent: 1.5em; font-size: 1em;">ve ölmüş olan anne ile babası için gözyaşı dökmüştü. Gözyaşı dökmüştü, çünkü kendi çocukluğundaki sihri yeniden yaratmak istiyorsa, kendisi ve gelecekteki eşi aynı şeyi yapmak zorunda kalacaklardı. Yeterince güçlü olacağını umuyordu ve Tanrının dünyayı neden böyle yaptığını merak ediyordu. Tanrının şaka yapıp yapmadığını merak ediyordu. Ancak, günah çıkarırken sorduğunda, rahip gülmüştü. Sonra da ona, insanların birbirlerini sevmemeleri gerektiğini, böylesi bir sevginin Tanrıya karşı saygısızlık olduğunu söylemişti. İnsanlar, sevgisi kutsal olan Tanrıyı sevmeliydiler. Ardından rahip ona öyle bir kefaret yükledi ki, Marie-Josephe neredeyse dayağı hak ettiğini sandı.</span></p>

  <p class="calibre1"><span class="calibre2">Bir defasında Başrahibe, öğrencilerine zina hakkında ders verdi. Onları öylesine bir şaşkınlık ve heyecan halinde bıraktı ki yatma zamanı geldiğinde uyumak yerine fısıldaşarak konuştular. Rahibeler, gece yarısı kontrollerini yaparken fısıldaş-maları duydular. O gece ve sonrasındaki bir ay boyunca rahibeler, yasak sözcükleri engellemek ve kendi sorumlulukları altmdakilerin uygun konumda -sırt üstü, eller örtünün üze-rinde- uyuduklarından emin olmak için öğrencilerin yanında kıpırdamadan ve uyanık olarak yattılar.</span></p>

  <p class="calibre1"><span class="calibre2">“Artık zeki, Paris’in sevilen kişisi ve bir metres olan,” dedi Lotte, “Mile de LEnclos’yu biliyorsun.”</span></p>

  <p class="calibre1"><span class="calibre2">“Ölümcül günah işlemiş,” dedi Marie-Josephe dehşete düşmüş vaziyette.</span></p>

  <p class="calibre1"><span class="calibre2"><sup class="calibre7">w</sup>O zaman saraydaki herkes cehenneme gidecek!”</span></p>

  <p class="calibre1"><span class="calibre2">“Herkes değil!</span> M<span class="calibre6" style="font-style: normal;">adam</span> <span class="calibre2">değil...”</span></p>

  <p class="calibre1"><span class="calibre2">“Hayır, zavallı annem değil,” dedi Lotte.</span></p>

  <p class="calibre1"><span class="calibre2">“Majesteleri de değil!”</span></p>

  <p class="calibre1"><span class="calibre2">“Şimdi değil, doğru, ama gençken, ah Marie-Josephe, Majesteleri en kötüsüydü!”</span></p>

  <p class="calibre1"><span class="calibre2">“Ah, susun, Majesteleri hakkında nasıl bu şekilde konuşabilirsiniz?”</span></p>

  <p class="calibre1"><span class="calibre2">“Beş para etmeyenlerin nereden geldiğini sanıyorsun?”</span></p>

  <p class="calibre1"><span class="calibre2">Marie-Josephe, Maine dükünün -ve erkek kardeşinin, kız kardeşlerinin ve üvey kız kardeşinin- var olduğunun şüphe götürmez gerçeğiyle birlikte, çocukların sadece evlilik sonucu oldukları inancına tutunmaya çalıştı.</span></p>

  <p class="calibre1"><span class="calibre2">“Majesteleri dilediğini yapabilir,” dedi Marie-Josephe.</span></p>

  <p class="calibre1"><span class="calibre2">Belki de, diye düşündü Marie-Josephe, Tanrı dünyadaki temsilcisi için çocuk yapma işini daha az korkunç hale getiri-yordur. Bu, Majestelerinin neden bu kadar çok çocuk yaptığını açıklardı.</span></p>

  <p class="calibre1"><span class="calibre2">“Kiliseye göre değil; Mme de Maintenon’a göre değil! Saray mensupları, Mme de Maintenon’un ona bekâret kemeri taktırdığını söylüyorlar.”</span></p>

  <p class="calibre1"><span class="calibre2">Utanan Marie-Josephe sessiz kaldı. Yaşça daha büyük olarak, daha bilgili olması gerekirdi. Lotte, Marie-Josephe’in bilgisiz olduğu bir alana teşebbüs etmişti.</span></p>

  <p class="calibre1"><span class="calibre2">“Ben cehenneme gitmeyeceğim, en azından, her halükarda, bu sebepten,” dedi Marie-Josephe tutunacak bir yer arayarak. “Siz de öyle...”</span></p>

  <p class="calibre1"><span class="calibre2">“Emin misin?” dedi Lotte kurnazca.</span></p>

  <p class="calibre1"><span class="calibre2">Marie-Josephe, Lotte’nin imasını anlamak istemeyerek ilerledi. “...ağabeyim de...”</span></p>

  <p class="calibre1"><span class="calibre2">“Güzel ağabeyin!” diye haykırdı Lotte. “Yves papazlıkta heba oluyor, ne yazık! Gözleri, saraydaki bütün kadınları mest ediyor.”</span></p>

  <p class="calibre1"><span class="calibre2">“...ya da... ya da...” Marie-Josephe sendeledi ve dengesini kaybetti. “Ya da Kont Lucien!”</span></p>

  <p class="calibre1"><span class="calibre2">Lotte, fikir birliğine ikna olarak Marie-Josephe’e bakakaldı. Ardından, Marie-Josephe’in şaşkın bakışları altında, bir hanımefendiye yakışmayacak şekilde aniden sesli sesli gülmeye başladı.</span></p>

  <p class="calibre1"><span class="calibre2">“Sevgili Marie-Josephe!” dedi. Gülmesi, kahkahaya dönüştü, sonra da soluklandı. Neden güldüğüne dair Marie-Josephe’in hiçbir fikri yoktu. “Bana şaka yapıyorsun; bense senin ciddi olduğunu düşündüm, arkadaşımın bazı konularda</span></p>

  <p class="calibre1"><span class="calibre2">çok bilgili, bazılarında da çok bilgisiz olduğunu düşündüm. Ama sen en başından beri hepsini biliyordun.” İçini çekti. “O halde, sanırım itibarımı seninle artırmaya çalışmamalıyım, çünkü abarttığımı anlarsın ve senin saygını kaybederim.” “Kaybedemezsiniz,” dedi Marie-Josephe, koşulların değişmesiyle tutunacak bir dal bulduğu için minnettardı. “Böyle bir şey asla olamaz.”</span></p>

  <p class="calibre1"><span class="calibre2">“Acaba,” dedi Lotte usulca.</span></p>

  <p class="calibre1"><span class="calibre2">Marie-Josephe ve Yves, görkemli Elçiler Merdiveni’nin alt kısmına vardılar ve Kral’ın, misafirlerini ağırladığı şatonun kalbine doğru ilerleyerek saray mensuplarının sırasına katıldılar. Çift merdivende sıkışık halde duran o kadar çok insan vardı ki Marie-Josephe özenle hazırlanmış süslemeleri, heykeli ve rengârenk mermeri zar zor görüyordu.</span></p>

  <p class="calibre1"><span class="calibre2">Bu akşama uygun başka bir kıyafeti olmadığı için aynı mavi elbiseyi giymişti, ancak Odelette, Lotte’nin tuhaf başlığı için bir dantel sıra daha yarattıktan sonra, Matmazel en iyi üçüncü yüksek başlığını Marie-Josephe’e ödünç vermekte ısrar etmişti. Marie-Josephe, bu akşam moda akımıyla çok da alakasız değilim, diye düşünerek başını dik tuttu.</span></p>

  <p class="calibre1"><span class="calibre2">Venüs Salonuna ulaştılar. Törenci Başı, bastonunu yere güm güm vurdu.</span></p>

  <p class="calibre1"><span class="calibre2">“Rahip de la Croix ve Mile de la Croix.”</span></p>

  <p class="calibre1"><span class="calibre2">Marie-Josephe, Majestelerinin ihtişamlı saray dairesine girdi.</span></p>

  <p class="calibre1"><span class="calibre2">Etraftaki altın ve gümüş rengi şamdanlardan yükselen mum kümeleri, avizelerin yontulmuş kristallerinden geçip gökkuşağı tayfı oluşturarak parıldayıp titreşiyordu. Pencerelerden, altın rengi güneş kabartmalanndan, duvar oymalarının altın varaklanndan ve mobilyaların üzerindeki kakmalardan mum ışığı yansıyordu. İşık, erkeklerin ceketlerindeki altın rengi işlemelerin, asilzade kadınların elbise ve iç eteklerini süsleyen altın ve gümüş rengi danteller ile mücevherlerin üzerinden</span></p>

  <p class="calibre1"><span class="calibre2">yansıyarak ışıldıyordu. Duvar ve tavandaki mükemmel resimleri aydınlatıyordu. Mermer zemin boyunca ışıldıyordu.</span></p>

  <p class="calibre1"><span class="calibre2">Dedikodu ve sohbetlerin karıştığı bir müzik, odaya yayıldı. Hatta Marie-Josephe, ölçülü bir müzik parçasının, kendisini büyüleyerek cilalı zeminde çılgınca hoplayıp zıplamasına yol açacağından korkmuştu.</span></p>

  <p class="calibre1"><span class="calibre2">Tavanda, Üç Kız Kardeşin<a id="footnote2"></a><sup class="calibre7"><a href="#bookmark2">2</a></sup> Taçlandırdığı Venüs, tanrıların dikkatini üzerinde toplamak için çiçek şeritleri savuruyordu; o kadar güzeldi, çiçeklerin yapraklan o kadar gerçekçiydi ki Marie-Josephe yukarı uzanarak çiyle ıslanmış bir çiçek çelengini yakaladığını hayal edebiliyordu. Parfümü, bu çiçeklerden yayılabilirdi. Aşk motifleri, Venüs Salonunu süslüyordu. Tanrıçaların bakışları altındayken, dostlanndan ya da parasından destek almayan, evlenmemiş bir koloni kadını bile olsanız her şey mümkündü. Ne de olsa, Mme de Maintenon Martinique’ten daha da azıyla gelmişti.</span></p>

  <p class="calibre1"><span class="calibre2">İnsan kalabalığı, kraliyet mensuplan ile asilzadelerin muhteşem birlikteliği, Venüs Salonunu dolduruyordu. Dünyadaki herkes, XIV. Louis’nin hükümdarlığının ellinci yıl kutlamasına katılmanın hayalini kuruyordu. Conde ve Conti’nin yabancı prensleri ile Lorraine, saygılarını sunmak üzere Papa Innocent’dan dahi önce varmışlardı. Akdeniz’in, Atlas Okyanusu’nun, İpek Yolu’nun diğer ucundaki uzak ülkelerden gelen asilzadeler, kısa süre sonra Majestelerine katılacaklardı.</span></p>

  <p class="calibre1"><span class="calibre2">Yves’in adının duyurulmasıyla, tasvip edici mırıltılar odanın içinde arı kümesi gibi uğuldadı. Herkes bakmak, başını eğerek selam vermek, gülümsemek ya da ona başını sallamak için döndü. Yves, olabilecek en zarif şekilde, kibar ve ağırbaşlı bir biçimde selamları kabul etti.</span></p>

  <p class="calibre1"><span class="calibre2">Saray mensupları, dalga halinde akın akın Yves’e doğru gittiler. Ona ulaşamadan, akıntı Kızıl Deniz gibi bozuldu ve bölündü.</span></p>

  <p class="calibre1"><span class="calibre2">Louis, bölünen dalganın arasından ilerledi. O geçerken, tebaası ve misafirleri başlarını eğerek selam verince, dalga hafifçe geriledi. Erkeklerin şapkalarındaki kuş tüyleri yere değiyor, kadınların iç eteklerindeki danteller yığılarak hışırdıyor vc renkli köpükler gibi Kral’ın ayaklarına doğru saçılıyorlardı. Saray mensupları dalgası Majestelerinin arkasından söndü, ancak kraliyet ailesi önde olma konusunda ısrarcıydı. Madam, saray mensupları dalgasını tam olarak bölemese de dev bir gemi gibi aralarından ilerliyordu.</span></p>

  <p class="calibre1"><span class="calibre2">Mösyö, Lorraine Şövalyesi’ni de beraberinde getirerek Madam’ı arkasından izledi; Lotte, Lorraine Dükü Charles’ın kolunda arkadan geldi. Yabancı prens, şövalyenin daha varlıklı ve daha kıdemli uzak bir akrabasıydı, ancak pek yakışıklı değildi. Yine de, Lotte’nin yüzü Lorraineli Charles’ın ilgisiyle kızardı. Lotte’nin canlılığı ve neşesi, ailesinin anne tarafının köklü sadeliğini alt etmişti.</span></p>

  <p class="calibre1"><span class="calibre2">Louis, Yves’den birkaç adım uzakta durdu.</span></p>

  <p class="calibre1"><span class="calibre2">Yves, Kral’ı zarif ancak çekingen bir biçimde selamladı. Marie-Josephe, içten bir reverans yaptı.</span></p>

  <p class="calibre1"><span class="calibre2">“Rahip de la Croix,” dedi Majesteleri. “Sizi akşam davetimde görmekten memnun oldum.”</span></p>

  <p class="calibre1"><span class="calibre2">“Teşekkür ederim, Majesteleri.”</span></p>

  <p class="calibre1"><span class="calibre2">Yves, Majestelerine doğru seri adımlarla ilerledi ve yeniden başını eğerek selam verdi.</span></p>

  <p class="calibre1"><span class="calibre2">“Bize maceralarınızı anlatmalısınız, Rahip,” dedi Louis. “Deniz canavarlarını nasıl yakaladığınızla ilgili her şeyi anlatın bize.”</span></p>

  <p class="calibre1"><span class="calibre2">“Evet, Majesteleri.”</span></p>

  <p class="calibre1"><span class="calibre2">Louis, bütün dikkatini Yves’e verdi. Louis, güneşti. Doğa filozofu Yves, Kralının ışığını yansıtıyordu. Ağabeyinin başarılarının gölgesinde görünmez olan Marie-Josephe, olan biteni izlemekte serbestti. Kraliyet ailesi, Marie-Josephe’i daha güvenli küçük bir akıntının içinde bırakarak Yves’i bir girdap gibi çevirmişti.</span></p>

  <p class="calibre1"><span class="calibre2">“Bize her şeyi anlatın, Rahip de la Croix.” Madam; Kral’ın, Mösyö’nün ya da Şövalye’nin onu kapıp kaçırmasından, bütün hikâyelerini kendilerine saklamasından korkar gibi, Yves’in koluna girdi. “Tek bir canavarı, gemiyi -tek bir deniz rüzgârını- dahi atlamayın!”</span></p>

  <p class="calibre1"><span class="calibre2">“Benim için zevktir, Madam. Her ne kadar yolculuğumuz, maceradan daha çok sıkıntı ve rahatsızlık içinde geçtiyse de.” Saray mensupları, itişerek Marie-Josephe’i geçtiler ve onunla iç çember arasını doldurdular. Beyefendiler ve leydiler de Yves’in yolculuğu, cesareti ve tehlikeli canavarlar üzerindeki zaferine olan hayretlerini ifade ettiler.</span></p>

  <p class="calibre1"><span class="calibre2">“Ne kadar da yakışıklı,” diye fısıldadı genç Chartres düşesi; eşi ve kuzeni Philippe d’Orleans’m ona taktığı ismiyle “Mme Lucifer.” Mme de Chartres’a eşlik eden Mile d’Armagnac, aynı fikirde olduğunu mırıldandı.</span></p>

  <p class="calibre1"><span class="calibre2">Mme de Chartres ve eşi, ne konuşuyor ne de bakışıyorlardı; Madam, titizlikle takındığı ilgisiz bir tutumla düşese başını salladı. Mme Lucifer Yves’e bakıp yelpazesini sallarken, Mile d’Armagnac da Mme Lucifer’in eşi Chartres’a bakarak kirpiklerini kırpıştırıyordu.</span></p>

  <p class="calibre1"><span class="calibre2">Lorraine Şövalyesi, Majestelerinin meşruluğu tanınmış kızının tepesinden bakıyordu. “Kalbinizi kıracaktır, leydilerim.” Sesi alçak, neşeli ve baskın çıkıyordu.</span></p>

  <p class="calibre1"><span class="calibre2">Marie-Josephe, daha yüksek sınıftan insanlara yol verdi. Girişin oradaki gölgelerde, izdihamdan uzakta, Yves’in çoğu zaman sadece ona ait olduğunu kendisine hatırlattı. Yalnız kaldıklarında, maceralarını dinleyebilirdi. Bu akşam, Yves’e aitti; Yves de saray mensuplarına aitti. Kral’ın takdirinin aydınlığında geçirdiği her anı hak etmişti.</span></p>

  <p class="calibre1"><span class="calibre2">Duman, ter ve parfümle hava ağırlaşmıştı. Bolluk Salonu’ndan iştah açıcı pastaların güzel kokusu geliyordu. Marie-Josephe’in midesi guruldadı. Açlığını görmezden geldi; seçeneği yoktu. Bütün gün çikolata ve pastadan başka bir şey yememişti; fazla tatlı yemekten başı ağrıyordu ve midesi çor-ha, ct ve salata için gurulduyordu. Ancak saray halkının hafif vemege davet edilmesine henüz saatler vardı.</span></p>

  <p class="calibre1"><span class="calibre2">Marie-Josephe, bir anlığına kalabalığın dışında olmaktan memnun, eşikten geçerek boş olan Diana Salonu’na geriledi. Bilardo masaları, Majestelerinin daveti için hazırdı. İkinci bir oda müziği grubu, boş odada çalıyordu.</span></p>

  <p class="calibre1"><span class="calibre2">Yeni başlayan bir müzik sesi, Mars Salonu’nda dolaştı. Marie-Josephe, kapı aralığından baktı. Yine başka bir orkestranın müzisyenleri, çalgılarını akort ediyorlardı. Majestelerinin müzik ustalarından biri olan M. Coupillet, müzisyenlerin önünde gergin bir biçimde gidip geliyordu.</span></p>

  <p class="calibre1"><span class="calibre2">Napolili Senyör Alessandro Scarlatti, muhteşem bir klavsenin<a id="footnote3"></a><sup class="calibre7"><a href="#bookmark3">3</a></sup> başında oturan genç oğlu Domenico’nun başında belli belirsiz görünüyordu. Klavsenin yanlarındaki cilalanmış tahtaya ve sedefe işlenmiş sahneler, mum ışığında parlıyorlardı. Açgözlülük bir günahtı, haset bir günahtı, ancak Marie-Josephe klavseni çalmaya imrendi.</span></p>

  <p class="calibre1"><span class="calibre2">Savaş ve zafer sahneleri etrafını çeviriyordu. Tavanda, tanrı Mars’ın iki tekerlekli arabasını yırtıcı kurtlar savaşın içine çekiyordu. Savaş ve galibiyet simgeleri bütün yüzeyleri kaplıyordu. Marie-Josephe, Majestelerinin müzik odası olarak Diana Salonunu seçmiş olmasını diledi çünkü mitsel avcı ile M. Bernini’nin yaptığı ve gençliğe özgü kibirle odada yukarı doğru dik dik bakan Kral’m beyaz mermer büstünü yeğliyordu. Majestelerini gençken tanımış olmayı diledi. Şimdi yakışıklıydı, elbette hâlâ yakışıklıydı, ancak otuz yıl önce çok güzeldi.</span></p>

  <p class="calibre1"><span class="calibre2">Senyör Scarlatti, genç Domenico’ya bağırarak bir emir verdi. Marie-Josephe biraz İtalyanca anlıyordu, çoğunlukla “No, no, no!” Domenico durdu ve ellerini kucağına koydu. Senyör Scarlatti, ezgiyi sözsüz bir anlatımla, ilave notaları da ekleyerek duyurdu. Senyör Scarlatti, klavsenin parlayan cilasına değneğiyle hafifçe vurdu. “Doodle-doodle-doodle -! Cajpisri?”</span></p>

  <p class="calibre1"><span class="calibre2">“Evet, baba.” Domenico yeniden başladı; Senyör Scarlatti kollarını kavuşturdu ve oğlu çalarken ona sert bir biçimde baktı. Marie-Josephe, Domenico’nun dâhi ve sevimli bir haylaz olduğunu düşündü.</span></p>

  <p class="calibre1"><span class="calibre2">Senyör Scarlatti, Marie-Josephe’i gözetliyordu. “Acaba bu, genç aritmetik öğretmeni mi?” Marie-Josephe’e doğru uzun adımlarla ilerleyerek elini öptü.</span></p>

  <p class="calibre1"><span class="calibre2">“İyi akşamlar, Senyör,” dedi Marie-Josephe.</span></p>

  <p class="calibre1"><span class="calibre2">“Prestijiniz artmış,” dedi Senyör Scarlatti.</span></p>

  <p class="calibre1"><span class="calibre2">“Giysilerimi değiştirdim,” dedi Marie-Josephe.</span></p>

  <p class="calibre1"><span class="calibre2">“Ayrıca Saint-Cyr’den Versailles’a ilerlediniz.” Ona anlamlı bir şekilde baktı. “Artık benden çok daha üstün olduğunuza göre, en azından bir öpücük umabilir miyim?”</span></p>

  <p class="calibre1"><span class="calibre2">Marie-Josephe’in yüzü kızardı. “Ağabeyim, beyefendileri öpmemden hoşlanmaz. Özellikle de evli beyefendileri.”</span></p>

  <p class="calibre1"><span class="calibre2">“Ama eğer sizi memnun edersem, onu memnun edersem, Majestelerini memnun edersem...”</span></p>

  <p class="calibre1"><span class="calibre2">“Beyefendi, küçük şarkımın -size olan hediyemin!- beni borçlu çıkaracağını bilmiyordum.” Elini çekti.</span></p>

  <p class="calibre1"><span class="calibre2">Senyör kıkırdadı. “O halde, siz saraya yeni geldiniz.”</span></p>

  <p class="calibre1"><span class="calibre2">“Öyle olduğunu biliyorsunuz. Sizden bir iyilik istediğimi unutun lütfen. Sizinle konuştuğumu da unutun lütfen!” “Acımasızsınız ve kalbimi kırıyorsunuz,” dedi. Kıvrak Fransızcası, yakınmasını yumuşattı.</span></p>

  <p class="calibre1"><span class="calibre2">“Sinyorina Maria!” Domenico ona doğru koştu ve iç eteğinin fırfırları arasında neredeyse kaybolarak kollarını kuvvetle beline sardı.</span></p>

  <p class="calibre1"><span class="calibre2">“Usta Demonico! Çok güzel çalıyorsun!”</span></p>

  <p class="calibre1"><span class="calibre2">Domenico, babasıyla birlikte öğrencilere çalmak üzere Saint-Cyr’i ziyaret ettiklerinde Marie-Jos£phe’in ona verdiği takma isme her zamanki gibi güldü. Marie-Josephe onu kucaklamak için diz çöktü.</span></p>

  <p class="calibre1"><span class="calibre2">“Pratik yapsa, daha da güzel çalacak.” Senyör Scarlatti içini çekti. “Burada pratik yaptık...” Dönüp, oğluna baktı. “Ama</span></p>

  <p class="calibre1">yeterli değil! Kaçıp gidiyor... oyun oynamak için! Kral için çalacağı gün! Zannedersiniz altı değil üç yaşında.”</p>

  <p class="calibre1"><span class="calibre2">“Ben altı yaşımda değilim. Sekizim!”</span></p>

  <p class="calibre1"><span class="calibre2">“Sus! Versailles’da altı yaşındasın. Pratik yap!”</span></p>

  <p class="calibre1"><span class="calibre2">Oğlan, Marie-Josephe’i beraberinde çekerek klavsene götürdü. Marie-Josephe, yanma oturdu.</span></p>

  <p class="calibre1"><span class="calibre2">“Deniz canavarınızı gördüm, Sinyorina Maria!” dedi.</span></p>

  <p class="calibre1">“Seni korkuttu mu?”</p>

  <p class="calibre1"><span class="calibre2">“Ah, hayır, o çok güzel; öyle güzel hikâyeler şakıyor ki!” “Senin şakıyacak kendi hikâyen var, genç adam,” dedi Senyör Scarlatti. “Doğru düzgün çalmazsan, efendimiz ne söyler? Vali bizi Napoli’den kovar.” Marie-Josephe’e yaklaşarak eğildi. “Ama o zaman, siz beni ödüllendirene kadar size tapmak için Fransa’da kalabilirim.”</span></p>

  <p class="calibre1"><span class="calibre2">“Çalışın, Kral’ı memnun edecek,” dedi Marie-Josephe önce Domenico’ya, sonra da Senyör Scarlatti’ye. “Ve Kral’m ödülü de, benim size vermeyi umabileceğimden daha fazlası olacaktır.” “Onun bütün zenginliklerini, tek bir öpücüğe değişirdim,” dedi Senyör Scarlatti.</span></p>

  <p class="calibre1"><span class="calibre2">Israrcılığı, arkadaşça bir esprinin ötesine geçiyordu; Marie-Josephe kendine, Senyör zengin ve ünlüyse, kendisinin de bir hanımefendi olduğunu hatırlattı.</span></p>

  <p class="calibre1"><span class="calibre2">“Senyör,” dedi Marie-Josephe sert bir biçimde, “onun bütün zenginliklerine -ve de unvanlarına- sahip olduğunuz zaman, yeniden konuşabiliriz.”</span></p>

  <p class="calibre1"><span class="calibre2">Senyör Scarlatti göğsüne vurdu. “Touche,” dedi. “Beni yendiniz. Kalbimi, duvarınıza zafer hatırası olarak asabilirsiniz.” “Kalbinizin, olduğu yerde kalmasını tercih ederim, Senyör, böylece onu müziğinize verebilirsiniz.”</span></p>

  <p class="calibre1"><span class="calibre2">“Ben hazırım,” dedi. “Domenico... Domenico o kadar da hazır değil. Beni hayal kırıklığına uğratıyor, M. Coupillet’i hayal kırıklığına uğratıyor, ama başka kimse fark etmeyecek. M. Galland, hazırlıklarımıza hayran oldu. En büyük emelim, sizi memnun etmek.”</span></p>

  <p class="calibre1">“Majestelerini memnun etmek,” dedi Marie-Josephe.</p>

  <p class="calibre1"><span class="calibre2">“Ve Majestelerini,” dedi Senyör Scarlatti.</span></p>

  <p class="calibre1"><span class="calibre2">Marie-Josephe, Domenico’yu yanağından öptü. “Çalışından memnun kalmayan kimse olmayacak,” dedi çocuğa, sonra da kalabalık Venüs Salonuna, merhametli sıcaklığa ve dumanlı ışığa aceleyle döndü.</span></p>

  <p class="calibre1"><span class="calibre2">Perde ve portakal ağaçlarıyla kısmen gizlenmiş girintilerden birinde, Mme Lucifer ve Mile D’Armagnac bir arada duruyorlardı.</span></p>

  <p class="calibre1"><span class="calibre2">Mme Lucifer’i, Chartres Düşesi olarak görmelisin, diye hatırlattı kendine Marie-Josephe. Marie-Josephe de la Croix, kraliyet ailesinin bir üyesi için takma isim kullanmamalı, özellikle de böyle iğneleyici bir takma ismi. Takma isim Madam’ı eğlendiriyordu, ancak toplum içinde duyduğunda dehşete düşmüş gibi davranmak zorundaydı.</span></p>

  <p class="calibre1"><span class="calibre2">Perdelerin arkasından buram buram tütün dumanı bulutu çıkıyordu. Mme de Chartres, keyifle küçük, siyah bir puroyu tüttürüyor, sonra da dumanı derince içine çekip hoşnutlukla üfleyen Mile d’Armagnac’a uzatıyordu. Marie-Josephe, onlara yaklaşmaya cesaret edebilmeyi diledi.</span></p>

  <p class="calibre1"><span class="calibre2">“işte küçük rahibe,” dedi Mme Lucifer.</span></p>

  <p class="calibre1"><span class="calibre2">“Öyle, Mme de Chartres.”</span></p>

  <p class="calibre1"><span class="calibre2">Marie-Josephe, tütünü tatmasını teklif edecek kadar alçak gönüllü olmaları umuduyla, utanarak gülümsedi.</span></p>

  <p class="calibre1"><span class="calibre2">“Sizce günah çıkarmaya mı gidiyor?” dedi Mile d’Armagnac. Duman, dudaklarının arasından sızarak portakal çiçeklerinin tatlı kokusuna karıştı.</span></p>

  <p class="calibre1"><span class="calibre2">“Belki de</span> <span class="calibre6">bizim</span> <span class="calibre2">günahlarımızı çıkarmaya.” Mme Lucifer, Marie-Josephe’in üzerine yürüdü. Korsesindeki mücevherler, gözleri kadar çılgınca parladı. “İşlediğimiz günahı ağabeyine mi yoksa Kral babama mı bildireceksin, canım?”</span></p>

  <p class="calibre1"><span class="calibre2">“Majesteleriyle konuşmak konumuma hiç uygun değil,” dedi Marie-Josephe. “Çalışmaları, ağabeyimin tüm vaktini alı-</span></p>

  <p class="calibre1"><span class="calibre3">yor.</span> Kendisi vaaz vermiyor ya da günah çıkarmalarda bulunmuyor.”</p>

  <p class="calibre1">“Papazlığa aykırı başka hangi öğretiyle meşgul?” <span class="calibre2">Mile</span> d’Armagnac daha arkadaş canlısı bir üslupla konuştu.</p>

  <p class="calibre1">“Ağabeyimin yaptığı hiçbir şey papazlığa aykırı değil!”</p>

  <p class="calibre1"><span class="calibre2">“Ne yazık,” dedi Mile d’Armagnac. “Ah, Mme de Chartres, böyle yakışıklı bir rahiple, insanın ne kadar çok günah işleyebileceğini düşünün.”</span></p>

  <p class="calibre1"><span class="calibre2">“Onları sayıyorum, canım, ve senin işleyebileceğinden bir tane fazla günah işleyebilirim.”</span></p>

  <p class="calibre1"><span class="calibre2">“Ah, iki tane, sanırım... çünkü siz evlisiniz.”</span></p>

  <p class="calibre1"><span class="calibre2">İki hanım da güldüler. Mile d’Armagnac puroyu, portakal ağaçlarının arkasına gerileyen Mme Lucifer’e uzattı.</span></p>

  <p class="calibre1"><span class="calibre2">Haberci, uzun adımlarla Mars Salonunun kapısına doğru ilerledi ve bastonunu parkeye üç defa güm güm vurdu.</span></p>

  <p class="calibre1"><span class="calibre2">“Davet başlıyor!”</span></p>

  <p class="calibre1"><span class="calibre2">Mme Lucifer, Mile d’Armagnac’ı görüş alanından çıkarmak için elbisesinin kolunu kaptı.</span></p>

  <p class="calibre1"><span class="calibre2">Majesteleri, Mars Salonuna ve bu akşamın gösterisine doğru yolu göstererek yaklaştı. Papa Hazretleri, sağ tarafında yürüyordu. Yves ise sol tarafında, Kral ve Papanın yanında, İngiltere’nin kral ve kraliçesinin önünde yürüyordu. Marie-Josephe, o kadar hayrete düşmüştü ki ağzı açık bir budala gibi girişin önünde dikiliyordu. Son anda, aceleyle yoldan çekildi ve içten bir reverans yaptı.</span></p>

  <p class="calibre1"><span class="calibre2">Majesteleri durakladı. Marie-Josephe, kendini onun beyaz ipek çoraplarına, yüksek topuklu kırmızı ayakkabılarına, güzel biçimleri ve küçük olmalarıyla ünlü, şimdiyse gut yüzünden son derece şişmiş ayaklarına bakarken buldu.</span></p>

  <p class="calibre1"><span class="calibre2">“Mile de la Croix,” dedi sert bir biçimde, “tütün kokusu alıyor musunuz?”</span></p>

  <p class="calibre1"><span class="calibre2">Marie-Josephe ayağa kalktı. Mme Lucifer Yves’le alay ettiği için, Marie-Josephe’in akimdan, Majestelerini arkasına dönmeye ve portakal ağaçlarının oraya bakmaya teşvik etmek&nbsp;</span><span class="calibre2" style="text-indent: 1.5em; font-size: 1em;">geçti. Ancak, Mme Lucifer ona puro ikram edecek kadar kibar olsaydı, Marie-Josephe tütün</span> <span class="calibre6" style="text-indent: 1.5em; font-size: 1em;">kokacaktı</span><span class="calibre2" style="text-indent: 1.5em; font-size: 1em;">; tamamıyla masum olduğunu iddia edemezdi.</span></p>

  <p class="calibre1"><span class="calibre2">“Bu... bu bir Martinique geleneği,” dedi; yalan da değildi.</span></p>

  <p class="calibre1"><span class="calibre2">“Putperest geleneği,” dedi Papa Hazretleri. “Vahşi Amerikalılardan edinilmiş.” Marie-Josephe, yüzüğünü öpecek kadar yakındı ancak ona bu şerefi bahşetmedi.</span></p>

  <p class="calibre1"><span class="calibre2">“Olsa olsa pis bir gelenektir. Tütün kullanılmasını onaylamıyorum, özellikle de hanımların,” dedi Louis. Mutsuz bir biçimde içini çekti. “Hem de yüksek başlıklardan daha fazla onaylamıyorum, ama kendi sarayımda nasıl bir etkim var? Görüyorum ki, memleketinizden berbat bir gelenek getirmişsiniz ve burada, Fransa’da kendinizi başka bir berbat geleneğe bağlamışsınız.”</span></p>

  <p class="calibre1"><span class="calibre2">“Affedin, Majesteleri,” diye fısıldadı Marie-Josephe, Kral’m onaylamayan bakışları altında cesaretini kaybederek.</span></p>

  <p class="calibre1"><span class="calibre2">Majesteleri ilerledi. Ancak ilerlerken, ağaçlara doğru bastonuyla uzanarak dalları kenara çekti ve Mme Lucifer ile Mile d’Armagnac’ı gözler önüne serdi. Puro dumanı, Majesteleri ve Papa Hazretlerini kuşatarak dışarı sürüklendi.</span></p>

  <p class="calibre1"><span class="calibre2">Mme Lucifer, reverans yapmadan önce küstah bir bakış attı. Majesteleri, son derece hoşnutsuz olarak, üzgün bir biçimde başını salladı ve müzik salonuna doğru devam etti. Maiyeti arkasından akıp gitti. Chartres, mahcup genç koca olarak, rezil olmuş karısını görmezden geldi.</span></p>

  <p class="calibre1"><span class="calibre2">Marie-Josephe, kendi davranışı hakkında Majestelerinin ne düşündüğünü, onu biraz olsun düşünüp düşünmediğini, kızını korumasının Majestelerini memnun edip etmediğini ya da kendisini kandırmaya çalışmış olmasının onu sinirlendirip sinirlendirmediğini merak etti.</span></p>

  <p class="calibre1"><span class="calibre2">Madam Lucifer, korkunç üslupla söylendi, puro izmaritini parlak parkeye savurdu ve yanan parmağını emdi. Yanan puronun altında, zemin cızırdadı. Kısa süre sonra, cila yanacaktı; puro tahtayı hafifçe kızartacaktı.</span></p>

  <p class="calibre1"><span class="calibre2">Kont Lucien, puroya bastonuyla havaya doğru hafifçe vurdu ve portakal ağaçlarından birinin gümüş rengi saksısına soktu. İfadesinde, kızgınlıktan ziyade eğlence okunuyordu. Mme Lucifer’in kendisini Kral’ın sessiz paylamasından Chretien Kontu kadar hızlı düşünebilmiş olsa, kurtaracabileceği kimsenin gözünden kaçmamıştı. Annelerinin meşhur kıvrak zekâsına rağmen, Athenais de Montespan ve XIV. Louis’nin çocukları hızlı düşünmeyle nadiren itham edilirlerdi.</span></p>

  <p class="calibre1"><span class="calibre2">Lotte hızla ilerlerken, Marie-Josephe’i saray mensuplarının sırasına çekti. Keyifle kıkırdayarak, kahkahasını gizlemeyi bıraktı. Toplum içindeki davranışlarını kontrol altında tutmada yılların deneyimiyle Madam, anlık bir kahkaha patlattı, sonra da dudaklarını sıkıca birbirine bastırdı.</span></p>

  <p class="calibre1"><span class="calibre2">“Ne kadar da hızlısın!” diye hayretini ifade etti Lotte. “Ne kadar cesurca!”</span></p>

  <p class="calibre1"><span class="calibre2">“Ben sadece doğruyu söyledim,” dedi Marie-Josephe.</span></p>

  <p class="calibre1"><span class="calibre2">Hâlâ yanan parmağını emen Madam Lucifer, geçerken ona dik dik baktı. Marie-Josephe minnettarlık ummuş olsa da, maruz kaldığı şey şüpheyle çatılan kaşlar oldu.</span></p>

  <p class="calibre1"><span class="calibre2">“Ama sigara içmekten dolayı azarlanacaksam,” dedi Marie-Josephe Lotte’ye usulca, “gerçekten içmiş olmayı tercih ederdim!”</span></p>

  <p class="calibre1"><span class="calibre2">“Sigara içmeye cesaret edecek olsam, Madam bana okkalı bir tokat atardı,” dedi Lotte. “Sana da.”</span></p>

  <p class="calibre1"><span class="calibre2">“Madam beni tokatlamasa dahi,” dedi Marie-Josephe, “rahibeler yeterince tokatladılar, Matmazel.”</span></p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1">Fransa’da 1589’dan 1793 e kadar hüküm süren kraliyet ailesi -&lt;n</p>

  <p class="calibre1"><a id="bookmark2"></a><a href="#footnote2">2</a></p>

  <p class="calibre1"><span class="calibre2">Yunan mitolojisinde Afrodit, Roma mitolojisinde Venüs adıyla bilinen aşk ve güzellik tanrıçasını süsleyen ve kendileri de tanrıçalar olan üç gûıel ku kardeş, Horalar, -çn</span></p>

  <p class="calibre1"><a id="bookmark3"></a><a href="#footnote3">3</a></p>

  <p class="calibre1">15. yy sonlarından 18 yy. sonlarına kadar kullanılmış klavyeli bir Batı çalgısı, <span class="calibre3">-çn</span></p>
</body>
</html>
