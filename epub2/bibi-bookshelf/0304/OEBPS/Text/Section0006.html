<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1><b>YEDİNCİ BÖLÜM</b></h1>

  <p><b>YA DA</b></p>

  <p><i><b>Şair can veriyor</b></i></p>

  <p><b>1</b></p>

  <p>Şiirin aynalı evinin ne denli hüzünlü olduğunu yalnızca gerçek şair bilir. Camın ardında, uzaklardaki yaylım ateşi takırdar ve yürek, çekip gitme ateşiyle yanıp tutuşur. Lermontov üniformasının düğmelerini ilikler; Byrron başucu komodininin çekmecesine bir tabanca koyar: Wolker dizelerinde kalabalıkla birlikte yürür; Halas hakaretlerine kâfiye düzer; Mayakovskı türküsünün gırtlağını çiğner. Aynalarda muhteşem bir savaş ortalığı kasıp kavurur.</p>

  <p>Aman dikkat! Şairler kazara aynalar evinin sınırlarını ge-çiklerinde ölümü karşılarında bulurlar, çünkü ateş etmeyi bilmezler ve ateş ederlerse de ancak kendi kafalarına isabet ettirirler.</p>

  <p>Eyvah! Duyuyor musunuz onları? Kafkasya'nın dolambaçlı yollarında bir at ilerliyor, birincisi Lermontov ve belinde bir tabanca var. Ama bakın bu nal sesleri başka, bir araba gıcırtılar çıkararak ilerliyor! Bu kez Puşkin, silahlı ve o da düelloya gidiyor!</p>

  <p>Ya şimdi ne işitiyoruz? Bir tramvay, soluk soluğa ve gürültücü bir Prag tramvayı. Bu tramvayda Jaromil var, bir banliyöden diğerine gidiyor. Üzerinde koyu renk bir elbise ve pardesü var, kravat ve şapka da takmış.</p>

  <p><b>2</b></p>

  <p>Hangi şair ölümünü düşlememiştir? Hangi şair bunun hayalini kurmamıştır? Ah, ölmek gerekiyorsa gülüm, sıcaklık ve ışığa dönüşerek, alevler içinde ölmeli... Jaromil'i, ölümünü alevler içinde tasarlamaya iten sizce hayal gücünün raslantısal bir oyunu mu sadece? Hiç de değil, çünkü ölüm bir mesajdır; ölüm konuşur, ölme eyleminin kendi semantiği vardır ve bir insanın, ölümü, nasıl ve hangi öğede bulduğunu bilmek önemlidir.</p>

  <p>Jan Masaryk, kaderinin tarihin kalın kabuğuna çarpıp kırıldığını gördükten sonra, 1948'de, kendisini Prag'daki saraylardan birinin avlusuna atarak hayatına son verdi. Üç yıl sonra, arkadaş sandığı kişilerin zulmüne uğrayan şair Constantin Biebl, Ikarus gibi yer öğesiyle ölmek ve ölümüyle, boşluk ve yerçekimi, düş ve uyanma arasındaki trajik uyuşmazlığın imgesini sunmak için, beşinci kattan aynı kentin (kendini pencereden atanlar kenti) kaldırımlarına attı kendini.</p>

  <p>Üstad Jean Hus ve Giardano Bruno ne iple, ne de kılıçla, ancak odun yığınları üstünde ölebilirlerdi. Böylece hayatları, çağların sonsuz boşluğu içinde uzaktan pırıldayan bir işaret ateşi, bir fener ışığı, bir meşale oldu, çünkü beden fanî, dü-şünceyse ebedîdir ve alevler karşısında titreyen varlık düşüncenin imgesidir. Jaromil'in ölümünden yirmi yıl sonra, Prag'da bir meydanda üzerine benzin döküp kendini yakan genç, suda boğularak ölseydi, haykırışını ulusun bilincine zor ulaştırırdı.</p>

  <p>Buna karşılık Ofelya'nm alevler içinde olabileceği ve günlerine dalgalar dışında başka bir yerde son verebileceği düşünülemez, çünkü suların derinliği insan ruhunun de-rinliğiyle birbirine karışır; su, kendi içlerinde, aşklarında, duygularında, bunamalarında, aynalarında ve girdaplarında yollarını kaybedenleri yokeden öğedir; halk türkülerinde, nişanlıları savaştan dönmeyen genç kızlar suda bcğulur; Harriet Shelley suya atar kendini, Seine nehrinde boğulur Paul Celan.</p>

  <p><b>3</b></p>

  <p>Tramvaydan indi ve önceki gece,' esmer güzel kızı yalnız bırakıp alelacele sıvıştığı villaya yöneldi.</p>

  <p>Xavier'yi d ışündü: başlangıçta yalnızca o, yani Jaromil vardı. Sonra Jaromil Xavier'yi, eşini ve onunla birlikte hayalci ve maceracı öbür yaşamını yarattı.</p>

  <p>Rüya haliyle uyanıklık hali, şiirle yaşam, eylemle düşünce arasındaki çelişkinin ortadan kalktığı an işte geldi çattı. Bu arada Xavier ile Jaromil arasında çelişki de yokoldu.</p>

  <p>Sonunda ikisi birbirine karıştı ve tek bir varlık haline geldiler. Düşlerin adamı eylem adamı, düş macerası yaşam macerası oldu.</p>

  <p>Villaya yaklaştıkça eski ürkekliğinin yeniden ortaya çıktığını ve boğazındaki gıcıkla daha da arttığını (annesi çıkmasını istemiyordu, ona kalırsa yatsa daha iyi ederdi) hissediyordu.</p>

  <p>Kapının önünde tereddüt etti ve cesaret kazanmak için yakın zamanlarda yaşadığı tüm büyük günleri kafasında canlandırmak zorunda kaldı. Kızıl saçlı kızı, geçirdiği sorgulamaları, polisleri ve kendi gücü ve iradesiyle harekete geçirdiği olayların işleyişini düşünüyordu.</p>

  <p>"Ben Xavier'yim..." diye düşündü ve kapıyı çaldı.</p>

  <p><b>4</b></p>

  <p>Davet için biraraya gelen topluluk kadınlı erkekli genç oyuncular, genç ressamlar ve güzel sanatlar öğrencilerinden oluşuyordu; ev sahibi de bizzat eğlenceye katılıyordu ve evin tüm odalarını davet için açmıştı. Sinemacı kız Jaromil'i birkaç kişiyle tanıştırdı, şarabını kendi seçmesini rica ederek eline bir bardak tutuşturdu ve yanından ayrıldı.</p>

  <p>Jaromil, gece giysisi, beyaz gömleği ve kravatıyla kendini gülünç derecede yapay hissediyordu; çevresindekilerin hepsi özensiz ve doğal giyinmişlerdi, çoğunun üzerinde bir kazak vardı. Oturduğu sandalyenin üzerinde kıpırdanıp duruyordu. Sonunda kararını verdi; ceketini çıkarıp bir sandalyenin arkasına koydu, gömleğinin yakasını açtı ve kravatını gevşetti; biraz daha rahatlamıştı.</p>

  <p>Dikkat çekmek için herkes birbiriyle yarışıyordu. Genç oyuncular, yüksek sesle ve yapay bir şekilde konuşarak sanki sahnedeymiş gibi davranıyorlar, her biri kendi düşüncesini ya da görüşlerinin özgünlüğünü değerlendirmek için elinden geleni yapıyordu. Daha şimdiden bardaklarca şarap içmişti ve konuşmayı izlemeye çalışıyordu; birkaç kez, küstahça espritüel bulduğu ve başkalarının dikkatlerini birkaç saniyeliğine çeken bir cümle telâffuz etmeyi başardı.</p>

  <p><b>5</b></p>

  <p>Duvann ardındaki bir radyodan gelen gürültülü dans müziğini duydu; kısa bir süre önce belediye üçüncü odayı kiracılara vermişti; dul kadının oğluyla birlikte yaşadığı iki oda her yanı gürültüyle kuşatılmış bir sessizlik adaşıydı.</p>

  <p>Anne müziği duyuyor. Yalnız. Sinemacı kızı düşünüyor. Onu ilk gördüğünde, oğluyla arasında bir aşk tehlikesini sezmişti. Oğlunu elinde tutmak için uygun bir konuma önceden yerleşmek amacıyla, onunla dost olmaya çalıştı. Ama şimdi çabalarının hiçbir işe yaramadığını anlıyor ve kendini küçük düşmüş hissediyor. Sinemacı onu geceye davet etmeyi bile düşünmedi. Onu kenara ittiler.</p>

  <p>Bir gün sinemacı, zengin bir aileden geldiğini ve öğrenimini sürdürmek için siyasal bir desteğe ihtiyacı olduğunu, Ulusal Güvenliğin sinema kulübünde bu yüzden çalıştığını ağzından kaçırmıştı.</p>

  <p>Şimdiyse anne, bu vicdansız kızın kendi çıkan için her şeyi sömürmeyi bildiğini düşünüyor; onun için anne, Jaromil'e yaklaşmakta kullandığı bir basamaktan başka bir şey değildi.</p>

  <p><b>6</b></p>

  <p>Ve yarışma devam ediyordu: herkesin amacı dikkatleri üzerine toplamaktı. Bir piyanonun başına geçmişti, çiftler dansediyor, birbirine yakın gruplar gülüyor ve yüksek sesle konuşuyorlardı; alay etme konusunda herkes birbiriyle yarışıyor, herkes bütün gözler kendi üzerinde alsun istiyordu.</p>

  <p>Martynov da oradaydı; iriyan, yakışıklı ve belindeki hançerle neredeyse yapmacık denecek kadar zarifti. Etrafını kadınlar sarmıştı.</p>

  <p>Lermontov'un nasıl da canını sıkıyordu...! Yüce Tanrı bu serseme bu denli güzel bir yüz ve Lermontov'a da kısa bacaklar vermekle adaletsiz davranmıştı. Ama şairin uzun bacakları yoksa, onu başkalarından üstün kılan zehir gibi kafası vardır.</p>

  <p>Martynov'un grubuna yaklaşmıştı ve fırsat kolluyordu. Sonra patavatsızca bir şey söyledi ve çevresindeki şaşkın insanları izlemeye koyuldu.</p>

  <p><b>7</b></p>

  <p>Sinemacı kız (uzun süren bir aradan sonra) tekrar odada boy gösterdi. Jaromil'e yaklaşıp kahverengi iri gözlerini ona dikti: "Nasıl, eğleniyor musunuz?"</p>

  <p>Jaromil, genç kadının odasında karşılıklı oturup, bakışlarıyla birbirlerine perçinlendikleri sırada yaşadıkları o güzel ânı yeniden yaşayacağını düşündü. "Hayır," diye cevap verdi, gözlerinin içine bakarak.</p>

  <p>-<span>&#160;&#160;&#160;&#160;&#160;&#160;</span>Sıkılıyor musunuz?</p>

  <p>-<span>&#160;&#160;&#160;&#160;&#160;&#160;</span>Buraya sizin için geldim, ama siz hep gidiyorsunuz. Sizinle birlikte olamayacaksam beni neden davet ettiniz?</p>

  <p>-<span>&#160;&#160;&#160;&#160;&#160;&#160;</span>Ama burada bir sürü ilgi çekici insan var.</p>

  <p>-<span>&#160;&#160;&#160;&#160;&#160;&#160;</span>Kuşkusuz. Ama benim için onlar, sizin yanınızda olmanın bahanesinden başka bir şey değil. Size yaklaşmak için çıkmak istediğim basamaklar sadece.</p>

  <p>Kendini gözüpek buluyor ve konuşmadaki ustalığından memnun oluyordu. Kız güldü: "Bu gece burada basamaktan bol bir şey yok!"</p>

  <p>-<span>&#160;&#160;&#160;&#160;&#160;&#160;</span>Belki de basamaklar yerine, bana, size daha kolay ulaşabileceğim gizli bir merdiven gösterebilirsiniz.</p>

  <p>Sinemacı gülümsedi: "Deneyeceğiz" dedi. Elinden tuttu ve odasının kapısına çıkan merdivene götürdü. Jaromil'in kalbi daha hızlı atmaya başladı.</p>

  <p>Boşuna. Daha önceden tanıdığı bu odada da başka konuklar vardı.</p>

  <p><b>8</b></p>

  <p>Yan odadakiler radyoyu kapayah hayli oldu, gecenin karanlığında anne oğlunu bekliyor. Uğradığı bozgunu düşünüyor. Ama sonra, bu savaşı kaybetmiş olmasına rağmen mücadeleye devam edeceğini geçiriyor aklından. Evet, aynen böyle hissediyor: mücadele edecek, onu elinden almalarına izin vermeyecek, ondan ayrılmayı kabul etmeyecek, hep onun yanında olacak, hep onu izleyecek. Bir koltukta oturuyor, ama yürümeye koyulduğunu hissediyor, ona ulaşmak, onu geri almak için uzun bir gecede yürümeye koyulduğunu...</p>

  <p><b>9</b></p>

  <p>Sinemacının odası söylev ve dumanla doluydu ve bunların ardından (otuz yaşlarında) bir adam, uzunca bir süredir Jaromil'e dikkatle bakıyordu: "Sanırım senden sözedildiğini işittim," dedi sonunda.</p>

  <p>-<span>&#160;&#160;&#160;&#160;&#160;&#160;</span>Benden mi? diye sordu Jaromil memnuniyetle.</p>

  <p>Adam Jar ımil'e, çocukluğundan beri ressamın evine gidenin kendisi olup olmadığını sordu.</p>

  <p>Jaromil, ortak bir ilişki aracılığıyla bu yabancı insanlar topluluğuna bağlanmaktan mutlu oldu ve hemen onayladı.</p>

  <p>"Ama onu uzun zamandır ziyaret etmemişsin," dedi adam.</p>

  <p>-<span>&#160;&#160;&#160;&#160;&#160;&#160;</span>Evet, uzun zamandır.</p>

  <p>-<span>&#160;&#160;&#160;&#160;&#160;&#160;</span>Pekiyi, neden?</p>

  <p>Jaromil ne cevap vereceğini biliniyordu, omuz silkti.</p>

  <p>"Ben nedenini biliyorum, kariyerin tehlikeye girer diye."</p>

  <p>Jaromil işi alaya vurmayı denedi: "Kariyerifrı mi?"</p>

  <p>-<span>&#160;&#160;&#160;&#160;&#160;&#160;</span>Dizelerini yayınlıyorsun, toplantılarda şiir okuyorsun, ey sahibesi kendi siyasal şöhretini korumak için seni konu alan bir film yapıyor. Oysa ressamın sergi açma hakkı yok. Basında ona halk düşmanı gözüyle bakıldığını biliyor musun?</p>

  <p>Jaromil susuyordu.</p>

  <p>"Biliyor musun, bilmiyor musun?"</p>

  <p>-<span>&#160;&#160;&#160;&#160;&#160;&#160;</span>Evet, böyle bir şeyler duydum.</p>

  <p>- Resimleri burjuva iğrençlikleriymiş. Jaromil susuyordu. "Şimdi ne yaptığını biliyor musun?" Jaromil omuz silkti.</p>

  <p>"Liseden kovdular, bir şantiyede işçi olarak çalışıyor, çünkü düşüncelerinden vazgeçmek istemiyor. Ancak lamba ışığında resim yapabiliyor. Ama güzel tablolar yapıyor, sense boktan şiirler yazıyorsun!"</p>

  <p><b>10</b></p>

  <p>Bir patavatsızlık, bir patavatsızlık daha, öyle ki sonunda yakışıklı Martynov alındı. Herkesin önünde Lermontov'u azarladı.</p>

  <p>Ne demek? Lermontov esprilerinden vaz mı geçecekti? Özür mü dilemek zorundaydı? Asla!</p>

  <p>Arkadaşları uyardılar. Bir aptallık uğruna düelloyu göze almak çılgınca bir şey. En iyisi anlaşmak. Hayatın, onurun gelgeç saman alevinden daha değerlidir Lermontov! Ne demek? Onurdan daha değerli bir şey var mı? Evet Lermontov, hayatın, eserin. Hayır, hiçbir şey onurdan daha değerli değildir! Onur gururunun açlığından başka bir şey değil Lermontov. Onur aynaların bir aldatmacası, onur, yarın burada olmayacak olan bu önemsiz seyirci topluluğu için bir gösteriden başka bir şey değil!</p>

  <p>Ama Lermontov genç ve içinde yaşadığı saniyeler edebiyat kadar geniş, ona bakan bu bay ve bayanlar dünyanın ta kendisi! Ya sert erkek adımlarıyla bu dünyayı katedecek ya da yaşamaya layık olmayacak!</p>

  <p><b>11</b></p>

  <p>Aşağılanmanın çamurunun yanaklarından aktığını hissediyor ve bu lekeli suratla bir dakika bile bu insanlar arasında kalamayacağını biliyordu. Onu sakinleştirmeye, teselli etmeyi çalışmaları boşunaydı.</p>

  <p>"Bizi uzlaştırmaya çalışmanın yaran yok," dedi. "Uzlaşmanın mümkün olmadığı durumlar vardır." Sonra yerinden kalktı ve sinirli bir şekilde muhatabına döndü: "Kişisel olarak, ressamın amele olmasına ve lamba ışığında resim yapmasına üzülürüm. Ama objektif olarak bakmak gerekirse, resimlerini mum ışığında yapmasının ya da hiç yapmamasının önemi yok. Hiçbir şey değişmez. Resimlerinin dünyası çoktan öldü. Gerçek yasam başka yerde! Bambaşka bir yerde! Ondan ayağımı kesmemin nedeni budur. Onunla, olmayan sorunları tartışmak ilgimi çekmiyor. Daha iyi olsun! Ölülerle işim yok! Toprağı bol olsun. Senin için de aynı şeyi söylüyorum, toprağın bol olsun," dedi işaret parmağını muhatabına dikerek. "Ölmüşsün, haberin bile yok."</p>

  <p>Adam yerinden kalktı ve "bir cesetle bir şair arasındaki kavganın sonucunun ne olacağı herhalde ilgini çeker" dedi.</p>

  <p>Jaromil, kanın beynine sıçradığım hissetti: "Deneyelim" dedi ve karşısındakine vurmak için yumruğunu uzattı. Ama rakibi kolunu yakaladı, sertçe büküp kendi ekseni etrafında döndürdü ve bir eliyle ensesinden, bir eliyle pantolonundan kavradı ve havaya kaldırdı. "Şairi nereye götüreyim?" diye sordu.</p>

  <p>Birkaç saniye öncesine kadar iki rakibi uzlaştırmaya çabalayan insanlar gülmelerini engelleyemediler. Adam, gevşek, umutsuz bir balık gibi çırpınan Jaromil'i sımsıkı havada tutarak odayı katedip balkona kadar gitti. Balkon kapısını açıp şairi yere bıraktı ve koşarak uzaklaştı.</p>

  <p><b>12</b></p>

  <p>Bir silah patladı, Lermontov eliyle göğsünü tuttu ve Jaromil balkonun buz tutmuş betonuna düştü.</p>

  <p>Ah! Ne yazık ki, silah atışlarının ününün, tekme atışlarının ününe sıklıkla karıştığı Bohemya'dayız!</p>

  <p>Ama yine de, Lermontov'un bir karikatürü olduğu için Jaromil ile dalga mı geçmemiz gerekir? Deri pardesüsü ve kurt köpeğiyle Andre Breton'u taklit ettiği için ressamla alay etmemiz mi gerekir? Andre Breton da, benzemeye çalıştığı soylu bir şeylerin taklidi değil miydi? Karikatür insanın ebedî kaderi değil midir?</p>

  <p>Zaten durumu tersine çevirmek son derece kolay.</p>

  <p><b>13</b></p>

  <p>Bir el silah patladı, Jaromil eliyle göğsünü tuttu ve Lermontov balkonun buz tutmuş betonuna düştü.</p>

  <p>Çarın subaylanna özgü merasim üniforması kana bulanmış bir halde yerden kalkıyor. Dehşet terkedilmiş bir durumda. Burada, düşüşüne görkemli bir anlam katabilecek edebiyat tarihçisinin ve onun merhemlerinin yokluğu hissediliyor. Burada, patlamasıyla çocukça aşağılanışını ortadan kaldıracak tabancanın eksikliği hissediliyor. Burada yalnızca, pencerenin ardından ulaşan ve onu sonsuza dek lekeyen gülüşmeler var.</p>

  <p>Parmaklığa yaklaşıp aşağıya bakıyor. Ama ne yazık ki balkon, atladığında kesin olarak öleceği kadar yüksek değil. Hava soğuk. Kulakları dondu, ayakları buz tuttu. Ayaklan üzerinde sekip duruyor ve ne yapacağını bilemiyor. Balkon kapısının açılmasından ve alaycı suratların belirmesinden korkuyor.</p>

  <p>Tuzağa düştü. Güldürünün tuzağına yakalandı.</p>

  <p>Lermontov ölümden korkmuyor, onu korkutan gülünç duruma düşme. Atlamak isterdi, ama atlamıyor, çünkü intiharın trajik, başarıya ulaşamayan intihar girişiminınse gülünç olduğunu biliyor.</p>

  <p>(Ama nasıl olur? Ne garip bir cümle! Sonuca ulaşsın, ulaşmasın, bir intihar, aynı nedenlerle ve aynı cesaretle yöneldiğimiz tek bir eylemdir! O halde trajik olanla, gülünç olan arasında fark neye dayanıyor? Yalnızca başarının raslantı-sallığma mı? Bayağılığı yücelikten ayıran nedir? Söyle, Lermontov! Yalnızca aksesuarlar mı? Bir tabanca ya da bir tekme mi? Yalnızca, tarihin insanın yaşam macerasının önüne çıkardığı dekorlar mı?)</p>

  <p>Yeter! Balkonda olanjaromil. Üzerinde beyaz gömleği var, kravatını gevşetmiş ve soğuktan titriyor.</p>

  <p><b>14</b></p>

  <p>Tüm devrimciler alevleri sever. Percy Bysshe Shelley de ateşte ölmeyi düşlerdi. Büyük şiirindeki âşıklar odunların üzerinde birlikte can verirler.</p>

  <p>Âşıklar Shelly ve karısını canlandırırlar, oysa Shelly suda boğularak ölmüştür. Ama dostları, ölümün bu anlamsal (semantik) hatasını onarmak isterlermişcesine, balıkların kemirdiği bedenini yakmak için deniz kıyısına büyük bir odun yığını dikmişlerdir.</p>

  <p>Ölüm, alevler yerine üzerine ayazı salarak, Jaromil'le de alay etmek istiyor.</p>

  <p>Jaromil ölmek istiyor; intihar düşüncesi bülbülün sesi gibi çekici geliyor ona. Üşüttüğünü, hasta olacağını biliyor, ama odaya geri dönmüyor, artık aşağılanmaya katlanacak durumda değil. Kendisine huzur verecek tek şeyin, ölümün kucağı, tüm bedeni ve ruhuyla dolduracağı ve sonunda yüceliğe kavuşacağı o kucak olduğunu biliyor; intikamını alabilecek ve kendisine gülenleri cinayetle suçlayabilecek tek şeyin ölüm olduğunu biliyor.</p>

  <p>Ölümün işini kolaylaştırmak için kapının önüne yatıp, soğuğun alttanalta kavurmasına müsaade etmeye karar verdi. Yere oturdu. Beton o kadar soğuktu ki, birkaç dakika sonra altı uyuştu. Uzanmak istedi, ama sırtını donmuş betona yaslamaya cesaret edemeyip kalktı.</p>

  <p>Ayaz tüm bedenini sarıp sarmalıyordu; ince pabuçlarının içine, pantolonunun ve jimnastik külodunun altına işliyor, soğuk elini gömleğinin altına sokuyordu. Jaromil'in dişleri takırdıyor, boğazı ağrıyordu; yutkunamıyor ve öksürüyordu: sonunda çişi geldi. Donmuş parmaklarıyla pantolonunun önünü açtı ve yere işedi; organını tutan elinin soğuktan titrediğini görüyordu.</p>

  <p><b>15</b></p>

  <p>Izdıraptan, betonun üzerinde kıvranıyordu, ama kendisiyle alay edenlerin yanına gitmek için kapıyı açmayı dünyada kabul edemezdi. Acaba ne yapıyorlardı? Neden onu aramıyorlardı? Bu kadar kötü müydüler? Ya da çok mu sarhoşlardı? Ne kadar zamandan beri burada soğuktan titriyordu?</p>

  <p>Birden odanın lambası söndü ve geriye çok cansız bir ışık kaldı.</p>

  <p>Jaromil pencereye yaklaştı ve pembe abajurlu küçük bir lambanın aydınlattığı divanı gördü. Uzun süre baktıktan sonra birbirine sarılmış iki beden farketti.</p>

  <p>Dişleri lakırdar ve titrer bir halde seyrediyordu. Yarı kapalı perde, adamın bedeninin sardığı kadın bedeninin sinemacı kıza ait olup olmadığını kesin olarak anlamasına engel oluyorsa da, her şey bunu doğrular gibiydi: bu kadının saçları da siyah ve uzundu.</p>

  <p>Ama bu adam kim? Aman Tanrım, Jaromil onu tanıyor, çünkü bu sahneyi daha önce de görmüştü! Soğuk, kar, dağlarla çevrili bir teras ve aydınlık bir pencerenin ardında Xavier ve bir kadın! Halbuki bu günden itibaren Xavier ve Jaromil tek ve aynı kişi olacaklardı! Nasıl olur da Xavier ona ihanet eder? Tanrım, nasıl oluyor da onun gözleri önünde sevgilisiyle sevişiyor?</p>

  <p><b>16</b></p>

  <p>Şimdi oda zifiri karanlıktı. Ne işitecek, ne görecek bir şey kalmıştı. Jaromil'in kafasında da hiçbir şey kalmamıştı: ne öfke, ne pişmanlık, ne aşağılanma; kafasında yalnızca dehşet bir soğuk vardı. Burada daha fazla kalmaya dayanamazdı. Camlı kapıyı açıp içeri girdi. Hiçbir şey görmek istemiyordu. Sağa sola bakmadan, hızla odadan geçti.</p>

  <p>Koridorda ışık vardı. Merdivenlerden inip, ceketini bırakmış olduğu odanın kapısını açtı. İçerisi karanlıktı. Girişten süzülen zayıf ışık, horlayarak uyuyan birkaç karaltıyı aydınlatıyordu. Jaromil hâlâ titriyordu. Sandalyeler üzerinde el yordamıyla ceketini aradı, ama bulamadı. Aksırdı, odadakilerden biri uyanıp söylendi.</p>

  <p>Sofaya geçti. Pardesüsü portmantoda asılıydı. Gömleğinin üstüne pardesüyü geçirip şapkasını aldı ve villadan çıktı.</p>

  <p><b>17</b></p>

  <p>Cenaze alayı hareket etti. En önde, bir atın çektiği cenaze arabası var. Arabanın arkasında yürüyen Bayan Wolker, beyaz yastığın bir köşesinin tabutun kapağının dışında kaldığını gördü; bu sıkışmış kumaş parçası sanki bir sitemdi; minik oğlunun (daha yirmi dört yaşındaydı!) son uykusuna yattığı yatak iyi yapılmamıştı; çocuğun başının altındaki bu yaşlığı düzeltmek için karşı konmaz bir istek duydu.</p>

  <p>Kilisede tabut yere indirildi ve çelenlder etrafına dizildi. Büyük anne felç geçirmişti ve görebilmek için gözkapağını parmağıyla kaldırması gerekiyordu. Tabutu, çelenkleri inceledi. Çelenklerden birinin üzerinde Martynov'un adı vardı. "Atın bunu!" diye emretti. Felçli gözkapağını parmağıyla kaldırarak açık tuttuğu yaşlı gözüyle, henüz yirmi altı yaşında olan Lermontov'un son yolculuğunda vefakâr bir şekilde üzerine titriyordu.</p>

  <p>1<b>8</b></p>

  <p>Jaromil (daha yirmi yaşında bile değil!) odasında ve ateşler içinde kıvranıyor. Doktor zatürree teşhisi koydu.</p>

  <p>Duvarın ötesinden, gürültücü bir şekilde tartışan kiracıların sesleri geliyor. Ama anne yan odanın gürültüsünü işitmiyor. Kafasında ilaçlar, sıcak ıhlamurlar ve nemli kompreslerden başka bir şey yok. Küçüklüğünde de, onu kıpkırmızı ve ateşler içinde ölümün elinden almak için günlerce başucundan ayrılmamıştı. Bu kez de, aynı tutku, sabır ve sadakatle üzerine titreyecekti.</p>

  <p>Jaromil uyuyor, sayıklıyor, uyanıyor ve yeniden sayıklamaya başlıyor; yüksek ateş alevler halinde bedenini sarmalıyor.</p>

  <p>Evet, yine de alevler mi? Her şeye rağmen sıcaklık ve ışığa dönüşecek mi?</p>

  <p><b>19</b></p>

  <p>Annenin karşısında, Jaromil ile konuşmak istediğini söyleyen bir yabancı var. Anne reddediyor. Adam kızıl saçlı kızın adını anıyor. "Oğlunuz kızın kardeşini ihbar etti. Şu an ikisi de tutuklu. Kendisiyle konuşmam gerek." Annenin odasında, ayakta karşı karşıya duruyorlar; anne için bu oda şimdi oğlunun odasının girişinden başka bir şey degil; cennetin kapısını bekleyen silahlı melekler gibi odanın kapısında nöbet tutuyor. Yabancının sesindeki saygısızlık anneyi sinirlendiriyor. Oğlunun odasının kapısını açıyor. "Konuşun bakalım!"</p>

  <p>Yabancı, ateşle sayıklayan genç adamın kıpkırmızı yüzüyle karşı karşıya geldi. Anne, alçak ve kararlı bir sesle adama şunları söyledi: "Ne konuda konuşmak istediğinizi bilmiyorum, fakat sizi temin ederim, oğlum ne yaptığını biliyordu. Ne yaptıysa işçi sınıfının çıkarı için yaptı."</p>

  <p>Oğlunun ağzından sık sık duyduğu, ama o ana kadar kendisine yabancı olan bu kelimeleri telâffuz ederken sonsuz bir güç duyuyordu; şimdi oğluyla, hiçbir zaman olmadığı kadar güçlü bir şekilde birleşmişti; eşsiz bir maddeden yapılmış tek bir evnin halindeydiler.</p>

  <p>Xavier'in elinde, içinde Çekçe defteriyle tabiat bilgisi kitabı bulunan çantası vardı.</p>

  <p>"Nereye gitmek istiyorsun?"</p>

  <p>Xavier gülümsedi ve pencereyi gösterdi. Pencere açıktı, dışanda güneş vardı ve uzaktan şehrin macera dolu gürültüleri geliyordu.</p>

  <p>"Beni de birlikte götüreceğine söz vermiştin..."</p>

  <p>-<span>&#160;&#160;&#160;&#160;&#160;&#160;</span>O eskidendi, dedi Xavier.</p>

  <p>-<span>&#160;&#160;&#160;&#160;&#160;&#160;</span>Bana ihanet etmek mi istiyorsun?</p>

  <p>-<span>&#160;&#160;&#160;&#160;&#160;&#160;</span>Evet, sana ihanet edeceğim.</p>

  <p>Jaromil'in soluğu kesilmişti. Hissettiği tek şey Xavier'den tarif edilmez derecede nefret ettiğiydi. Daha geçenlerde, kendisiyle Xavier'nin ikili bir görünüm altında tek bir varlık olduklarını düşünüyordu, ama şimdi Xavier'nin bambaşka biri ve Jaromil'in amansız düşmanı olduğunu anlıyor.</p>

  <p>Xavier üzerine eğiliyor ve yüzünü okşuyordu: "Güzelsin, çok güzelsin..."</p>

  <p>-<span>&#160;&#160;&#160;&#160;&#160;&#160;</span>Neden benimle bir kadınla konuşur gibi konuşuyorsun? Deli misin sen? diye bağırdı Jaromil.</p>

  <p>Ama Xavier devam ediyordu: "Çok güzelsin, fakat sana ihanet etmem lazım."</p>

  <p>Sonra geri dönüp açık pencereye yöneldi. "Ben kadın değilim, kadın değilim!" diye bağırıyordu arkasından Jaromil.</p>

  <p><b>21</b></p>

  <p>Ateş geçici olarak düştü, Jaromil çevresine bakmıyor; duvarlar çıplak, üniformalı adamın çerçeveli fotoğrafı kaybolmuş. "Babam nerede?"</p>

  <p>-<span>&#160;&#160;&#160;&#160;&#160;&#160;</span>Baban artık burada değil, dedi anne müşfik bir sesle.</p>

  <p>-<span>&#160;&#160;&#160;&#160;&#160;&#160;</span>Neden? Kim kaldırdı?</p>

  <p>-<span>&#160;&#160;&#160;&#160;&#160;&#160;</span>Ben canım. Bize bakmasını istemiyorum. Aramıza birisinin girmesini istemiyorum. Artık sana yalan söylememin yararı yok. Öğrenmen gerekir. Baban senin doğmanı hiçbir zaman istemedi. Yaşamanı hiçbir zaman istemedi. Beni, seni do-ğurmamaya zorlamak istiyordu.</p>

  <p>Jaromil ateş nedeniyle bitip tükenmişti ve soru soracak ya da tartışacak gücü yoktu.</p>

  <p>"Benim güzel oğlum" dedi anne.</p>

  <p>Jaromil kendisiyle konuşan kadının kendisini her zaman sevdiğini, kendisinden hiç kaçmadığını, hiçbir zaman onu kaybetme korkusunu yaşamadığını ve kendisini hiçbir zaman kıskandırmadığını anlıyordu.</p>

  <p>"Ben güzel değilim anneciğim. Güzel olan sensin, öyle genç görünüyorsun ki."</p>

  <p>Oğlunun söylediklerini işittiğinde mutluluğundan ağlamak istedi. "Güzel olduğumu mu düşünüyorsun? Ama sen de bana benziyorsun. Hiçbir zaman kabul etmek islemedin, ama bana benziyorsun ve bu da beni mutlu ediyor." Oğlunun sarı ve kuştüyü gibi yumuşak saçlarını okşuyor ve öpücüklere boğuyordu: "Saçların melek saçı gibi canım."</p>

  <p>Jaromil ne denli yorgun olduğunu hissediyordu. Başka bir kadın arayacak gücü yoktu; kadınlar çok uzaktaydı ve onlara giden yol katedilemeyecek kadar uzundu. "Aslında hiçbir kadın hoşuma gitmedi, dedi, yalnızca sen anneciğim, sen en güzelisin."</p>

  <p>Anne gözyaşları içinde oğluna sarıldı: "Kaplıca kentindeki tatillerimizi hatırlıyor musun?" .</p>

  <p>-<span>&#160;&#160;&#160;&#160;&#160;&#160;</span>Evet anneciğim, hayatta en çok seni sevdim.</p>

  <p>Anne tüm dünyayı koskoca bir mutluluk gözyaşının ardından gördü; çevresindeki her şey ıslaklık içinde birbirine karıştı; biç min zincirlerinden kurtulan şeyler neşelenip dans etmeye koyuldu:</p>

  <p>"Bu doğru mu canım?"</p>

  <p>-<span>&#160;&#160;&#160;&#160;&#160;&#160;</span>Evet dedi, Jaromil. Annesinin eli, ateşten yanan avucunun içindeydi ve yorgun, tarif edilmez derecede yorgundu.</p>

  <p><b>22</b></p>

  <p>Toprak Wolker'in tabutunun üstünü örttü bile. Bayan Wolker mezarlığın dönüş yolunu tuttu. Rimbaud'nun tabutunun üzerindeki taş yerine kondu bile, ama anlatılanlara bakılırsa annesi Charleville'deki aile mezarlığını açtırmış. Şu siyah giysili soğuk kadını görüyor musunuz? Karanlık ve rutubetli deliği inceliyor ve tabutun yerine konduğuna ve kapadığına kanaat getiriyor. Evet, her şey yerli yerinde. Arthur dinleniyor ve kaçmayacak. Arthur artık hiç kaçmayacak. Her şey yerli yerinde.</p>

  <p><b>23</b></p>

  <p>Ne yani, yalnızca su mu? Alevler yok mu?</p>

  <p>Gözlerini açtı ve üzerine eğilmiş, çenesi hafifçe çökük ve sarı saçlı bir yüz gördü. Bu yüz o kadar yakındı ki, kendi görüntüsünü yansıtan bir kuyuya baktığım zannetti.</p>

  <p>Hayır, en küçük bir alev bile yok. Suda boğulacak.</p>

  <p>Suyun üzerindeki yüzüne bakıyordu. Sonra birden bu yüzde büvük bir korku gördü. Bundan sonra artık bir şey görmedi.</p>
</body>
</html>
