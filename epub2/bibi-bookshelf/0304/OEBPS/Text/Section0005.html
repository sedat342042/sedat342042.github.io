<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1><b>ALTINCI BÖLÜM</b></h1>

  <p><b>YA DA</b></p>

  <p><i><b>Kırklık adam</b></i></p>

  <p><b>1</b></p>

  <p>Öykümüzün birinci bölümü, Jaromil'in yaklaşık on beş yılını kapsıyor, oysa birinciyle aynı uzunlukta olan beşinci bölüm topu topu bir yıl tutuyor. O halde bu kitapta zaman, gerçek yaşamın temposunun aksi bir tempoyla akıp gidiyor, yani yavaşlıyor.</p>

  <p>Bunun nedeni, Jaromil'in öyküsünü, onun düşüş noktasına yerleştirdiğimiz bir gözlemevinden izlememizdir. Bizim bulunduğumuz yere göre, çocukluğu ayların ve yılların birbirine kavuştuğu geri plandır. Onun bu puslu geri plandan annesiyle birlikte, civarında her şeyin eski bir tablonun ön planındaki gibi görülebildiği, gözün, ağaçların her bir yaprağını ve her bir yaprak üzerinde damarların ince çizgilerini seçebildiği gözlemevine kadar ilerleyişini izledik.</p>

  <p>Yaşamınız nasıl seçtiğiniz meslek ve evlilik taralından belirlenmişse, bu roman da ancakjaromil ve annesini görebildiğimiz ve öteki kişileri yalnızca iki başoyuncuyla sahneye çıktıklarında farkedebildiğimiz gözlem evinin bize sağladığı görüş açısıyla sınırlanmıştır. Biz de bu yöntemi sizin kaderinizi seçtiğiniz gibi seçtik ve bizim seçimimiz de sizinki gibi iflah olmaz.</p>

  <p>Ama her kişi bu tek ve yegâne varoluşun dışında başka yaşamlar yaşamanın olanaksızlığına hayıflanır. Gerçekleşmemiş tüm olasılıklarınızı, olası tüm yaşamlarınızı yaşamayı siz de isterdiniz (ah Xavier ne kadar ulaşılmazsın!) - Romanımız da sizin gibidir. O da olabileceği, ama olmadığı başka romanlar olmak isterdi.</p>

  <p>Durmadan olası başka gözlemevleri düşlememizin nedeni bu. Diyelim ki gözlemevimizi ressamın yaşamına, kapıcının oğlunun yaşamına ya da kızıl saçlı kızın yaşamına yerleştirdik. Aslında onlar hakkında ne biliyoruz? Bildiklerimiz, kimse hakkında asla hiçbir şey bilmemiş olan şu Jaromil salağının bildiklerinden fazla değil! Roman, şu ezilmiş kişinin, kapıcının oğlunun, eski okul arkadaşı şairin geçici bir kişi gibi bir iki boy göstereceği meslekî yaşamını konu alsaydı, nasıl olurdu acaba? Ya da ressamın öyküsünü izlemiş olsaydık ve göbeğini suluboya resimlerle süslediği sevgilisi hakkında tam olarak ne düşündüğünü öğrenebilseydik...</p>

  <p>İnsanın kendi yaşamının dışına çıkamamasma karşılık, roman yine de çok daha özgürdür. Gözlemevimizi çarçabuk ve gizliden söktüğümüzü ve çok kısa bir süre için de olsa, başka bir yere taşıdığımızı varsayalım. Örneğin Jaromil'in ölümünden hayli sonraya, kimsenin, ama hiç kimsenin Jaromil adını hatırlamadığı (annesi de birkaç yıl önce öldü) günümüze...</p>

  <p><b>2</b></p>

  <p>Keşke gözlemevimizi buraya kadar taşıyabilseydik ve polis gecesinde Jaromil'le birlikte sahnede yeralan on şairi ziyaret etseydik! O gece okudukları şiirler nerededir acaba? Kimse, ama hiç kimse onları hatırlamıyor. Şairler bile onları hatırlamaktan kaçınacaklardır, çünkü onlardan utanıyorlar, bugün hepsi o şiirlerden utanıyor...</p>

  <p>Aslında o uzak zamanlardan geriye kalan nedir? Bugün herkes için o dönem, siyasî davalar, zulüm, yasak kitaplar ve adlî cinayetler yıllarıdır. Ama biz madem ki hatırlıyoruz, tanıklık etmeliyiz: bu dönem sadece dehşet çağı değildi, aynı zamanda lirizm çağıydı! Şair cellatla birlikte hüküm sürüyordu!</p>

  <p>Ardında erkek ve kadınların tıkılı olduğu duvar boydan boya mısralarla döşenmişti ve bu duvarın önünde dans ediliyordu. Yok canım, ölüm dansı değildi bu. Burada masumiyet dans ediyordu! Yüzünde kanlı gülüşüyle masumiyet!</p>

  <p>Bu dönemin şiiri kötü müydü? Tamamen değil. Konfor-mizmin kör gözleriyle dönemi yazan romancı, ölü doğmuş eserler yaratr ordu. Ama dönemi aynı körlükle göklere çıkaran lirik şair, ardında güzel şiirler bırakmıştır, çünkü bir daha tekrar edelim, şiirin büyülü evreninde her ileri sürülen gerçek olur, yeter ki ardında yaşanmış duygunun gücü olsun. Şairler de duygularını yaşıyorlardı, öyle yaşıyorlardı ki, duman gibi bir şey yükseliyor ve hava bir gökkuşağıyla, cezaevlerinin üzerindeki nefis bir gökkuşağıyla menevişleniyordu...</p>

  <p>Hayır, gözlemevimizi şimdiki zamana taşımayacağız, çünkü bu zamanı betimlemek ve ona başka yeni aynalar sunmak bizi pek ilgilendirmiyor. Bu yılları seçtiysek, nedeni, dönemin portresini çıkarma isteğimiz değil, sadece, Rimbaud'ya ve Lermontov'a sunulan, şiire ve gençliğe de sunulan eşsiz bir tuzak gibi görünmeleridir. Roman da kahramana kurulan bir tuzaktan başka nedir ki? Neyse, yerin dibine batsın dönemin betimlenmesi! Bizi asıl ilgilendiren şiir yazan genç adam!</p>

  <p>Bu nedenle, Jaromil adım verdiğimiz bu genç adamı asla tamamen gözden kaybetmemeliyiz. Evet, bir an için romanımızı bırakalım, gözlemevimizi Jaromil'in yaşamının ötesine taşıyalım ve başka bir hamurdan yoğrulmuş, tamamen farklı birinin düşüncesine yerleştirelim. Ama tamamen unutulmaması için de, Jaromil'in ölümünden iki üç yıldan fazla uzaklaşmayalım. Bahçedeki müştemilat villaya göre ne konumdaysa, biz de romanın geri kalan bölümüne göre o konumda olan bir bölüm oluşturalım.</p>

  <p>Müştemilat, villanın biraz uzağında yeralan ve villanın ihtiyaç duymadığı, bağımsız bir yapı. Zaten eski ev sahibi de orayı uzun zamandır kiraya veriyordu, şimdi villada otu-ranlarsa kullanmıyorlar. Müştemilatın penceresi açık, villanın mutfağının kokulan ve oturanlarının sesleri bu pencereden içeri giriyor.</p>

  <p><b>3</b></p>

  <p>Bu müştemilatta bir garsonyer hayal edelim: kapısı ardına kadar açık gömmedolabın bulunduğu bir giriş, küveti özenle parlatılmış bir banyo, dağınık, küçük bir mutfak ve bir oda: karşısında büyük bir ayna bulunan geniş bir yatak, yanında kitaplık, belki iki adet çerçevesiz, camlı gravür (tablo ve antik heykel röprodüksiyonları), iki koltukla uzun bir masa ve bacaların ve çatıların göründüğü, avluya bakan bir pencere.</p>

  <p>Vakit akşamüstü ve garsonyerin sahibi henüz gelmiş. El çantasının içinden buruşuk bir iş tulumu çıkarıp dolaba astı. Odaya girdi ve pencereyi sonuna kadar açtı. Dışarıda güneşli bir ilkbahar günü var, açık pencereden serin bir rüzgâr içeri giriyor. Banyoya geçti, küveti kaynar suyla doldurdu ve soyundu. Vücudunu inceliyor ve memnun kalıyor. Bu, kırk yaşlarında bir adam, ama elleriyle çalışmaya başladığından kendini çok formda hissediyor; kafası rahat, kollan daha güçlü.</p>

  <p>Şu an, kenarları arasına bir tahta koyarak aynı zamanda masa olarak da kullanabildiği küvete uzanmış durumda.</p>

  <p>Önünde kitaplar yığılı (ilkçağ yazarlarını tercih etmesi ne garip!), kaynar suyun içinde ısınıyor ve okuyor.</p>

  <p>Sonra zilin çaldığını duydu. Bir kısa, iki uzun ve bir aradan sonra bir kısa daha. Beklenmedik ziyaretlerle rahatsız edilmekten hoşlanmazdı, bu nedenle de sevgilileri ve arkadaşlarıyla ziyaretçiyi tanıyabileceği işaretler konusunda anlaşmıştı. Ama bu işaret kimin geldiğini haber veriyordu kı?</p>

  <p>Yaşlandığını ve hafızasının kötü olduğunu düşündü.</p>

  <p>"Bir dakika" diye bağırdı. Küvetten çıktı, kurulandı, acele etmeksizin bornozunu geçirdi ve kapıyı açmaya gitti.</p>

  <p><b>4</b></p>

  <p>Üzerinde kışlık manto olan bir kız kapının önünde bekliyordu. Onu hemen tanıdı ve söyleyecek bir şey bulamadığına şaştı.</p>

  <p>"Beni serbest bıraktılar" dedi kız.</p>

  <p>-<span>      </span>Ne zaman?</p>

  <p>-<span>      </span>Bu sabah. İşten dönmeni bekledim.</p>

  <p>Kahverengi, ağır ve yıpranmış mantosunu çıkarmasına yardımcı oldu, askıya geçirip portmantoya astı. Genç kızın üzerinde kırklık adamın iyi tanıdığı bir elbise vardı: onu son kez görmeye geldiğinde de bu elbiseyi giymiş olduğunu hatırladı, evet bu elbise ve bu manto. Üç yıl öncesinin bir kış günü anîden bu ilkbahar akşamını kapladı.</p>

  <p>O günden bu yana yaşamındaki onca şeyin değişmiş olmasına karşılık odanın hep eskisi gibi kalması karşısında genç kız şaşkınlığa düşüyordu. "Burada her şey eskisi gibi" dedi.</p>

  <p>"Evet, her şey eskisi gibi" diye onayladı adam ve kızı her zaman oturduğu koltuğa oturttu, ardından soru yağmuruna tuttu. "Karnın aç mı? Doğru söyle, yemek yedin mi? Ne zaman yedin? Buradan çıkınca nereye gideceksin? Anne babanın yanına mı gideceksin?"</p>

  <p>Kız, anne babasının yanına gitmesi gerektiğini, az önce garda olduğunu, ancak kararsız kalıp ona geldiğini söyledi.</p>

  <p>"Biraz bekle, giyineyim" dedi adam. Bornozla olduğunu yeni farketmişti. Girişe geçip kapıyı kapadı. Giyinmeye başlamadan önce telefonun ahizesini kaldırdı, bir numara çevirdi ve karşı taraftan bir kadın sesi cevap verdiğinde zamanı olmadığını söyleyerek özür diledi.</p>

  <p>Odada bekleyen kıza karşı hiçbir yükümlülüğü yoktu, ama yine de konuşmasını duymasını istemiyor ve alçak sesle konuşuyordu. Konuşurken de, askıda asılı olan .ve sofayı dokunaklı bir müzikle dolduran kahverengi ağır mantoya bakıyordu.</p>

  <p><b>5</b></p>

  <p>Onu yaklaşık beş yıldan beri tanıyordu ve son olarak üç yıl kadar önce görmüştü. Çok daha güzel sevgilileri vardı, ama bu ufaklık değerli özelliklere sahipti: onunla ilk karşılaştığında on yedi yaşına yeni girmişti, hoş bir kendiliğindenliği vardı, cinsellikteyse yetenekli ve uysaldı; karşısındakinin gözlerinde ne okursa onu yapıyordu; adamın yanında duygulardan sö-zetmemek gerektiğini on beş dakikada anlamıştı ve hiçbir şey açıklamasına gerek kalmadan, uysalca ve sadece adamın davet ettiği günlerde (ayda ancak bir kez) geliyordu.</p>

  <p>Kırklık adam lezbiyen kadınlara olan eğilimini gizlemiyordu; bir gün, fiziksel aşkın sarhoşluğuyla kız, havuza gittiğinde tanımadığı bir kadını kabinede sıkıştırdığını ve onunla seviştiğini kulağına fısıldamıştı; adam hikâyeden çok hoşlanmıştı ve daha sonra hikâyenin doğru olmadığını anladığında, genç kızın kendisini mutlu etmek için başvurduğu yol karşısında daha da duygulanmıştı. Üstelik kız küçük buluşlarla da yetinmiyor, adamı arkadaşlarıyla seve seve tanıştırıyor, birçok cinsel eğlencenin ilham perisi ve düzenleyicisi oluyordu.</p>

  <p>Adamın sadakat istememekle kalmayıp, sevgililerinin ciddî ilişkileri olduğunda kendini daha da güvenli hissettiğini anlamıştı. Doğal bir açık yüreklilikle, geçmişteki ve şimdiki sevgililerinden sözediyor, bu da adamın hem ilgisini çekiyor, hem de eğlendiriyordu.</p>

  <p>Şimdiyse onun (adam üzerine ince bir pantolon ve kazak geçirmişti) karşısında oturmuştu ve "cezaevinden çıkarken atlar gördüm" diyordu.</p>

  <p><b>6</b></p>

  <p>"Atlar mı? Ne atı?"</p>

  <p>Gün doğarken ceza evinin kapısından çıktığında bir spor kulübünün atlılarına rastlamıştı. Eyerlerinin üzerinde, sanki hayvanla bi tünleşiyor ve birlikte gayrıinsanî büyük bir beden oluşturuyormuşcasına, sağlam ve sarsılmaz dikiliyorlardı. Kız, onların ayaklarının dibinde kendini, zeminle aynı se-viyedeymiş gibi, küçük ve önemsiz hissediyordu. Uzaktan, yukarıda bir yerden atların solukları ve gülüşmeler geliyordu. Duvara yapışıp kalmıştı.</p>

  <p>"Sonra nereye gittin?"</p>

  <p>Tramvay hattının son durağına gitmişti. Henüz erken olmasına karşılık güneş yakıcıydı; üzerinde ağır bir manto vardı ve gelip geçenlerin bakışlarından ürküyordu. Durağın kalabalık olmasından ve insanların yüzüne bakmalarından korkuyordu. Neyse ki durakta yaşlı bir kadından başka kimse yoktu. Bu iyi bir şeydi, bu kadından başka kimsenin olmaması rahatlatıcıydı.</p>

  <p>"Sen de ilk önce bana geleceğini hemen anladın, değil mi?"</p>

  <p>Yapması gereken, evine, anne babasının yanma dönmekti. Gara gitmiş, gişenin önünde kuyruğa girmiş, ama sırası geldiğinde caymıştı. Ailesini düşününce ürperiyordu. Daha sonra karnı acıkmış ve bir parça salam satın almıştı. Bir meydanda oturmuş ve saatin dört olup kırklık adamın işten dönmesini beklemişti.</p>

  <p>"İlk önce bana gelmiş olmana sevindim, önce bana gelmen çok güzel bir şey," dedi adam, ardından ekledi; "Hatırlıyor musun, bana bir daha hiç gelmeyeceğini söylemiştin?"</p>

  <p>-<span>      </span>Doğru değil, dedi kız.</p>

  <p>Adam gülümsedi:</p>

  <p>-<span>      </span>Doğru.</p>

  <p>-<span>      </span>Değil.</p>

  <p><b>7</b></p>

  <p>Tabiî ki doğruydu. O gün onu görmeye geldiğinde, adam hemen bardaki küçük dolabı açmış, iki bardak konyak koymaya hazırlanıyordu ki, genç kız başını salladı: "Hayır, hiçbir şey içmek istemiyorum. Seninle bir daha hiç içmeyeceğim."</p>

  <p>Adam şaşırmıştı. Kız konuşmasını sürdürdü: "Senin evine bir daha gelmeyeceğim, bugün gelmemin nedeni de sana bunu söylemekti."</p>

  <p>Adamın şaşkınlığı sürdüğünden, kız, onun da varlığından haberdar olduğu genci gerçekten sevdiğini ve aldatmak istemediğini söyledi; kendini anlamasını ve kızmamasını istemek üzere gelmişti.</p>

  <p>Aşk yaşamının hayli renkli olmasına rağmen, kırklık adam temelde romantik biriydi, maceralarının huzur ve düzeninin üstüne titrerdi. Kuşkusuz genç kız, aşklarının yıldızlı gökyüzünde bir görünüp bir kaybolan basit bir yıldız gibiydi, ama bir tek küçük yıldız bile, ânîden yerinden sökülüp alındığında bir evrenin uyumunu tatsız bir şekilde bozabilir.</p>

  <p>Anlayışsızlığından rahatsız olmuştu, çünkü kızın sevdiği bir sevgilisi olmasından her zaman memnun olan kendisiydi.</p>

  <p>Kızı sevgilisinden sözetmeye teşvik ediyor ve ona nasıl davranması gerektiği konusunda öğütler veriyordu. Delikanlı onu o kadar eğlendiriyordu ki, kıza verdiği şiirleri bir çekmecede biriktiriyordu; bu şiirleri iğrenç, ama aynı zamanda da çekici buluyordu; tıpkı çevresini saran ve kızgın suyla dolu küvetinden izlediği dünyayı ilgi çekici ve iğrenç bulması gibi.</p>

  <p>Ahlâksızca bir dostlukla iki sevgilinin üzerine titreme eğilimindeydi, genç kızın ânî kararı ona nankörlük gibi geliyordu. Açık vermemek için kendine yeterince hâkim olamamıştı ve somurtkan suratını gören genç kız da kararını haklı göstermek için durmadan konuşuyordu. Üstüne basa basa, sevgilisini sevdiğini ve ona karşı dürüst olmak istediğini söylüyordu.</p>

  <p>Şimdiyse idamın karşısına (aynı koltukta ve aynı elbiseleri giymiş olarak) oturmuş, hiçbir zaman böyle şeyler söylemediğini iddia ediyordu.</p>

  <p><b>8</b></p>

  <p>Yalan söylemiyordu. Olanla olması gerekeni ayırdedemeyen ve manevî istekleriyle gerçeği bir tutan o istisnaî kişilerdendi. Adama söylediklerini tabiî ki hatırlıyordu, ama bunu söylememiş olması gerektiğini de biliyor ve şimdi anıya gerçek bir varoluş hakkı tanımıyordu.</p>

  <p>Hatırlamaz olur muydu? O gün adamın evinde düşündüğünden daha uzun süre kalmış ve randevusuna gecikmişti. Sevgilisi kızgınlıktan köpürüyordu; ancak öfkesine uygun bir mazerete sığınırsa, onu sakinleştirebıleceğini anlamıştı. Bunun üzerine, sevgilisinin kendisini kardeşini ihbar etmeye zorlamak isteyeceğini düşünmeksizin, gizlice Batıya geçmeye hazırlanan kardeşinin yanında uzun süre kaldığı yalanını uydurmuştu.</p>

  <p>Ertesi gün de, işten çıkar çıkmaz akıl danışmak için kırklık adamın evine koşmuştu. Adam onu anlayışla ve dostça karşılayıp yalanını sürdürmesini ve sevgilisini, dramatik bir sahneden sonra kardeşinin Batı'ya kaçmaktan vazgeçtiğine yemin ettiğine inandırmasını önermişti. Kardeşini kaçmaktan caydırdığı sahneyi nasıl canlandıracağını ve sevgilisinde, dolaylı yoldan ailesinin kurtarıcısı olduğu (çünkü onun etkisi ve müdahalesi olmasaydı kardeşi belki sınırda yakalanacak, kim bilir belki de sınır muhafızları tarafından vurulacak ve şu an ölmüş olacaktı) izlenimini uyandırması için neler söylemesi gerektiğini, en ince ayrıntısına kadar öğretmişti.</p>

  <p>"O gün sevgilinle konuşmanız nasıl sonlandı?" diye soruyordu adam şimdi.</p>

  <p>-<span>      </span>Onunla konuşmadım. Senden dönerken tutukladılar beni. Evin önünde bekliyorlarmış.</p>

  <p>-<span>      </span>Pekiyi onunla bir daha hiç konuşmadın mı?</p>

  <p>-<span>      </span>Hayır.</p>

  <p>-<span>      </span>Ama başına gelenlerden sana muhakkak sözetmişlerdir.</p>

  <p>-<span>      </span>Yoo.</p>

  <p>-<span>      </span>Gerçekten bilmiyor musun? diye şaşkınlıkla sordu adam.</p>

  <p>-<span>      </span>Hiçbir şey bilmiyorum.</p>

  <p>Genç kız, sanki hiçbir şey bilmek istemiyormuş gibi meraksızca omuz silkti.</p>

  <p>"Öldü," dedi adam. "Senin tutuklanmandan kısa süre sonra öldü."</p>

  <p><b>9</b></p>

  <p>İşte bunu bilmiyordu; aşkı ölümle ölçen genç adamın dokunaklı sözleri geliyordu kulağına çok uzaklardan, "intihar mı etti?" diye sordu sakin, affetmeye hazır bir sesle. Adam gülümsedi: "Yok canım. Hastalandı ve öldü. Annesi taşındı. Villada izlerine bile rastlayamayacaksın. Mezarlıktaki büyük siyah anıttan başka bir şey kalmadı geriye. Âdeta büyük bir yazarın mezarı. Annesi Burada şair... yatıyor diye bir yazıt hazırlatmış, adının altında da, bir zaman bana getirmiş olduğun kitâbe yeralıyor, hani şu alevler içinde ölmek istediğini söylediği kitâbe."</p>

  <p>Sustular. Genç kız, sevgilisinin hayatına son vermemesini, sıradan bir şekilde ölmesini düşünüyordu; ölümüyle dahi kızı küçük görüyordu. Cezaevinden çıkışında onu bir daha hiç görmemeye kesinkes kararlıydı, ama artık varolmayacağını hiç düşünmemişti. O artık bu dünyada değilse üç yıllık mahkûmiyetin nedeni de artık yoktu ve tüm olup bitenler kötü bir düşten başka bir şey değildi, bir saçmalık, gerçekdışı bir şeydi.</p>

  <p>"Dinle," d idi adam, "yemek hazırlayacağız, gel bana yardım et."</p>

  <p><b>10</b></p>

  <p>ikisi de mutfaktaydılar, ekmek kesiyorlardı; tereyağlı ekmeklerin üzerine jambon ve salam dilimleri koydular ; konserve açacağıyla bir kutu sardalya açtılar; bir şişe şarap buldular; büfeden iki bardak çıkardılar.</p>

  <p>Genç kız adamın evine geldiğinde hep böyle yaparlardı ve burada, sürüp giden bir şekilde her an onu bekleyen ve kolayca katılabileceği basmakalıp bir yaşam dilimi bulmak içini rahatlatıyordu; bunun, yaşamının şimdiye kadarki en güzel parçası olduğunu düşündü.</p>

  <p>En güzel mi? Neden?</p>

  <p>Bu, yaşamının, kendini güvencede hissettiği bir dönemiydi. Bu adam ona iyi davranıyor ve asla hiçbir şey istemiyordu; onun karşısında, hiçbir şeyden dolayı sorumlu ve suçlu değildi; onun yanında her zaman güvenlikteydi; kendimizi bir an kaderimizin menzili dışında bulup da güvenlikte hissettiğimiz gibi; birinci perdeden sonra perde inip antrak başladığında dramın baş kişisinin kendini güvenlikte hissettiği gibi; sonra dramın diğer kişileri de maskelerini indirirler ve maskelerin ardında insanî varlıklar kaygısızca çene çalarlar.</p>

  <p>Kırklık adam uzun süredir, kendi yaşam dramının dışında yaşıyormuş gibi bir hisse kapılıyordu: savaşın başında karısıyla birlikte gizlice ingiltere'ye geçmiş, ingiliz hava kuvvetlerinde savaşmış ve Londra'da, bir bombardıman sırasında karısını kaybetmişti. Sonra Çekoslovakya'ya dönmüş ve orduda kalmıştı. Aşağı yukarı Jaromil'in siyasal bilgiler fakültesine girmeye karar verdiği sıralarda, üstleri, savaş sırasında kapitalist ingiltere ile çok sıkı fıkı olduğu ve sosyalist bir ordu için yeterince güvenilir olmadığı kanısına varmışlardı. Öyle ki, kendini tarihe ve onun dramatik oyunlarına sırt çevirmiş, kendi kaderine sırt çevirmiş ve tamamen kendi zararsız oyunları ve kitaplarıyla meşgul, bir fabrika atölyesinde bulmuştu.</p>

  <p>Üç yıl önce genç kız vedalaşmaya gelmişti, çünkü onun bir mola sunmasına karşılık, sevgilisi yaşamı vaadediyordu.</p>

  <p>Şimdiyse karşısına oturmuş jambonla ekmek yiyor, şarap içiyor ve adamın kendisine, nefis bir sessizliğin içinde yavaş yavaş serpildiği, bir antrakt bağışlamasından son derece memnun görünüyor.</p>

  <p>Birden kendini daha rahat hissetti ve dili çözüldü.</p>

  <p><b>11</b></p>

  <p>Masanın üzerinde yemek artıklarıyla boş tabaklar ve yarıya kadar boşalmış şişeden başka bir şey kalmamıştı. Kız (yavaş ve tumturaksız bir şekilde) cezaevinden, cezaevi arkadaşlarından, muhbirlerden sözediyor ve her zaman yaptığı gibi, ilginç bulduğu ve gevezeliğinin mantıkdışı, ama sevimli akıcılığı içinde birbirine eklediği ayrıntılara takılıyordu.</p>

  <p>Ama bugünkü gevezeliğinde başka bir şey daha vardı; cümleleri genellikle safça meselenin özüne doğru ilerlerdi, bugünse sorunun temelinden kaçınmanın bahanesinden başka bir şey değilmiş gibi görünüyorlardı.</p>

  <p>Ama hangi sorunun? Daha sonra adam, bulduğunu sanarak sordu: "Kardeşin ne oldu?"</p>

  <p>-<span>      </span>Bilmiyorum... dedi kız.</p>

  <p>-<span>      </span>Serbest bıraktılar mı?</p>

  <p>-<span>      </span>Hayır.</p>

  <p>Adam, kızın gardaki bilet kuyruğundan neden çıktığını ve evine dönmekten neden o kadar korktuğunu nihayet anlamıştı; yalnızca suçsuz bir kurban değil, kardeşinin ve tüm ailesinin felâketine neden olan suçluydu aynı zamanda. Sorgulamalar sırasında itiraf ettirmek için neler yaptıklarını ve kurtulacağını sanarak, gittikçe daha çok kuşku uyandıran yeni yalanlara nasıl gömüldüğünü kolayca tahmin edebiliyordu. Kardeşini hayalî bir suçla itham ederek ihbarda bulunanın kendisi değil de, hiç kimsenin adını bilmediği, şu an dünya üzerinde bile varolmayan bir sevgili olduğunu anne babasına nasıl açıklayabilirdi?</p>

  <p>Genç kız susuyor, adamsa, bir sıcaklık dalgasının giderek büyüdüğünü ve içini kapladığını hissediyordu: "Anne babanın yanına bugün gitme. Daha zamanın var. Önce düşünmen gerekiyor. İstersen burada kalabilirsin."</p>

  <p>Ardından kızın üzerine eğildi ve elini yüzüne koydu; ok-şamıyor, sadece elini şefkatle, uzun uzadıya teninin üzerinde tutuyordu.</p>

  <p>Bu hareket öylesine iyilik doluydu ki, genç kızın gözleri yaşardı.</p>

  <p><b>12</b></p>

  <p>Sevgili karısının ölümünden beri dişi gözyaşlarından nefret ediyordu; gözyaşlarından ürküyordu, aynen, kadınların kendisini yaşam dramlarının baş oyuncusu haline getirebilecekleri düşüncesinden ürktüğü gibi; gözyaşlarında, ka-dersizlik sevisinden koparmak için kendisine yapışmak isteyen vantuzlar görüyor ve gözyaşlarından iğreniyordu.</p>

  <p>Bu yüzden, elinin üzerinde onların iğrenç ıslaklığını hissettiğinde şaşırdı. Sonra, onların duygusal gücüne bu kez karşı koyamadığını farkettiğinde şaşkınlığı bir kat daha arttı; aslında bunların aşk gözyaşı olmadığını, kendisini hedeflemediğini, kurnazlık, şantaj aracı ya da komedi sahnesi olmadığını biliyordu; bunlar sadece gözyaşıydı, hüznün veya neşenin insandan görünmez bir şekilde yayılması gibi, genç kızın gözlerinden akıyorlardı. Masumiyetleri hiçbir tiksinti uyandırmıyor, yüreğini ta derinlere kadar titretiyordu.</p>

  <p>Tanıştıklarından bu yana birbirlerine hiç kötülüklerinin dokunmadığım düşündü; birbirlerinin bir dediğini iki etmemişlerdi; her zaman birbirlerine anlık bir mutluluk vermişler, bundan fazlasını istememişlerdi; birbirlerini suçlayabilecek hiçbir şeyleri yoktu. Kızın tutuklanması sırasında, kurtulması için elinden geleni yapmış olduğunu düşündüğünde, özel bir mutluluk duyuyordu.</p>

  <p>Kıza yaklaşıp koltuktan kaldırdı. Yüzündeki göz yaşlarını parmaklarıyla sildi ve şefkatle kollarına aldı.</p>

  <p><b>13</b></p>

  <p>Bu ânın pencerelerinin ardında, uzakta bir yerde, üç yıl geride, ölüm, hikâyenin bırakmış olduğumuz yerinde sabırsızlıkla gidip geliyor; kemikli silueti ışıklandırılmış sahneye çıkmış &gt;bile ve gölgesi o kadar uzağa düşüyor ki, genç kızla adamın şu an yüzyüze ayakta durdukları garsonyer bile karanlığa boğuldu.</p>

  <p>Adam kızın bedenini şefkatle sarıp sarmalıyor, kızsa, kollarında hareketsiz ve olduğu gibi büzülüp kalıyor.</p>

  <p>Büzülmesi ne anlama geliyor?</p>

  <p>Şu anlama geliyor: kendini ona terkediyor, kendim onun kollarına bırakıyor ve öylece kalmak istiyor.</p>

  <p>Ama bu bırakış, kendini ona açma anlamına gelmiyor. Onun kollarına kapalı, ulaşılmaz bir şekilde bıraktı kendini; çökmüş omuzlarıyla göğüslerini koruyor; başı adamın göğsüne dönük, ama yüzüne değil, kazağının karanlığına bakıyor. Onun kollarına, çelik bir kasa gibi kucağında saklasın diye, içine kapanmış bir halde bıraktı kendini.</p>

  <p><b>14</b></p>

  <p>Adam kızın ıslak yüzünü kendininkine doğru yaklaştırıp öpmeye koyuldu. Cinsel istekten çok merhamet duygusuyla hareket ediyordu, ama her durumun kaçınılmaz, kendine özgü otomatizmi vardır; öperken bir yandan da diliyle dudaklarını aralamaya çalışıyordu; nafile, kızın dudakları kapalıydı ve onunkilere cevap vermeyi reddediyordu.</p>

  <p>Ama ne gariptir ki, öpmeyi başaramadıkça içindeki merhamet dalgasının büyüdüğünü hissediyordu, çünkü kollan arasında tuttuğu kızın çökmüş olduğunu, ruhunun sökülüp alındığını ve yerinde kanayan bir yaradan başka bir şey kalmadığını anlıyordu.</p>

  <p>Tükenmiş, cılız, acınası bedeni kolları arasında hissediyor, ama çökmeye başlayan gecenin de desteklediği nemli merhamet dalgası, belirginliklerini ve maddeselliklerini yokederek, çizgileri ve hacimleri siliyordu. İşte tam da o an onu fiziksel olarak arzuluyordu!</p>

  <p>Bu, hiç beklenmedik bir şeydi! Şehvet olmaksızın şehvetliydi, arzu olmaksızın arzuluyordu! Belki de bu, gizemli bir dönüşümle fizik arzu haline gelen katıksız iyilikti!</p>

  <p>Ama, beklenmedik ve anlaşılmaz olması nedeniyle, bu arzu onu altüst etti. Açgözlülükle kızın bedenini okşamaya ve düğmelerini çözmeye başladı.</p>

  <p>Kız karşı koydu: "Hayır, hayır, lütfen, hayır!"</p>

  <p><b>15</b></p>

  <p>Kelimelerin adamı durdurma gücü olmadığından kız kaçtı ve odanın bir köşesine sığındı.</p>

  <p>"Neyin var? Ne oluyor?" diye sordu adam.</p>

  <p>Kız duvara yapışmış, susuyordu.</p>

  <p>Adam yaklaştı ve yüzünü okşadı: "Benden korkma, benden korkmaman gerek. Söyle bakayım bana, neyin var? Ne oldu sana? Neler oluyor?"</p>

  <p>Hareketsizdi, susuyor ve kelimeleri bulamıyordu. Birden, cezaevinin parmaklıklarının önünden geçen atlar geldi gözünün önüne; binicileriyle birlikte çitfe bedenli, tepeden bakan yaratıklar oluşturan büyük, güçlü hayvanlar... Onların yanında, hayvansal yetkinlikleriyle karşılaştırılamayacak kadar küçüktü ve atıl cevherleri içinde kaybolmak için yakınındaki nesnelere, örneğin bir ağaç gövdesine ya da bir duvara karışmak istiyordu.</p>

  <p>Adam ısrara devam ediyordu: "Neyin var?"</p>

  <p>- Ne yazık ki yaşlı bir kadın ya da yaşlı bir adam değilsin dedi sonunda.</p>

  <p>Ardından ekledi: "Buraya gelmemem gerekirdi, çünkü sen ne yaşlı bir kadın, ne de yaşlı bir erkeksin."</p>

  <p><b>16</b></p>

  <p>Bir şey söylemeksizin kızın yüzünü uzun uzun okşadı, ardından yatakları hazırlamaya (oda zifiri karanlıktı) yardımcı olmasını söyledi. Hayli geniş olan yatağa yan yana uzanmışlardı ve adam onunla, yıllardan beri hiç kimseyle konuşmadığı, yumuşak ve teselli edici bir tonda konuşuyordu.</p>

  <p>Fizik arzu kaybolmuştu, ama derin ve tartışılmaz sıcaklık hâlâ sürüyor ve ışık istiyordu. Adam küçük başucu lambasını yakıp kıza baktı.</p>

  <p>Gergin bir vaziyette uzanmış tavanı seyrediyordu. Orada ne yapmışlardı ona? Dövmüşler miydi? Tehdit mi etmişlerdi? İşkenceden mi geçirmişlerdi?</p>

  <p>Bilmiyordu. Kız susuyor, o da saçlarını, alnını, yüzünü okşuyordu.</p>

  <p>Gözlerindeki dehşetin kaybolduğunu hissedinceye kadar okşadı onu.</p>

  <p>Gözleri kapanana kadar okşadı.</p>

  <p><b>17</b></p>

  <p>İlkbahar gecesinin serin rüzgârı açık pencereden içeri doluyor; başucu lambası yanık, adam hareketsiz, kızın yanma uzanmış, huzursuz soluk alışverişlerini dinliyor, iç çekişlerini kolluyor ve uyuduğundan emin olduğunda, ona, karanlık özgürlüğünün yeni dönemindeki ilk uykusunu verebilmekten duyduğu mutlulukla hafifçe elini okşamaya koyuluyor.</p>

  <p>Bu bölüme konu olan müştemilatın penceresi hâlâ açık ve doruk noktasına çok az kala bıraktığımız romanın kokuları ve gürültüleri açık pencereden buraya kadar geliyor. Uzakta, sabırsızlıktan yerinde duramayan ölümü işitiyor musunuz? Biraz daha beklesin, biz hâlâ buradayız, başka bir öyküde, başka bir romanda gizlenmiş, bu meçhul adamın garsonye-rindeyiz.</p>

  <p>Başka bir öyküde mi? Hayır! Genç kızla kırklık adamın yaşamlarında, bir öyküden çok, öykülerinin ortasındaki bir antrakt bu. Karşılaşmaları, yaşamlarının ortak örgüsünde zar zor yer buluyor. Uzun bir dalaş olacak yaşamına başlamadan önce, adamın genç kıza bahşettiği kısa bir soluklanma ânından başka bir şey değil bu.</p>

  <p>Romanımızda da bu bölüm, meçhul bir adamın birden iyilik lambasını yaktığı sakin bir moladan başka bir şey değil bu.</p>

  <p>Kaçıp gitmeden önce, bu dingin lambayı, bu iyilik kaynağı lambayı birkaç dakika daha gözler önünde tutalım.</p>
</body>
</html>
