<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_2"><b class="calibre6">4 5 </b></h2>
<p class="calibre2">saniye sonra Carlo'nun kâhyası yemek odasına girip, sabah gelen Manila kâğıdından bir zarfı sundu. Zarf muhtemelen bir saat önce gelmişti, Mercedes bundan tedirgin oldu. </p>
<p class="calibre2">- Carlo, ona telefon et, belki de bir şey oldu. </p>
<p class="calibre2">- Mercedes, hiçbir şey olmadı, bütün gün yaptıkları çalışmayı yazıya dökmüşler, arkadaşım onu bize göndermeden önce bir göz atmak istemiş, hepsi bu. </p>
<p class="calibre2">Sonra uzaktan zilin çaldığını ve ayak seslerinin yemek odasına yaklaştığını duydular. </p>
<p class="calibre2">- Yalnız gelmiyor! dedi Mercedes. </p>
<p class="calibre2">Üç erkek ona şaşkın şaşkın baktı. İki saniye sonra kapıcı yemek odasının kapısını açıp bir adamı içeri buyur etti. </p>
<p class="calibre2">- Carlo, geciktiğim için özür dilerim, sabrınızın tükendiğinin farkındayım. </p>
<p class="calibre2">- Tabii, dedi Mercedes. Sabrımız tükendi. Tanıştığımıza memnun oldum. </p>
<p class="calibre2">Mercedes Barreda elini Araştırma ve Güvenlik Bürosu Başkanı Luca Marini'ye uzattı. Zarif giyimli, bileğinde, çelik ve altın bir saatle örtülmeye çalışılmış dövmesi olan, dinç bir altmışlık. </p>
<p class="calibre2">"Elbise biraz dar gelmiş" diye düşündü Mercedes. "Bir beden küçük giyince pek şişman görünmediğini sananlardan. Michelin'leri var." </p>
<p class="calibre2">Coraline</p>
<p class="calibre2">- Otur, Luca, yemek yedin mi? diye kibarca sordu Carlo Cipriani. </p>
<p class="calibre2">- Hayır, yemedim, bürodan geliyorum. Evet, bir şeyler alırım, ama önce bir kadeh bana iyi gelir. </p>
<p class="calibre2">- Çok güzel, bizimle birlikte yersin. Seni arkadaşlarımla tanıştırayım: Profesör Hauser, Profesör Müller... Mercedes kendini takdim etti zaten. </p>
<p class="calibre2">- Bay Müller, size böyle söylenmesine alışmış olduğunuzu düşünsem de, ben de sizin büyük bir hayranınızım, dedi Marini. </p>
<p class="calibre2">- Teşekkür ederim, dedi Müller tedirginlikle mırıldanarak. </p>
<p class="calibre2">Kâhya kadın masaya bir tabak ve servis koyup Luca Marini'ye bir servis tabağı dolusu <i class="calibre3"> canelones7</i> sundu. Marini sarı zarfın içeriğiyle ilgili onlara bilgi verecek yerde, oturup yemek yemeğe koyulduğu için kızgın kızgın bakan Mercedes'in sabırsızlığına aldırmadan, kendine cömertçe servis yaptı. </p>
<p class="calibre2">Mercedes Marini'den hoşlanmadığına karar verdi. Genel olarak sert ve haşin insanlardan hoşlanmazdı, Araştırma ve Güvenlik Bürosu başkanı da öyleydi. Onlar bekleyip dururken yemeye dalması saygısızlığın dik âlâsı gibi geliyordu ona. </p>
<p class="calibre2">Carlo Cipriani zarif bir hoşgörüyle davranıyordu. Genel konulardan konuşarak arkadaşının yemeğini bitirmesini bekledi: Yakındoğu'nun durumu, Parlamento'da Berlusconi ile sol kanat arasındaki dalaşma, havaların güzel gitmesi... gibi. </p>
<p class="calibre2">7. Dolmaya benzeyen italyan yemeği, (ç.n.) 46 </p>
<p class="calibre2">Luca Marini tatlısını da bitirince, Carlo ona bürosunda bir kadeh içki almayı önerdi; orada sükûnet içinde konuşabilirlerdi. </p>
<p class="calibre2">- Seni dinliyoruz, dedi konuşmaya zorlayarak. </p>
<p class="calibre2">- Evet, kız bugün kongreye gelmedi. </p>
<p class="calibre2">- Hangi kız? Mercedes, Marini'nin kullandığı maço ve pederşahi ses tonundan irkilerek sordu. </p>
<p class="calibre2">- Clara Tannenberg, yanıtını verdi Marini de irkilerek. </p>
<p class="calibre2">- Ha, Bayan Tannenberg! dedi Mercedes alaylı bir nidayla. </p>
<p class="calibre2">- Evet, Bayan Tannenberg bugün kendini alışverişe vermeyi tercih etti. Via Condotti ile Via de la Croce arasında dört bin avrodan fazla para harcadı, kendini tutamayan bir müşteri. Öğle yemeği II Greco Kafe'de, bir sandviç, bir tatlı ve bir kapuçinodan ibaretti. Sonra Vatikan'a gidip kapanışa kadar müzede kaldı. Ben buraya gelirken Excelsior'a girdiğini haber verdiler. Beni aramıyorlarsa, daha oradan çıkmadı demektir. </p>
<p class="calibre2">- Ya kocası? Profesör Hausser sormuştu. </p>
<p class="calibre2">- Kocası geç vakit otelden çıkıp saat ikiye kadar rasgele Roma sokaklarında dolaştı, La Bolognesa'da öğle yemeği yemek için, arkeoloji dünyacığında nüfuzlu bir kişi olan Antik Dünya Vakfı Direktörü Ralph Barry'yle buluştu. Barry Harvard'da profesörlük yapmıştı, akademik çevrelerde saygınlığı vardır. Her ne kadar bu kongre Unesco'nun himayesinde yapıldıysa da, başka vakıflar ve şirketlerle birlikte, asıl masrafı üstlenen, Antik Dünya Vakfı'dır. </p>
<p class="calibre2">Coraline</p>
<p class="calibre2">- Bay Barry ile Bay Hüseyni neden birlikte yemek yediler? diye sordu Bruno Müller merakla. </p>
<p class="calibre2">- Adamlarımdan iki tanesi yakına oturmayı ve konuşmanın bazı ayrıntılarını duymayı başardılar. Bay Barry, Bayan Clara Tannenberg'in tutumundan rahatsızdı, kocası da buna sinirleniyordu. Yves Picot diye birinden söz ettiler, kongreye katılan profesörlerden biri olmalı, anlaşılan sabahki sunumda adı geçen o iki tabletle ilgileniyor. Fakat Ahmed Hüseyni galiba Picot'ya fazla güvenmiyor. Zarfta o kişinin özgeçmişini ve bazı marifetlerini bulacaksınız. Çapkın ve çok kavgacı. </p>
<p class="calibre2">Ahmed Hüseyni Bay Barry'ye para sorunu olmadığını, ama arkeologlara ve çalışacak insanlara ihtiyacı olduğunu anlattı. En ilginci de: Ralph Barry ona yarın ya da öbür gün, görünüşe göre kızın büyükbabası olan Alfred diye birine götürmesi için, Antik Dünya Vakfı Başkanı Robert Brown'dan bir mektup getireceğini söyledi ve sonra... </p>
<p class="calibre2">- Ta kendisi! Mercedes çığlık attı. İşte şimdi elimizde! </p>
<p class="calibre2">- Sakin ol, Mercedes, bırak da Bay Marini sözünü bitirsin, sonra konuşuruz. </p>
<p class="calibre2">Carlo Cipriani'nin ses tonu itiraza yer bırakmıyordu; Mercedes sustu. Arkadaşının hakkı vardı. Marini gittiğinde konuşurlardı. </p>
<p class="calibre2">- Raporda olanların hepsi bu, ama benim adamlarım bu Alfred'in ve Bay Brown'ın yıllardır aracılarla gönderilen ve alınan mektuplarla ha-47 </p>
<p class="calibre2">berleştikleri sonucunu çıkarmışlar, Alfred'in cevabını da Amman'da alacaklarmış. </p>
<p class="calibre2">Hüseyni yarın Picot'yla birlikte kahvaltı edecek; sonra, değişiklik olmazsa, karıkoca birlikte Amman'a yolculuk edecekler. Akşam saat üçte Ürdün Havayolları'nda rezervasyonları var. Bu uçakla adamlarımı da yollayayım mı, yoksa konuyu kapatalım mı, siz karar verin. </p>
<p class="calibre2">- Devam edin, devam edin, her nereye giderlerse gidin, emrini verdi Cipriani. İyi bir ekip gönder, kaç adamın yeri değişirse değişsin fark etmez, bu Alfred hakkında her şeyi bilmek istiyorum. Clara Tannenberg'in büyükbabası mı, nerede oturuyor, kiminle yaşıyor, ne iş yapıyor. Fotoğraf da isteriz, fotoğraf temin etmen önemli; ayrıca, olabilirse, mümkün olan en net görüneceği bir video. Her şeyi bilmek istiyoruz, Luca </p>
<p class="calibre2">- Bu size bir servete mal olacak, dedi Luca Marini. </p>
<p class="calibre2">- Sen bizim servetimizi dert etme, yanıtını verdi Mercedes. Clara Tannenberg'i ve kocasını gözden kaçırmamaya çalış. </p>
<p class="calibre2">- Lazım olacak her şeyi yap, Luca, ama onları kaybetme. </p>
<p class="calibre2">Carlo Cipriani'nin ciddi ses tonu Araştırma ve Güvenlik Bürosu başkanını etkilemişti. </p>
<p class="calibre2">- Belki de oradan adamlar da kiralamam gerekecek, dedi Marini üzerinde durarak. </p>
<p class="calibre2">- Ne yapman gerekiyorsa yap, sana söyledik Coraline . Şimdi, sevgili dostum, </p>
<p class="calibre2">eğer kusura bakmazsan getirdiğin raporu okumak istiyoruz... </p>
<p class="calibre2">- Tamam, Carlo, ben gidiyorum. Bir açıklama gerekirse, telefon etmekten çekinme, evde olacağım. </p>
<p class="calibre2">Carlo Cipriani, Marini'yi kapıya kadar geçirirken Mercedes, sabırsızlıkla, zarfı açmış, güvenlikçiye güle güle bile demeden okumaya koyulmuştu. </p>
<p class="calibre2">- Elbisesi ve saati ne mal olduğunu gizlemiyor, diye mırıldandı Katalan kadın. </p>
<p class="calibre2">- Mercedes, önyargılı olma, dedi Hans Hauser karşı çıkarak. </p>
<p class="calibre2">- Önyargı mı? Ismarlama elbise diktiren bir yeni zenginden başka bir şey değil. Besbelli, elbisesi dar geliyor. </p>
<p class="calibre2">- Zekidir de, dedi, tam o sırada çalışma odasına dönen Carlo. iyi bir polisti, yıllarını Sicilya'da mafyayla savaşarak geçirdi, adamlarından ve arkadaşlarından birçoğunun öldürüldüğünü gördü, sonra da karısı ona ülltimatom verdi; ya polisliği bırakacak ya da karısı onu bırakacaktı. O </p>
<p class="calibre2">da ne yapsın, erken emekliye ayrılıp bu şirketi kurdu, zengin oldu. </p>
<p class="calibre2">- İpekli de giyse maymun yine maymundur... diye ısrar etti Mercedes. </p>
<p class="calibre2">- Ne diyorsun? diye sordu Bruno arkadaşının dediğini anlayamamıştı. </p>
<p class="calibre2">- Yok bir şey, bu ispanyol deyişidir, iyi elbiseler giymekle beyefendi olunmaz anlamına gelir, çünkü geldiği yer kendini hep belli eder. </p>
<p class="calibre2">- Mercedes! Hans'ın sesi sitemliydi. </p>
<p class="calibre2">- Peki, artık Luca'dan bahsetmeyelim, diyerek Carlo lafa karıştı, işe </p>
<p class="calibre2"/>
</body>
</html>
