<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_18"><b class="calibre6">1 4 3 </b></h2>
<p class="calibre2">- Bunu bilmiyoruz. </p>
<p class="calibre2">- Evet, biliyoruz, tersini kanıtlamaya çalışma. </p>
<p class="calibre2">- Burada da orada da gözlerimizi açık tutmalıyız, merak edecek bir şey yok. </p>
<p class="calibre2">- Seni anlamıyorum, George... </p>
<p class="calibre2">- Her zamanki gibi bana güvenseniz olmaz mı? </p>
<p class="calibre2">- Sana güveniyoruz, ama Enrique ile benim içimde Alfred'in bize kızgın olduğuna dair bir önsezi var. </p>
<p class="calibre2">- Kızgın olan benim! Bize ihanet etti! Bu tabletleri alıp gidemez, onlar ona ait değil! Ahmed'in yaptığının ne anlama geldiğini göremiyor musunuz? Hiçbirimiz kendi çıkarlarımıza ve işimize geldiği gibi karar veremeyiz, hiçbirimiz. Dördümüz aramızda anlaşırız. Alfred bizi soymak istiyor. </p>
<p class="calibre2">- Nereye kadar gideceksin bakalım? </p>
<p class="calibre2">- Ben mi yoksa biz mi? </p>
<p class="calibre2">- Biz, George, nereye kadar gideceğiz? </p>
<p class="calibre2">- İhanete af yok. </p>
<p class="calibre2">- Onu öldürmeye adam mı göndereceksin? </p>
<p class="calibre2">- Hepimizin olan bir şeyi bizden çalmasına razı olamam. </p>
<p class="calibre2">Coraline</p>
<p class="calibre2">Clara elinde bir çanta taşıyordu. Odasına, bir şey unuttuğunu düşünerek son kez baktı, ama hatırlamaya çalışmaktan vazgeçti. Ahmed arabasıyla onu askeri üsse götürmek için kapıda bekliyordu. Oradan bir helikopter onu Tel el Mukayyer'e götürecekti; oradan da Safran'a bir arazi arabasıyla gidecekti. </p>
<p class="calibre2">Ahmed'in eşlik etme teklifini reddetmişti. Bu sefer Fatima'mn yanında gelmesini de istememişti. Büyükbabasının gözlerini ondan ayırmamalarını emrettiği dört adamı vardı yanında, bu da ona yeterdi. </p>
<p class="calibre2">Ahmed artık Sarı Ev'de oturmuyordu. Birkaç gün önce ablasının evine yerleşmişti. </p>
<p class="calibre2">Büyükbabasının Kahire'ye doğru yola çıkmadan önce kocasıyla uzun uzun görüştüğünü biliyordu. </p>
<p class="calibre2">İkisi de ne konuştuklarını ona anlatmayı istememişlerdi. Yalnızca Ahmed, savaş patlak verene kadar Irak'tan çıkmayı erteleyebileceğini söylemişti. Bu da kesin değildi. Nedenini açıklasın diye çok ısrar etmişti, ama kocası katı tutumunu değiştirmemişti. </p>
<p class="calibre2">Büyükbabasını da bir daha görememişti. </p>
<p class="calibre2">- Varır varmaz beni ara, iyi olduğunu bilmek isterim, dedi Ahmed. </p>
<p class="calibre2">- İyi olacağım, merak etme; hepsi hepsi birkaç gün. </p>
<p class="calibre2">- Evet de, İngilizler bu bölgeyi özellikle bombalamaya pek hevesli. </p>
<p class="calibre2">- Lütfen, merak etme. Hiçbir şey olmayacak. </p>
<p class="calibre2"/>
</body>
</html>
