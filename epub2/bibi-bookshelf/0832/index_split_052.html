<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_51"><b class="calibre6">2 6 8 </b></h2>
<p class="calibre2">- Çalışabilmek için Saddam'dan olur aldınız, dedi Miranda, Marta'ya yanıt verircesine. </p>
<p class="calibre2">- Evet, tabii. Hangi rejim olursa olsun, hiçbir ülkeye hükümetin müsaadesini almadan giremezsiniz. Saddam bize kazı yapma izni verdi, araçları da ondan sağladık, çoğunu da Profesör Picot cebinden ödedi, yanıtını verdi Fabiân Tudela. </p>
<p class="calibre2">- Ben Bayan Tannenberg'in de bu kazının sorumluluğunu ve parasal yükünü paylaştığını sanıyordum... </p>
<p class="calibre2">Clara bu büyük işte ve bu büyük işten çıkan ya da çıkabilecek olan bütün işe yarar sonuçlarda, Picot kadar, onun da katkısı bulunduğunu kesinleştirme düşüncesiyle Miranda'nın sorusundan yararlanmaya karar verdi: </p>
<p class="calibre2">- Doğrusunu isterseniz, bu projeyi Profesör Picot ve ben yürürlüğe koyduk. Koşulları göz önüne alırsanız bu pahalı ve zor bir projedir, ama Profesör Gomez'in size açıkladığı gibi, meyvelerini vermiştir, ola</p>
<p class="calibre2">ğanüstü sonuçlar alınmıştır. </p>
<p class="calibre2">- Fakat siz bundan daha fazla bir şey arıyorsunuz; öyle sanıyorum ki, siz geçen yıl Roma'da yapılan kongrede birinin, bir kâtibin, İbrahim Peygamberim ona Yaratılış'ı anlattığını söylediğinden bahsetmiştiniz, daha sonra tesadüfen burada aynı kâtibin yazdığı başka tabletler bulmuşsunuz. Yanılıyor muyum? </p>
<p class="calibre2">Coraline</p>
<p class="calibre2">Bu kez Miranda'yı yanıtlamaya karar veren Picot oldu. </p>
<p class="calibre2">- Hayır, yanılmıyorsunuz. Clara'da bir çift tablet var, bunların tarihlerini saptadık, bunlarda Şamas isimli bir kâtip, Abram adlı birinin kendisine dünyanın oluş hikâyesini açıkladığını anlatıyor. Clara'nın hipotezine göre, Şamas'ın sözünü ettiği bu Abram, İbrahim Peygamber'in ta kendisidir ve eğer Clara'nın teorisi kanıtlanırsa, bu keşif olağanüstü bir keşif olacaktır. </p>
<p class="calibre2">- Bilime göre peygamberlerin varlığının kesinlik taşımadığını dikkate alırsanız, bugüne kadar bu dinsel kişiliklerin etten ve kemikten varlığını kanıtlayan olmadı. Eğer biz şimdi, Clara'nın elinde bulunan tabletleri doğrulayan başka tabletler bulursak, yalnızca Kitabı Mukaddes'in doğruluğu değil, Yaratılış'ı ilk anlatanın İbrahim Peygamber olduğu da kanıtlanmış olacak. Bu olgunun arkeoloji açısından da, bilim açısından da, din açısından da önemini bir düşünün, dedi Fabiân. </p>
<p class="calibre2">- Fakat bu tabletler henüz bulunmadı... dedi Miranda. </p>
<p class="calibre2">- Evet, henüz bulunmadı, dedi Marta. Ama şimdiden Şamas imzasını taşıyan birçok tablet bulduysak,  <i class="calibre3"> Tablet Kitabı Mukaddes'i</i> de hâlâ bulma ümidimiz var demektir. </p>
<p class="calibre2"> <i class="calibre3">- Tablet Kitabı Mukaddes</i> mi? </p>
<p class="calibre2">- Miranda, Yaratılış efsanesinin bulunduğu kilden tabletlere başka ne denebilir ki? diye soran bu kez Marta'ydı. </p>
<p class="calibre2">- Haklısınız, bu isim hoşuma da gitti...  <i class="calibre3"> Tablet Kitabı Mukaddes... </i> Siz 269 </p>
<p class="calibre2">bu konuda ne düşünüyorsunuz? Sanırım siz rahipsiniz. </p>
<p class="calibre2">Miranda'nın sorusunu duyan Gian Maria bir an soluk alamadı saç diplerine kadar kıpkırmızı kesildi. </p>
<p class="calibre2">- Şuna bakın, kıpkırmızı kesilen bir adamla ilk kez tanışıyorum! dedi gülerek Miranda. </p>
<p class="calibre2">- Hadi, Gian Maria, bu soru sana, dedi Marta yüreklendirmeye çalı</p>
<p class="calibre2">şarak. </p>
<p class="calibre2">Rahip yanıt verecek söz bulamıyordu. Herkesin kendisine baktığını hissettikçe yüzü daha da kızarıyor, alev alev yanıyordu. Fabiân, dikkatleri başka yana çekerek, ona yardımcı olmaya çalıştı. </p>
<p class="calibre2">- Gian Maria ölü diller uzmanıdır; bizim çok işimize yarıyor, tabletleri deşifre ederek harıl harıl çalışıyor. O olmasaydı biz bu kadar ilerleyemezdik. Yani, şu tabletleri bulup da analiz etmeden,  <i class="calibre3"> Tablet Kitabı Mukaddes</i> kanıtlanmış olamaz. Şu ana kadar çalışmalarımız hâlâ hipotez alanında sürüyor. Az deneyimli bir elden çıkmış, daha çok kişisel bir hatıra defterine benzeyen birkaç tablet var elimizde, tablete yazılmış bir günlük... biri bu defterle size bir şey anlatacağını bildiriyor... Ama, Marta'nın dediği gibi, öbür tabletleri bulamazsak, şimdiye kadar topraktan çıkardıklarımız da bizim buradaki çalışmamıza anlam kazandırmaya yeter. </p>
<p class="calibre2">- Sizlerin buraya gelmenizin sebebi olan bu iki tabletin, niçin az deneyimli bir elden çıktığını söylüyorsunuz? diye sordu Miranda. </p>
<p class="calibre2">Coraline</p>
<p class="calibre2">- Belli birtakım imlerden... Sanki bu Şamas elindeki kamış kalemi ustaca kullanmıyor gibi, bildiğiniz gibi kamış kalemle tablet üzerine çentikler açılır. Dahası var, burada bulduğumuz tabletlerin de üst taraflarında Şamas adı yazılı, ama bunlar Clara'nın elindekilere hiç benzemiyor. Buradaki Şamas, yazıyı ve hesabı iyi bilen usta bir kâtipti, bundan başka doğa uzmanıydı da, bize bölgedeki bütün bitki örtüsünün listesini bırakmış, dedi yeniden Fabiân. </p>
<p class="calibre2">- Harran'da bulunan tabletleri yazan Şamas ile buradaki Şamas aynı kişi olmayabilir, oysa Clara aynı kişi olduğundan emin, dedi Marta. </p>
<p class="calibre2">- Aynı kişi olduğuna neden inanıyorsunuz? diye sordu Miranda Clara'ya. </p>
<p class="calibre2">- Çünkü Harran'daki tabletlerin üstündeki imlerin burada bulduklarımızdan farklı olduğu bir gerçek, burada kimi çizgiler var, işaretler var ki, hepsinin aynı elden çıktığını gösteriyor, burada bulunanlar yazı tekniği yönünden daha sağlam. Benim teorim şöyle: Şamas Harran'da bulunan tabletleri yeniyetmeliğinde ya da çocukluğunda yazdı, oysa buradakileri yazarken artık büyümüştü. </p>
<p class="calibre2">Clara yanıt verirken hiç duraksamadı. Tabletleri avucunun içi gibi biliyordu, laboratuvar çalışmaları şüpheye yer bırakmıyordu: Harran tabletleri ile Safran tabletleri aynı elden çıkmıştı, emindi bundan. </p>
<p class="calibre2">- Kilise'nin bütün bunlara ne dediğini bilmek isterdim, diye üsteledi Miranda, Gian Maria'ya bakarak. </p>
<p class="calibre2"/>
<p class="calibre2"> <i class="calibre3">270 </i></p>
<p class="calibre2">Rahip, soruya hedef oluverince, yine kızararak da olsa, bu kez gazetecinin merakını yanıtladı. </p>
<p class="calibre2">- Ben size Kilise adına cevap veremem, çünkü ben yalnızca bir rahibim. </p>
<p class="calibre2">- Olsun, bu konuda ne düşündüğünüzü söyleyiniz. </p>
<p class="calibre2">- Kitabı Mukaddes'ten İbrahim Peygamber'in varlığını biliyoruz. Tabii, ben onun var olduğuna, etten kemikten bir insan olduğuna kesinlikle inanıyorum, ister arkeolojik kanıt olsun isterse olmasın. </p>
<p class="calibre2">- İbrahim Peygamber, sizce, Yaratılış anlatısını biliyor muydu, üstelik de birine anlatacak kadar? </p>
<p class="calibre2">- Kitabı Mukaddes'te bu konuda bir şey yok, İbrahim Peygamber'in hayatı konusunda anlattıkları ise çok açık. Öyle ki... evet ben şüpheciyim, bir <i class="calibre3"> Tablet Kitabı Mukaddes</i> bulunduğu sonucuna varmıyorum. </p>
<p class="calibre2">Ama tabletler ortaya çıkarsa, bunların gerçekliği konusundaki kararı Kilise verecektir. </p>
<p class="calibre2">- Sizi Vatikan mı gönderdi? diye sordu Miranda. </p>
<p class="calibre2">- Elbette hayır, Tanrı aşkına! Benim burada olmamla Vatikan'ın hiç ilgisi yok, yanıtını verdi Gian Maria ürkerek. </p>
<p class="calibre2">- Öyleyse, ne arıyorsunuz siz burada? diye üsteledi Miranda. </p>
<p class="calibre2">- Ee, şey, yani... tamamen tesadüf... </p>
<p class="calibre2">- İyi, anlatın öyleyse, diyerek rahibi sıkıştırdı gazeteci kadın, sıkıldı</p>
<p class="calibre2">ğı apaçık ortada olduğu halde. </p>
<p class="calibre2">Coraline</p>
<p class="calibre2">- Onu rahat bırakamaz mısın? dedi, o ana kadar sessizliğini koruyan Lion Doyle lafa karışarak. </p>
<p class="calibre2">- Şu gezgin şövalyeye bakın hele! Sen her zaman ihtiyacı olanın yardımına koşarsın, kurşun yağmuru altında kaybolan bir kadın ya da başı sıkışmış bir rahip fark etmez. </p>
<p class="calibre2">- Çok kötüsün, Miranda! dedi Lion, keyifsizce. </p>
<p class="calibre2">- Hayır, cevap vermemde sakınca yoksa, dedi Gian Maria fısıldar gibi. Dinleyin, ben Bağdat'ta bir sivil toplum örgütünde çalışıyordum, ama tesadüfen Profesör Picot'yla tanıştım, buraya onun yaptığı işi görmek için geldim; o benim ölü diller uzmanı olduğumu biliyordu ve işte, burada kaldım. </p>
<p class="calibre2">- Rahip olduğunuz için de içinizden geldiği gibi davranıyorsunuz öyle mi? dedi Miranda ısrar ederek. </p>
<p class="calibre2">- Buraya gelme izni aldım, yanıtını verdi Gian Maria, yine kızararak. </p>
<p class="calibre2">Gecenin geri kalan bölümünde Miranda ile Daniel arkeologları çalı</p>
<p class="calibre2">şırken filme aldılar. Picot'yla ve Clara'yla, yine Marta Gömez'le ve Fa-biân Tudela'yla görüştüler, ekibin geri kalanları da Safran'a gelen öbür gazetecilerin sorularına yanıtlamakla uğraştı. </p>
<p class="calibre2">- Hepsi insanı sorularıyla yoran insanlar, özellikle Miranda, ama yine de hoşuma gidiyor. </p>
<p class="calibre2"/>
</body>
</html>
