<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_10"><b class="calibre6">108 </b></h2>
<p class="calibre2">- Aman, Bruno, bu kadar kötümser olma! diyerek çıkıştı Mercedes. </p>
<p class="calibre2">Bildiğim kadarıyla, internette sahte hesaplar açılabilir. Microsoft'un parasız postası Hotmail buna olanak veriyor. Hepimiz Hotmail'de birer hesap açarız ve bu adresten telefon numaralarını göndeririz, böylece iletişim kurarız. Ama bunu yaparken dikkatli olmalıyız, çünkü Hotmail fazla güvenilir değil, başka biri haberleşmemize girebilir, onun için birbirimize mesaj atarken şifreli yazmalıyız. </p>
<p class="calibre2">Akşam saatlerinin bir bölümünü internette kullanacakları adları kararlaştırmakla geçirdiler. Profesör Hans Hausser bir şifre icat etti, buna göre harfler sayı yerine geçecek, satın alıp bir kez kullandıktan sonra atacakları cep telefonu numaralarını iletirken kullanacaklardı. </p>
<p class="calibre2">Dört kafadar uzun uzun kucaklaşarak geç vakit birbirlerinden ayrıldılar. Bruno ile Hans, ertesi gün Roma'dan ayrılacaktı. Mercedes, eğer polis izliyorsa, kaçıyormuş gibi görünmemek için, iki gün daha kalacaktı. </p>
<p class="calibre2">Robert Brown sabırsızlıkla Ralph Barry'nin telefon konuşmasının bitmesini bekliyordu. Kapatınca hemen sordu: </p>
<p class="calibre2">- Ya şimdi, Picot ne yapacak? </p>
<p class="calibre2">- Konuştuğum adam Picot'nun Irak'tan etkilenerek döndüğünü söy</p>
<p class="calibre2">Coraline</p>
<p class="calibre2">lüyor, şu sırada kazı için oralara gitmenin delilik olacağını söylemekten başka bir şey yapmıyormuş, yeterince zaman yok diyormuş, altı yedi ay içinde hiçbir şey elde edilemez diyormuş; Bush'a ve Saddam'a sövüp sayıyor, söylemediğini bırakmıyormuş. </p>
<p class="calibre2">- Bana cevap vermedin, Ralph, gidecek mi gitmeyecek mi onu bilmek istiyorum. </p>
<p class="calibre2">- Söylememiş, ama bu işten vazgeçeceğe benzemiyormuş. Telaşla Madrid'e gitmiş. </p>
<p class="calibre2">- Hâlâ cevap vermedin. </p>
<p class="calibre2">- Hâlâ ne yapacağını bilmiyorum. </p>
<p class="calibre2">-Dukais'in adamlarını bu misyonda çalıştıralım mı? </p>
<p class="calibre2">- Dukais'in gorillerinin kendilerini arkeoloji öğrencisi olarak yuttu-rabileceklerine inanıyor musun? Hadi, Robert, düşün bir! </p>
<p class="calibre2">- Elbette düşünüyorum! Bu kazıda adama ihtiyacım var. Dukais bize eli yüzü düzgün birilerini bulsun. </p>
<p class="calibre2">- Aynı zamanda tarih, coğrafya, jeoloji vesaire vesaire bilecek. Hiç aklım yatmıyor, Robert, hiç. Goriller Mezopotamya'nın nerede olduğunu bile bilmez. </p>
<p class="calibre2">- Öyleyse, onlara hızlı bir kurs veririz, gece gündüz ders çalışırlar, öğrenirler. Kendilerini öğrenci ya da öğretim üyesi olarak yutturmayı becerirlerse prim alırlar. </p>
<p class="calibre2">- Dikkat et, Robert! Biliyorsun ki üniversite dünyasında herkes birbirini tanır. Bir gorili profesör diye yutturamazsın, anlarlar. </p>
<p class="calibre2">Robert Brown büronun kapısını açarak şık ve ölçülü sekreterini şaşırttı. </p>
<p class="calibre2">- Bir şey mi oldu. Bay Brown? diye sordu Smith. </p>
<p class="calibre2">- Dukais gelmedi mi? </p>
<p class="calibre2">- Hayır, efendim; gelseydi size bildirirdim. </p>
<p class="calibre2">- Ona saat kaçta randevu vermiştiniz? </p>
<p class="calibre2">- Sizin söylediğiniz gibi efendim; saat dörtte. </p>
<p class="calibre2">- Saat dördü on geçiyor. </p>
<p class="calibre2">- Evet, efendim, trafik nedeniyle gecikti herhalde. </p>
<p class="calibre2">- Bu Dukais budalanın biri. </p>
<p class="calibre2">- Evet, efendim. </p>
<p class="calibre2">Robet Brown odasına dönemeden Paul Dukais'in heybetli görünüşü Smith'in bölümünün eşiğinde belirdi. </p>
<p class="calibre2">- Tam zamanında! </p>
<p class="calibre2">- Robert, Washington trafiği bu saatlerde felaket oluyor; herkesin eve dönüş zamanı. </p>
<p class="calibre2">- Daha önce çıkman gerekirdi. </p>
<p class="calibre2">- Artık kendini denetleyemiyorsun, yanıtını verdi Planet Security başkanı soğuk soğuk. </p>
<p class="calibre2">Brown'ın odasına girip de viskilerini alınca, Ralph Barry iki adam arasındaki gerilimi azaltmaya çalıştı. </p>
<p class="calibre2">Coraline</p>
<p class="calibre2">- Paul, bizim Robert, Yves Picot'nun hazırlamakta olduğu arkeolojik misyon için adam istiyor. Sana Picot'yla ilgili bilmen gereken her şeyi içeren bir dosya göndereceğim, şimdilik sana Fransız olduğunu, zengin olduğunu, eski Oxford öğretim üyesi olduğunu, çapkın ve maceracı olduğunu söyleyebilirim, ama mesleğini ve bu meslekte olanları iyi bilir. </p>
<p class="calibre2">- Benden imkânsızı istiyorsun. </p>
<p class="calibre2">- Evet, çünkü okuma yazmadan fazla bilgisi olan insanlara ihtiyacımız var; üniversiteli olmalı, okuma fırsatı buldukları kampüsten rahatlıkla söz edebilen insanlar olmalı. Amerikalı olamaz, bu adanılan Avrupa'dan bulmalısın, bir Arap ülkesi olabilir belki, ama buralı olmasın. </p>
<p class="calibre2">- Bir de üstüne meslekten anlayacak ve marifetli olacak, öyle mi? </p>
<p class="calibre2">diye Dukais alaylı alaylı sordu. </p>
<p class="calibre2">- Tam üstüne bastın, Robert'in ses tonundan kızdığı anlaşılıyordu. </p>
<p class="calibre2">- Elbette, Robert, Irak'ın uzak sınırlarına yollamak için istediğin ekipler elimde hazır. Ne zaman tamam dersen, orada olurlar. </p>
<p class="calibre2">- Biraz daha bekleyecekler; çok değil, ama bekleyecekler. Şimdi bu sorunu nasıl çözeceğimizi düşünüyorum. </p>
<p class="calibre2">- Bilmiyorum, Robert, bilmiyorum, boş zamanlarında paralı askercilik oynayan üniversiteli tanımıyorum. Eski Yugoslavya'da bakacağım, orada bir şey bulabilirim belki. </p>
<p class="calibre2">- iyi fikir! Orada çocukluktan başlayarak adam öldürdüler; şu ya da </p>
<p class="calibre2"/>
</body>
</html>
