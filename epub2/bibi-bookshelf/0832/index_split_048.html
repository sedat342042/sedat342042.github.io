<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_47"><b class="calibre6">2 3 6 </b></h2>
<p class="calibre2">- Doğru. Son üç yıldır birbirimizden hiç ayrılmadık. Seninle birlikte geçirdiğim zaman, evimde geçirdiğim zamandan daha fazla. </p>
<p class="calibre2">- İş iştir... Esther de aynı şeyden şikâyet ediyor, onunla olduğumdan daha fazla seninle olduğumu söylüyor; üstelik eve vardığımda tümüyle tükenmiş oluyorum. </p>
<p class="calibre2">- Esther gibi biri olduğu için çok şanslısın... </p>
<p class="calibre2">- Evet, fevkalade biri o. Başkası olsa çoktan pabuçlarımı elime verip beni sokağa atardı. </p>
<p class="calibre2">- Tam da karın bir çocuk beklerken neden buralara gelmek istedin bilmem. </p>
<p class="calibre2">- Çünkü biz gazeteciyiz, nerede olay varsa biz orada olmak zorundayız, şimdi de olay Irak'ta, Esther bunu anlıyor ne de olsa o da meslekten, ama o daha çok kral ailesiyle röportajlar yapmayı tercih ediyor. </p>
<p class="calibre2">Lion, Miranda, Daniel... üçü kiraladıkları bir arazi arabasını iki Alman kameramanla paylaştı. </p>
<p class="calibre2">Miranda'nın keyfi yerinde görünmüyordu, yol boyunca hep suskundu, Daniel ile meslektaşları arasındaki sohbete katılmadı. </p>
<p class="calibre2">Lion, Miranda konusunda kendisini aldatmıyordu. O kırılgan görünüşüne karşın, yalnız savaş muhabiri olarak değil, başka kavgalarda da, hayat kavgasında da çetin bir kadındı. </p>
<p class="calibre2">İnce ve kısa boyluydu, bir altmış bile yoktu, kısa, siyah saçları ve bal Coraline</p>
<p class="calibre2">rengi gözleriyle, Miranda, Lion'a doğanın gücü gibi görünüyordu. Kadın zekiydi, özellikle de korkusuz görünüşüyle insanları etkilemeyi biliyordu. Saraybosna'nın bir köyünde ona rastladığında durumunun tüm korkunçluğuna karşın şoka girmemesi Lion'u şaşırtmıştı. </p>
<p class="calibre2">Bağdat karayolu uzun olduğu kadar tozluydu da. Trafik her zamankinden fazlaydı, yani sivil toplum örgütleri her tür yüklerini Amman yoluyla getirmeyi yeğliyorlardı; yolda iki büyük kamyon konvoyuyla ve her iki yönde gidip gelen pek çok otobüsle karşılaştılar. Irak ile Ürdün arasındaki sınırda içi Iraklılarla dolu bir otobüs Irak sınır polisini, sının geçmelerine izin vermesi için kandırmaya çalışıyordu. Kimileri şanslı çıktı; şanslı olmayanlar, kâğıtları incelenince, kaba hareketlerle tutuklandılar. </p>
<p class="calibre2">Gazeteciler bu sahnelerin resmini almak ve ne oluyor diye sormak için arabalarından indiler. Sorularına yanıt almadılar, tehdit edildiler, resim çekmeleri engellendi, sonunda yola devam etmeye karar verdiler. </p>
<p class="calibre2">Varış noktasına ulaşmadan önce bir soruna bulaşmayı istemiyorlardı. </p>
<p class="calibre2">Palestina Oteli elbette daha iyi zamanlar yaşamıştı. Lion'un yatacak bir oda bulması zor oldu. Hepsi tutulmuştu. Daha önceden ayırttıkları odalarını arayan gazetecilerin çığ gibi tezgâhın önüne yığılmasıyla dolup taşan resepsiyondaki nazik bir görevli ona böyle söyledi... Lion ona yumuşamasını sağlayacak bir bahşiş verdi. </p>
<p class="calibre2">Yüz dolar ona sekizinci katta bir odanın kapısını açtı. Banyonun 2 3 7 </p>
<p class="calibre2">musluğu hiç durmadan damlıyordu, pencerelerin panjurları kapanmıyordu ve yatak örtülerinin temizleyiciye gönderilmesi gerekiyordu, ama en azından sığınacağı bir çatıya kavuşmuştu. </p>
<p class="calibre2">Bagajlarını odaya atar atmaz doğruca aşağı koşan gazetecileri barda bulacağını biliyordu. Ertesi güne kadar hiçbiri çalışmaya başlamaz, rehberlerini ve çevirmenlerini bulmakla uğraşırlardı. Enformasyon Bakanlığında yabancı gazetecilere çevirmen sağlayan bir basın merkezi varsa da, kimileri ayrıca kendi başına rehber bulmaya çalışıyordu, çünkü yetkililer birlikte gezdikleri resmi çevirmenlerden gazetecilerle ilgili bilgi isterlerdi. </p>
<p class="calibre2">- Sana eşlik edecek birine ihtiyacın var mı, dedi Daniel barda buluştuklarında. </p>
<p class="calibre2">- Hayır. O kadar param yok; her şeyi kendim halletmeye çalışacağım. </p>
<p class="calibre2">Buraya gelmek için yeterince masrafa girdim... diyerek özür diledi. </p>
<p class="calibre2">- Seni mecbur ederler; bir İngiliz fotoğrafçının öyle her yere burnunu sokması hoşlarına gitmez. </p>
<p class="calibre2">- Başımı derde sokmamaya çalışacağım. Bak, benim fikrim Bağdat'ta günlük yaşam konusunda resimli bir röportaj yapmak. Gazeteler bununla ilgilenirler mi sence? </p>
<p class="calibre2">- Fotoğrafların kalitesine, içeriğine bağlı. Biraz özel bir şeyler bul-san iyi olur, diyerek akıl verdi Daniel. </p>
<p class="calibre2">Coraline</p>
<p class="calibre2">- Çalışacağım. Yarın erken çıkarım, Bağdat'ın uyanışını fotoğraflamak istiyorum, onun için bu gece erken yatacağım; yolculuk beni yordu. </p>
<p class="calibre2">- Akşam yemeğini bizimle ye, dedi Daniel. </p>
<p class="calibre2">- Hayır, siz yemekten sonra geç vakte kadar kalırsınız. Ben bir çay almak için indim, sonra yatağa gideceğim. </p>
<p class="calibre2">Daniel ısrar etmedi. O da yorgundu; Lion'un yatmak istemesine anlayış gösterdi. </p>
<p class="calibre2">Lion yatar yatmaz uyudu. Daniel'e yorgunum derken yalan söylememişti. Sabah gün doğarken uyandı, çabucak bir duştan sonra kamera çantasını alıp sokağa çıktı. Görünüşünü maskelemesi gerekiyordu, bunun için sabahın büyük bir bölümünü çarşıyı ve Bağdat caddelerini ar</p>
<p class="calibre2">şınlayarak geçirdi. Dikkatini çeken her şeyin resmini çekti, özellikle de kentin nabzını tuttu... Bağdat sıkıyönetim altında bulunan bir kentti, yokluk vardı, her şeyin yokluğu çekiliyordu, ne araşan yoktu, ama, hep oldu</p>
<p class="calibre2">ğu gibi, kimilerine de yok yoktu. Dükkânlar bomboştu, ama belli bazı kapıları çalmasını bilenler için en birinci kalite ürünler bulunabiliyordu. </p>
<p class="calibre2">Uzun uzun yürürken, Safran'a gidişine bir bahane bulmak için düşünüp durmuştu. </p>
<p class="calibre2">Öğleden sonra otele dönünce, muhabirler kabilesinden bir tekini ortalıkta göremedi. Basından sorumlu yetkililerle konuşmak için Enformasyon Bakanlığı'na uğramaya ve onlara Safran'a gitmek istediğini bildirmeye karar verdi. </p>
<p class="calibre2"/>
<p class="calibre2"> <i class="calibre3">238 </i></p>
<p class="calibre2">Bütün Iraklılar gibi Ali Sıdki'nin da kalın, siyah bir bıyığı vardı. Uzun boyunun ve güçlü yapısının gizlediği etli butluluğuyla tıknaz bir adamdı. Basın Merkezi'nin ikinci sorumlusu olarak her geçen gün artan çoklukta Bağdat'a akın eden gazetecilere en iyi tebessümünü sunmak için kendini zorluyordu. </p>
<p class="calibre2">- Size nasıl yardım edebiliriz? diye sordu Lion'a. </p>
<p class="calibre2">Ona serbest bir fotoğrafçı olduğunu anlatıp Photomundi'den aldığı belgeyi gösterdi. Ali, Lion'dan hakkında bütün bilgileri alıp, Bağdat hakkındaki ilk izlenimlerini öğrenmek istedi. Yarım saatlik dostça bir sohbetten sonra, Lion asıl konuya girdi. </p>
<p class="calibre2">- Özel bir röportaj yapmak istiyorum. Bakın, Mukayyer yakınlarında önemli bir arkeolojik kazı yapılmakta olduğunu biliyorum, sanırım Safran adlı bir köyde. Oraya gidip kazıyla ilgili bir röportaj yapmak istiyorum, eski Mezopotamya'nın sırlarının nasıl yeniden ortaya çıkarıldığını dünyaya göstermek amacıyla. Sanıyorum ki, bu görevi Avrupa'dan gelen arkeologlar yapıyorlar, böylece ambargoya rağmen Irak'ta uluslararası bilim adamlarının varlığını da göstermiş olacağız. </p>
<p class="calibre2">Lion'u dinlerken, Ali Sıdki, içinden, "Bu ingiliz fotoğrafçının önerdi</p>
<p class="calibre2">ği röportaj rejim için iyi bir propaganda olabilir" diye düşünüyordu. </p>
<p class="calibre2">Safran'da bir arkeolojik çalışma yapıldığından haberi yoktu, ama bunu söylemedi. Onu ilgiyle dinleyip, konuyu ilgililere götüreceğine, eğer amirleri Safran'a gitmesine izin verirlerse Coraline , Palestina Oteli'ne telefon </p>
<p class="calibre2">edeceğine söz verdi. </p>
<p class="calibre2">Lion, Safran'a kendi olanaklarıyla gitmeyi seçebilirdi, ama dikkati çekmemek için, yeni fotoğrafçı rolüne uyum sağlaması ve Bağdat'ta karaya vurmuş öbür gazeteciler ne yapıyorsa onu yapması gerektiğini biliyordu. </p>
<p class="calibre2">Akşamı bir yerden bir yere dolaşarak ilginç gördüğü her şeyi fotoğ-</p>
<p class="calibre2">raflayarak geçirdi. Güneşin son ışınları düşerken otele döndü. </p>
<p class="calibre2">Miranda, Daniel'le birlikte resepsiyondaydı. Onlar da yeni gelmişlerdi. </p>
<p class="calibre2">- Oo, kayıplardaki arkadaşım! oldu Miranda'nın selamı. </p>
<p class="calibre2">- Ben bütün gün çalıştım, ya siz? </p>
<p class="calibre2">- Biz de durmadık. Bu insanların durumu çok kötü; bir hastane gördük ki insana ağlama isteği veriyor, ellerinde hiçbir şey yok, diyerek üzüntüsünü belirtti Daniel. </p>
<p class="calibre2">- Evet, ben de ambargonun etkilerini fark ettim. İnsanlar beni şa</p>
<p class="calibre2">şırttı, içinde yaşadıkları bu duruma rağmen çok nazikler. </p>
<p class="calibre2">- Durumları daha da kötüleşecek. Bundan da Bush ve Bush'un dostları sorumlu, dedi Miranda. </p>
<p class="calibre2">- İyi de, Saddam da bir melek değil, yani, yanıtını verdi Lion. </p>
<p class="calibre2">- Hayır, melek değil, ama Saddam önemli olduğundan yapmıyor Bush bunları, onun için önemli olan petrol. </p>
<p class="calibre2">Miranda'nın sesinden kavgaya hazır olduğu anlaşılıyordu, ama Li-on'un polemiğe hiç niyeti yoktu. Ha Bush, ha Saddam, ikisi de birdi </p>
<p class="calibre2"/>
</body>
</html>
