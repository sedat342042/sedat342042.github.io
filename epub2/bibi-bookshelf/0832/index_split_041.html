<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_40"><b class="calibre6">2 0 6 </b></h2>
<p class="calibre2">berg'leri ortadan kaldırması için Irak'a göndereceği adamı bulma işinde bir hafta gecikti. Konu şuydu: Önce Saddam'm ülkesinde bir yerde Tannenberg adlı bir ihtiyar var mı yok mu öğrenmek, sonra onu ve soyunu ortadan kaldırmak. Onunla sözleşme yapan kişi, öğlen güneşi gibi apaçık konuşmuştu; hiçbir Tannenberg yaşamamalıydı, hangi yaşta olursa olsun. </p>
<p class="calibre2">Bir kişiden fazla görevli gönderme konusunda çok kafa yormuş, sonra yine bir kişi göndermeyi yeğlemişti; takviye gerekirse yollardı. Kendilerini adam öldürme işine adamış tiplerin bu işi yaparken yanlarında bir suç ortağı bulunmasından hoşlanmadıklarını bilirdi. Her birinin kendi yöntemleri, kendi takıntıları olurdu, çok özel insanlardı onlar. </p>
<p class="calibre2">Görevden, Planet Security başkanı arkadaşı Paul Dukais'e söz etmek ile etmemek arasında kararsız kalmış, kıvranıp durmuştu. Yani, Dukais şu Clara Tannenberg'in de katıldığı bir arkeolojik kazıda bir adamı kamufle etmek için ondan yardım istemişti, aranan birkaç tablet bulunursa, adam onları Clara'nm elinden alacaktı, bunun için gerekirse Clara'yı öldürecekti... Sonunda Paul'e bir şey söylememeye karar verdi. Dukais'e tavsiye ettiği Hırvat'ın, işini başaracağından emindi, kendi adamı da kendi işini yapacaktı. Böylece bir avantajı oluyordu: Tannenberg'lerin pek çok insanı, ellerindeki parayı onları öldürme girişimine harcayacak kadar kızdırmış olduklarını bilmenin avantajı. </p>
<p class="calibre2">Coraline</p>
<p class="calibre2">Lion Doyle, Tom Martin'in odasına girdi ve Tom Martin ona otur diyene kadar ayakta bekledi. </p>
<p class="calibre2">- Otur, Lion. Nasılsın? </p>
<p class="calibre2">- İyiyim, tatilden yeni döndüm. </p>
<p class="calibre2">- Aman ne iyi, böylece sana vereceğim görev için dinlenmişsin demektir. </p>
<p class="calibre2">Bir saat boyunca iki adam bildikleri her şeyi birbirlerine aktardılar. </p>
<p class="calibre2">Global Group binasından çıkmadan önce Tom Martin'in fotoğrafını çektiği gizemli Bay Burton'la ilgili konular da dahil. </p>
<p class="calibre2">- Onun hakkında hiçbir şey bulamadım. İngilizcesi mükemmel, ama kesinlikle İngiliz değil, Scotland Yard'daki arkadaşların fişlerinde de bu yüze ait bir kayıt yok. Interpol'de de bir şey bulamadım. </p>
<p class="calibre2">- Sonuçta vergilerini ödeyen ve hiçbir polis arşivinde görünecek bir özelliği olmayan sıradan ve namuslu bir vatandaş, diye yorumladı Doyle. </p>
<p class="calibre2">- Evet, fakat namuslu vatandaşlar katil kiralamazlar; ayrıca, ben birinci şahıs olarak konuşurken hep "biz" diyor; siparişi yapan birden fazla kişi var, yalnız değil. </p>
<p class="calibre2">- Gördüğüm kadarıyla, bu Tannenbergler pek ünlü değiller. Düşmanları var, tehlikeli bir işle uğraşıyorlar. Sözleşmeyi yapanlar geçmişte kötü oyun oynadıkları, aldattıkları birileri olmalı. </p>
<p class="calibre2">- Evet, mutlaka öyle, içimden bir ses burada gözümden kaçan bir noktanın olduğunu söylüyor. </p>
<p class="calibre2"/>
</body>
</html>
