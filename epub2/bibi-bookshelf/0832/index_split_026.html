<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_25"><b class="calibre6">1 5 6 </b></h2>
<p class="calibre2">- Sen şimdi gidiyorsun, ben seni hep hatırlayacağım, dedi Şamas. </p>
<p class="calibre2">- Evet, sen beni ben seni ikimiz birbirimizi unutmayacağız. Sana bir görev vermek istiyorum, aslında günlerce önce söylemiştim bunu sana: Yaratılış öyküsünü sakın kaybetme. Tıpkı benim sana anlattığım gibi, Tanrı her şeyi tıpkı öyle yaptı. </p>
<p class="calibre2">Biz insanlar onun nefesinden yalnızca bir zerre olduğumuzu unutuyoruz ve O'na ihtiyacımız olmadığını sanma eğilimi duyuyoruz ya da kimi zaman ihtiyacımız varken bize yardıma gelmediği için ona sitem ediyoruz. </p>
<p class="calibre2">- Evet, ben de kendime bunun niçin böyle olduğunu soruyorum. </p>
<p class="calibre2">- Tanrı'yı nasıl anlayabiliriz ki? Biz çamurdan yaratıldık, tıpkı Terah'ın ve benim birlikte elimizle yaptığımız tanrılar gibi. Biz yürüyoruz, konuşuyoruz, hissediyoruz, çünkü O bize hayat üfledi. Ne zaman isterse bunu bizden alır. Tıpkı benim, başkalarının tanrı diye taptığı kanatlı boğaları kırdığım gibi. Onlar benim elimle yaptığım tanrılar, elimin gücüyle tanrılıkları biter. </p>
<p class="calibre2">Hayır, biz O'nu anlayamayız, anlamayı deneyemeyiz bile, hele onun eylemlerini yargılamaya hiç gücümüz yetmez. Ben senin sorularına cevap veremiyorum, çünkü cevabım yok. Tek bildiğim o ki, Tanrı tektir, başlangıç O'dur, son O'dur, bütün var olanların yaratıcısıdır, bizi de o yapmıştır ve bize, seçim şansı vermek için, ölümlü yapmıştır. </p>
<p class="calibre2">- Sen nereye gidersen git, Tanrı hep seninle olacak, İbrahim. </p>
<p class="calibre2">Coraline</p>
<p class="calibre2">- Seninle de, hepimizle de. O her şeyi görür, her şeyi duyar. </p>
<p class="calibre2">- Kiminle Tanrı'dan konuşabilirim? </p>
<p class="calibre2">- Baban Yadin'le, çünkü Tanrı onun yüreğindedir. İhtiyar Hoab'la, Sabulon'la, yolculuğa birlikte çıktığın bütün akrabalarınla, Ur'da kalanların birçoklarıyla. </p>
<p class="calibre2">- Kim bana yol gösterecek? </p>
<p class="calibre2">- Hayatta öyle bir an gelir ki, vereceğimiz kararı içimizde aramamız gerekir. Baban var, onun sevgisine ve bilgeliğine güvenebilirsin. </p>
<p class="calibre2">Ona güven, o sana yardım etmeyi, gönlünü doyuracak yanıtlar bulmayı bilecektir. </p>
<p class="calibre2">Vedalaşmak için seslenen Yadin'in sesini duydular. Şamas boğazında bir düğüm hissediyor, ağlamamak için kendini zor tutuyordu. Ağlarsa ona güleceklerini sanıyordu, çünkü artık erkek olmak üzereydi. </p>
<p class="calibre2">İbrahim ile Yadin duygularla dolup taşarak kucaklaştılar. Birbirlerini bir daha hiç göremeyeceklerini biliyorlardı. Birbirlerine son öğütlerini verdiler, gelecek için birbirlerine iyi dilekler dilediler. </p>
<p class="calibre2">İbrahim, Şamas'ı kucakladı, çocuk gözünden akan bir damla yaşı tutamadı, sonra hemen yumruğuyla sildi. </p>
<p class="calibre2">- Sevdiğin ve seni seven kimselerden ayrılırken acı duymaktan utanma. Benim de gözümde yaş var, ama akıtmıyorum. Seni hep hatırlayacağım, Şamas ve bil ki, ben de Adem gibi insanların atası olunca, senin </p>
<p class="calibre2"/>
</body>
</html>
