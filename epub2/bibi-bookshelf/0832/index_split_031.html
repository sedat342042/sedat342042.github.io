<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_30"><b class="calibre6">1 6 8 </b></h2>
<p class="calibre2">lim, birçok başka konuda da böyle, ama benimki demokratik bir hükümet. Yani seçimlerde oylarımızla onu başımızdan atabiliriz. </p>
<p class="calibre2">- Iraklılar Saddam'ı seviyor, dedi Clara. </p>
<p class="calibre2">- Hayır, sevmiyorlar, o yıkıldığı gün, ki yıkılacaktır, onun rejiminden çıkarı olan pek az kişi dışında onu savunan olmayacaktır. Diktatörlere katlanılır, ama onları seven yoldur; emrinde tek kelime etmeden yaşayanlar bile sevmez. Saddam'dan geriye yalnızca rezaletlerinin hatırası kalacak. Bakın, her şeyi açık konuşalım, savaşa karşı olmamız Saddam'ı desteklediğimiz anlamına gelmez. Saddam demokrat bir insanın nefret ettiği her şeyin temsilcisi; elleri karşı çıkmaya cesaret eden Iraklıların ve kitle halinde katlettiği Kürtlerin kanıyla kirlenmiş kanlı bir diktatör. </p>
<p class="calibre2">Ne Saddam ne de başına gelecekler, bizim için bir anlam taşıyor. Biz savaşa karşıyız, çünkü bir tek kişiden kurtulmak için, pek çok insanın ölmesini istemiyoruz, özellikle de bu kirli çıkarlar için, Irak'ın petrollerine konmak için yapılan bir savaşsa. Amerika enerji kaynaklarının denetimine göz koyuyor, çünkü Çin devirtin nefesini ensesinde hissediyor! Ama tekrar ediyorum; hataya düşmeyin, biz savaş karşıtları Saddam'dan nefret ediyoruz. </p>
<p class="calibre2">- Bana Saddam yanlısı mıyım, değil miyim diye sormadınız, dedi Clara sitem ederek. </p>
<p class="calibre2">- Ne olursa olsun umurumda değil. Ne yapacaksmız ki? Beni tutukla-sınlar diye şu askerlere ihbar mı edeceksiniz? Düşünüyorum da siz hiç</p>
<p class="calibre2">Coraline</p>
<p class="calibre2">bir eksiğiniz olmadan Irak'ta yaşıyorsunuz, demek ki Saddam rejimini tutuyorsunuz. Kendimizi aldatmayalım, eğer büyükbabanız güçlü biri olmasaydı bu koşullarda burada kazı yapamazdık. Şu da var ki, biz buraya geldiysek ne Saddam'ın önünde başımızı eğmeye ne de bu rejimin güzelliklerini anlatmaya geldik. O bir diktatör ve tiksiniyoruz ondan. </p>
<p class="calibre2">- Ama yine de kazı yapmaya geliyorsunuz. </p>
<p class="calibre2">- Politik karşıtlıklardan kaçınabildiğimiz kadar kazı yapacağız. Bizim için güç olan şartlarda geliyoruz, bu kararı vermek kolay oldu sanmayın. Buraya gelmemizi bazıları biz sanki Saddam'ı destekliyormuşuz gibi göstererek manipüle edebilir, bu hiç de önemsiz değil. Sizin Roma'da anlattıklarınızın dayandığı tutarlı bir temel var mı yok mu meydana çıkarma fırsatıyla karşı karşıyayız. Durup dinlenmeden ve zamanla yarışarak çalışacağız. Amaca ulaşamazsak, en azından denemiş olacağız. Arkeolog olarak bu fırsatı reddedemezdik. </p>
<p class="calibre2">- Siz Yves Picot'nun arkadaşı mısınız? </p>
<p class="calibre2">- Evet, çok uzun süredir arkadaşız. O bir heterodokstur ama en iyisinden, elbette ki yalnızca onun gibi biri bizi buraya gelip postu deldirme riskini göze almaya ikna edebilir, dedi Fabiân uygun bir zamanı kollayarak Marta'yı bulmak için bakındı. </p>
<p class="calibre2">- Göreve kaç arkeolog katılacak? </p>
<p class="calibre2">- Ne yazık ki, gerekenden az. Yapmaya kalkışacağımız çalışma için 169 </p>
<p class="calibre2">ekibimiz yeterli değil. Manyetik prospeksiyon için iki uzman, bir arke-ozooloji profesörü, bir Anadolu uzmanı, Marta'dan Yves'den ve benden başka yedi Mezopotamya arkeolojisi uzmanı, birkaç tane de arkeoloji son sınıf öğrencisi. Toplam olarak, otuz beş kişi kadar olacağız. </p>
<p class="calibre2">Clara düş kırıklığıyla elinde olmadan yüzünü buruşturdu. Picot'nun bu çalışma için daha fazla uzman bulabileceğini umuyordu. Fabiân bunu fark edince biraz canı sıkıldı. </p>
<p class="calibre2">- İspanyolcada "buna da şükür" anlamına gelen bu durumlarda kullandığımız "dişleriyle bile şarkı söylemek" lafı vardır. Otuz beş kişinin buraya çalışmaya gelmesi bile bir mucize, bunu da Yves'e borçluyuz. Bu arkeolojik macera da değil, ülkenizde onun başının etini yiyecekler; ama yine de Yves bizi ikna etti ve elimizdeki işleri bıraktık, fakülte dekanına tam da eylül ayında, dersler başlarken bunu söylemenin kolay olduğunu sanmayın. Buraya gelenlerin hepsi kendi çapında özveride bulundu. Gerçekten de zahmetimize değecek, zamanımızı ve mesleki saygınlığımızı ortaya koymamızı haklı gösterecek bir şeyi bulmanın zor olduğunu bile bile. </p>
<p class="calibre2">- Durumu sanki bana bir lütufta bulunuyormuşsunuz gibi gösterme-yiniz! yanıtını verdi Clara öfkeyle. Geliyorsanız, bir şey elde edeceğinize inanarak geliyorsunuz, yoksa burada olmazdınız! </p>
<p class="calibre2">Marta onlara yaklaşmış ve konuşmanın bu son bölümünü işitmişti. </p>
<p class="calibre2">- Ne oldu? diye sordu </p>
<p class="calibre2">Coraline</p>
<p class="calibre2">- Görüş alışverişi, yanıtını verdi Fabiân. </p>
<p class="calibre2">Clara hiçbir şey söylemedi, bakışlarını yere indirdi ve sakinleşmek için derin bir soluk aldı. Hırçın yaradılışının anlaşılmasına müsaade edemezdi, hele çalışma tam başlayacakken. Ahmed'i özlemişti; o işbitiriciydi, herkesle nasıl konuşacağını bilir ve düşündüğünü incitmeden, ama fikrinden de vazgeçmeden söylemeyi becerirdi. </p>
<p class="calibre2">- Pekâlâ, dedi Marta. Bir göz attım. İlginç görünüyor. Kaç işçimiz olacak? </p>
<p class="calibre2">- Yüz kadar. Burada Safran'da da elli kişi kadar var, geri kalan da yakın köylerden gelir. </p>
<p class="calibre2">- Daha fazlası lazım. Yeterince insanımız olmazsa bütün bu kumu nasıl kaldırırız! Şunlar ekip için inşa edilen evler mi? Karşıyı göstererek sormuştu. </p>
<p class="calibre2">- Evet. Kazı yerine üç yüz metre ya var ya yok, daha uzak değil. Böylece çalışma alanına yakın oturacağız, araç ihtiyacımız olmayacak, dedi Clara. </p>
<p class="calibre2">- Yanımızda havalandırması iyi olan çadırlarımız var. Bana sorarsanız, işçiler yarıda bırakmamak için başladıklarını bitirsinler, ama bir an önce işe girişsinler. </p>
<p class="calibre2">Marta'nın sesi duraksamaya yer bırakmayacak kesinlikteydi. </p>
<p class="calibre2">- Hemen mi? Ekibin geri kalanı gelmeden önce mi? diye sordu Fabi</p>
<p class="calibre2">ân şaşkınlıkla. </p>
<p class="calibre2"/>
<p class="calibre2">170 </p>
<p class="calibre2">- Evet. Kaybedecek zaman yok. İçtenlikle söylüyorum, işi bu kadar kısa sürede bitirebileceğimizi aklım kesmiyor, onun için hemen başlamalıyız. Yarın işe başlıyoruz. İsterseniz, şimdi köye dönünce adamlarla bir araya gelip onlara yapacakları işlerle ilgili bazı ayrıntıları anlatalım, Yves ve ekibin geri kalanı gelene kadar bölgenin olabilecek en geniş öl</p>
<p class="calibre2">çüde taranmasına çalışmalıyız. Olur mu? </p>
<p class="calibre2">- Emir sende, yanıtını verdi Fabiân. </p>
<p class="calibre2">- Bence de tamam, dedi Clara. </p>
<p class="calibre2">- Güzel, size hemen uygulamaya başlamayı düşündüğüm çalışma planını anlatacağım. </p>
<p class="calibre2">18 </p>
<p class="calibre2">Hans Hausser Londra'nın göbeğindeki modern binanın devasa girişine kararlı adımlarla girdi. Bir panel, bu cam ve çelik canavarının içinde bulunan düzinelerle firmanın adını duyuruyordu. Yedinci katta olduğunu zaten biliyordu, ama yine de bakışlarıyla Global Group adını aradı. </p>
<p class="calibre2">Gerginlikten midesine kramp girerek asansöre yöneldi. </p>
<p class="calibre2">Parlak bir kuvantum fiziği profesörü, bir adamı ve tüm ailesini kim olursa olsun, kaç kişi olursa olsun öldürtmek için kontrat yapmaya gidi</p>
<p class="calibre2">Coraline</p>
<p class="calibre2">yordu. Yüreğinde acıma duygusu yoktu, ama görüşeceği adam gibi bir adamla iş yapabilecek mi yapamayacak mı bilememenin sıkıntısı vardı. </p>
<p class="calibre2">Global Group büroları çokuluslu şirketlerin bürolarına benziyordu; açık gri renkli duvarlar, beyaz çatılar, modern mobilyalar, hatırlanması zor adı olan ressamların değerli soyut tabloları, ölçülü zarif ve nâzik sekreterler. </p>
<p class="calibre2">Tom Martin onu bekletmedi. Dairenin kapısında elini uzattı, dört duvarı kaplayan açık renk muhteşem bir kitaplıkla süslenmiş ferah dairede Thames'in sakin sakin aktığı tarihi Londra'nın gözler önüne serildiği çok büyük bir pencere, deri koltuklar vardı, kişisel hiçbir nesne yoktu. </p>
<p class="calibre2">Ne bir fotoğraf ne bir süs ne de bir hatıra eşyası; kocaman kristal ve çelik masada bir tek kâğıt yoktu; yalnızca sofistike bir telefon ve bir di-züstü bilgisayar. </p>
<p class="calibre2">Önlerinde birer fincan kahveyle koltuklara yerleştikten sonra, Tom Martin karşısında dalgın dalgın oturan ihtiyarı apaçık bir merakla dinlemeye hazırlandı. </p>
<p class="calibre2">- Pekâlâ, buyurun söyleyin, size nasıl yardım edebilirim... </p>
<p class="calibre2">- Fazla zamanınızı almayacağım. İşinizin çatışma olan bölgelere adam göndermek olduğunu biliyorum. İrili ufaklı gruplar halinde ya da tek tek gidip gelen adamlardan yapılmış küçük bir orduya sahipsiniz. İşinizin güvenlik sağlamak olduğunu biliyorum, ama süslü laflan bir tarafa bıra-kırsak, işinizde adam öldürmek de var. Adamlarınız onları tutanları ko-</p>
<p class="calibre2"/>
</body>
</html>
