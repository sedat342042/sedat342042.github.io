<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_58"><b class="calibre6">4 0 0 </b></h2>
<p class="calibre2">geldi. Kısık sesi ve kelimeleri telaffuz ederken zorlanması profesörü kaygılandırmıştı. </p>
<p class="calibre2">- İyi misin? </p>
<p class="calibre2">- Kimsin? diyebildi Mercedes, düşler ülkesinden güçlükle çıkabilmişti. </p>
<p class="calibre2">- Ben Hans... </p>
<p class="calibre2">- Hans mı? Hans... Aman Tanrım! Ne var? </p>
<p class="calibre2">- İyi haberlerim var, bu yüzden seni bu saatte aradım, görüyorum ki, derin bir uykudasın. </p>
<p class="calibre2">- Hans... söyle. </p>
<p class="calibre2">- Canavar öldü. </p>
<p class="calibre2">Kadın daha çok ulumaya benzeyen bir çığlık attı. Ta yüreğinden kopan bir ıstırap çığlığı. Sehpanın üstündeki su bardağını yakalayıp bir yudum su içerek, içinde bulunduğu sisten kurtulmaya çalıştı. Sonra, güçbela yatakta oturup ayaklarını yere koymayı başardı. </p>
<p class="calibre2">- Mercedes, iyi misin? diye sordu Hausser. </p>
<p class="calibre2">- Derin... derin uykudaydım, uyuyamadığım için hap almıştım da... </p>
<p class="calibre2">Hans, doğru mu bu? </p>
<p class="calibre2">- Evet, doğru, öldü, kanıtlar var. </p>
<p class="calibre2">- Nasıl olmuş? Ne zaman? diye Mercedes sıkıştırdı. </p>
<p class="calibre2">- Gömmüşler bile. </p>
<p class="calibre2">Coraline</p>
<p class="calibre2">- Acı çekmiş mi? </p>
<p class="calibre2">- Bilmiyorum, henüz detayları bilmiyorum. </p>
<p class="calibre2">- Umarım acı çekmiştir, son anında niçin öldüğünü anlamıştır umarım. Ya öbür kadın? Torunu? </p>
<p class="calibre2">- Yaşıyor. </p>
<p class="calibre2">- Neden? Onun soyundan kimseye af yok! dedi Mercedes isterik bir sesle. </p>
<p class="calibre2">- Af yok, sen böyle diyorsun, ama işlerin iyi yapılması gerekir. Görevi yaparken birtakım zorluklar çıktığı anlaşılıyor, şimdi bize soruyorlar, orada mı devam edelim, yoksa burada mı şansımızı deneyelim diye, burada, Avrupa'da, çünkü bu tarafa gelecekmiş. </p>
<p class="calibre2">- Peki, biz hangisinin iyi olduğunu nasıl bileceğiz? diye Mercedes kızarak yanıt verdi. </p>
<p class="calibre2">- Bize iyi iş zaman ister diye baştan söylediler, bazen aylar ister, öyle de oldu, birkaç ay geçti; şimdi ne yapıyoruz? </p>
<p class="calibre2">- Bizim talebimizi yerine getirsinler, sözleşmede ne varsa yapsınlar, bir an önce. </p>
<p class="calibre2">-Yani... </p>
<p class="calibre2">- Hans, emin misin? Canavarın artık mevcut olmadığı gerçek mi? </p>
<p class="calibre2">- Eminim, Mercedes, eminim. </p>
<p class="calibre2">Mercedes ağlamaya başladı, hıçkırıkları kadim dostuna öylesine dokundu ki, o da gözyaşlarını tutamadı. </p>
<p class="calibre2"/>
<p class="calibre2">- Mercedes, ağlama, Tanrı aşkına, sakin ol, Mercedes ağlama lütfen, Mercedes, kuvvetli olmalısın, Mercedes, ağlama... </p>
<p class="calibre2">35 </p>
<p class="calibre2">- Mercedes, ağlama; lütfen, kızım, ağlama. </p>
<p class="calibre2">Küçük kız, annesinin elinden tutmuş, soğuktan ve açlıktan titreyerek, güçlükle ayakta duruyordu. Muhafız onu, kadın mahkûmlar ve çocukları bekleşirlerken sessiz durmadığı için iteklemişti. Yere düşmüş, yüzü çamura batmıştı. Annesi dehşete kapılarak kolundan çektiği için hemen ayağa kalkmıştı. Kamplarda, mahkûmlar, SS'lerin ya da kanoların ya da onlara acı vermekten zevk alan adamların dikkatini çekmemek için, göğün griliği içinde kaybolmaya çalışırlardı. </p>
<p class="calibre2">Annesi elini sımsıkı tutuyor, korku dolu alçak bir sesle ağlamamasını söylüyordu. Onu itekleyen muhafız o esnada sıradan çıkan başka çocuklara dikkat ettiği için, o kıymetli birkaç saniye içinde Mercedes annesinin sözüne uyup gözyaşlarını tutmaya çabalıyordu. </p>
<p class="calibre2">Bir grup SS subayının siyah arabalardan inen başka subaylarla kucaklaştığını gördü. Adamlar mutlu görünüyorlardı, biri öbürüne bu gü</p>
<p class="calibre2">Coraline</p>
<p class="calibre2">nün unutulmaz bir gün olacağını söylüyordu. </p>
<p class="calibre2">Birkaç saniye içinde Mercedes bu adamların bu günü unutulmaz bugün yapmak için özel olarak bir şeyler yapacağını düşünerek tir tir titredi. </p>
<p class="calibre2">Kapolardan Gustav isimli biri, onların olduğu tarafa yaklaştı ve çocuklara annelerinin önünde sıra olmalarını emretti. En küçükleri annelerinden ayrılmamak için direniyorlardı, fakat SS muhafızlarından biri elinde kocaman bir sopayla yaklaşıp vurmaya başladı; öyle ki, anneler çocuklarına hemen söz dinlemeleri için yalvardılar. </p>
<p class="calibre2">- Dinleyin! diye çocukları korkutan bir sesle haykırdı bir SS subayı. </p>
<p class="calibre2">Berlin'den bilimsel bir komite sizleri görmeye geldi, diyerek devam etti SS. Bilime yardımcı olacaksınız, en azından hizmet edeceksiniz. Siz kadınlar hepiniz taşocağına ineceksiniz, sizi orada bir hediye bekliyor, onu alıp hemen yukarı çıkmanız gerekiyor. Piçleriniz burada kalacak, onlar için başka armağanlarımız var. </p>
<p class="calibre2">Alfred, SS subayı olan arkadaşının bu sözlerini işitince güldü, Georg ona merakla bu deneyin süresini sordu. </p>
<p class="calibre2">- Göreceğiz bakalım, bu kancık köpekler ne kadar dayanacak, diye yanıt verdi. </p>
<p class="calibre2">Annesi bir yandan gülümseyerek Mercedes'i sakinleştirmeye çalışıyordu, taşocağına inerken, Mercedes gözyaşlarını içine akıtıyordu. Annesi sekiz aylık hamileydi; Mauthausen'e bağlı gruplardan birine götürdüklerinde yedi aylıktı, bu ana kadar hayatta kaldığı için kendine şaşıyordu. Gücünü, rençber olan anne ve babasının genlerinden aldığına inanıyordu, dedeleri de daha önceki bildiği bütün ataları da öyleydi. </p>
<p class="calibre2">Onun durumunda olan başka kadınlar, gündoğumundan günbatımına süren işkencelere ve ağır çalışmaya dayanamayıp ölmüşlerdi. Kimileri de gebeliklerinin seyrini incelemek üzere revirden alınmışlar ve bir daha dönmemişlerdi. Ama o gebe kalmadan öncesine göre daha da zayıflamıştı, şişliği pek de belli olmayan karnı dikkati çekmiyordu. </p>
<p class="calibre2">Fransa'daki Vichy Gestaposu, kızıyla birlikte kaçmak isterken onu yakalamıştı. İkisini bir koyun treniyle Avusturya'ya gönderdiler, orada onları ne gece ne gündüz hiç indirilmedikleri bir vagona kapadılar; orada, yüzlerce mahkûmun yanına yığılmış durumdayken, hayatta olduğumuz sürece ümit vardır diye düşünüyorlardı. Kocası İspanyol'du ve tıpkı onun gibi direnişçilerle çalışıyordu. Bir kontrol noktasından kaçarken, Paris'in tam ortasında Gestapo'yla karşılaştıklarında onu vurmuşlardı. Yalnız kalmıştı, gebe olduğunu bilmiyordu. İspanya'ya kaçıp kocasının ailesinin yanına sığınmak istedi, kocasının ailesi İç Savaş sırasında katledilmişti. Barselona'ya gidip annesini aramayı düşündü, o mutlaka yardım ederdi. Direniş şefleri onu sınıra kadar nakletmeyi kabul ettiler, ama sınıra çok yaklaşmışken yakalandı. </p>
<p class="calibre2">Kampa vardıklarında bütün kadınlardan soyunmalarını istediler, ona ortasında F harfi olan kırmızı üçgenli bir elbise verdiler. Kırmızı üçgen politik tutuklulara aitti, F harfi de onun hangi milletten olduğunu gösteriyordu. </p>
<p class="calibre2">Coraline</p>
<p class="calibre2">Bir bebek beklediğini anlayıncaya kadar epey bir süre geçti. Âdetlerinin korkudan, işkencelerden, besin yetmezliğinden ve aşırı yorgunluktan kesildiğini sanıyordu. Yeniden anne olacağını öğrenince tesellisiz gözyaşları döktü, doğuracağı bebeği, daha dünyaya geldiği ilk gün bir tutuklu yapacağı için kendini suçluyordu. Daha sonra ümitsizlik ümide ve yaşama arzusuna döndü, hamile olduğunu bilmek ona yeni bir güç verdi; doğacak çocuğun ve Mercedes'in hatırı için hayatta kalmalıydı; ikisinin de ona ihtiyacı olacaktı, ondan başka kimseleri yoktu, yine de Mercedes'e Barselona'daki büyükannesinin adresini ezberlet-mişti, ne olur ne olmaz bir gün belki hiç olmazsa onlardan biri buradan çıkmayı başarabilirdi. </p>
<p class="calibre2">- Neden bu piçler de taş taşımaya inmiyor? diye sordu Georg. </p>
<p class="calibre2">- İyi fikir, ama onlara daha iyi bir sürpriz saklıyoruz. Orada duş yapacaklar. Ne kadar dayanacaklarını göreceğiz, diye yanıtladı Heinrich kahkahalar arasında. </p>
<p class="calibre2">- İnelim bakalım kancık köpekler ne yapıyor? dedi Alfred. </p>
<p class="calibre2">Mutlu subaylar ve siviller grubu taşocağının içinde neler olduğunu daha iyi görmek için Ölüm Merdiveni'nin birkaç basamağını indiler, kadınlar bin bir zorlukla sırtlarına bağlanan taşlara dayanmaya çalışıyordu. Birkaç asker onları itekliyor ve durmasınlar diye bağırıyordu, fakat birçoğu bu yükü taşıyamayıp taşların altında yamyassı yere düşüyor-403 </p>
<p class="calibre2">lardı. Elli kadından on beşi askerlerin tekmeleriyle öldü. askerler bir yandan da, ayağa kalksınlar da, taşocağından kampın meydanına çıkan yüz seksen altı basamağı çıksınlar diye, sopayla vuruyorlardı. </p>
<p class="calibre2">Chantal nefes alamayacak gibi oluyordu; Mercedes'in imgesi ve bebeğinin doğduğunu görme arzusu içinin derinliklerindeki gizli güçleri ortaya çıkarıyordu. İki büklüm, ayaklarını sürüyerek ve kusmamaya çabalayarak yürüyordu, içi acılarla dolu olduğu halde attığı her adımda gülümsüyordu. </p>
<p class="calibre2">Bir, iki, üç... Birden başını kaldırınca dehşet içinde, muhafızların çocukları nasıl itekleyerek taşocağına indirdiklerini gördü. </p>
<p class="calibre2">Mercedes'i seçemese de onun korkmuş ve ağlamak üzere olduğunu biliyordu. Kızı onu görsün diye dikildi, ona aslında olmayan gücünü aktarmak istiyordu. SS'lerin başka hangi parlak fikirler icat ettiğini düşünerek korkuya kapıldı, çünkü çocukları onlara doğru ne amaçla iteklediklerini anlayamıyordu. </p>
<p class="calibre2">Fikir, Yüzbaşı Alfred Tannenberg'indi ve arkadaşlarınca çok beğenilmiş, alkışlanmıştı. Çocuklar ellerindeki sopalarla kadınların kıçına vuruyor onları hayvanlar gibi güdüyorlardı. </p>
<p class="calibre2">- Bu kadınlar katır oldu, dedi Alfred gülerek arkadaşlarına. Sizler de onların güdücüsüsünüz. Sert olmalısınız; sendeleyen ya da düşen olursa, ona daha kuvvetli vuracaksınız, anneniz de olsa fark etmez; böyle yap</p>
<p class="calibre2">Coraline</p>
<p class="calibre2">mazsanız, taşları size yükleriz ve yukarı çıkana kadar sizleri kamçılatırız. </p>
<p class="calibre2">Küçükler korkudan ağlayamıyorlardı bile, çünkü ağlarlarsa cezalandırılacaklarını biliyorlardı. Her biri eline tutuşturulan sopayı alıp korka korka merdivenlerden indiler. Bin bir güçlükle ilk basamağa adım atmaya çalışan kadınlar onlara ümitle baktı, ta ki SS adamlarının o sapık zihinlerinden türeyip de kendilerine uygulanan o insafsız oyunu anlayıncaya kadar. </p>
<p class="calibre2">- Katıra vurmayana ceza var, diye bağırıyordu Alfred Tannenberg, arkadaşlarının ve gösteriye çağrılmış olan öbür davetlilerin kahkahaları arasında. </p>
<p class="calibre2">- Hadi, başlayın bakalım! diye bağırıyorlardı kapolar. </p>
<p class="calibre2">Çocuklar perperişan annelerine bakıyor, sopaları kaldırmaya cesaret edemiyorlardı. </p>
<p class="calibre2">- Mercedes, vur bana sopayla, Tanrı aşkına, kızım, üzülme! diye Chantal kızına yalvarıyordu. </p>
<p class="calibre2">Birdenbire kadının biri düştü ve yüzü çamura gömüldü. Kapolardan biri yaklaştı ve tekmeledi, fakat Alfred onu durdurdu kadının çocuğunu aradı. </p>
<p class="calibre2">- Hey, sen! Gel buraya! diye zayıflıktan hayalete benzeyen bir küçük kıza emir verdi. </p>
<p class="calibre2">Kızcağız, sekiz yaşlarındaydı, sopayı tutmaya bile gücü zor yetiyordu, korkarak SS subayına yaklaştı. </p>
<p class="calibre2"/>
<p class="calibre2"> <i class="calibre3">404 </i></p>
<p class="calibre2">- Annen mi? diye sordu Yüzbaşı Tannenberg. </p>
<p class="calibre2">Küçük sessizce başını salladı. </p>
<p class="calibre2">- Hadi öyleyse katıra vurmaya başla, ayağa kalkana kadar. Hadi, vur! </p>
<p class="calibre2">Birkaç saniye sessizlik oldu. Küçük kız yerinden kımıldamadı. Bu adamın söylediklerim pek de anlayamamıştı, çünkü sağırdı ve konuştuğu kimselerin dudağını hızlı okuyamıyordu. </p>
<p class="calibre2">Yüzbaşı Tannenberg onun kımıldamadığını görünce kızdı ve sopayı eline aldı, insafsızca çamurun üstünde yatan kadına vurdu vurdu. Kü</p>
<p class="calibre2">çük kız ona dehşetle baktı ve kendini annesinin yanına yere attı, o sırada SS subayları kahkahalarla gülüyorlardı. </p>
<p class="calibre2">Birden küçük kızdan olsa olsa iki yaş daha büyük olan bir oğlan çocuk yaklaşıp kadının ve küçük kızın kalkmalarına yardım etmeye niyetlendi. Tannenberg ona öfkeden dışarı uğramış gözlerle baktı. </p>
<p class="calibre2">- Nasıl cüret edersin! Piç! </p>
<p class="calibre2">Bir dakika sonra tabancasını kılıfından çıkardı ve oğlanı bir tekmeyle savurduktan soma kızın üstüne ateş etti; oğlan üçüncü basamakta uzanıp kaldı, annesinin inleyecek kadar gücü ya vardı ya yoktu. Kadın kızının hareketsiz bedenine doğru kendini sürükleyerek yaklaşmaya çalıştı, fakat Tannenberg'in yüzüne vurduğu bir tekme onu kanlı bir et hamuruna döndürdü. Oğlan doğrulmak için kımıldadı, fakat kalkama</p>
<p class="calibre2">Coraline</p>
<p class="calibre2">dı, çünkü subay onu yeniden tekmeleyerek bayılttı; orada uzandı kaldı, annesinin ve kız kardeşinin kadavra olmuş bedenlerinin yanında. </p>
<p class="calibre2">- Haydi katırlar! Yürüyün! Hızlı yürümeyenin sonu bu olur, sizler de ya katırları güdersiniz ya da şu sefile ne olduysa size de o olur. Annesi pis bir komünistti, İtalyan orospusuydu; ama adalet yerini buldu. Domuz karı, şu kızım dediği yaratığı doğurmuş. Bu kız mıydı? Hayır bir canavardı! diye yarattığı manzaranın ateşlediği Tannenberg bağırıyordu. </p>
<p class="calibre2">Mercedes arkadaşı Carlo'yu yere uzanmış kımıldamadan yatar görünce korkudan titremeye başlamıştı. Carlo ondan daha büyüktü, on yaşındaydı, ama her zaman merhametli ve nazik davranır ve ona korkmamasını söylerdi. </p>
<p class="calibre2">SS'lerin adamları onlara bağırıp kadınlara vurmalarını istiyorlardı, Mercedes'in gözünden bir damla yaş aktı. Annesine vurmak istemiyordu ve ümitsizce çevresine bakmıyordu; arkadaşlarından sopasını kaldıran yoktu. Kolunun üstünde bir el hissetti. Bu Hans'ın eliydi, bakışlarıyla yürümesini söylüyordu. </p>
<p class="calibre2">- Mercedes, lütfen, durma; sopayı annene vurmadan oynat. </p>
<p class="calibre2">- Hayır, hayır... diye sızlandı kız. </p>
<p class="calibre2">Gebe bir kadın ümitsizce yere düşerken bir çığlık attı. Orada düşük yapıyordu, o basamaklarda, korkunç bir acı ve korku içinde. Bayan Müller Avusturyalıydı, Avusturyalı bir Yahudi'ydi, piyano öğretmeniydi, arkadaşlarının evinde saklanıyordu, fakat birileri ihbar etmişti, küçük <i class="calibre3">405 </i></p>
<p class="calibre2">oğlu Bruno'yla birlikte bu cehenneme geleli dört ay olmuştu. </p>
<p class="calibre2">Yüzbaşı Tannenberg ona yaklaştı ve soğuk bakışlarla baktı. Sonra kamp hekimlerinden birine bir işaret yaptı. </p>
<p class="calibre2">- Doktor, Yahudi fetüsleri de, sence, öbür fetüsler gibi midir? Bunu denemeliyiz, bu dişi domuzun başka bir işe yarayacağını da sanmıyorum. </p>
<p class="calibre2">Hepsi sustular beklediler, hekim eğilmiş ve bir bisturiyle, ağrıdan uluyan kadının karnını açıyordu; sonra vücudu kıvrıldı ve bağırmayı kesti, ölmüştü. Öbür hekimler yaklaşmış meraklı meraklı, hiçbir anestezi uygulanmadan yapılan, bu uydurma sezaryene katılmak istiyorlardı. </p>
<p class="calibre2">Küçük Bruno kahrolup yıkılarak ağlamaya başladı; uzaklaşmaya çalıştı, ama bir kapo onu sımsıkı yakalayıp annesine yaptıkları kasaplığı görmeye zorladı. </p>
<p class="calibre2">Çocuklardan bazıları, Dante'nin "Cehennem'lni andıran bu sahneyi görmeye dayanamayıp kusmaya başladılar, bu sırada Berlin'den gelen ziyaretçiler de coşkuyla alkış tutuyorlardı. </p>
<p class="calibre2">Chantal sendeleyip düştüğünde on beş basamak tırmanmıştı; dudaklarının kenarından kan akıyordu. </p>
<p class="calibre2">Yüzbaşı Tannenberg, Mercedes'i annesine doğru itti. </p>
<p class="calibre2">- Döv onu! Hadi! Bu kadın hayvanın biri! Katırın biri o! Dediğimi yap! </p>
<p class="calibre2">Mercedes dehşetten felç olmuştu. Tek bir ses bile çıkaramıyordu, yuvalarından fırlamış gözlerle onu itekleyen adama bakıyordu. </p>
<p class="calibre2">Coraline</p>
<p class="calibre2">- Döv şu katırı! Sana dediğimi yap! diye bağırdı Yüzbaşı Tannenberg her seferinde daha çok öfkelenerek. </p>
<p class="calibre2">Chantal konuşamıyordu, yaşamın kendisinden nasıl kaçtığını fark ediyor kızını ve doğacak bebeğini koruyamayacak kadar güçsüz oldu</p>
<p class="calibre2">ğunu hissediyordu; elini Mercedes'e uzattı ve Mercedes annesinin yanına diz çöktü ve gözlerinden yaşlar boşandı. </p>
<p class="calibre2">Yüzbaşı Tannenberg, Chantal'a yaklaşıp karnına bir tekme savurdu. </p>
<p class="calibre2">Chantal bacaklarının arasından kan akmaya başlarken bilincini kaybetti. </p>
<p class="calibre2">Yüzbaşı Tannenberg, vurmak için elindeki sopayı kaldırdı, ama vuramadı. Küçük ve keskin dişler görülmemiş bir kuvvetle bileğine saplanmıştı, bu manzara Berlin'den gelen seyircileri kahkahalara boğdu. </p>
<p class="calibre2">Mercedes bütün kuvvetiyle yüzbaşının elini ısırıyordu. Yalnızca beş </p>
<p class="calibre2">yaşındaydı ve bir çuval kemik yığınından başka bir şey değildi, fakat bu gücü ve o hayvana karşı çıkma cesaretini bir yerlerden bulmuştu. </p>
<p class="calibre2">Yüzbaşı Tannenberg onu itip yere attı. Bu lime lime olmuş paçavra kızın saldırısına uğramanın öfkesiyle doluydu, onu öldürmek için tabancasını çekti, sonra Chantal'ın karnına doğrulttu. Sanki hedef tahtasına ateş eder gibi ateş etti, bir kurşun ortaya ve dört kurşun çevresine; sonra beylik SS bıçağını çıkardı ve bir hayvanın karnını açar gibi karnını açıp bağırsaklar arasından hiç doğmayacak olan o bebeğin kadavrasını çıkardı. Sonra, onu Mercedes'e doğru savurup o yaratığın kalıntılarıyla yüzüne vurdu vurdu vurdu. </p>
<p class="calibre2"/>
</body>
</html>
