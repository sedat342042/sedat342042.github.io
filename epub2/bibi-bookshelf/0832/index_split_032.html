<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_31"><b class="calibre6">1 7 1 </b></h2>
<p class="calibre2">rumak için ya da onların, binalar gibi, madenler gibi, petrol arazileri gibi... maddi çıkarlarını savunmak için başkalarını öldürürler. </p>
<p class="calibre2">Tom Martin yaşlı adamı biraz şaşırarak biraz eğlenerek dinliyordu; nereye varmak istiyordu bu adam acaba? </p>
<p class="calibre2">-Bay Martin, sizin adamlarınızdan birini bir adamı öldürtmek için tutmak istiyorum. Evet, gerçekte birden fazla kişiyi öldürecek, şu anda kaç kişi olacağını bilmiyorum, iki olabilir ya da üç ya da beş, bilmiyorum. </p>
<p class="calibre2">Global Group'un sahibi, tanımadığı bu adamdan gelen talep karşısında şaşırdığını gizleyemedi. Saygın görünüşlü bir ihtiyar ona Bay Burton adını vererek, haftalar öncesinden bir randevu almıştı, şimdi karşısında sakin sakin oturup ondan bir katil bulmasını istiyordu. Bu kadar basit. </p>
<p class="calibre2">- Affedersiniz, Bay Burton, adınız Burton'dı değil mi? </p>
<p class="calibre2">- Öyle deyiniz, dedi Profesör Hausser. </p>
<p class="calibre2">- Ya da, adınız Burton değil... Yani, ben müşterilerimin kim olduğunu bilmek isterim... </p>
<p class="calibre2">- Size para vereceklerini hem de iyi para vereceklerini bilseniz yeter. Ben sizin hakkınızı cömertçe ödeyeceğim. </p>
<p class="calibre2">- Sizi iyi anladımsa, birini öldürtmek istiyorsunuz. Niçin? </p>
<p class="calibre2">- Bu sizi ilgilendirmiyor. Diyelim ki çıkarları benim çıkarlarımla ve bazı dostlarımın çıkarlarıyla çatışan ve bize karşı "çabuk-iş-bitiren" </p>
<p class="calibre2">Coraline</p>
<p class="calibre2">yöntemler kullanmakta sakınca görmeyen biri var. Onu ortadan kaldırmak istiyoruz. </p>
<p class="calibre2">- Ya ortadan kaldırmak istediğiniz öbürleri? </p>
<p class="calibre2">- Aile üyeleri. Bulabildiğimiz kadarı. </p>
<p class="calibre2">Tom Martin sustu, uysal ve sevimli görünüşlü bu adamın ondan birkaç cinayet talep ederkenki sakinliğinden etkilenmişti. Ondan bunu, sanki bir barda kahve ister gibi ya da sabahları kapıcıyı selamlar gibi istemişti; nazikçe, önemsemeden. </p>
<p class="calibre2">- Bu adamın ne kötülük yaptığını ve neden ailesinin de cezalandırılması gerektiğini bana söyleyebilir misiniz? </p>
<p class="calibre2">- Söyleyemem. Siz bana görevi kabul ediyor musunuz, etmiyor musunuz ve ne kadar istiyorsunuz onu söyleyin. </p>
<p class="calibre2">- Şunu anlamalısınız ki, ben bir cinayet ajansı değilim, yani... </p>
<p class="calibre2">- Hadi hadi, Bay Martin, ben sizin kim olduğunuzu biliyorum! Sizin mesleğinizin insanları ketum olmayı en büyük erdem sayar. Bana sizinle açık konuşmamı tavsiye ettiler, ben de bunu yapıyorum. </p>
<p class="calibre2">-Şirketimi kimden duyduğunuzu bilmek isterdim. </p>
<p class="calibre2">- Bir ortak dostumuz diyelim. Sizi tanıyan ve sizinle yaptığı işbirli</p>
<p class="calibre2">ğinden memnun kalan biri. </p>
<p class="calibre2">- Bu şahıs size benim şirketimin bir katiller şirketi olduğunu mu söyledi? </p>
<p class="calibre2">- Bay Martin, siz beni tanımıyorsunuz, bu yüzden de güvenmiyorsu-172 </p>
<p class="calibre2">nuz. Bunu anlıyorum. Ama, adamlarınızın elmas madenlerinde güvenlik çitine fazla yaklaştı diye zavallı bir zenciyi kurşuna dizerken yaptıklarına ne ad veriyorsunuz? Şu şeflerinin bir işaretiyle gözünü kırpmadan tetiğe basan, işadamlarının korumaları hakkında ne söyleyebilirsiniz? </p>
<p class="calibre2">- Sizin kim olduğunuzu bilmeliyim, bir referans... </p>
<p class="calibre2">- Referans yok, üzgünüm. Bir serseri olmamdan korkuyorsanız, korkmayın. Yaşlıyım, fazla bir ömrüm kalmadı, kalan zamanımı eski bir hesabın kapatılmasında kullanmak istiyorum. Bunun için adamlarınızın bir adamı benim için öldürmeleri gerekiyor. </p>
<p class="calibre2">Tom Martin sustu, böylesine bir ciddiyetle hiç lafı dolandırmadan ondan bir adamın öldürmesini talep eden ihtiyarı inceliyordu. Hayır, polis değildi, bundan emindi. Merakı galip geldi ve güvenlik kurallarını hiçe sayarak riske girmeye karar verdi. </p>
<p class="calibre2">- Öldürtmek istediğiniz adam kimdir? </p>
<p class="calibre2">- İşi alıyor musunuz? </p>
<p class="calibre2">- Söyleyin kimdir ve nerededir? </p>
<p class="calibre2">- Kaç para? </p>
<p class="calibre2">- Başlangıçta bir arazi incelemesi yapacağız, nasıl olacağına ve ne zaman olacağına sonra karar vereceğiz; bu çok paraya mal olur. </p>
<p class="calibre2">- Adam için bir milyon avro, bir milyon da ailesi için. </p>
<p class="calibre2">Global Group başkanı etkilenmişti. Ya bu ihtiyar onu parayla tahrik ediyordu ya da piyasadaki fiyatları bilmiyordu. </p>
<p class="calibre2">Coraline</p>
<p class="calibre2">- Bu kadar paranız var mı? </p>
<p class="calibre2">- Şu anda üstümde üç yüz bin avro var. Anlaşırsak onu size verece</p>
<p class="calibre2">ğim. Geri kalanını, görevin uygulanmasına göre. </p>
<p class="calibre2">- Kimi öldürtmek istiyorsunuz, Saddam Hüseyin'i mi? </p>
<p class="calibre2">- Hayır. </p>
<p class="calibre2">- Kim bu adam? Yakın zamanda çekilmiş fotoğrafı var mı? </p>
<p class="calibre2">- Hayır, onun fotoğrafı bende yok. O da artık bir ihtiyar olmalı, benden büyük, doksan yaşlarında. Irak'ta yaşıyor. </p>
<p class="calibre2">- Irak'ta mı? Martin'in şaşkınlığı artıyordu. </p>
<p class="calibre2">- Evet, sanırım Irak'ta; en azından orada onun bir yakınının evi var. </p>
<p class="calibre2">Evin fotoğraflarına bakabilirsiniz. Orada oturuyor mu oturmuyor mu bilmiyorum, ama orada oturan onun bir yakını, bir kadın ve onun da ölmesi gerekiyor, ama önce bizi hedefimize götürecek ancak ondan sonra. </p>
<p class="calibre2">Tom Martin, Luca Marini'nin yolladığı adamların çektiği Sarı Ev'in resimlerini eline aldı. Dikkatle inceledi. Ev bir sömürge konağıydı, makinelerin çektiği görüntülerden iyi korunduğu anlaşılıyordu. </p>
<p class="calibre2">Bazı fotoğraflarda, Batılılar gibi giyinmiş çekici bir kadın görünüyordu, yanında da baştan ayağa örtülü yaşlı bir kadın vardı. </p>
<p class="calibre2">- Burası Bağdat mı? diye sordu. </p>
<p class="calibre2">- Evet, Bağdat. </p>
<p class="calibre2"/>
<p class="calibre2">- Bu da o kadın... Başka bir resme bakan Martin soru sormaktan çok bilgi verir gibiydi. </p>
<p class="calibre2">- Evet, sanıyorum ölmesi gereken adamın ailesi bu. Soyadları aynı. </p>
<p class="calibre2">O sizi adama götürür. </p>
<p class="calibre2">- Soyadı nedir? </p>
<p class="calibre2">- Tannenberg. </p>
<p class="calibre2">Global Group başkanı birkaç saniye konuşmadı. Bu ismi ilk kez duymuyordu. Arkadaşı Paul Dukais'in, bu kadının düzenlediği arkeolojik bir çalışmaya sızmak için adamlar istemesinin üzerinden çok kısa bir süre geçmişti. Anlaşılan bu Tannenberg ona ait olmayan ya da en azından yalnızca onun olmayan bir şeyi ele geçirmeye kalkışmıştı. </p>
<p class="calibre2">Gördüklerine bakılırsa, bu Tannenberglerin hiç düşünmeden onları ortadan kaldırmaya hazır düşmanları vardı her tarafta. Önünde duran bu adam Dukais'in istediğini mi istiyordu, yoksa onun davası başka mıydı? </p>
<p class="calibre2">- İşi alıyor musunuz? </p>
<p class="calibre2">- Evet. </p>
<p class="calibre2">- İyi, bir sözleşme imzalayalım. </p>
<p class="calibre2">- Bay... Bay Burton, sözleşme böyle imzalanmaz. </p>
<p class="calibre2">- Sözleşme olmazsa size bir avro bile vermem. </p>
<p class="calibre2">- Genel bir sözleşme yapalım, belli bir yerdeki belli bir kişinin araştırılmasıyla ilgili... </p>
<p class="calibre2">Coraline</p>
<p class="calibre2">- Evet, ama kişinin adı olmayacak; ketumiyet istiyorum. </p>
<p class="calibre2">- Çok şey istiyorsunuz... </p>
<p class="calibre2">- Çok da para ödüyorum. Size verdiğim paranın bu tür görevler için aldığınızın üstünde olduğunu biliyorum. İki milyon avro karşılığında her şeyi istediğim gibi yapacaksınız. </p>
<p class="calibre2">- Elbette öyle yapacağım. </p>
<p class="calibre2">- Bir şey daha var, Bay Martin, biliyorum ki siz en iyisisiniz ya da en azından öyle söylüyorlar. Hata ya da ihanet istemediğim için size bu kadar cömertçe ödeme yapıyorum. Eğer bana ihanet ederseniz, arkadaşlarını ve ben gerekirse her taşın altını arayıp sizi bulacak paraya sahibiz. Her zaman işi yapacak biri bulunur, sizin firmanızda bile. </p>
<p class="calibre2">- Beni tehdit etmenize tahammül gösteremem. Hakkımda yanlış fikirleriniz varsa, bu konuşma burada biter, yanıtını verdi Martin büyük bir ciddiyetle. </p>
<p class="calibre2">- Hayır, tehdit değil. Yalnızca her şeyin en baştan bilinmesini istiyorum. Benim yaşımda elimdeki parayı ne harcayabilirim ne de mezara götürebilirim. Onu son dileğimi, ben hayattayken yerine getirmek için harcıyorum, yaptığım bu. </p>
<p class="calibre2">- Bay Burton ya da adınız her neyse, mesleğimde müşterilerimize ihanete yer yoktur. Bunu yapan kepenkleri kapatmak zorunda kalır. </p>
<p class="calibre2">Hans Hausser bildiği her şeyi anlattı. Fazla bir bildiği yoktu, çünkü 174 </p>
<p class="calibre2">Tannenberg, Marini'nin adamlarını yakalamıştı. Marini'nin adamları sarıya boyalı bu evde kadın, kocası ve birkaç hizmetçi dışında kimin oturduğuna dair ayrıntılı bilgi göndermeye vakit bulamamışlardı. </p>
<p class="calibre2">İki saat sonra profesör, Global Group'tan çıkıyordu. Memnundu, çünkü öç alma saatinin yaklaştığını seziyordu. </p>
<p class="calibre2">Bir hedefi olmadan dolaştı, Martin'in onu takip ettirdiğinden emindi. </p>
<p class="calibre2">Claridge Oteli'ne girip lokantasına yöneldi, öğle yemeğini yerken pek de iştahlı değildi. Sonra lobiye çıktı, asansörleri aradı. Onu izleyenlerin otelde kaldığını sanacaklarını hesaplayarak dördüncü kat düğmesine bastı. Dördüncü katta inip merdivenlerden ikinci kata indi. İkinci kattan yeniden asansörü çağırıp garaj düğmesine bastı. </p>
<p class="calibre2">Şaşkın bir belboy ona arabasının nerede olduğunu sordu, bu soruya yanıt bile vermedi, hiçbir şey anlamıyormuş gibi sırıttı. Bu yaşta zararsız görünüyordu. Garajı bir uçtan bir uca geçti, bir süre sonra arabaların rampasından yürüyerek çıktı. İlk köşeden döndü ve otelden uzakla</p>
<p class="calibre2">şıp bir taksi aradı, az sonra bir taksi buldu, şoföre havaalanına gitmesini söyledi. Uçağı saatler sonra Hamburg yolundaydı. Oradan başka bir uçakla Berlin'e geçti, oradan da Bonn'daki evine. Tom Martin'i şaşırtmayı başarmış mıydı bilmiyordu, ama en azından işini zorlaştırmıştı. </p>
<p class="calibre2">- Benim. </p>
<p class="calibre2">Coraline</p>
<p class="calibre2">Cario Cipriani arkadaşının sesini tanıdı. Telefon edeceğini biliyordu, çünkü şifreli bir e-posta almış, cep telefonunun numarasıyla da yanıt vermişti, böylece o numarayı aramasını belirtmiş oluyordu, bu cep telefonu bir kez kullanılıp çöpe atılacaktı. Kartı da Tiber Nehri'ne atmayı düşünüyordu. </p>
<p class="calibre2">- Her şey iyi gitti. İşi aldı. Hemen harekete geçecek. </p>
<p class="calibre2">- Zorluk çıkarmadı mı? </p>
<p class="calibre2">- Şaşırdı, ama Bay Burton yeterince ikna ediciydi. Hans Hausser dişlerinin arasından güldü. </p>
<p class="calibre2">- Ne zaman sana bir haber verecek? </p>
<p class="calibre2">- Bir iki hafta içinde. Bir ekip kurması lazım, sonra da göndermesi... </p>
<p class="calibre2">Bu zaman alır. </p>
<p class="calibre2">- İnşallah doğru yapmışızdır! yanıtını verdi Carlo. </p>
<p class="calibre2">- Yapmamız gerekeni yapıyoruz, hata yapsak da önemli olan ilerlemek, durmamak. </p>
<p class="calibre2">Telefondan gelen mekanik bir ses Berlin uçuşunun yolcularına sesleniyordu. </p>
<p class="calibre2">- Bir şey öğrenirsem seni ararım. Öbürleriyle temasa geç. </p>
<p class="calibre2">- Olur, dedi Cipriani. </p>
<p class="calibre2">Hans Hausser Hamburg Havaalanı'nda konuştuğu umumi telefonun ahizesini yerine koydu. </p>
<p class="calibre2">Berlin uçuşunu haber vermişlerdi. Oradan Berta'yı arayacaktı. Kızı </p>
<p class="calibre2"/>
<p class="calibre2">: "5 </p>
<p class="calibre2">onun gidiş gelişlerinden kaygılanıyordu. Neler olduğunu anlatması için ona baskı yapmaya da başlamıştı. Onun gibi emekli profesörlerle buluşmak için seyahate çıktığını söyleyerek yalana başvuruyordu, ama Berta ona inanmıyordu. Elbette babasının adam öldürmek için katil tuttuğu aklına bile gelmezdi. Babasının barışsever bir insan olduğuna yemin ederdi; üniversitede, savaş karşıtı ya da nereden gelirse gelsin her türlü şiddete karşı protestolarda başı o çekmişti. Bundan başka, tam bir insan hakları şövalyesiydi, öğrencileri onu taparcasına severdi, hatta emekli olduktan sonra onursal profesör olarak derslere girerken bile bu böyleydi. Hans Hausser'in tümüyle emekli olması istenmezdi. </p>
<p class="calibre2">Mercedes Barreda yatak odasına koştu. Arkadaşlarından birinin arayacağı cep telefonu olan çantayı yatağının üstünde unutmuştu Telefonun zilinin her an durabileceğinden korkarak aceleyle çantasını açtı. Carlo'nun, tek kelime söylemesine fırsat bırakmadan: </p>
<p class="calibre2">- Telaşlanma, dediğini duydu. </p>
<p class="calibre2">- Koştum geldim. </p>
<p class="calibre2">- Sakin ol, her şey yolunda. </p>
<p class="calibre2">- İşler iyi gitti mi? </p>
<p class="calibre2">- Sorun yok. Birkaç ay içinde daha fazla bilgi alacağız. </p>
<p class="calibre2">- O kadar sürecek mi? </p>
<p class="calibre2">Coraline</p>
<p class="calibre2">- Sabırsızlanma. </p>
<p class="calibre2">- Sabırsızlanıyorum, her zaman sabırsız olmuşumdur... </p>
<p class="calibre2">- İstediğimiz şey kolay değil... </p>
<p class="calibre2">- Biliyorum, ama bazen başaramadan ölmekten korkuyorum... Biliyorsun. </p>
<p class="calibre2">- Evet, bu korku bende de var, ama şimdi işin sonuna yaklaşmış durumdayız. </p>
<p class="calibre2">Konuşmaları bitince Mercedes kanepeye yığıldı. Yorgundu. Firmasının yürüttüğü inşaatlardan birkaçını gezmiş, sonra firmada çalışan mimarların ve ustabaşıların bir kısmıyla toplantı yapmıştı. </p>
<p class="calibre2">Yıllardır biriktiredurduğu paraları harcayacağı bundan daha iyi bir amaç olamayacağını düşündü, çünkü hepsini Tannenberg'i öldürmek için paralı katillere yatırıyordu. </p>
<p class="calibre2">Parayla hiç ilgilenmemişti. Evet, çalışıyor ve kazanıyordu, ama bir gayesi yoktu. Vasiyetini hazırlamıştı: ölünce bütün varlığı çeşitli sivil toplum kuruluşlarının, bir de hayvanlara yardım örgütünün olacaktı ve firmasının hisse senetleri yıllardan beri onun yanında çalışan işçiler arasında eşit olarak paylaştırılacaktı. Fikrini değiştirebileceği için bunu kimseye söylememiş, kendine saklamıştı, ama şu an için öyleydi. </p>
<p class="calibre2">Yardımcısı olan hanım, Mercedes'in salata ile börek gibi sarılmış tavuk filetosundan oluşan yemeğini hazırlayıp mutfak masasının üstüne bırakmıştı. Tepsisini alıp televizyonun karşısına geçti oturdu. Büyükan-</p>
<p class="calibre2"/>
</body>
</html>
