<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-11T00:55:03+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_29"><b class="calibre6">1 6 4 </b></h2>
<p class="calibre2">"Fena değil" diye düşündü Marta, barın önünden geçip onlara doğru yürüyen Haydar'ı yan gözle inceleyerek. </p>
<p class="calibre2">Haydar'ın üzerinde iyi kesimli lacivert bir elbise vardı, kravatı Hermés markaydı, üzerinde fil resimleri vardı. </p>
<p class="calibre2">"Fiili kravat biraz eski moda, ama hoş" dedi Marta kendi kendine, bu iki yabancıyla nasıl bir toprağa bastığını bilmeyen o uyuşuk adamın aklını karıştırmamak için hafifçe gülümsemekten bile kaçınırken. </p>
<p class="calibre2">Onları Amman'ın daha çok Batılıların konutlarının bulunduğu bölümündeki bir lokantaya götürdü. Ürdünlü işadamları ve politikacılarla sofralarını paylaşan yolu Haşimi krallığının başkentine düşmüş işadamlarının gittiği bir yer. </p>
<p class="calibre2">Fabián'la Marta,  <i class="calibre3"> maître'e15</i> yemek siparişlerini verme işini Haydar'a bıraktılar, Arapça bildiklerini hiç belli etmediler. </p>
<p class="calibre2">- İspanyolcayı nerede öğrendiğinizi merak ediyorum, diye sordu Fabián. </p>
<p class="calibre2">Haydar sorudan rahatsız olmuş görünse de terbiyeli terbiyeli yanıt verdi. </p>
<p class="calibre2">- Madrid Complutense Üniversitesi'nde ekonomi okudum. İspanya hükümeti her zaman, ülkenizde öğrenim gören Ürdünlü talebelere cömert bir burs politikası uygulamıştır. Madrid'de altı yıl kaldım. </p>
<p class="calibre2">- Hangi yıllarda kaldınız? diye sordu. </p>
<p class="calibre2">Coraline</p>
<p class="calibre2">- Seksenden seksen altıya kadar. </p>
<p class="calibre2">- Çok ilginç bir dönem, dedi Marta, Haydar'ı konuşturmak için lafı uzatarak. </p>
<p class="calibre2">- Evet, sizin geçiş döneminizin sonu ve ilk sosyalist hükümet dönemi. </p>
<p class="calibre2">- Nasıl da gençtik o zamanlar! diye bağırdı Fabián. </p>
<p class="calibre2">- Söyleyiniz, lütfen, siz Bayan Tannenberg'le mi çalışıyorsunuz? </p>
<p class="calibre2">Marta lafı dolandırmadan soruvermişti. </p>
<p class="calibre2">- Hayır, pek sayılmaz. Büyükbabası için çalışıyorum. Bay Tannenberg'in Amman'daki bürolarını yönetiyorum, yanıtını verdi Haydar, biraz da canının sıkıldığını belli ederek. </p>
<p class="calibre2">- Bay Tannenberg arkeolog mudur? diye sordu Marta, Haydar'ın apaçık olan rahatsızlığını fark etmemiş gibi yaparak. </p>
<p class="calibre2">- İşadamıdır. </p>
<p class="calibre2">- Ha! Yıllar önce Harran'da bulunduğunu söylediler sanırım, orada arkeoloji dünyasında önemli yankı uyandıran tabletler bulmuş, dedi Fabián. </p>
<p class="calibre2">- Özür dilerim, bu konuda bir şey bilmiyorum. Bay Tannenberg'le çalışıyorum, ama şimdiki işleri dışındaki etkinlikleri konusunda bilgim yok, diyerek kaçamak konuşmayı sürdürdü Haydar. </p>
<p class="calibre2">- Bay Tannenberg'in şimdi ne tür işler yaptığını sorsak fazla mı özel konulara girmiş oluruz? </p>
<p class="calibre2"><b class="calibre7">1 5 . </b> Fransızca "şef garson", (ç.n.) 165 </p>
<p class="calibre2">Marta'nın sorusu, ona bu tür sorular sormaya cesaret edeceklerini sanmayan Haydar'ı hazırlıksız yakalamıştı. </p>
<p class="calibre2">- Bay Tannenberg değişik türde işler yapan, saygın ve itibarlı bir adamdır, en sevdiği şeyse ketumluktur, yanıtını verdi Haydar, biraz da kızarak. </p>
<p class="calibre2">- Torunu Irak'ta tanınmış bir arkeolog mudur? dedi Marta üzerinde durarak. </p>
<p class="calibre2">- Bayan Tannenberg'i çok az tanıyorum; işinde başarılı biri olduğunu biliyorum, Bağdat Üniversitesi'nin tanınmış bir profesörüyle evlidir. </p>
<p class="calibre2">Fakat eminim ki, bütün bu soruları Safran'a ulaştığımızda ona da sorabilirsiniz. </p>
<p class="calibre2">Fabiân ile Marta birbirine bakarak sessizce artık soru sormamaya karar verdiler. Onlara ev sahipliği yapan bu adama karşı davranışları nezaket sınırını aşmıştı. Burası Doğu'ydu ve Doğu'da incitmeyi göze almadan kimse kimseye dolambaçsız soru sormazdı. </p>
<p class="calibre2">- Siz bizimle Safran'da kalacak mısınız? dedi Fabiân. </p>
<p class="calibre2">- Kazı süresince hizmetinizde olacağım. Hep Safran'da mı yoksa Bağdat'ta mı kalmam gerekecek bilmiyorum. Nerede bana ihtiyaç olduğu düşünülürse orada olacağım. </p>
<p class="calibre2">Onları otelin kapısına bıraktığında, ertesi sabah saat beşte almaya geleceğini hatırlattı. Kamyonlar yükleriyle Safran yoluna çıkmışlardı bile. </p>
<p class="calibre2">Coraline</p>
<p class="calibre2">- Adamcağızın başını ağrıttık, dedi Fabiân, asansörün kapısmda vedalaşırlarken. </p>
<p class="calibre2">- Evet, canını sıktık. Olsun, bana ne. Bu Tannenberg'in nasıl ve ne zaman Harran'da kazı yaptığına aklım ermiyor, biliyorsun ki ben de bu bölgede kazılar yaptım. Yola çıkmadan önce Harran'da yapılan bütün arkeolojik kazıları inceledim hiçbirinde Tannenberg adı geçmiyor. </p>
<p class="calibre2">- İncele bakalım bu gizemli büyükbaba evinin bahçesi dışında bir yerde hiç kazı yapmış mı? Belki de bu tabletleri bir hırsızdan satın almıştır. </p>
<p class="calibre2">- Evet, bunu da düşündüm. Ama ben de, aynı senin arkadaşın Yves gibiyim: Clara Tannenberg'in büyükbabası kafamı karıştırıyor. </p>
<p class="calibre2">Bağdat'a yolculuk hava sıcaklığı yüzünden çok yorucu geçti. Şehir yaşadığı kuşatmanın izlerini taşıyordu. Sanki bir gecede, zengin Iraklı orta sınıf uçup gitmişçesine, fakirlik çırılçıplak sırıtıyordu. </p>
<p class="calibre2">Marta'yı helikopter tuttu, Fabiân'ın tüm ricalarına ve yardımlarına karşın kusmamayı başaramadı. </p>
<p class="calibre2">Safran'a vardıklarında yüzü kâğıt gibi bembeyazdı, bitkin olduğunu hissediyordu, ama yıkılmamak için çabalaması gerektiğini biliyordu, çünkü dinlenme olanağı bulana kadar daha epey saati böyle geçireceklerdi. </p>
<p class="calibre2">Clara Tannenberg'i görmek Marta'yı şaşırttı: esmerdi, orta boyluydu, 166 </p>
<p class="calibre2">tarçın rengi derisi çelik mavisi gözleri vardı. Güzeldi. Epey güzeldi. </p>
<p class="calibre2">Clara da Marta'yı inceleyerek süzdü. Kırkını geçmiş olabileceğini düşündü. Daha çok kırk beşine yakındı. Batılı kadınlardaki kendine güven, başkalarından emir almadan kendi düşündüğünü yapma ve kendisi olma çabası anlaşılıyordu. Clara da Marta'nın çekici bir kadın olduğu kanısına varmıştı. Siyah saçlı, uzun boylu, kestane rengi gözleri olan bir kadın. Düz yarım bir kâkülü vardı, tırnakları bakımlıydı. </p>
<p class="calibre2">Kadınların hep ellerine dikkat ederdi. Hangi sınıftan bir kadınla görüştüğünü tırnaklarına bakınca anlarsın, diyen büyükannesinden öğrenmişti bunu; aldığı öğüt boşa gitmemişti. Eller kadının ruhunu gösterir, bir de toplumsal konumunu. Marta'nın elleri ince, uzun ve kemikliydi, yeni yapılmış manikürü ve ince, saydam, yalnızca parlaklık veren bir cilayla kaplanmış tırnakları. </p>
<p class="calibre2">Resmi selamlaşma faslı bittikten sonra, kamyonların Safran'a ulaştı</p>
<p class="calibre2">ğını bildirdi, ama henüz yüklerini boşaltmaya vakit olmamıştı. </p>
<p class="calibre2">- Köylülerden herhangi birinin evinde ya da dilerseniz, kurduğumuz çadırlarda uyuyabilirsiniz. Basit birkaç kerpiç ev yapmaya başladık, asırlar önce Mezopotamya'da yaptıkları gibi. Günümüzde de köylüler hâlâ aynı yöntemi kullanır. Birkaç tanesi hazır, ama Bağdat'tan gelecek şilteler ve sair gereçler hâlâ eksik; bir iki günde hepsi tamam olur. Herkesi yatırmaya yeter mi bilmem, ama çalışmada yer alanların çoğunu alır. Fazla lüksümüz olmayacak, umarım rahat edersiniz. </p>
<p class="calibre2">Coraline</p>
<p class="calibre2">- Çevreye bir göz atabilir miyiz? diye sordu Fabiân. </p>
<p class="calibre2">- Yapıyı bulduğumuz yeri görmek ister misiniz? dedi Clara. </p>
<p class="calibre2">- Evet, görmek isterim, yanıtını verdi Fabiân gülümsemelerinin en güzeliyle. </p>
<p class="calibre2">- İyi, öteberinizi yerleşeceğiniz yere taşımalarını söylerim, biz de yürüyerek saraya gidelim. Uzak değil, bugün çok da sıcak yok, Clara'nın yanıtı böyle oldu. </p>
<p class="calibre2">- Sakıncası yoksa, diye lafa karıştı Marta, arabayla gitmeyi tercih ederim. Gelirken beni helikopter tuttu, kendimi pek de iyi hissetmiyorum. </p>
<p class="calibre2">- Bir şey ister misiniz? Burada kalmayı mı tercih edersiniz? dedi Clara. </p>
<p class="calibre2">- Yok yok, tek istediğim biraz su içip serinlemek, bir de mümkünse yürümek istemiyorum, diyerek rica etti Marta. </p>
<p class="calibre2">Clara'nın verdiği birkaç emirle Marta'nın hafif bagajları muhtarın evine çoktan yerleşmişti bile, Fabiân'sa yakınlarda bir evde oturan bir ailenin yanına götürülmüştü. </p>
<p class="calibre2">Marta'ya su içmesi ve kendini toplaması için rica ettiği birkaç dakikayı verdiler. Daha sonra hep beraber bir cipe binip gelecek aylarda bütün vakitlerini geçirecekleri yere gittiler. </p>
<p class="calibre2">Fabiân onu götüren asker daha arabayı tam durdurmadan atladı. </p>
<p class="calibre2">Aceleci adımlarla bulundukları yeri arşınlamaya başladı, patlayıp dört 7 67 </p>
<p class="calibre2">yanı tahrip eden bombanın açtığı deliğin parametrelerini gözlemliyordu. Burada keşif yapacaklardı. </p>
<p class="calibre2">- Görüyorum ki bölgeyi yağma etmişler, dedi Fabián. </p>
<p class="calibre2">- Evet, sanıyorum ki bir yapının çatısındayız, bu açılan ağızdan bakınca gördüğümüz yer, tabletlerin yığıldığı depo bölümü olmalı, oradan çok sayıda eser çıkardık. Anlaşılan burası, kesinlikle, bir tapınak saraydı, karşılığını verdi Clara. </p>
<p class="calibre2">- Ur şehrine bu kadar yakın bir tapınak bulunduğuna ilişkin kayıtlara geçmiş hiç bilgi yok, dedi Fabián. </p>
<p class="calibre2">- Hayır, hiçbir kayıt yok, ama Profesör, hatırlayınız ki, keşfetmenin asıl değeri buradadır; varlığına ilişkin hiçbir işaret bulunmayan bir şeyi bulmak. Irak'ı baştan başa enine ve boyuna kazsaydık, herhalde onlarca tapınak saray bulurduk, çünkü tapınak saraylar geniş bölgelerin yönetim merkezleridir, diyerek açıklama yaptı Clara. </p>
<p class="calibre2">Bu arada Marta belli bir perspektiften bakabileceği bir yer aramak için onlardan uzaklaşmıştı. Fabián ve Clara kadını rahat bıraktılar, gidip gelmesine karışmadılar. </p>
<p class="calibre2">- Eşiniz midir? diye sordu Clara. </p>
<p class="calibre2">- Marta mı? Hayır, değil. Benim çalıştığım üniversitede, Madrid Complutense Üniversitesi'nde, arkeoloji profesörüdür. Kamp çalışmalarında çok tecrübesi var. Gerçekten de yıllarca Harran yakınlarında Coraline</p>
<p class="calibre2">bulundu, sizin büyükbabanızın o gizemli tabletleri bulduğu yerde. </p>
<p class="calibre2">Clara sessizce başını salladı. Büyükbabası ondan söz edilmesini kesinlikle yasaklamıştı. Fazladan bir kelime bile söylememesi gerekiyordu. Oysa ikide birde ne zaman Harran'a gitti, niye gitti diye ayrıntıları sorup duruyorlardı. Konuyu değiştirmeye karar verdi. </p>
<p class="calibre2">- Bugünkü koşullarda Irak'a gelmekle doğrusu büyük cesaret gösterdiniz. </p>
<p class="calibre2">- Her şeyin iyi gitmesini umalım. Vaktin azlığı yüzünden çalışmak kolay olmayacak. </p>
<p class="calibre2">- Evet, biz Iraklılar Bush'un Saddam'ı korkutmaya çalıştığını düşünüyoruz. </p>
<p class="calibre2">- Valla, bilmem, dikkatli olun, yanılabilirsiniz. Size savaş ilan etti, hazırlıkları bitince saldıracak. Altı yedi ayı geçireceklerini sanmıyorum. </p>
<p class="calibre2">- İspanya niçin Irak'a karşı Bush'u destekliyor? </p>
<p class="calibre2">- İspanya ile şimdiki hükümeti karıştırmamalısınız. İspanyolların çoğunluğu savaşa karşı, Bush'un savaş sebebi olarak ileri sürdüğü görüşlere katılmıyoruz. </p>
<p class="calibre2">- Öyleyse, neden karşı çıkmıyorsunuz? </p>
<p class="calibre2">Fabián bir kahkaha attı. </p>
<p class="calibre2">- Siz kendiniz Saddam'ın çizmesi altında yaşarken, bize neden hükümete karşı çıkmıyorsunuz diye sormanız ne garip! Bakın ben Irak'a karşı ABD'yi destekleme konusunda hükümetimle aynı görüşte deği-</p>
<p class="calibre2"/>
</body>
</html>
