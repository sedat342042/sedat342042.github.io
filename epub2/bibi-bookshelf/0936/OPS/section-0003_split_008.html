<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="Pcalibre"> </p>
<p class="Pcalibre"> Jack'in kuzenlerinden Mike Coyne yerel gazetede çalışıyordu. Hastane personelinden iki kişi de tanık olarak çağrılmışlardı. Tam otobüs durağına park edilmiş, çekileceği kesin olan araba da Fergus'undu.</p>
<p class="Pcalibre"> </p>
<p class="Pcalibre"> Fergus nöbet bekleyen asker gibi arabasının yanında duruyordu. John Ryan, Kate ve Dr. White yaklaşıp da üçünü de dünyada hiçbir kaygıları yokmuş gibi kahkahalarla gülerken görünce gözlerine inanamadı.</p>
<p class="Pcalibre"> </p>
<p class="Pcalibre"> İnsanlar küçük gruplar halinde duruyorlardı. Kate'in tekerlekli sandalyesi arabanın arkasından alınıp oturduğu yere getirildi. Yavaş yavaş ve telaş yaratmadan bir koltuktan diğerine geçti. Sandalyesinde rahat görünüyordu.</p>
<p class="Pcalibre"> </p>
<p class="Pcalibre"> Adliyenin kapısına onyedi basamak merdivenle çıkıldığı söylenmişti ve iki seçeneği vardı: Ya iki güçlü adam onunla beraber sandalyeyi kaldıracak -Dr. White ile John yapabilirlerdi- ya da arka taraftan dolaşıp rutubetli koridorlardan geçerek gelecekti.</p>
<p class="Pcalibre"> </p>
<p class="Pcalibre"> Arka yolu tercih ettiğini söyledi. Aksi hem taşıyanlar, hem de seyredenler için heyecanlı olacaktı. Birinin yerel gazeteye tekerlekli sandalyedeki insanlar için imkân eksikliğini yazması gerektiğini de ekledi.</p>
<p class="Pcalibre"> </p>
<p class="Pcalibre"> Arka kapıya yöneldiler.</p>
<p class="Pcalibre"> </p>
<p class="Pcalibre"> Ama oraya varamadılar. îki adam; Dublin'li bir avukatla oranın yerlilerinden biri koşarak merdivenlerden indi. Peşlerinden başkaları da geliyordu. Birisi cüppeli avukattı ve arkasında da yine cüppeli Kevin Kennedy vardı.</p>
<p class="Pcalibre"> </p>
<p class="Pcalibre"> Fergus içinin hopladığım hissetti ve son anda bir teklifin geldiğini anladı.</p>
<p class="Pcalibre"> </p>
<p class="Pcalibre"> Tekerlekli sandalyenin arkasındaki gruba boğuk bir sesle, "Durun bir dakika," diye seslendi.</p>
<p class="Pcalibre"> </p>
<p class="Pcalibre"> Kate döndü. "Bir şey mi var?"</p>
<p class="Pcalibre"> </p>
<p class="Pcalibre"> John gözlerini kıstı. "Bay Kennedy. Bizimle konuşmak istiyor anlaşılan."</p>
<p class="Pcalibre"> </p>
<p class="Pcalibre"> Avukatlara saygı duymadığını pek de gizlemeyen Dr. White, "Oh Tanrım, davayı ertelemiş olmasınlar," dedi.</p>
<p class="Pcalibre"> </p>
<p class="Pcalibre"> Çok, çok uzakta, geniş merdivenlerin öbür tarafında Patrick O'Neill kendi başına duruyordu.</p>
<p class="Pcalibre"> </p>
<p class="Pcalibre"> Kate onun yalnız olmasını garip buldu, kendi yanında bu kadar çok insan vardı. Öte yandan, kim gelirdi ki ? Grace okulda, Rac-hel Ryan'ların bannda, ya Kerry? Onun nerede olduğunu kim bilebilirdi?</p>
<p class="Pcalibre"> </p>
<p class="Pcalibre"> Patrick huzursuz ve çok yalnız görünüyordu. Kate'in içinden ona seslenmek geldi. Ona bir mesaj gönderip kendi sözleriyle; hep arkadaş kalacaklarını söyleyebilmeyi diledi. Kate'e söylediği gibi bu, arkadaşlıklarını sürdürmek için gerekli bir formaliteydi yalnızca.</p>
<p class="Pcalibre"> </p>
<p class="Pcalibre"> Ama konuşamadı. Her neyse, zaten yanına geliyorlardı. Kevin Kennedy ile Fergus. Yüzleri ifadesizdi. İkisi de konuşmadan bakıştılar.</p>
<p class="Pcalibre"> </p>
<p class="Pcalibre"> Kevin Kennedy bir adım geri çekilip sahneyi Fergus Slattery'ye bırakarak, "Sen söyle, Fergus" dedi.</p>
<p class="Pcalibre"> </p>
<p class="Pcalibre"> "Bir teklifleri var." Fergus'un sesi pek titrekti.</p>
<p class="Pcalibre"> </p>
<p class="Pcalibre"> John, "Evet Fergus, sen ne düşünüyorsun ?" diye sordu.</p>
<p class="Pcalibre"> </p>
<p class="Pcalibre"> "Ne diyorlar?" Kate sakindi.</p>
<p class="Pcalibre"> </p>
<p class="Pcalibre"> Fergus sanki bir milyon kilometre öteden gelen bir sesle, "8 000 sterlin diyorlar," dedi.</p>
<p class="Pcalibre"> </p>
<p class="Pcalibre"> "8 000 sterlin." John tekrarladı.</p>
<p class="Pcalibre"> </p>
<p class="Pcalibre"> Kevin Kennedy biraz daha açıklama yaptı: "Dün söylediklerinden 2 000 sterlin fazla."</p>
<p class="Pcalibre"> </p>
<p class="Pcalibre"> "Aman Tanrım" dedi Kate.</p>
<p class="Pcalibre"> </p>
<p class="Pcalibre"> Sessizlik oldu.</p>
<p class="Pcalibre"> </p>
<p class="Pcalibre"> Karşı taraf küçük bir grup halinde Fersus ile Kevin'in arkasında</p>
<p class="Pcalibre"> </p>
<p class="Pcalibre"> ORHAN KEMKL</p>
<p class="Pcalibre"> </p>
<p class="Pcalibre"> duruyordu. Patrick hâlâ onlardan biraz uzaktaydı. Katılmıyordu.</p>
<p class="Pcalibre"> </p>
<p class="Pcalibre"> Kevin Kennedy konuştu: "Avukatınız olarak yalnızca görüşümü bildirebilirim; kabul etmek zorunda değilsiniz. Bunu anlıyorsun, değil mi Kate ?"</p>
<p class="Pcalibre"> </p>
<p class="Pcalibre"> Ona Bayan Ryan dememişti. Kimse fark etmedi bile.</p>
<p class="Pcalibre"> </p>
<p class="Pcalibre"> "Evet anlıyorum, ne diyorsun ?"</p>
<p class="Pcalibre"> </p>
<p class="Pcalibre"> "Bence kocanla bir an baş başa kalıp birbirinize bunu adil ve makul bir tazminat olarak içinize sindirip sindiremeyeceğinizi sormalısınız. Eğer sindirebiliyorsanız, sizin adınıza kabul edeceğim."</p>
<p class="Pcalibre"> </p>
<p class="Pcalibre"> Bir duraksama oldu. Kimse kıpırdamadı.</p>
<p class="Pcalibre"> </p>
<p class="Pcalibre"> "Yok, eğer her zaman mücadeleye devam etseydiniz ne alacağınızı merak edip üzülecekseniz, devam edeceğiz."</p>
<p class="Pcalibre"> </p>
<p class="Pcalibre"> Fergus, Kevin ve Martin yavaşça uzaklaştılar ve John ile Kate karşı karşıya kaldılar.</p>
<p class="Pcalibre"> </p>
<p class="Pcalibre"> John eğilip karısının gözlerinin içine baktı. Hiçbir şey konuşmadılar, ikisi de ne bir kelime söyledi, ne de başını salladı. O uzun bakışmanın ardından John doğruldu.</p>
<p class="Pcalibre"> </p>
<p class="Pcalibre"> Eli karısının buz gibi elinde, "Kabul ediyoruz" dedi yalnızca.</p>
<p class="Pcalibre"> </p>
<p class="Pcalibre"> Fergus ıslık gibi bir nefes verdi. "Eminim doğru olanı yapıyorsunuz" dedi mutlulukla. "Eminim, eminim."</p>
<p class="Pcalibre"> </p>
<p class="Pcalibre"> Kevin Kennedy de gülümsüyordu. Martin White da.</p>
<p class="Pcalibre"> </p>
<p class="Pcalibre"> Küçük grup neredeyse dağılmaya isteksizdi, ama sonunda Fergus davrandı.</p>
<p class="Pcalibre"> </p>
<p class="Pcalibre"> Küçük bir öğrenci gibi, "Haydi Kevin, gidip onlara haber verelim" dedi.</p>
<p class="Pcalibre"> </p>
<p class="Pcalibre"> Kate John'un elini yanağına bastırdı. Ne onun, ne de John'un hiçbir şey söylemesine ihtiyaç yoktu. Bir tek Dr. White konuştu.</p>
<p class="Pcalibre"> </p>
<p class="Pcalibre"> "Bakın, buraya geliyorlar" dedi ve önce duraksayan adımlarla yürüyen Patrick O'Neill göründü. Ancak, yaklaştıkça koşmaya başladı.</p>
<p class="Pcalibre"> </p>
<p class="Pcalibre"> Adliyenin arkasındaki küçük barda şerefe kadeh kaldırdılar. Sigorta şirketlerinin ve adaletin yerine gelmesinin şerefine içtiler. Kevin'in başka davaları olduğu için mahkemeye dönmek zorunda kaldı. Merdivenlerde dostça çözümlenemeyen davalardı onlar.</p>
<p class="Pcalibre"> </p>
<p class="Pcalibre"> Hepsinin ellerini sıktı ve haftanın geri kalanını Grange'da geçireceği için yeniden bir araya geleceklerini umduğunu söyledi. Aslında orası Grand, Commercial ya da Central otellerinden çok daha iyiydi. Bu dava sayesinde buralara geldiğinde kalacak bir yer keşfetmesi büyük şanstı. Herkesin memnun olmasına da sevinmişti. Kendi seslerini seven insanlar olarak bilinmelerine rağ-</p>
<p class="Pcalibre"> </p>
<p class="Pcalibre"> men, avukatların aslında tüm istediği buydu.</p>
<p class="Pcalibre"> </p>
<p class="Pcalibre"> Fergus da kendi kendine 8 000 sterlinin neredeyse onlar için istediği para olduğunu, fark çok az olduğundan önemli olmadığını söyledi. Zavallı Kate'in çok çekindiği o işlerden kurtulmuş olmasına değerdi.</p>
<p class="Pcalibre"> </p>
<p class="Pcalibre"> Dr. White da kendine göre epeyce konuşup uzman tanık olarak çağrıldığı davaların hikâyelerini anlattı.</p>
<p class="Pcalibre"> </p>
<p class="Pcalibre"> John bu bar şansına adliyenin, kütüphanenin ve belediye daireleriyle kışlanın tam arkasında olmasa yaşayamayacağım düşündü. Masalar eski ve çizik çizik, döşemeler delik deşikti, ama bar doğru yerdeydi. Ryan'ın barının da gerçekten doğru bir yerde olmasını, vaat edilen tüm ek müşterilerin gelmesini diledi. Kate'i üzmek istemiyordu, şimdi değil; bütün bu olayların travması geçene dek, daha uzun bir süre değil.</p>
<p class="Pcalibre"> </p>
<p class="Pcalibre"> Orada, aralarında oturan Kate'e baktı. İçeri giren kimse onun tekerlekli sandalyede olduğunu anlamazdı. Başını arkaya atmış, doktorun anlattığı saçma bir şakaya kahkahalarla gülerken son derece hayat dolu, güzel görünüyordu. Bu işin bittiğine hepsi çok rahatlamıştı.</p>
<p class="Pcalibre"> </p>
<p class="Pcalibre"> Patrick de formundaydı. İçinden gelen, herkese durmadan içki ısmarlama arzusunu bastırıyor, doktorun tezgâha gitmesini, ya da Slattery'nin kendilerine hizmet eden kirli önlüklü oğlanın tepsisine 10 sterlinlik bir banknot atmasını bekliyordu. Hepsi de davanın bitmesine çok mutlu olmuş, çok rahatlamışlardı. Patrick de iyi niyet ve sevince ortak olması gerektiğini biliyordu. Onlara Ka-te Ryan'ın alabileceği tazminatın yansını bile almadığını söylemesi kötülükten başka bir şey olmazdı. Sigorta şirketleri mahkeme kapısında 12 000, hatta duruşma başlar başlamaz 14 000'e kadar çıkmaya razıydılar.</p>
<p class="Pcalibre"> </p>
<p class="Pcalibre"> 8 000 sterlinle gerçekten çok ucuz kurtulduklarını düşünmüşlerdi. Ancak Patrick eğer bu ortaya çıkacak olursa, yapmak için bu kadar uğraştığı her şeyin yıkılacağını biliyordu.</p>
<p class="Pcalibre"> </p>
<p class="Pcalibre"> Tabiî ki bilinmiyordu. Sigorta şirketlerinin söyleyeceği bir şey değildi. Bunun yerine, alınan tazminat Mountfern'de heyecanla duyuldu. Büyük olasılıkla herkesi memnun eden bir miktardı. İnsanın bankaya koyup kendini varlıklı bir aile zannetmesine yetecek kadar büyüktü ki, Ryan'lar bunu zaten hiçbir koşul altında yapmazlardı. Öte yandan, ceza gibi görünecek kadar da büyük değildi. Haber Mountfern'e ulaşınca başlar memnuniyetle sallandı. Herkesin her an bir kepçenin altında kalabileceğini ve böyle</p>
<p class="Pcalibre"> </p>
<p class="Pcalibre"> iyi bir adamı dava etmenin skandal olduğunu söyleyen Daly'ler bile anlaşmada kusur bulamadılar. O'Neill'e kendisinin ve makinelerinin ahaliyi ezip geçemeyeceğini göstermek için dünyanın bir ucuna kadar kovalanması gerektiğini savunan Jack Coyne bile susmak zorunda kaldı.</p>
<p class="Pcalibre"> </p>
<p class="Pcalibre"> 8 000 sterlin Jack Coyne da dahil, herkes için büyük paraydı.</p>
<p class="Pcalibre"> </p>
<p class="Pcalibre"> Sheila Whelan Kate'i ilk ziyaret edenler arasındaydı.</p>
<p class="Pcalibre"> </p>
<p class="Pcalibre"> "Her şeyin bittiğine çok seviniyor olmalısın" dedi. Her zamanki gibi, tam da doğru sözleri, Kate'in duymak istediklerini söylemişti. Ne tebrik ediyor, ne de bu muazzam paranın nasıl harcanacağını soruyordu. Kate oturup onunla konuşabildiği için minnet duyuyordu.</p>
<p class="Pcalibre"> </p>
<p class="Pcalibre"> Sheila, "Yakında herkes gelir, seni yalnız bırakayım" dedi. Herkesle konuşmak istersin."</p>
<p class="Pcalibre"> </p>
<p class="Pcalibre"> "Hayır, konuşmayacağım. Bir bülten yayınlayıp şuraya, küpe çiçeklerinin yanına asmak istiyorum: Bayan Ryan soranlara teşekkür eder..."</p>
<p class="Pcalibre"> </p>
<p class="Pcalibre"> "Bence barda otur ki insanlarla baş başa olmak zorunda kal-mayasın. Gerçekten konuşmak istediğin birisi gelirse buraya geçebilirsin." Postane müdiresinin bakışları sıkıntılıydı.</p>
<p class="Pcalibre"> </p>
<p class="Pcalibre"> Kate, "Bir şey mi oldu ?" diye sordu.</p>
<p class="Pcalibre"> </p>
<p class="Pcalibre"> "Şimdi olmaz. Başka zaman anlatırım."</p>
<p class="Pcalibre"> </p>
<p class="Pcalibre"> "Kötü mi?"</p>
<p class="Pcalibre"> </p>
<p class="Pcalibre"> "Hayır, artık bitti."</p>
<p class="Pcalibre"> </p>
<p class="Pcalibre"> "Oh Sheila." Sessizlik içinde oturdular. Birbirlerine öyle yakınlık duyuyorlardı ki, bunu dile getirecek kelime yoktu. Çekip giden ve ancak ölüm döşeğine yatınca geri dönmek isteyen bir adam. Böyle şeylere normal şekilde yas tutulamazdı. Bunların söylenmemesi gerekiyordu.</p>
<p class="Pcalibre"> </p>
<p class="Pcalibre"> Sheila haklıydı; bütün gün gelen gidenin arkası kesilmedi. Rita Walsh geldi. Habere çok sevinmiş, bittiğine pek memnun olmuştu. Acaba parayı arkadaşı bir beyefendinin sözünü ettiği işe mi yatır-salardı ? Bir sendikasyon gibiydi; koyduğunuz para kadar gelir alıyordunuz ve hemen hiç riski yoktu. Yatınmım bir yü içinde iki misline çıkartan insanlar vardı, Rita bütün ayrıntüan öğrenebilirdi. Kate ona aslında kendisinin bunu çok isteyeceğini, ama John'un muhafazakâr düşündüğünü söyledi. Rita genelde kocalann süacı-lığına hak verdi ve Kate ihtiyaç duyarsa teklifinin her zaman geçerli olduğunu söyledi. Bir kadın başının çaresine bakmayı bilmeli,</p>
<p class="Pcalibre"> </p>
<p class="Pcalibre"> dedi. John dinlemiyormuş gibi yaparken Kate onunla göz göze gelmemeye dikkat etti. Gülmeye başlamaktan korkuyordu.</p>
<p class="Pcalibre"> </p>
<p class="Pcalibre"> Peder Moran ile Peder Hogan birlikte geldiler. Mutlu sonuçla ilgili iyi haberlerin dua ederken geldiğini söylediler. Tann'nın adaletinin yerine gelmiş olduğuna çok sevinmişlerdi. Bu aynı zamanda sabırla kadere ozanın bu dünyada bile ödüllendirildiğine örnekti.</p>
<p class="Pcalibre"> </p>
<p class="Pcalibre"> Yalnızca Peder Moran konuşuyordu. Peder Hogan büyük bir şaşkınlıkla tezgâhın üstünde gördüğü böğürtlenli kek ve çöreklere bakıyordu. Shamrock Cafe için yapılan hazırlıklar iyice ilerlemişti. Masalarla iskemleler yerleştirilmiş, artık açılışa hazırdı. John büyük bir açılış töreni yapmamaya, insanların kendiliğinden duymasına karar vermişti.</p>
<p class="Pcalibre"> </p>
<p class="Pcalibre"> Peder Hogan'm yuvarlak pembe yüzü heyecan içindeydi. "Buraya düzenli olarak gelebiliriz, Peder," dedi. Bu arada Kate John ile beraber, aldıklan bu cömert tazminattan köyün ihtiyaçlarına ufak bir katkıda bulunmayı çok istediklerini mırıldanıyordu. Din adamları için son derece başarılı bir ziyaret olmuştu.</p>
<p class="Pcalibre"> </p>
<p class="Pcalibre"> Dara manastırdan dönerken öğrendi. Jacinta White söyledi ona.</p>
<p class="Pcalibre"> </p>
<p class="Pcalibre"> "8 000 sterlin. Artık önemli kişiler olacaksınız" diye dudak büktü Jacinta.</p>
<p class="Pcalibre"> </p>
<p class="Pcalibre"> Dara inanamıyordu. "Öyle şakalar yapma."</p>
<p class="Pcalibre"> </p>
<p class="Pcalibre"> "Aslında bir şaka değil, siz de herkes kadar iyi olacaksınız."</p>
<p class="Pcalibre"> </p>
<p class="Pcalibre"> "Biz zaten herkes kadar iyiydik."</p>
<p class="Pcalibre"> </p>
<p class="Pcalibre"> Jimbo Doyle Carrie'ye telefon edip bildirdi.</p>
<p class="Pcalibre"> </p>
<p class="Pcalibre"> Carrie, "Biliyorum zaten, kutluyorlar" dedi.</p>
<p class="Pcalibre"> </p>
<p class="Pcalibre"> Jimbo, "Gitarımı alıp geleyim mi?" diye sordu.</p>
<p class="Pcalibre"> </p>
<p class="Pcalibre"> Carrie hemen, "O kadar da kutladıklarını sanmıyorum" dedi.</p>
<p class="Pcalibre"> </p>
<p class="Pcalibre"> Artık rahiplerin evine yerleşmiş ve mutlu mesut iki rahibe bakan Bayan Purcell eski patronu Fergus Slattery'ye bir not bıraktı. Bayan Ryan ile ailesi için bu kadar para alabildiğine çok sevindiğini, babası olsa onunla gurur duyacağını söyledi. Öte yandan paranın her şey demek olmadığını, ama Ryan'lann onu gayet akıllıca kullanacağından emin olduğunu söylemeyi de ihmal etmedi. Belki Fergus onlara Kutsal Yürek Mihrabından sızan rutubetten söz edebilirdi; genelde çok kazanan iyi insanlar aldıkla-</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> İl</p>
<p class="Pcalibre"> </p>
<p class="Pcalibre"> n paranın bir kısmını ilk fırsatta Tann'ya iade etmek için sabır-sızlanırlardı.</p>
<p class="Pcalibre"> </p>
<p class="Pcalibre"> Michael ile Tommy duyduklannda okulun bahçesinden çıkıyorlardı. Tommy hâlâ öğretmenlerin adaletsizliğinden yakınıyordu. Peder Keane sonunda pes etmiş ve rahiplere defter, kalem ve diğer kırtasiye malzemesi getiren adam tarafından kasabadaki dişçiye götürülmüştü.</p>
<p class="Pcalibre"> </p>
<p class="Pcalibre"> Küçüklerden biri koşarak geldi.</p>
<p class="Pcalibre"> </p>
<p class="Pcalibre"> "Annen bir servet edinmiş" diye bağırdı.</p>
<p class="Pcalibre"> </p>
<p class="Pcalibre"> Michael karnının kasıldığını hissetti.</p>
<p class="Pcalibre"> </p>
<p class="Pcalibre"> "8 000 sterlin" diye bağırdı ufaklık. Haberi ilk veren olduğuna sevinmişti.</p>
<p class="Pcalibre"> </p>
<p class="Pcalibre"> "Fena değil" dedi Tommy. "Bizim evde de bu kadarının hakkı olduğu söyleniyordu."</p>
<p class="Pcalibre"> </p>
<p class="Pcalibre"> Patrick Ryan'lara daha sonra bir içki içmek için uğrayacağını söyledi. Önce otelde yapması gereken bazı işler vardı. Ellerini hararetle sıktı ve aralarında belirmiş herhangi bir çekingenlik de böylece ortadan kalktı.</p>
<p class="Pcalibre"> </p>
<p class="Pcalibre"> Ofisine döndüğünde içinde garip bir boşlukla masasına oturdu. Bu seferlik gelip giden olmadı; çoğu zaman şöyle ya da böyle bir kriz çıkmadan beş dakika bile çalışamazdı. Ancak bugün kimse yaklaşmadı. Brian Doyle adil bir anlaşma diye duyduğunu söylemiş, Patrick de onaylamıştı.</p>
<p class="Pcalibre"> </p>
<p class="Pcalibre"> Ağzındaki kötü tat bir türlü geçmiyordu. Dün gece 12 000 sterlin teklif etmek istemiş ve kendisine herhangi bir miktar teklif etmenin ona düşmediği kesin bir dille söylenmişti.</p>
<p class="Pcalibre"> </p>
<p class="Pcalibre"> "Kimseye söylemeden katkıda bulunayım" demişti.</p>
<p class="Pcalibre"> </p>
<p class="Pcalibre"> Söz konusu bile değildi. Bir tazminatta anlaşılması gerekiyordu ve anlaşılacaktı. Patrick'in tazminatlarla Noel Baba'cılık oynaması diğer sigortacılara karşı haksızlık olurdu.</p>
<p class="Pcalibre"> </p>
<p class="Pcalibre"> Ryan'lann beklediklerinden ve kabul etmeye hazır olduklan-nın çok daha fazlasını aldıklan duyulacak olursa, diğer bütün davacılar da benzer beklentiler içine girmezler miydi ?</p>
<p class="Pcalibre"> </p>
<p class="Pcalibre"> Patrick O'Neill'in kendi adına, kendi cebinden aynca ödeme yapmasını engelleyecek hiçbir şey yoktu. Ancak buna sigorta şirketinin adı kanştınlmamalıydı.</p>
<p class="Pcalibre"> </p>
<p class="Pcalibre"> Öte yandan, Patrick ödemeyi kendisi yapacak olursa sadaka gibi görüleceğini biliyordu.</p>
<p class="Pcalibre"> </p>
<p class="Pcalibre"> Masasında oturup kızının Dublin'den dönmesini diledi. Birlik-</p>
<p class="Pcalibre"> </p>
<p class="Pcalibre"> te bahçede yürüyüp konuşabilirlerdi, tıpkı eski günlerde, o baş-döndürücü ve flörtçü bir kız olmadan önce yaptıkları gibi.</p>
<p class="Pcalibre"> </p>
<p class="Pcalibre"> Kerry'nin farklı olmasını diledi. Evet öyle, yalnızca farklı. Bambaşka biri gibi. Artık oğluyla aralarında herhangi bir samimiyet ve anlayış olabileceğini sanmıyordu. O bir kumarbaz, yalancı, hiç kimseyi umursamayan duygusuz bir oğlandı. Ve büyük olasılıkla Rachel'la birlikte olmuştu. Oğlunun Rachel'la sarmaş dolaş olduğu düşüncesini aklına getirmemeye çalışıyordu.</p>
<p class="Pcalibre"> </p>
<p class="Pcalibre"> Rachel yatağa uzanmış, kafası alışık olmadığı içkinin etkisiyle karmakarışık, belki de aptalca gülüyor. Gür saçları yastığa yayılmış ve Kerry, onun oğlu, üstüne eğiliyor. İnanılır gibi değildi. Yumruğunu masaya indirdi. İnanmayacaktı.</p>
<p class="Pcalibre"> </p>
<p class="Pcalibre"> Daha önce hep başa çıkabilmiş, ya da üstesinden gelemediği şeyleri de aklından çıkartıp atmıştı. Kathleen'in yanında değilken hastalığını düşünmemeye karar vermiş, işe gidip gelirken uzun yolda, ya da mesai sırasında hiç aklına getirmemişti. İlk namussuz müdürünü dövüp işten attığında hiçbir aşamada adamı düşünmemiş, hiçbir pişmanlığa kapılmamıştı. Kerry'nin okuldan kovulması, gümüşleri çalması, bunları da düşüncelerinden kovmayı başarmıştı. Ancak oğlunun Rachel'la birlikteki hayali silinip atılamayacak kadar korkunçtu.</p>
<p class="Pcalibre"> </p>
<p class="Pcalibre"> Küçüklüğünden beri hayalini kurduğu güne birkaç hafta kala her şey bir karabasana dönüşüyordu. O gün, efendilerinin büyükbabasını bir göçmen gemisine sürdükleri noktadaki kendi muazzam sarayını açacaktı.</p>
<p class="Pcalibre"> </p>
<p class="Pcalibre"> Fergus Slattery de odasında yalnız başına oturuyordu. Deirdre Dunne her zamanki sakin yüzü, sımsıkı kapalı dudakları ve herhangi bir şey söylemeden sağa sola bakma alışkanlığıyla harika bir sonuç olduğunu, çok memnun olması gerektiğini söylemişti.</p>
<p class="Pcalibre"> </p>
<p class="Pcalibre"> Şimdi, tek başına oturup masasındaki diğer dosyalara da biraz zaman ayırmaya çalışırken, her şeyi bir kez daha aklından geçirdi.</p>
<p class="Pcalibre"> </p>
<p class="Pcalibre"> Hâlâ O'Neill'in Mountfern'e hiç gelmemiş olmasını diliyordu. Adamın yapacağı hiçbir şey Fergus'u hayatı boyu çalışarak ve yatırım yaparak kazandığı her şeyi büyükbabasının terk ettiği kö: yün çehresini değiştirmekte kullanmasına memnun etmeyecekti.</p>
<p class="Pcalibre"> </p>
<p class="Pcalibre"> Neden otelini doldurmasını umduğu insanlar gibi o da tatile gelmekle yetinmemişti? Yonca desenli bir gömlek giyip salıte bir kılıç alabilir, eşekli eskicilerin yanında, ya da belki de köklerinin bağlı olabileceği kulübenin önünde bir resim çektirebilirdi.</p>
<p class="Pcalibre"> </p>
<p class="Pcalibre"> Ancak, kime ne olursa olsun, O'Neill işleri kendi usulünce yap-</p>
<p class="Pcalibre"> </p>
<p class="Pcalibre"> mak zorundaydı. Fergus'a göre pek çok kişi zarar görmüştü. Yalnızca Kate Ryan değil.</p>
<p class="Pcalibre"> </p>
<p class="Pcalibre"> İnsanlar değişmiş ve açgözlü olmuşlardı. Herkes her şeyi yanlış nedenle yapıyor gibiydi. Şu Bayan Purcell örneğin, kilisedeki Kutsal Yürek mihrabını yenileyip rutubetten kurtulmaktan ve orayı ziyaretçiler için güzelleştirmekten söz ediyordu. Bütün parayı küçük mihrabın içindeki rutubeti temizlemeye ayırmak önemliyse, ki Fergus bunun hayatın olmazsa olmazlarından olmadığını düşünüyordu, o halde kuşkusuz bunu yalnızca Tanrı için, ya da o kilisede dua edecek Mountfern'liler için yapmak gerekirdi. Kutsal Yürek heykelinin çevresindeki duvarların ağlamasını, heykeli saran yosunlan ve tavandan damlayan suların mihrabın lambasına kısa devre yaptırmasını görmemek onların hakkıydı. Fernscourt'a gelen konuklar Katolik bile olmayabilirlerdi; olsalar bile herhalde ayin için elli kilometre ötedeki katedrale gidip bir de tarihi eser görmeyi tercih ederlerdi. Protestan rahip de konuklar gelmeden önce mezarlığı temizletmekle meşguldü. Fergus bunun da yanlış yaklaşım olduğunu düşündü. Protestan mezarları ve mezartaşlan-na değer verilecekse, neden büyük olasılıkla Protestan bile olmayan Amerikalıların onları görmeye gelmeleri bekleniyordu ?</p>
<p class="Pcalibre"> </p>
<p class="Pcalibre"> Öte yandan, kimse Fergus'un bu düşüncelerine katılmazdı. Kate onu sık sık genç yaşında çatlak bir ihtiyar olmaması için uyarıyordu. Daha otuz birindeydi. Acaba vakti gelmiş olabilir miydi?</p>
<p class="Pcalibre"> </p>
<p class="Pcalibre"> Loretto Quinn haberi Rita Walsh'dan aldı. Koşup Kate'i tebrik etmek için ölüyordu, ama dükkânı bırakamazdı. O anda Jack Coyne içeri girdi.</p>
<p class="Pcalibre"> </p>
<p class="Pcalibre"> "On dakikalığına dükkâna göz kulak olur musun? Hemen gidip dönerim."</p>
<p class="Pcalibre"> </p>
<p class="Pcalibre"> "Tanrım, neyim ben, haberci oğlan mı ?"</p>
<p class="Pcalibre"> </p>
<p class="Pcalibre"> Coyne tamirhanesinin sahibi olan ve kendini hatırı sayılır bir işadamı olarak gören adam, hep eskici dükkânı olarak gördüğü bir dükkânda tezgâhın başında durmaya layık görülmesinden hoşlanmamıştı.</p>
<p class="Pcalibre"> </p>
<p class="Pcalibre"> Loretto önlüğünü çıkartmaya çalışıyordu. Rachel'ın aylar önce aldığı şık önlüklerden biriydi. Rachel insanın ayrı bir çalışma kıyafeti giyip iş bitince çıkarmasının güzel bir fikir olduğunu söylemişti. Loretto da hemen kabul etmiş, zaten önlükle çok şık göründüğü için de, iyi bir öneri olmuştu.</p>
<p class="Pcalibre"> </p>
<p class="Pcalibre"> Jack Coyne homurdandı ama on dakikalığına kaleyi beklemeye razı oldu.</p>
<p class="Pcalibre"> </p>
<p class="Pcalibre"> "Bir dakika gecikirsen kapıyı arkamdan çekip çıkarım."</p>
<p class="Pcalibre"> </p>
<p class="Pcalibre"> Loretto iyi niyetlerini bildirmek için uçarak gitti.</p>
<p class="Pcalibre"> </p>
<p class="Pcalibre"> Mary Donnelly "Dükkâna kim bakıyor ?" diye sordu. Güneş gibi gülümsüyor ve herkese koşuşturuyordu.</p>
<p class="Pcalibre"> </p>
<p class="Pcalibre"> "Jack Coyne göz kulak olacağını söyledi," dedi Loretto.</p>
<p class="Pcalibre"> </p>
<p class="Pcalibre"> Mary kasvetli bir sesle, "Onun sende gözü var" dedi.</p>
<p class="Pcalibre"> </p>
<p class="Pcalibre"> "Dünyada olmaz. Tek kelime bile söylemedi." Loretto başını arkaya attı. Jack Coyne'un neden o kadar sık uğradığını merak etmemiş değildi. Üstelik, ince ve acımasız yüzünde ilgi emaresi görmüş de olabilirdi.</p>
<p class="Pcalibre"> </p>
<p class="Pcalibre"> Mary, "Oh, kesinlikle öyle" dedi. "Kendi işine eklemek için küçük, derli toplu bir iş değil mi ?"</p>
<p class="Pcalibre"> </p>
<p class="Pcalibre"> "Evet, öyle." Loretto ne diyeceğini bilemedi. Kate ile John Ryan bir kez daha bakıştılar.</p>
<p class="Pcalibre"> </p>
<p class="Pcalibre"> Aynı dalga boyunda olduklarına, çilelerinin bittiğine ve geleceklerinin güvence altına alındığına memnundular.</p>
<p class="Pcalibre"> </p>
<p class="Pcalibre"> Jim Costello davanın bittiğine sevindi. Patron artık bütün dikkatini otelin açılışına verebilirdi. Bir sürü sorun çıkmıştı ve Pat-rick'in her şeye bir çekidüzen vermesine ihtiyaç vardı. Jim bir gündem üzerine toplantı önerdi.</p>
<p class="Pcalibre"> </p>
<p class="Pcalibre"> Patrick dudak büktü. Gündemler - "karar verildi", "kabul edildi" gibi sözler- çocuk işiydi. Önemsiz kişiler uğraşırdı. Servetini poposu üstünde oturup toplantılara katılarak yapmamıştı o.</p>
<p class="Pcalibre"> </p>
<p class="Pcalibre"> Jim Patrick'e göre biraz züppece, "Başkalarının önünde çözümlenmesi gereken bazı alanlar var" dedi.</p>
<p class="Pcalibre"> </p>
<p class="Pcalibre"> "Ne gibi ve kimler mesela?"</p>
<p class="Pcalibre"> </p>
<p class="Pcalibre"> "Organizasyon şeması ve oğlunuzun otelde hangi konumda olmasını istediğiniz gibi. Bunun da onun önünde tartışılması gerekir. Bir bu var."</p>
<p class="Pcalibre"> </p>
<p class="Pcalibre"> "Brian Doyle'la onun deyimiyle son rötuşlar, bana göre hâlâ tamamlanmamış işler hakkında ne gibi cezai şartlar konuştuğunuz gibi. Bayan Fine'ın dekordan sorumlu olup olmadığı ve açılış günündeki sunumun hazırlıkları gibi."</p>
<p class="Pcalibre"> </p>
<p class="Pcalibre"> Patrick kalakaldı. Bu üç darbeyi beklemiyordu. Önce en kolayını ele aldı.</p>
<p class="Pcalibre"> </p>
<p class="Pcalibre"> "Rachel'la hiçbir zaman sorun olmadı" dedi. "Ona tam yetki ver. İnsanlarla geçinmekte yıllardır tecrübelidir o, benim gibi ayaklarına basıp durmaz. Zaten sorun ne ki? Kim itiraz ediyor?"</p>
<p class="Pcalibre"> </p>
<p class="Pcalibre"> "Hayır, mesele o değil. Bayan Fine açılış organizasyonunu onun yapmasını sizin istemediğinizi söylüyor. O zaten burada olmaya-</p>
<p class="Pcalibre"> </p>
<p class="Pcalibre"> cakmış ve siz de hazırlıkları Dublinli halkla ilişkiler uzmanlarının yapmasını istiyormuşsunuz. Onlar da iki kez telefon edip rapor istediler. Bayan Fine yalnızca bana gülümseyip burada olmayacağını söylüyor, sizse 'Rachel halleder' diyorsunuz. Özür dilerim Bay O'Neill, sanki ağlayıp sızlayıp en ufacık sorunlarda bile size koşuyormuşum gibi görünüyor. Ama neyin benim sorumluluğumda olup neyin olmadığına karar vermenin ne kadar güç olduğunu görüyor musunuz ? Bunlann hepsi önemli ve oldukça hassas konular."</p>
<p class="Pcalibre"> </p>
<p class="Pcalibre"> Patrick ona baktı. Costello gözlerini hiç kaçırmadı. Devamlı sızlanan biri gibi de değildi. Adam haklıydı.</p>
<p class="Pcalibre"> </p>
<p class="Pcalibre"> "Ne demek istediğini anlıyorum. Önce Doyle'a o kenefleri ya da her neyseler yarına kadar kaldırmazsa, yarın sabah buradan Galway'e; yetmezse oradan da Dublin'e kadar kıçını tekmeleyeceğimi söyle. Duydun mu? Bu gece." "Onun ofis ve depo dediği şeyler."</p>
<p class="Pcalibre"> </p>
<p class="Pcalibre"> "Onlara katedral bile dese umurumda değil. Onlar birer kenef ve yarın sabah burada olmayacaklar. Ama o olacak, saat sekizde." "Evet, arayayım mı... ?"</p>
<p class="Pcalibre"> </p>
<p class="Pcalibre"> "Ona kendisini sekizde burada göreceğimi söyle. Bir de, Costello?"</p>
<p class="Pcalibre"> </p>
<p class="Pcalibre"> "Bay O'Neill?"</p>
<p class="Pcalibre"> </p>
<p class="Pcalibre"> "Eğer oğlumu görürsen defolup gitmesini söyle. Açılış gününde doğru düzgün giyinmiş bir halde gelirse, tabiî onu gördüğüme memnun olacağım. Aksi halde olmaz."</p>
<p class="Pcalibre"> </p>
<p class="Pcalibre"> Jim Costello'nun gözleri parladı. "Hayır, korkarım sizin adınıza öyle bir mesaj veremem. Bu aile işi. Ben bir tür ültimatom verip sonra başka bir tür omuz silkme haberini taşıyamam. Özür dilerim ama olmaz."</p>
<p class="Pcalibre"> </p>
<p class="Pcalibre"> Patrick ona hayranlıkla baktı. "Seni seçmekte haklıymışım. Pekâlâ, Kerry'yi ben hallederim, ama senin durumun apaçık. Onun bu otelde yeri yok." "Peki ya öteki...?"</p>
<p class="Pcalibre"> </p>
<p class="Pcalibre"> "Rachel'ı kendim bulacağım. Nerede olabileceğini biliyor musun?"</p>
<p class="Pcalibre"> </p>
<p class="Pcalibre"> Jim başını iki yana salladı ve tam onu ilgilendirmediğini söylemek üzereydi. Ama Patrick bir kahkahayla sözünü kesti.</p>
<p class="Pcalibre"> </p>
<p class="Pcalibre"> "Hey, rahatla. Eğer oğlumla olan kirli işlerimi yapmayacaksan,</p>
<p class="Pcalibre"> </p>
<p class="Pcalibre"> sanırım iki sevgiliyi barıştırmanı hiç isteyemem senden, değil mi?"</p>
<p class="Pcalibre"> </p>
<p class="Pcalibre"> Müdürünün koluna dostça vurup otelinin kapısından çıktı ve</p>
<p class="Pcalibre"> </p>
<p class="Pcalibre"> basamaklarda durup gözlerini Brian Doyle'dan ertesi günü kal-</p>
<p class="Pcalibre"> </p>
<p class="Pcalibre"> dırması istenen o çirkin prefabrik kulübelere dikti. Boş bulunup Rachel'la aralarındaki anlaşmazlığın yalnızca iki sevgilinin münakaşası olduğunu söylemişti. Jim Costello'nun bu hatasını bir bakışıyla bile yüzüne vurmaması dikkatinden kaçmamıştı.</p>
<p class="Pcalibre"> </p>
<p class="Pcalibre"> Rachel neredeydi ?</p>
<p class="Pcalibre"> </p>
<p class="Pcalibre"> Kate onu her an bekliyordu ama artık arkadaşından kuşku duymaması gerektiğini de biliyordu. Rachel bir ara gelecekti, ne zaman olduğu önemli değildi. İyi haberleri sevinçle paylaşacak, en az bir tam günü mahkemede geçirmek zorunda kalmamalarına memnun olacaktı.</p>
<p class="Pcalibre"> </p>
<p class="Pcalibre"> Patrick'in de bu kadar sevinip adil bir tazminat olduğunu düşünmesine sevinecekti.</p>
<p class="Pcalibre"> </p>
<p class="Pcalibre"> Kate tekrar tekrar kapıya baktı. Serin yeşil odasına dönüp Rachel Fine'la konuşmak için sabırsızlanıyordu.</p>
<p class="Pcalibre"> </p>
<p class="Pcalibre"> Rachel nehir kıyısında yürüyordu. İskeleden yukarı, çalı çırpılarla örtülmüş, ama Fernscourt'tan köprüye inen yol kadar da dikenli olmayan patikadaydı.</p>
<p class="Pcalibre"> </p>
<p class="Pcalibre"> Burası sakindi ve hiç kimseyle karşılaşmazdı. Düz topuklu ayak-kabüarıyla şık, ufak tefek bir kadındı. Rachel on yedi yaşından beri yüksek topukları olmadan pek gezmemişti, ama Mountfern'de öyle çok alışkanlığını değiştirmek zorunda kalmıştı ki, ayakkabıların değişmesi önemsiz olmuştu. Ellerini süet ceketinin ceplerine sokmuş, Hermes eşarbını havalı bir şekilde boynuna atmıştı.</p>
<p class="Pcalibre"> </p>
<p class="Pcalibre"> Seyreden herkes onu nehir kıyısında dolaşmaya çıkmış zarif bir kadın olarak görürdü. Yıllar içinde duygularını herkesten saklamayı öğrenmişti. Yüzünde hep gülümsemeye hazır bir ifade vardı. Ancak düşünceleri yüzündeki hoş ifadeden çok uzaktı.</p>
<p class="Pcalibre"> </p>
<p class="Pcalibre"> Patrick O'Neill, Kate'in en az 12 000 sterlin alacağını ve sigorta şirketinin hiç uzatmadan 14 000 vermeye de hazır olduğunu söylemişti. Peki ona kıyasla neden bu kadar az tazminat çıkmıştı ? Patrick bunun yeterli olmadığını göstermek için neden hiçbir şey söylememiş, hiçbir şey yapmamıştı ?</p>
<p class="Pcalibre"> </p>
<p class="Pcalibre"> Duyduğu kadarıyla, ki pek çok şey duymuştu, eğlenip kutlamışlar, herkes birbirinin sırtını sıvazlamıştı ve artık aralarından su sızmıyordu.</p>
<p class="Pcalibre"> </p>
<p class="Pcalibre"> Patrick'in bu kadar ikiyüzlü olabilmesi karşısında midesi bula-nıyordu. Kendisinin arkadaşının karşısına dikilip sınırın ne olduğunu söyleme cesaretini bulamamış olmasına daha da kızıyordu.</p>
<p class="Pcalibre"> </p>
<p class="Pcalibre"> Eğer Rachel Fine birkaç saat önce Kate'in o saçma sapan izci</p>
<p class="Pcalibre"> </p>
<p class="Pcalibre"> prensiplerine karşı çıkacak cesareti gösterebilseydi, şimdi Ryan ailesinin banka hesabında 14 000 sterlini olacaktı. Bu para onlan sonsuza dek güvenceye almaya yeterdi. Fernscourt yüzünden işlerine ne olursa olsun.</p>
<p class="Pcalibre"> </p>
<p class="Pcalibre"> Rachel dönüp otele baktı. Artık açılışa kadar beklemeyeceğini kesinlikle biliyordu. Masum insanları üzmeden, elinden gelen en kısa sürede New York'a dönecekti.</p>
<p class="Pcalibre"> </p>
<p class="Pcalibre"> Evine dönecekti.</p>
<p class="Pcalibre"> </p>
<p class="Pcalibre"> Girdiğinde bar çok kalabalıktı. Doğruca Kate'e gidip yanaklarından öptü.</p>
<p class="Pcalibre"> </p>
<p class="Pcalibre"> Kate'in gözleri dolu doluydu. "Harika değil mi, rüya gibi" dedi.</p>
<p class="Pcalibre"> </p>
<p class="Pcalibre"> Rachel yutkundu.</p>
<p class="Pcalibre"> </p>
<p class="Pcalibre"> "Patrick'le konuştun mu ?" Kate sordu.</p>
<p class="Pcalibre"> </p>
<p class="Pcalibre"> "Hayır. Sabahtan beri konuşmadım."</p>
<p class="Pcalibre"> </p>
<p class="Pcalibre"> "Çok sevindi, hakkın yerini bulduğunu düşünüyor."</p>
<p class="Pcalibre"> </p>
<p class="Pcalibre"> "Eminim öyledir." Rachel geri çekiliyordu.</p>
<p class="Pcalibre"> </p>
<p class="Pcalibre"> "Oh, gerçekten gitmek zorunda mısın ? Herkesten çok seninle konuşmak istiyordum."</p>
<p class="Pcalibre"> </p>
<p class="Pcalibre"> Rachel hiç bu kadar duygulanmamıştı. Hiçbir şey söyleyemedi.</p>
<p class="Pcalibre"> </p>
<p class="Pcalibre"> "Hem Rachel, sana yapmaya çalıştığın şey için teşekkür etmek istiyorum. Ama doğru olmazdı, sen de görüyorsun, değil mi? Zaten her şey istediğimiz gibi gelişti. Patrick bu kadar vereceklerini söylemişti ve biz de bu kadar aldık." Kate'in gözleri parlıyordu. Yüzü yorgun, ama gözleri ışıl ısıldı.</p>
<p class="Pcalibre"> </p>
<p class="Pcalibre"> "Öyle mi dedi ?" Rachel'ın sesinde şüphe yoktu, oldukça duygusuz bir ifadeydi.</p>
<p class="Pcalibre"> </p>
<p class="Pcalibre"> "Evet, sonradan sorduk ona. Barda."</p>
<p class="Pcalibre"> </p>
<p class="Pcalibre"> "Evet, tabiî. Kate, ya daha sonra, ya da yarın gelirim ve akşama kadar konuşuruz. Ama şu anda erteleyemeyeceğim bir işim var."</p>
<p class="Pcalibre"> </p>
<p class="Pcalibre"> "Pekâlâ, seni tutmayayım. Verdiğin destek için bir kez daha teşekkür ederim. Bu gece uzun süredir ilk kez rahat bir uyku çekeceğim."</p>
<p class="Pcalibre"> </p>
<p class="Pcalibre"> Rachel elini daha önce hiç yapmadığı bir şekilde Kate'in yüzüne koydu. Sanki başka hiçbir şekilde söyleyemeyeceği şeyleri avucuyla iletmek istiyor gibiydi.</p>
<p class="Pcalibre"> </p>
<p class="Pcalibre"> Sonra alelacele Ryan'lardan çıkıp River Road'dan aşağı yürüdü. Yaya köprüsünden Fernscourt'a geçmedi, Loretto Quinn'in orada da durmadı. Rachel Fine köprüye kadar inip sola döndü. Sonra merdivenleri çıkıp Fergus Slattery'nin aynı zamanda yazıhane olarak da kullandığı sarmaşık kaplı evinin kapısını çaldı.</p>
<p class="Pcalibre"> </p>
<p class="Pcalibre"> Kısa ve açık bir görüşme oldu.</p>
<p class="Pcalibre"> </p>
<p class="Pcalibre"> Rachel karmaşık açıklamalara girmedi. Patrick'e oğluyla kafa çektiğini, ama yatmadığını anlatırken olduğu gibi ellerini ovuşturup mendilini de bükmedi.</p>
<p class="Pcalibre"> </p>
<p class="Pcalibre"> Fergus farklı bir dinleyiciydi. Yüzü ifadesiz değildi; her cümleye öfkeyle ve yüksek sesle tepki verdi.</p>
<p class="Pcalibre"> </p>
<p class="Pcalibre"> Rachel ona çeşitli toplantıların ayrıntılarını, stratejileri, altı bin teklif etme ama reddedilmeyi göze alma görüşünü, sekiz bin reddedildiği anda onbine çıkıp, duruşmanın başlamak üzere olduğu anda bile on dört bine kadar her şeyin kabul edilmesi kararını anlattı.</p>
<p class="Pcalibre"> </p>
<p class="Pcalibre"> "Sanırım bütün bunları sana neden anlattığımı merak ediyor-sundur."</p>
<p class="Pcalibre"> </p>
<p class="Pcalibre"> "Hayır, bana anlatman çok doğal. Sen Kate'in arkadaşısın, onun adına üzüldün." Nazik konuşuyordu.</p>
<p class="Pcalibre"> </p>
<p class="Pcalibre"> "Ama Patrick'in de arkadaşıyım. Bunu biliyor olmalısın."</p>
<p class="Pcalibre"> </p>
<p class="Pcalibre"> "Evet, tabiî ki biliyorum."</p>
<p class="Pcalibre"> </p>
<p class="Pcalibre"> "Sebebi bitmiş olması, Patrick'in beni artık istememesi değil..." Kaşlarını şaşkınlıkla kaldırdığını gördü ve alelacele devam etti. "Hayır, garip ama, onunla bir ilgisi yok."</p>
<p class="Pcalibre"> </p>
<p class="Pcalibre"> Fergus "tabiî" dedi, ama Kate onun buna gerçekten inanıp inanmadığını merak etti.</p>
<p class="Pcalibre"> </p>
<p class="Pcalibre"> "Çünkü adil değil. Patrick hep adil olmuştur. Son zamanlarda kendini kaybetti ve hiç de adil davranmıyor."</p>
<p class="Pcalibre"> </p>
<p class="Pcalibre"> Çok dertli görünüyordu. Fergus akşamüstü güneşinde kocaman siyah gözleri huzursuz, çok güzel bir kadın görüyordu karşısında.</p>
<p class="Pcalibre"> </p>
<p class="Pcalibre"> Fergus, "Artık elden hiçbir şey gelmeyeceğini biliyorsun, değil mi ?" diye sordu. "Tekliflerini aldık ve isteyerek kabul ettik. Ben yeterli olduğunu düşündüm. Avukat Kennedy de. Ama ondan da önemlisi, Kate ile John da tatmin oldular."</p>
<p class="Pcalibre"> </p>
<p class="Pcalibre"> Rachel solgun yüzlü, karmakarışık saçlı, uzun boylu genç adama baktı. Rachel onun Kate Ryan'ı umutsuz, beyhude bir şekilde hep sevmiş olduğunu görebiliyordu. Onu, adına savaşa gitme fırsatını bulduğu bu tek seferde de ne kadar yetersiz temsil etmiş olduğu düşüncesi yüzüne yansıyordu. Belki de köyün de ancak. bu kadarını kaldırabileceğini söyleterek tazminatın küçüklüğüne mazeret arıyordu.</p>
<p class="Pcalibre"> </p>
<p class="Pcalibre"> "Bu sabah beni dinleseydi çok daha fazlasını alabilirdi. Ona söylemeye çalıştım, ama dinlemedi." "Hayır, Kate öyledir." İç çekti. "Ama biz arkadaştık. Arkadaşlar arasında usulsüzlük sayıl-</p>
<p class="Pcalibre"> </p>
<p class="Pcalibre"> mazdı ki."</p>
<p class="Pcalibre"> </p>
<p class="Pcalibre"> "Benden ne istiyorsun Rachel?"</p>
<p class="Pcalibre"> </p>
<p class="Pcalibre"> Rachel şaşkınlıkla ona baktı.</p>
<p class="Pcalibre"> </p>
<p class="Pcalibre"> "Hayır, ciddiyim. Şimdi ne yapmalıyım ? Kendi içgüdüm bunu aklımdan çıkarmamı, bu konuşmayı hiç yapmamışız gibi davranmamı söylüyor. Sence başka türlü mü davranmalıyım ?"</p>
<p class="Pcalibre"> </p>
<p class="Pcalibre"> "Bana kızdın mı?"</p>
<p class="Pcalibre"> </p>
<p class="Pcalibre"> "Kesinlikle hayır." Masasında eğilip onu temin etmek için elini avuçlarının arasına aldı. "Bazen seninle çok fazla vakit geçirdiğini düşündüğümü itiraf etmeliyim. Sen O'NeüTe çok yakındın ve O'Neill de pek çok bakımdan onun düşmanıydı."</p>
<p class="Pcalibre"> </p>
<p class="Pcalibre"> "O istemese de düşmanı onun" dedi Rachel. 'İşlerini kapattıracak ve 8 000 sterlin de bunu telafi edebilecek bir tazminat değil."</p>
<p class="Pcalibre"> </p>
<p class="Pcalibre"> Fergus bir süre sustu.</p>
<p class="Pcalibre"> </p>
<p class="Pcalibre"> "Fergus, eğer Kate'e söylemeye çalışacağıma sana söylesey-dim, sen beni dinler miydin ?"</p>
<p class="Pcalibre"> </p>
<p class="Pcalibre"> Yine bir sessizlik. Sonunda Fergus konuştu:</p>
<p class="Pcalibre"> </p>
<p class="Pcalibre"> "Doğrusunu söylemek gerekirse, evet, sanırım dinlerdim. Etik olmazdı ve bunu sana söylediğimi duyan olursa beni defterden silebilirler, ama dinlerdim."</p>
<p class="Pcalibre"> </p>
<p class="Pcalibre"> Rachel onun dürüstlüğünü takdir etti. "Bir arkadaşa yardım etmenin etik olmadığım sanmıyorum."</p>
<p class="Pcalibre"> </p>
<p class="Pcalibre"> "Baro öyle görmeyebilir." Kederli kederli gülümsedi. "Kate'e ne kadar bağlı olduğum konusunda bu kadar anlayışlı olmayabilirler."</p>
<p class="Pcalibre"> </p>
<p class="Pcalibre"> "Bir bakıma onu seviyorsun, değil mi ?"</p>
<p class="Pcalibre"> </p>
<p class="Pcalibre"> "Evet, öyle, bir bakıma." Hiç utanmadan konuşuyordu, ama bakışlarını Rachel'a değil, Bridge Street'e yöneltmişti.</p>
<p class="Pcalibre"> </p>
<p class="Pcalibre"> "Onda her şey var, biliyor musun? Hayat dolu, sağduyulu, bende olmayan çabuk bir zekâsı var ve... oh, daha pek çok şey. Ama haklısın, bu bir bakıma sevgi; gerçek sevgi değil. Onu John'dan ayırmak, ya da onunla yatmak istemiyorum. Sanırım ben insanlara yakın olmaktan kaçınıyorum ve Kate'e karşı bu duygularımı da onun yerine koyuyorum. Çok aptalca aslında."</p>
<p class="Pcalibre"> </p>
<p class="Pcalibre"> "Sana söylemek zorundaydım Fergus. Artık bildiğine göre ne yapacağın sana kalmış. Eğer sen de herkes gibi bu gelmiş geçmiş en büyük tazminatmış gibi davranacaksan, devam et. Ben burada olmayacağım. Eve dönüyorum."</p>
<p class="Pcalibre"> </p>
<p class="Pcalibre"> "Burası evin değil mi ?"</p>
<p class="Pcalibre"> </p>
<p class="Pcalibre"> "Öyle sanıyordum, ama değilmiş."</p>
<p class="Pcalibre"> </p>
<p class="Pcalibre"> "Seni özleyeceğim. Keşke gitmeseydin."</p>
<p class="Pcalibre"> </p>
<p class="Pcalibre"> Eddie Ryan, Jack Coyne'dan özellikle kaçıyordu. Ancak, Eddie beladan kaçamazdı. Coyne'un tamirhanesinde oynamaya öyle alışmıştı ki, artık her türlü araç ilgisini çekiyordu.</p>
<p class="Pcalibre"> </p>
<p class="Pcalibre"> Bay Williams'ın eski püskü bir steyşın vagonu vardı. Mezarlarla uğraşırken mezarlığın önünde bırakmıştı. Eddie etrafta kimseyi göremedi. Mezarlıktaki otlar çok uzamıştı. Bay Williams da iyice eğilmişti.</p>
<p class="Pcalibre"> </p>
<p class="Pcalibre"> Eddie sağa sola bakınıp şoför koltuğuna oturdu. Otomobili yolun sonundaki çift kapılı çiftlik evine kadar sürecekti. Bir kapıdan girip diğerinden çıkabilir ve arabayı yerine getirebilirdi.</p>
<p class="Pcalibre"> </p>
<p class="Pcalibre"> Süt sağımından sonra kapıdan çıkıp meralarına dönen inek sürüsünü hesaba katmamıştı. Sanki pencerelerden içeri girecek gibiydiler ve Eddie de sandığı kadar iyi bir sürücü değildi.</p>
<p class="Pcalibre"> </p>
<p class="Pcalibre"> İneklerin normal süt sağma işine ara verilmesinden bir şikâyetleri olmazdı. Akşama kadar orada öylece durup geviş getirmeye hazırdılar. Tam o anda bir traktör köşeyi döndü. Eddie rahibin arabasında ne aradığını açıklamasının çok zor, hatta imkânsız olduğunu biliyordu. Hızla arabayı terk edip, durmuş seyreden ineklerin bakışları altında sıvışıp gittti. Traktörün arabaya vurduğunu duydu ve Bridge Street'e varana kadar hep koştu.</p>
<p class="Pcalibre"> </p>
<p class="Pcalibre"> Zavallı Bay Williams'ın arabası, zavallı Brigid Kenny'nin inekleri ve Brigid Kenny'nin traktörü kullanan zavallı oğlunun hikâyesini bara ulaştığında çok masum bir yüzle dinledi. Bütün kabahat oğlanın üstüne kalmıştı.</p>
<p class="Pcalibre"> </p>
<p class="Pcalibre"> Postanedeki Bayan Whelan'm gelip annesiyle babasına Bridge Kenny'nin genç Eddie'yi çiftlikten kaçarken gördüğünü bildirdiğinde çok şaşırdı ve sinirlendi. Bayan Whelan o zamana kadar hep iyi davranmıştı.</p>
<p class="Pcalibre"> </p>
<p class="Pcalibre"> Eddie'nin babası çok kızdı.</p>
<p class="Pcalibre"> </p>
<p class="Pcalibre"> Eddie arka bahçeye çağrıldı.</p>
<p class="Pcalibre"> </p>
<p class="Pcalibre"> Bunun tek bir anlamı olabilirdi.</p>
<p class="Pcalibre"> </p>
<p class="Pcalibre"> Kate de çok kızmıştı. İşin tehlikesi, aptallığı, insan hayatına hiç önem vermemek.</p>
<p class="Pcalibre"> </p>
<p class="Pcalibre"> Elleri, bacakları ve poposu arka bahçede yediği dayaktan, sızlayarak eve dönen Eddie'ye hışımla, "Hiç olmazsa bu evde araçların ezdiği insanlara neler olduğunun bilineceğini sanırdım" diye söylendi. Çocuk çok kötü görünüyordu ve içinde ona karşı bir merhamet kıvılcımı hissetti.</p>
<p class="Pcalibre"> </p>
<p class="Pcalibre"> Samimi bir ilgiyle ona, "Neden bu kadar kötüsün ?" diye sordu. Eddie onun sesindeki değişimi fark etti.</p>
<p class="Pcalibre"> </p>
<p class="Pcalibre"> "İçimden kendimi kötü hissetmiyorum" dedi. "Başka bir yerde, önemli bir yerde olmayı istedim, insanlar benim hakkımda konuşsunlar," dedi.</p>
<p class="Pcalibre"> </p>
<p class="Pcalibre"> "Bu akşam herkes senin hakkında konuşuyor."</p>
<p class="Pcalibre"> </p>
<p class="Pcalibre"> Sanki onu affetmiş gibi anlaşılmasını istemiyordu. Önlerinde korkunç şeyler vardı; Bay Williams'tan özür dilemek, Jack Coyne'dan arabayı tamir etmenin kaça mal olacağını öğrenmek, Bridge Kenny'ye (ki en iyi günlerde bile ekşi suratlı bir kadındı) ve oğluna (kafası Kenny ailesine göre bile yavaş çalışıyordu) Eddie Ryan'ın çiftliklerinde neden ortalığı altüst ettiğini anlatmaya çalışmak gibi.</p>
<p class="Pcalibre"> </p>
<p class="Pcalibre"> Eddie, "Sanırım bir şekilde önemli olmak istiyorum" dedi.</p>
<p class="Pcalibre"> </p>
<p class="Pcalibre"> Kate şaşkınlıkla baktı oğluna. Gözleri dolu doluydu. "Sen benim için çok önemlisin."</p>
<p class="Pcalibre"> </p>
<p class="Pcalibre"> "Yalnızca azarlaman ve insanlardan benim adıma özür dilemen için." Yakınmıyordu, yalnızca durumu öyle görüyordu.</p>
<p class="Pcalibre"> </p>
<p class="Pcalibre"> "Neden böyle düşünüyorsun ?"</p>
<p class="Pcalibre"> </p>
<p class="Pcalibre"> "Açılışa giymek için yeni bir şey alıp almayacağımı sorduğumda herkes güldü. Kimse o açılışa gidebileceğimi bile düşünmedi. Bu önemli olmak sayılmaz pek."</p>
<p class="Pcalibre"> </p>
<p class="Pcalibre"> Annesinin tekerlekli sandalyesinden eğilip onu kollarına almasına hiç hazırlıklı değildi.</p>
<p class="Pcalibre"> </p>
<p class="Pcalibre"> "Ne demek istediğini biliyorum Eddie. Dublin'e kıyafet almaya gidecek kadar önemli biri olmamak çok zor. Ben de gitmek isterdim. Grafton Street'te ve Wicklow Street'teki dükkânlara girip çıkmak isterdim. Sonra George Street'e gidip oradan bir şeyler alır, biraz başka alışverişler yapardım, ev için filan, sen sıkılırdın. Belki bir kitapçıya uğrar, babana bir hediye alır, sonra vakitlice çıkıp paketlerle rıhtımdan aşağı yürür ve trene binip dönerdim. Baban bizi kasabada karşılayıp eve getirirdi. Ben aldıklarımı denerdim, hepsini giyip sağlam iki bacağımın üstünde dönerek gösterirdim, sizler ne düşündüğünüzü söylerdiniz ve insanlar beni fark ederdi. Tekrar önemli biri olurdum."</p>
<p class="Pcalibre"> </p>
<p class="Pcalibre"> Konuşurken hâlâ ona sarılıyordu. Onu bırakıp kendinden uzaklaştırdığında oğlanın dudaklarını ısırdığını gördü.</p>
<p class="Pcalibre"> </p>
<p class="Pcalibre"> "Hiç düşünmemiştim anne... hiç düşünmemiştim" dedi.</p>
<p class="Pcalibre"> </p>
<p class="Pcalibre"> "Sorun yok, Eddie. Hayat devam edecek."</p>
<p class="Pcalibre"> </p>
<p class="Pcalibre"> "Eğer param olsaydı anne, seni bir günlüğüne Dublin'e götürürdüm."</p>
<p class="Pcalibre"> </p>
<p class="Pcalibre"> "Götüreceğini biliyorum."</p>
<p class="Pcalibre"> </p>
<p class="Pcalibre"> Artık susmuştu, Eddie de yavaşça çıktı.</p>
<p class="Pcalibre"> </p>
<p class="Pcalibre"> Her şey çok garipti, hiç kuşku yoktu. Bayan Whelan onu gammazlıyor, babası öldüresiye dövüyor ve annesi de ona sarılıp tekrar iki bacağı olmasını dilediğini anlatıyordu.</p>
<p class="Pcalibre"> </p>
<p class="Pcalibre"> Her an yeni gariplikler oluyordu. En az yüz yaşında olan Bay Coyne, yüzüne yakın Bayan Quinn'e bir demet çiçek getirmişti ve ikisi sanki bir müzikaldeymiş gibi davranıyorlardı. Kerry O'Neill'e neden bir kayığa binip iskeleyle köprü arasında gidip geldiğini sorunca ona defolup gitmesini söylemişti. Tommy'nin küçük kardeşi Marty Leonard Tommy'nin odasının duvarında Dara'nın dört resmi olduğunu ve Tommy'nin geceleri yatmadan önce her birini öperek iyi geceler dilediğini anlatmıştı. Peder Hogan da ona Shamrock Ca-fe açıldığında hangi saatler arasında çalışacağını, patatesli çörekleri paket yaptırıp almasının mümkün olup olmadığını sormuştu.</p>
<p class="Pcalibre"> </p>
<p class="Pcalibre"> Eddie Mountfern'de herkesin delirdiğini düşünüyordu.</p>
<p class="Pcalibre"> </p>
<p class="Pcalibre"> Dara annesinin bugünlerde içine kapanık ve hüzünlü göründüğünü fark etti. Oturup yaz çiçeklerinin artık solmaya başladığı bahçesini seyrediyordu.</p>
<p class="Pcalibre"> </p>
<p class="Pcalibre"> Dara "Çapayla tırmığı getireyim mi?" diye sordu.</p>
<p class="Pcalibre"> </p>
<p class="Pcalibre"> "Hayır. Bir süre böyle bırakalım. Kim görüyor ki hem ?"</p>
<p class="Pcalibre"> </p>
<p class="Pcalibre"> "Sen görüyorsun, biz görüyoruz."</p>
<p class="Pcalibre"> </p>
<p class="Pcalibre"> "Ben de onu dedim zaten."</p>
<p class="Pcalibre"> </p>
<p class="Pcalibre"> Dara heyecanla, "Orayı görenler hep bizlerdik, Telefis Eire-ann'a filan çıkmadı ki" diye cevap verdi.</p>
<p class="Pcalibre"> </p>
<p class="Pcalibre"> Kate birdenbire, "Açılışta giyeceğin keten elbisenden memnun musun ?" diye sordu.</p>
<p class="Pcalibre"> </p>
<p class="Pcalibre"> "Memnuniyet doğru sözcük değil, göründüğü gibi sıkıcı bir keten elbise işte. Oturunca eteği balon gibi kabarıyor. Rengi güzel bir mavi ve Bayan Fine bana o kolyeyi verdi. Sanırım fena değil, zaten orada bana kim bakacak ki. Fena değil işte, neden sordun?"</p>
<p class="Pcalibre"> </p>
<p class="Pcalibre"> Kate, "İstiyorsan yeni bir elbise alabilirsin" dedi.</p>
<p class="Pcalibre"> </p>
<p class="Pcalibre"> "Nasıl bir elbise anne?"</p>
<p class="Pcalibre"> </p>
<p class="Pcalibre"> "Nasıl istersen."</p>
<p class="Pcalibre"> </p>
<p class="Pcalibre"> Bu hayatlarında hiç söylenmemiş bir sözdü. Dara'nın ağzı açık kalmıştı. Tazminat yüzünden kendilerini milyoner saymamaları konusunda uzun bir vaaz dinlemişlerdi. Asılsız beklentilere kapı-lınmaması ve hayat tarzlarının değiştirilmemesi yönünde uyarılmışlardı. Şimdi, durup dururken istediği gibi bir elbise alabileceği söyleniyordu.</p>
<p class="Pcalibre"> </p>
<p class="Pcalibre"> Kulaklarına inanamayarak, "Dublin'de bir mağazadan mı demek istiyorsun ?" diye sordu.</p>
<p class="Pcalibre"> </p>
<p class="Pcalibre"> "Tabiî."</p>
<p class="Pcalibre"> </p>
<p class="Pcalibre"> "Ama neden anne? Shamrock Cafe'yi büyütmemizin gerekebileceği günler için tasarruf yapmak zorunda değil miyiz ? Üniversite harçları da var."</p>
<p class="Pcalibre"> </p>
<p class="Pcalibre"> "Para benim, ben sırtımı kırarak kazandım. Eğer yeni bir elbise alabilirsin diyorsam, alabilirsin. Beni duyuyor musun?"</p>
<p class="Pcalibre"> </p>
<p class="Pcalibre"> Kate'in gözleri dolmuştu. Dara koşup ona sarıldı.</p>
<p class="Pcalibre"> </p>
<p class="Pcalibre"> "Anne özür dilerim. Tabiî ki yeni bir elbise isterim. Yalnızca bütün paranı bana harcamanı istemedim, hepsi bu."</p>
<p class="Pcalibre"> </p>
<p class="Pcalibre"> Kate'in hıçkırıklarla sarsıldığını hissediyordu.</p>
<p class="Pcalibre"> </p>
<p class="Pcalibre"> "Yeni bir elbise çok isterim. Cumartesi günü trenle Dublin'e giderim, bayılırım."</p>
<p class="Pcalibre"> </p>
<p class="Pcalibre"> "Michael da gidip bir ceket alabilir. Onunla gidip eski bir paçavra filan almasını engeller misin?"</p>
<p class="Pcalibre"> </p>
<p class="Pcalibre"> "Peki anne."</p>
<p class="Pcalibre"> </p>
<p class="Pcalibre"> "Şıklıkta kimseden geri kalmayacaksınız. Hafta ortasında ikiniz için de okuldan bir gün izin alırım. Prenses Grace giysileri için Dublin'e gidebiliyorsa, Ryan'lar da derslerinden başlarını kaldırıp öyle yapabilirler."</p>
<p class="Pcalibre"> </p>
<p class="Pcalibre"> Çavuş Sheehan yorgundu. Düzgün gidebilecek hiçbir şeyin düzgün gitmediği, her şeyin tirbuşon gibi dolambaçlı olduğu bir gündü. Otelin açılışı için ek muhafız ayarlamak gibi basit bir iş bile politik bir mayın alanına dönüşmüştü. Köyde doğru dürüst konuşabileceği kimse kalmamış mıydı? Sheila'nın kiliseden çıktığını görünce gülümsedi.</p>
<p class="Pcalibre"> </p>
<p class="Pcalibre"> "Ne için dua ediyordun? Dur tahmin edeyim. Benim gibi aptalca sorular soran birine daha rastlamamak için."</p>
<p class="Pcalibre"> </p>
<p class="Pcalibre"> Sheila ona sevgiyle baktı. Seamus ve Mary Sheehan'ı yıllardır tanıyordu. Zaman zaman Mary'le beraber tepedeki hastanede talihsiz oğlunu görmeye gitmişti. Seamus genelde karısıyla gidemeyecek kadar üzgün olurdu ve bir kadının kendi başına yapması için çok güç bir yolculuktu.</p>
<p class="Pcalibre"> </p>
<p class="Pcalibre"> "Hayır Seamus, dua etmiyordum."</p>
<p class="Pcalibre"> </p>
<p class="Pcalibre"> "Eh, yeterince işin var zaten. Umarım o çılgın Bayan Purcell seni kiliseyi temizleyip Kutsal Yürek mihrabındaki rutubeti silmen için kandırmamıştır."</p>
<p class="Pcalibre"> </p>
<p class="Pcalibre"> Sheila güldü. "Oh, ben de herkes kadar kandırılıyorum, ama bambaşka bir iş için gitmiştim oraya. Bunun sonucunda görmek istediğim kişi de sensin. Aslında ben de karakola geliyordum."</p>
<p class="Pcalibre"> </p>
<p class="Pcalibre"> "Bir sorun mu var?"</p>
<p class="Pcalibre"> </p>
<p class="Pcalibre"> "Emin değilim. Bir sorun olabileceğini düşünüyorum. Gelir misin, anlatayım ?"</p>
<p class="Pcalibre"> </p>
<p class="Pcalibre"> "Dublin'de ne yapacaksınız ?"</p>
<p class="Pcalibre"> </p>
<p class="Pcalibre"> "Kes sesini Eddie" dedi Dara. "Sır olması gerektiğini biliyorsun. Gittiğimizi herkes bilsin istemiyoruz. Annem bunun özel bir ödül olduğunu ve trenle gittiğimizi herkese anlatmamamız gerektiğini söylüyor. Rahibe Laura'yla Peder Keane babamla kasabaya gittiğimizi sanıyorlar.</p>
<p class="Pcalibre"> </p>
<p class="Pcalibre"> "Ama ne yapacaksınız, George Street'e de gidecek misiniz ?"</p>
<p class="Pcalibre"> </p>
<p class="Pcalibre"> "Tanrım, George Street'i de duymuş. Ne de akıllı bir çocuk" diye alay etti Dara.</p>
<p class="Pcalibre"> </p>
<p class="Pcalibre"> "Sadece bilmek istiyorum."</p>
<p class="Pcalibre"> </p>
<p class="Pcalibre"> "Sen bizimle gelmiyorsun, kesinlikle olmaz." Michael çok kararlıydı. "Her bir dakikamızı mahvedersin. Hem sırf bizim de değil; trendeki ve Dublin'deki herkesin."</p>
<p class="Pcalibre"> </p>
<p class="Pcalibre"> Eddie "Hepsinin gününü birden mahvetmeme imkân yok" diye karşı çıktı.</p>
<p class="Pcalibre"> </p>
<p class="Pcalibre"> "Edersin, senin orada olman yeter onlara. Git buradan Eddie." Dara sabırsızlanıyordu.</p>
<p class="Pcalibre"> </p>
<p class="Pcalibre"> Eddie, "Ben yalnızca belki annemi de götürebileceğinizi düşünmüştüm" dedi.</p>
<p class="Pcalibre"> </p>
<p class="Pcalibre"> "Ne ?" İkisi de şaşkınlıkla ona baktılar. Eddie hayatında bencilce olmayan hiçbir şey söylememişti daha.</p>
<p class="Pcalibre"> </p>
<p class="Pcalibre"> "Evet, o da bir dolaşmak, kendine yeni bir şeyler almak ister."</p>
<p class="Pcalibre"> </p>
<p class="Pcalibre"> "Onun giyecek bir şeye ihtiyacı yok, Bayan Fine ona yeni elbiseler veriyor" dedi Dara.</p>
<p class="Pcalibre"> </p>
<p class="Pcalibre"> "Belki kendi almak ister."</p>
<p class="Pcalibre"> </p>
<p class="Pcalibre"> "Gürültü patırtıdan nefret eder o, hem tekerlekli sandalyeyle nasıl olur ki?"</p>
<p class="Pcalibre"> </p>
<p class="Pcalibre"> "Rampalardan itebilirsiniz. O'Connel Köprüsü'nden" dedi Eddie.</p>
<p class="Pcalibre"> </p>
<p class="Pcalibre"> Dara, "Bu bir tür numara mı?" diye sordu.</p>
<p class="Pcalibre"> </p>
<p class="Pcalibre"> "Bunun arkasında ne var?" Michael bilmek istiyordu.</p>
<p class="Pcalibre"> </p>
<p class="Pcalibre"> "Yalnızca iyi olmaya çalışıyorum" dedi Eddie.</p>
<p class="Pcalibre"> </p>
<p class="Pcalibre"> Ona inanmadılar, ama babalarına söylediler.</p>
<p class="Pcalibre"> </p>
<p class="Pcalibre"> John Ryan Kate'e söylemeye değer buldu. Odasına gidip teklif etti.</p>
<p class="Pcalibre"> </p>
<p class="Pcalibre"> "Ne dersin, yarın çocuklar seni de götürsünler mi?"</p>
<p class="Pcalibre"> </p>
<p class="Pcalibre"> Kate çok telaşlandı ve memnun oldu. Ama hayır, düşünemiyor-</p>
<p class="Pcalibre"> </p>
<p class="Pcalibre"> du, çok zahmet olurdu. İkizlere çok ayak bağı olur, günlerini mahvederdi.</p>
<p class="Pcalibre"> </p>
<p class="Pcalibre"> "Saçma, onlarla konuştum. Harika bir fikir olduğunu düşünüyorlar ve gitmeni çok istiyorlar. Eğer biraz seni bırakıp dolaşmak isterlerse, dolaşıp geri gelebilirler, değil mi ? Burada ve kasabada olduğu gibi. Göldeki büyük kiliseye gittiğimizde de insanlar yanına gelip gitmişti ve çok iyi vakit geçirmiştin."</p>
<p class="Pcalibre"> </p>
<p class="Pcalibre"> "Öyle." Mutlulukla gülümsedi. "Düşündüğün için teşekkür ederim John." Sesi alçak, duygu yüklüydü.</p>
<p class="Pcalibre"> </p>
<p class="Pcalibre"> "Oh, ben düşünmedim" dedi neşeyle. "Hakkını vermek gerek. Anlaşılan bu geziden hoşlanacağını düşünen Eddie'ydi, bizim gangster Eddie."</p>
<p class="Pcalibre"> </p>
<p class="Pcalibre"> Onun da kendisi kadar imkânsız ve komik bulmasını bekleyerek sırıttı. Yüzündeki sevincin gölgelendiğini görünce şaşırdı. Kate John'un onu sevindirmek için akıl ettiğini sanmıştı. Ama hiç de onun fikri değildi.</p>
<p class="Pcalibre"> </p>
<p class="Pcalibre"> Fergus yakında Ryan'ların karşısına çıkması gerekeceğini biliyordu. Onlara Rachel'la yaptığı konuşmadan asla söz etmeyecekti ve Rachel onların adına ne kadar üzülüp hayıflanırsa hayıflansın, onun da bildiklerini kendine saklayacağından emindi.</p>
<p class="Pcalibre"> </p>
<p class="Pcalibre"> Ancak artık gitmesi gerekiyordu, yoksa bu iş büyüyüp kocaman bir sır halini alacak ve kontrolden çıkacaktı.</p>
<p class="Pcalibre"> </p>
<p class="Pcalibre"> Bazı şeyleri bilerek oraya gitmekten nefret ediyordu, ama ilk seferden sonra daha kolaylaştı. O'Neill'in tarafının çok ucuz kurtulduğunu başka hiç kimse bilmiyordu. Fergus kabahatin büyüğünün O'NeüTde olduğunu düşünüyordu. Bunun nedeni adamı oldum olası sevmemesi değil, işin doğrusunun öyle olmasıydı.</p>
<p class="Pcalibre"> </p>
<p class="Pcalibre"> Rachel'ın öfkesini biraz dindirmek için O'Neill'in belki masum olabileceğini düşünür gibi yapmıştı. Rachel'ın da buna inanmak istediğini biliyordu. Ancak içinden O'Neill'in kötü bir adam olduğunu ve sonu her neyse, sonuna kadar da öyle kalacağını düşünüyordu.</p>
<p class="Pcalibre"> </p>
<p class="Pcalibre"> Fergus O'Neill'in kadınının kendisinin Kate Ryan'a yönelik duygularını bu kadar açıkça ifade etmiş olmasına şaşırmıştı. Daha önce bu duyguları kendine bile itiraf etmemişti. Ama Kate'i yarı yanya sevdiğini dile getirme gerçeği bile, ki bu ne onu, ne de bir başkasını mahvedecek türde bir duygu değildi, onu özgürleş-tirmişti.</p>
<p class="Pcalibre"> </p>
<p class="Pcalibre"> Ryan'larda oturup patatesli çörekler hakkında şaka yapar ve otelin konukları geldiğinde sahnede söylenecek İrlanda şakaları</p>
<p class="Pcalibre"> </p>
<p class="Pcalibre"> düşünürken bir tür özgürlük hissetti. Sanki omuzlarından bir yük kalkmış gibiydi. Sanki isterse burayı terk edebilecekti, buraya bağlı değildi. Sonsuza dek burada kalacağını biliyordu. Ama artık istediği için kalacaktı; huzurunu kaçıracak bir şey denmesin diye değil.</p>
<p class="Pcalibre"> </p>
<p class="Pcalibre"> Grace Fernscourt'taki odasını inceliyordu. Pek memnun değildi. Kısa süre öncesine kadar burası hep pek eğlenceliydi. Bayan Fine ona masasının ışığını en iyi nereye koyabileceğini gösteriyor, babası her fırsatta ona sarılıp kucaklıyor, düşünün gerçekleşmesinin ne harika olduğunu söylüyor, Jim Costello da ortalıkta dolaşıp hayran hayran gülümsüyordu.</p>
<p class="Pcalibre"> </p>
<p class="Pcalibre"> Şimdiyse her şey çok farklıydı. Babası uzak ve dalgındı, Bayan Fine ortalıkta yoktu ve Jim de havalardaydı. Evet, en doğru sözcük buydu.</p>
<p class="Pcalibre"> </p>
<p class="Pcalibre"> "Grace, senden üstüme düşmemeni rica ediyorum. Bu olacak iş değil."</p>
<p class="Pcalibre"> </p>
<p class="Pcalibre"> Olacak iş değilmiş; böyle konuşmaya nasıl cüret edebilirdi, böyle sözcükler kullanıp onun üstüne düştüğünü nasıl söyleyebilirdi ? Ona yalnızca artık büyüdüğünü ve her şeye hazır olduğunu söylemişti.</p>
<p class="Pcalibre"> </p>
<p class="Pcalibre"> Jim Costello ona hayatında gördüğü en güzel kız olduğunu söylemişti. En azından bu kadarı bir şeydi. Ama bu aşamada, babasıyla ağabeyinin gözleri önünde onunla ilişkiye girmesinin çok tehlikeli olduğunu da eklemişti.</p>
<p class="Pcalibre"> </p>
<p class="Pcalibre"> Sonra gidip onların önünde de az çok aynı sözleri tekrarlamıştı. Grace utancından nereye kaçacağını bilememişti.</p>
<p class="Pcalibre"> </p>
<p class="Pcalibre"> Keşke Dublin gezisi konusunda Michael'a o kadar sert davranmasaydı. Sonunda babasının duruşma günü onu Mountfern'den uzaklaştırmak istediği anlaşılmıştı. Belki Michael'la Dara'nın gitmesini de ayarlayabilirdi.</p>
<p class="Pcalibre"> </p>
<p class="Pcalibre"> Grace yatağına oturup hiçbir şeyi beceremediğini düşündü. Satın aldığı çok pahalı elbise hakkında bile şüpheleri vardı.</p>
<p class="Pcalibre"> </p>
<p class="Pcalibre"> Bayan Fine olsa ona daha iyi bir şey seçerdi.</p>
<p class="Pcalibre"> </p>
<p class="Pcalibre"> Dara ile Michael pencerenin içinde oturuyorlardı. Neredeyse eski günlerdeki gibiydi.</p>
<p class="Pcalibre"> </p>
<p class="Pcalibre"> Michael "Ne okuyorsun ?" diye sordu.</p>
<p class="Pcalibre"> </p>
<p class="Pcalibre"> "Madam Vartin'den bir mektup. Okuması çok zor, kargacık burgacık bir yazısı var."</p>
<p class="Pcalibre"> </p>
<p class="Pcalibre"> Michael sırıttı. "Ve Fransızca yazmak gibi kargacık burgacık bir alışkanlığı."</p>
<p class="Pcalibre"> </p>
<p class="Pcalibre"> Dara doğru olmasa da havalı bir şekilde, "Oh, ben Fransızca'yı kolaylıkla okuyabilirim" dedi.</p>
<p class="Pcalibre"> </p>
<p class="Pcalibre"> "O halde ne yazıyor? Dur, bakayım." Michael mektuba uzandı.</p>
<p class="Pcalibre"> </p>
<p class="Pcalibre"> "Hayır, senin okumaman gereken bir şeyler olabilir."</p>
<p class="Pcalibre"> </p>
<p class="Pcalibre"> "Madam Vartin'den mi? Fanatik dinci olduğunu söylemiştin."</p>
<p class="Pcalibre"> </p>
<p class="Pcalibre"> "Evet, ama belki seks hakkında yazıyordun"</p>
<p class="Pcalibre"> </p>
<p class="Pcalibre"> "Oh, ben seks hakkında her şeyi biliyorum" dedi Michael.</p>
<p class="Pcalibre"> </p>
<p class="Pcalibre"> "Öyle mi?" Dara pek hevesli ve meraklıydı. "Gerçekten her şeyi biliyor musun? Güzel mi?"</p>
<p class="Pcalibre"> </p>
<p class="Pcalibre"> "Şey, her şey değil... her şey sayılmaz. Ama olduğu kadarıyla çok güzel."</p>
<p class="Pcalibre"> </p>
<p class="Pcalibre"> "Hep merak etmişimdir acaba siz..."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Biraz, ama tamamen değil..."</p>
<p class="Pcalibre"> </p>
<p class="Pcalibre"> "Ne kadar?.."</p>
<p class="Pcalibre"> </p>
<p class="Pcalibre"> "Bana mektubu ver."</p>
<p class="Pcalibre"> </p>
<p class="Pcalibre"> Dara sır paylaşmanın sona erdiğini fark etti. Mektuptan bir paragraf okudu.</p>
<p class="Pcalibre"> </p>
<p class="Pcalibre"> "Burayı anlamadım. Mösyö'nün işten ayrılmasıyla ilgili bir şey, ya da kovulmuş sanırım. Umarım. Her neyse, onun tövbe etmek için çok genç olduğunu söylüyor. Tann adına, zaten neden tövbe etsin ki? O günaha batmış ve bundan da gurur duyuyor."</p>
<p class="Pcalibre"> </p>
<p class="Pcalibre"> "Tövbe etmekten nerede söz ediyor?" Michael paragrafı okuyup gülmeye başladı. "Seni Fransa'ya göndermekle parayı pek iyi değerlendirmişiz. Bunu ben bile anlıyorum, ki rahiplerin orada bizim durumumuz da hiç parlak değil. Emekliye ayrılmaktan bahsediyor, seni aptal, 'faire sa retraite' emekliye ayrılmak demek."</p>
<p class="Pcalibre"> </p>
<p class="Pcalibre"> Dara üzülerek, "Bütün gün Matmazel Stephanie'ye atlayıp duracak" dedi, sonra neşelendi. "Oh hayır, yapamayacak. O da evle-niyormuş. Ne güzel, değil mi ?"</p>
<p class="Pcalibre"> </p>
<p class="Pcalibre"> Michael "Bana sorarsan hepsi birer çatlak" dedi.</p>
<p class="Pcalibre"> </p>
<p class="Pcalibre"> Dara birdenbire, "Patikadan Grace geçiyor" dedi.</p>
<p class="Pcalibre"> </p>
<p class="Pcalibre"> Michael ayağa fırlayıp baktı. Doğru, Grace kararlı adımlarla köprüye doğru yürüyordu. Blucinini ve o komik kırmızı bağcıklı ayakkabılarını giyiyordu. Üstünde mavi kırmızı çizgili bir bluz, saçında kırmızı kurdeleler vardı.</p>
<p class="Pcalibre"> </p>
<p class="Pcalibre"> Resim kadar güzeldi.</p>
<p class="Pcalibre"> </p>
<p class="Pcalibre"> Michael solgun ve mutsuzdu. Dara akıl vermeme prensibini bozmaya karar verdi.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Senin yerinde olsam ne yapardım, biliyor musun ?"</p>
<p class="Pcalibre"> </p>
<p class="Pcalibre"> "Hayır" dedi Michael sertçe.</p>
<p class="Pcalibre"> </p>
<p class="Pcalibre"> "Grace'e açıkça sorardım. 'Bir sorun mu var, değişmiş gibisin?'</p>
<p class="Pcalibre"> </p>
<p class="Pcalibre"> derdim. En azından bilirdin."</p>
<p class="Pcalibre"> </p>
<p class="Pcalibre"> Michael, "Gülümseyecek ve hiçbir şey değişmedi diyecektir" diye homurdandı.</p>
<p class="Pcalibre"> </p>
<p class="Pcalibre"> "Gerçekten bir sorun varsa sana söyleyebilir de."</p>
<p class="Pcalibre"> </p>
<p class="Pcalibre"> "Varsa bile duymak istemiyorum" dedi Michael. Grace'in o yakışıklı otel müdürüne tutulduğundan ve Jim Costello kolay elde edilmeyen adam rolünü oynadığı için de Grace'in aklını büsbütün ona taktığından korkuyordu.</p>
<p class="Pcalibre"> </p>
<p class="Pcalibre"> Kuşkuyla, "Kızlar öyle açıkça sorulmasını severler mi?" dedi.</p>
<p class="Pcalibre"> </p>
<p class="Pcalibre"> "Ben severim" dedi Dara. "Birisi bana doğrudan bir soru sorsa ona saygı duyarım. Gerçek bu."</p>
<p class="Pcalibre"> </p>
<p class="Pcalibre"> Tommy Leonard, "Dara, buradan geçiyordum da" dedi.</p>
<p class="Pcalibre"> </p>
<p class="Pcalibre"> "Oh Tommy, nasıl buradan geçiyor olabilirsin ki? Rahipler köyün öbür tarafında, manastırdalar."</p>
<p class="Pcalibre"> </p>
<p class="Pcalibre"> "Biliyorum, birbirimize gelemeyelim diye manastın özellikle oraya yaptıklannı duydum."</p>
<p class="Pcalibre"> </p>
<p class="Pcalibre"> Dara güldü. "Hiç de değil, akıllanndan bile geçmemiştir."</p>
<p class="Pcalibre"> </p>
<p class="Pcalibre"> "Dinle, lafı dolandırmak yerine açıkça sorulmasından hoşlanan dünyadaki pek az insandan biri olduğunu duydum..."</p>
<p class="Pcalibre"> </p>
<p class="Pcalibre"> Dara'nın kafasının içinde bir uyan zili çaldı. Tommy Leonard'ın arkadaşlığını yitirmek istemiyordu.</p>
<p class="Pcalibre"> </p>
<p class="Pcalibre"> Telaşla, "Eskiden öyleydim, doğru, ama yine vazgeçtim," dedi. "Apaçık sorulardan nefret ediyorum ve bana soracak olanın da kafasını kopartıveririm."</p>
<p class="Pcalibre"> </p>
<p class="Pcalibre"> Tommy Leonard düş kınklığıyla kanşık rahatlayarak, "Of, bunu hallettiğimize sevindim" dedi.</p>
<p class="Pcalibre"> </p>
<p class="Pcalibre"> Grace Michael'a neden bahsettiğini anlamadığını söyledi. Tabiî ki onunla olmaktan hoşlanıyordu. Ama yapacak öyle çok ders vardı ki. Akşamlan çalışabilmek için salonlardan birine bir masa koydurtmuştu. Hem her dakika çıkamazdı. Bazen ödevlerini bitirdiğinde otel hakkında öğrenmesi gereken şeyler oluyordu. Ne de olsa, o hep burada oturacak ve çalışacaktı.</p>
<p class="Pcalibre"> </p>
<p class="Pcalibre"> "Ama hemen değil" diye bağırdı Michael. "Önce üniversiteye gideceğiz, değil mi ? Diplomalanmızı alıp seyahat edeceğiz, sonra Mountfern'e dönüp çalışacağız."</p>
<p class="Pcalibre"> </p>
<p class="Pcalibre"> "Oh elbette öyle" dedi Grace.</p>
<p class="Pcalibre"> </p>
<p class="Pcalibre"> Ama pek ikna olmuşa benzemiyordu.</p>
<p class="Pcalibre"> </p>
<p class="Pcalibre"> Zavallı Michael ağzından kaçırdı: "O halde neden şimdi Jim Costello'dan resepsiyon işlerini öğreniyorsun?"</p>
<p class="Pcalibre"> </p>
<p class="Pcalibre"> Grace ona uzun uzun baktı.</p>
<p class="Pcalibre"> </p>
<p class="Pcalibre"> "Babamın yanında çalışan hiç kimseye kabalık etmemi istemeyeceğinden eminim" dedi. Michael onun sesinde daha önce hiç olmayan bir patron kızı havası sezdi.</p>
<p class="Pcalibre"> </p>
<p class="Pcalibre"> Dara Kerry'nin Bayan Fine'la olan biteni anlattığı günden beri göğsünü sıkıştıran kocaman bir taş kaldınlmış gibi hissediyordu, tabiî hep biliyordu o, Kerry yapmazdı... kendi isteğiyle değil... ama insanlar öyle kesin konuşmuşlardı ki.</p>
<p class="Pcalibre"> </p>
<p class="Pcalibre"> Ve tabiî bir de işin nasıl yorumlanacağı vardı. Kerry dediği gibi, fazlasıyla kibar davranmış ve karşılığında ne görmüştü? Eğer kendinden bekleneni yapıp ona hayat hikâyesini anlatan ve her çeşit teselli bekleyen sarhoş ve sıkıcı bir kadından kaçsaydı... işler çok daha iyi olacaktı.</p>
<p class="Pcalibre"> </p>
<p class="Pcalibre"> Dara onu görmeye sık gitmiyordu. Kerry ona babasıyla çok kötü kavga ettiği için son derece sıradan ayak işleri yaptığını, şimdilik sesini çıkarmadığını, birkaç hafta içinde bu durumun sona erip birbirlerini istedikleri kadar görebileceklerini söylemişti. Ondan bugün okulu kıracağına söz almıştı, arabayla Galway'e gideceklerdi. Sonbahar güneşinde Salthill sahilinde yürüyecekler, o harika cipslerden torbalar dolusu alıp ortalarında kocaman birer sütlü çikolata bulunan o dondurmalardan yiyeceklerdi. En iyisi de, Gahvay sokaklarında el ele dolaşıp istedikleri zaman öpüşebileceklerdi.</p>
<p class="Pcalibre"> </p>
<p class="Pcalibre"> Dara birdenbire, "Gidebileceğimiz bir yer biliyorum Kerry" dedi. "Bir tünel. Küçükken Michael'la benim gizli yerimizdi ama artık kimse kullanmıyor." Hevesle baktı.</p>
<p class="Pcalibre"> </p>
<p class="Pcalibre"> Kerry'nin yüzünün tamamen değiştiğini görünce şaşırdı.</p>
<p class="Pcalibre"> </p>
<p class="Pcalibre"> "Olmaz" dedi sertçe. "Tünele filan gidemeyiz, söz konusu olamaz."</p>
<p class="Pcalibre"> </p>
<p class="Pcalibre"> Ayağa kalktı. Dara ona sanlmak istemediği zaman kalkıp gittiği o günü hatırladı. O kayıp duygusunu çok net hatırlıyordu. Özlemle baktı.</p>
<p class="Pcalibre"> </p>
<p class="Pcalibre"> "Neden diye sormadan söz verir misin ? Benim için ?"</p>
<p class="Pcalibre"> </p>
<p class="Pcalibre"> Dara, "Evet, söz veriyorum" dedi. Bunu söylerken kendinden hafifçe utanıyordu.</p>
<p class="Pcalibre"> </p>
<p class="Pcalibre"> Martin White Kate Ryan'ın uğramasını istediğini öğrenince şa-şırmadı. Dublin'e gitmeden önce bir kontrol için olduğunu söylemişti.</p>
<p class="Pcalibre"> </p>
<p class="Pcalibre"> Doktor, "Yalnızca o değil, değil mi?" diye sordu.</p>
<p class="Pcalibre"> </p>
<p class="Pcalibre"> "Nereden bildin?"</p>
<p class="Pcalibre"> </p>
<p class="Pcalibre"> "Bir gün olabileceğini düşünmüştüm."</p>
<p class="Pcalibre"> </p>
<p class="Pcalibre"> "Olamam ama?.." Kate dehşete düşmüş gibiydi.</p>
<p class="Pcalibre"> </p>
<p class="Pcalibre"> "Neden olmayasın? Nasıl yapıldığını biliyorsun ve yapabildiğine çok sevindim." Martin hiç alışkın olmadığı şekilde gülümsedi.</p>
<p class="Pcalibre"> </p>
<p class="Pcalibre"> "Ama ben böyleyken olmaz."</p>
<p class="Pcalibre"> </p>
<p class="Pcalibre"> "Elbette olabilir ve olacaktır."</p>
<p class="Pcalibre"> </p>
<p class="Pcalibre"> Kate eğilip onun elini tuttu. "Çok güçlüyüm, biliyorsun, gücüm de büyük ölçüde bana her şeyi açıkça anlatmandan geliyor. Şimdi de açık söyle. Tehlikeli olacak mı?"</p>
<p class="Pcalibre"> </p>
<p class="Pcalibre"> Martin onun ince elini avuçlarının arasına aldı. "Yalnızca tehlikeli olmamakla kalmayacak, harika olacak. Senin için daha çok sevinemezdim."</p>
<p class="Pcalibre"> </p>
<p class="Pcalibre"> Yattıklarında Declan Eddie'ye sordu: "Sence hapse girecek misin?"</p>
<p class="Pcalibre"> </p>
<p class="Pcalibre"> "Hayır. Bu kez değil."</p>
<p class="Pcalibre"> </p>
<p class="Pcalibre"> "Ya gelecek sefer?"</p>
<p class="Pcalibre"> </p>
<p class="Pcalibre"> "Belki. Neden sordun?"</p>
<p class="Pcalibre"> </p>
<p class="Pcalibre"> "O zaman senin yatağına geçebilirim."</p>
<p class="Pcalibre"> </p>
<p class="Pcalibre"> "Yeterince cesur olsan sen de benim kadar yaramaz olabilirdin."</p>
<p class="Pcalibre"> </p>
<p class="Pcalibre"> "Ben cesurum."</p>
<p class="Pcalibre"> </p>
<p class="Pcalibre"> "Hayır, değilsin. Sen ütünün içinde hayalet olduğunu sanıyorsun."</p>
<p class="Pcalibre"> </p>
<p class="Pcalibre"> "Aslında olduğunu sanmıyorum, olabilir diyorum."</p>
<p class="Pcalibre"> </p>
<p class="Pcalibre"> "Büyük bir tane var, ama ben korkmuyorum. İyi geceler."</p>
<p class="Pcalibre"> </p>
<p class="Pcalibre"> Eddie arkasını dönüp uyudu. Declan'ın saatlerce uyumayıp odanın köşesindeki dolabın kapısına bakacağını ve içinden çıkabilecek şeyden korkacağım biliyordu.</p>
<p class="Pcalibre"> </p>
<p class="Pcalibre"> Irmak hiç o geceki kadar güzel olmamıştı. Ağaçlarda kuşlar uçuşuyordu. Sessiz gecenin içinde bir tilkinin sesini duydular. İki kentlinin uzaktan bir tilkiyi tanıması fena değildi. Rachel sanki yürüyüşe çıkacaklarını bilmiş gibi düz ayakkabılarını giymişti. Patrick de düşmüş bir dalın üstünden atlar, ya da karmakarışık kapılardan geçerken ona yardım ediyordu.</p>
<p class="Pcalibre"> </p>
<p class="Pcalibre"> Oraya ayrı arabalarla gitmişlerdi. Rachel ısrar etmişti. İki arabayı da nehir kenarına park ettiler. Arkalarında Coyne ormanı karanlık ve gizemli bir şekilde yükseliyor, ilerde Grange'ı çevreleyen tepeler görünüyordu.</p>
<p class="Pcalibre"> </p>
<p class="Pcalibre"> Ayak sesleri yapraklann arasında hafif bir hışırtı şeklinde duyuluyordu. Eski bir duvara geldiler. Burası Fernscourt'u seyret-</p>
<p class="Pcalibre"> </p>
<p class="Pcalibre"> mek için iyi bir yerdi. Şimdiye kadar hiç konuşmamışlardı, yine de bir beklenti havası yoktu. Hiçbir gerilim ya da birinin konuyu açma sıkıntısı sezilmiyordu.</p>
<p class="Pcalibre"> </p>
<p class="Pcalibre"> Çok doğal oldu. Patrick elini Rachel'ınkinin üstüne koydu.</p>
<p class="Pcalibre"> </p>
<p class="Pcalibre"> "Keşke bambaşka olsaydı" dedi.</p>
<p class="Pcalibre"> </p>
<p class="Pcalibre"> "Bence de." Rachel iç çekti. Ama suçlayarak değil; daha çok insanların ilkbahar artık bittiği, ya da günler serinlediği zaman yaptıkları gibi.</p>
<p class="Pcalibre"> </p>
<p class="Pcalibre"> "İrlandalı olmamakla hiçbir ilgisi yok... inan bana."</p>
<p class="Pcalibre"> </p>
<p class="Pcalibre"> "Sana inanıyorum. Senin Amerikalılıkla ilgili duyguların hayatta tanıdığım herkesten farklıydı. Hepsi Amerikalı olmayı da, başka her neyseler onu da seviyorlardı; ama senin için Amerikalı olmak İrlandalı olmayı yitirmek demekti. O nedenle buraya dönüp onu yeniden elde etmen gerekti."</p>
<p class="Pcalibre"> </p>
<p class="Pcalibre"> Yan yana sakin sakin yürürken Ryan'ların karşısındaki yaya köprüsüne geldiler.</p>
<p class="Pcalibre"> </p>
<p class="Pcalibre"> Rachel önden Fernscourt tarafına geçti. Patrick Rachel bu gece onun bütün parasını, zamanını ve kalbini çalan yere gitmek istemezse diye tereddüt etmişti. Birlikte Rachel'm uzun zaman önce, daha bahçenin planları tartışılırken yerleştirdiği banka oturdular.</p>
<p class="Pcalibre"> </p>
<p class="Pcalibre"> Oturup nehrin karşısına, Ryan'lann barının ışıklarına baktılar. Hâlâ bir düzine kadar müşteri vardı. Loretto Quinn de Rachel fikrini değiştirirse diye odaları başkasına kiralamıyordu. Yumuşak ve karanlık gecede köpekler havlıyor, uzaklarda bir baykuş ötüyor ve çevrelerinde pervaneler hafifçe uçuşuyordu. Irmağın hiç dinmeyen sesi de vardı ama onlar o kadar alışmışlardı ki, artık duymuyorlardı.</p>
<p class="Pcalibre"> </p>
<p class="Pcalibre"> "Burada çok yalnız kalacağız."</p>
<p class="Pcalibre"> </p>
<p class="Pcalibre"> "Hayır, hayır, yapacak çok işin olacak" dedi Rachel. "Günlerin sabahtan akşama kadar dolacak. Bazen bu saatlerde seni düşüneceğim ve ofisinde, ya da ön tarafta Jim Costello'yla beraber olduğunu bileceğim. Burada boş boş oturup gökyüzündeki yıldızları seyredemeyeceksin."</p>
<p class="Pcalibre"> </p>
<p class="Pcalibre"> "Ya sen New York'ta ne yapacaksın?" Çok nazik, hüzünlüydü.</p>
<p class="Pcalibre"> </p>
<p class="Pcalibre"> "Henüz bilmiyorum. Çok çalışıyorum, artık her yere çok iyi referansla gidebilirim..." Elini arkalarındaki otele doğru salladı. "Bütün işlerimi bir portföy haline getirdim. İhtiyacım olacağını biliyordum herhalde."</p>
<p class="Pcalibre"> </p>
<p class="Pcalibre"> "Sence arkadaş kalacak mıyız ikimiz ?"</p>
<p class="Pcalibre"> </p>
<p class="Pcalibre"> "Bir gün, ama daha bir süre değil."</p>
<p class="Pcalibre"> </p>
<p class="Pcalibre"> "Kimse beni senin kadar paylaşmadı. Ben kendimden parçalar</p>
<p class="Pcalibre"> </p>
<p class="Pcalibre"> vermeyi pek beceremiyorum." Yere baktı.</p>
<p class="Pcalibre"> </p>
<p class="Pcalibre"> "Rachel'ın içinden ona bağınp ülkede en ağır ihanete uğrayan kadın olduğunu söylemek geliyordu. Hiç durmadan onun rüyası için ve ailesiyle ilişkilerini iyi tutması için çalışmıştı. Bildi bileli çocuklannın doğumgünlerinde hediyeler almış, aralannda bir tür aile sevgisini koruyabilmeleri için uğraşmıştı. Peki ödülü ne olmuştu? Oğluyla yattığı ve sonra onu susturmak için para verdiği varsayılmıştı.</p>
<p class="Pcalibre"> </p>
<p class="Pcalibre"> "Ve bu kadar uygar davrandığımıza göre tek bir şey söyleyebilir miyim... kalkıp gitmeyeceksin ama?" dedi.</p>
<p class="Pcalibre"> </p>
<p class="Pcalibre"> "Tabiî." Patrick çok resmiydi.</p>
<p class="Pcalibre"> </p>
<p class="Pcalibre"> "Ve bana o resmiyet maskesini takınmayacaksın."</p>
<p class="Pcalibre"> </p>
<p class="Pcalibre"> "Pekâlâ, söyle haydi Rachel." Ona gülümsedi. Gözlerinin yanından yıldız gibi çizgilerin yayıldığı, o bildik gülümsemeydi.</p>
<p class="Pcalibre"> </p>
<p class="Pcalibre"> Rachel'ın sesinde hiç de istemediği bir duygusallık vardı. O gülümsemesini ne çok sevdiğini unutmuştu.</p>
<p class="Pcalibre"> </p>
<p class="Pcalibre"> "Kerry'nin odama geldiği o gece hakkında."</p>
<p class="Pcalibre"> </p>
<p class="Pcalibre"> "Evet." Sanki bu olduğunu biliyormuş gibi iç çekti.</p>
<p class="Pcalibre"> </p>
<p class="Pcalibre"> "Bir amaç için gelmişti, belirli bir amacı vardı."</p>
<p class="Pcalibre"> </p>
<p class="Pcalibre"> "Evet, öyle söyledi" diye katıldı Patrick.</p>
<p class="Pcalibre"> </p>
<p class="Pcalibre"> "Saçmalama Patrick, komik olma. Eğer onun benimle... o şekilde beraber olmak istediğini sanıyorsan sende gerçekten eksik bir şey var demektir."</p>
<p class="Pcalibre"> </p>
<p class="Pcalibre"> Sesi kendinden emin ve küçümseyiciydi. Bu Coyne'un ormanında ellerini ovuşturup açıklama yapan, çelişkiye düşen ve özür dileyen kadın değildi. Rachel şimdi kesin ve kararlıydı; Kerry'ye de, anlattığı bütün o masallara da gülüp geçiyordu.</p>
<p class="Pcalibre"> </p>
<p class="Pcalibre"> "O halde amacı neydi ?"</p>
<p class="Pcalibre"> </p>
<p class="Pcalibre"> "Beni kovmak, eve göndermek için geldi. Ve o amacına da ulaştı."</p>
<p class="Pcalibre"> </p>
<p class="Pcalibre"> Gözleri öfkeli, ama sesi sakindi.</p>
<p class="Pcalibre"> </p>
<p class="Pcalibre"> "Ne diyordu...?"</p>
<p class="Pcalibre"> </p>
<p class="Pcalibre"> "Öncelikle eğer annesinin yerine geçme umudum varsa unutmam gerektiğini, onun adını bile ağzıma almaya layık olmadığımı, ilişkimizin çok acıklı ve iğrenç olduğunu, senin benimle evlenmen gibi bir hakaretle annesinin anısının asla... kirletilemeye-ceğini söylüyordu. Çok kırgındı. Çok şiddetle saldırgandı."</p>
<p class="Pcalibre"> </p>
<p class="Pcalibre"> "Sanınm her şey büyütüldü. Kerry bana karşı hiçbir şey hissetmez... Evlenip evlenmemem onu pek ilgilendirmez."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Sana karşı bir şey hissetmediğinde haklı olabilirsin, ama annesiyle ilgili duygulan çok güçlü."</p>
<p class="Pcalibre"> </p>
<p class="Pcalibre"> "Bana hiç renk vermiyor."</p>
<p class="Pcalibre"> </p>
<p class="Pcalibre"> "Nasıl versin ? Hem de sana. Sana Kathleen'in topazını kravat iğnesi yaptırdığını, onun resmini kösteğe takıp cüzdanında ve cebinde bir plastik dosyada taşıdığını da söylemiyor."</p>
<p class="Pcalibre"> </p>
<p class="Pcalibre"> Patrick bir şey söyleyecek oldu ama Rachel devam etti. "Ve bunu sana benim hakkımda bir sürü yalan söyledi diye anlatmıyorum. Kendi başına en kötüsü o değil."</p>
<p class="Pcalibre"> </p>
<p class="Pcalibre"> "En kötüsü nedir?"</p>
<p class="Pcalibre"> </p>
<p class="Pcalibre"> "En kötüsü senin ona inanman. Seni kendine inandırabilmesi. Aldatma, kumar, hırsızlık, yalan ve muazzam bencilliğiyle bilinen Kerry'nin senin; akıllı, sevgi dolu ve duyarlı bir adamın benden çok ona inanmasını sağlayabilmesi... Ben bunca yıldır seni sevmiş, seninle ve senin için çalışmış olan bir kadınken. En kötüsü bu işte, seni bu kadar kolayca ikna edebilmesi..."</p>
<p class="Pcalibre"> </p>
<p class="Pcalibre"> "Gitme nedenin bu mu?"</p>
<p class="Pcalibre"> </p>
<p class="Pcalibre"> "Bu ve bir iki şey daha. Senin değiştiğini düşünüyorum. Burayı değiştirme çabası sanınm seni de çok değiştirdi."</p>
<p class="Pcalibre"> </p>
<p class="Pcalibre"> "Beni nasıl değiştirdi?" "</p>
<p class="Pcalibre"> </p>
<p class="Pcalibre"> "Hep çok açıksözlüydün. New York'ta çok sıkı mücadele içindeyken bile hep kurallara göre dövüşürdün. Bir başkası sözleşmeyi kazansa elini sıkar, başarılar dilerdin. Birisi kaybederse onun da elini sıkardın. Çok doğruydun."</p>
<p class="Pcalibre"> </p>
<p class="Pcalibre"> "Burada kimseyi kandırmadım." Patrick çok şaşırmıştı.</p>
<p class="Pcalibre"> </p>
<p class="Pcalibre"> "Kate Ryan'ı kandırdın."</p>
<p class="Pcalibre"> </p>
<p class="Pcalibre"> "Mecburdum Rachel. Başka ne diyebilirdim ki ? 'Aldatıldınız hanımefendi, ama lütfen kalan miktar için kişisel çekimi kabul ediniz' mi deseydim ?"</p>
<p class="Pcalibre"> </p>
<p class="Pcalibre"> "Hak yerini buldu diye onlarla birlikte kutladın ama. Hak yerini bulmamıştı."</p>
<p class="Pcalibre"> </p>
<p class="Pcalibre"> "Bunda hatam olduğuna gerçekten inanıyor musun?"</p>
<p class="Pcalibre"> </p>
<p class="Pcalibre"> "Evet" dedi Rachel yalnızca.</p>
<p class="Pcalibre"> </p>
<p class="Pcalibre"> Patrick onun elini tutup okşadı. "Senle ben birbirimizden uzaklaştık. Bir zamanlar sabaha kadar konuşabilirdik ve sen de benim mümkün olan tek şeyi yaptığımı kabul ederdin. Onlara yeterince tazminat veremedimse de, vakarlannı kazandırdım."</p>
<p class="Pcalibre"> </p>
<p class="Pcalibre"> "Eğer bütün gece konuşabilseydik bile, eğer hâlâ öyle bir hayatımız olsaydı, yine de anlaşabileceğimizi sanmıyorum."</p>
<p class="Pcalibre"> </p>
<p class="Pcalibre"> Patrick, "Ama neden böyle yaptığımı anlardın" diye iç çekti.</p>
<p class="Pcalibre"> </p>
<p class="Pcalibre"> "Evet, anlardım."</p>
<p class="Pcalibre"> </p>
<p class="Pcalibre"> Birlikte oturup Ryan'lan seyrettiler. Sonunda ışıklar sönmüş ve son müşteriler de River Road'dan yürüyerek, ya da bisikletle uzaklaşmışlardı.</p>
<p class="Pcalibre"> </p>
<p class="Pcalibre"> "Açılışa kadar kalır mısın? Lütfen Rachel."</p>
<p class="Pcalibre"> </p>
<p class="Pcalibre"> "Hayır, hayır, her şey bitince arayıp nasıl geçtiğini anlatırsın."</p>
<p class="Pcalibre"> </p>
<p class="Pcalibre"> "Telefonla konuşmak da iyi olur. Sana anlatmak istediğim öyle çok gündelik şey var ki."</p>
<p class="Pcalibre"> </p>
<p class="Pcalibre"> "Hayır Patrick. Aramak yok. Yalnızca açılış gününde."</p>
<p class="Pcalibre"> </p>
<p class="Pcalibre"> "Aramak yok mu ?"</p>
<p class="Pcalibre"> </p>
<p class="Pcalibre"> "Eğer kendi hayatlarımızı yaşayacaksak birbirimizi arayıp durmamız çok çocukça olur."</p>
<p class="Pcalibre"> </p>
<p class="Pcalibre"> "Ama arkadaş olarak da mı ?" Yalvanyordu.</p>
<p class="Pcalibre"> </p>
<p class="Pcalibre"> "Hayır, henüz arkadaş değiliz. Bir gün olacağız."</p>
<p class="Pcalibre"> </p>
<p class="Pcalibre"> Uzun bir sessizlik oldu.</p>
<p class="Pcalibre"> </p>
<p class="Pcalibre"> "Büyük bir boşluk hissediyorum. Seni düş kırıklığına uğrattım, değil mi ?"</p>
<p class="Pcalibre"> </p>
<p class="Pcalibre"> Rachel gitmek üzere kalkarken, "Dünya tarihinde birbirini suçlamadan veda eden ilk çift olalım" dedi.</p>
<p class="Pcalibre"> </p>
<p class="Pcalibre"> Eğilip Patrick'in alnına bir öpücük kondurdu.</p>
<p class="Pcalibre"> </p>
<p class="Pcalibre"> Patrick kollarını beline dolayıp sanldı ona.</p>
<p class="Pcalibre"> </p>
<p class="Pcalibre"> Rachel yavaşça çekilip uzaklaştı. Yoldan aşağı, yaya köprüsüne doğru gidip Fern'i geçti.</p>
<p class="Pcalibre"> </p>
<p class="Pcalibre"> Patrick otelinin bahçesinde oturup Rachel'ın hiç arkasına bakmadan nehir boyunca, eski duvarın önünden yürüyüp kapılardan dışan çıkmasını seyretti.</p>
<p class="Pcalibre"> </p>
<p class="Pcalibre"> Arabasının motorunun çalıştırılıp köye doğru uzaklaştığını duydu.</p>
<p class="Pcalibre"> </p>
<p class="Pcalibre"> 23</p>
<p class="Pcalibre"> </p>
<p class="Pcalibre"> Hava tahmininde güneşli olacağı, yer yer yağış görüleceği bildiriliyordu.</p>
<p class="Pcalibre"> </p>
<p class="Pcalibre"> Bayan Purcell sertçe, "Umarım yağmurlar İrlanda'nın geri kalanına dağılır ve hepsi birden burada toplanmaz" dedi.</p>
<p class="Pcalibre"> </p>
<p class="Pcalibre"> Rahibin soğuk algınlığı bir türlü geçmiyordu. Dr. White o yaşta bir adamın üşüteceğini düşünüp cereyanda durmaması gerektiğini söyledi.</p>
<p class="Pcalibre"> </p>
<p class="Pcalibre"> Bayan Purcell biraz daha ilgi ve daha kesin bir reçete isterdi. Rahip takdis töreninde herhalde şiddetli cereyanda kalmış olacaktı. Yünlü iç çamaşın giymesi konusunda ısrar etmiş ve dini görevler dışında mutlaka atkı bağlamasını istemişti.</p>
<p class="Pcalibre"> </p>
<p class="Pcalibre"> Peder Hogan onu teselli etti. Peder Moran pek cereyanda kalmayacaktı. İskelenin yanına kurulan dev çadır hiç rüzgâr geçir-miyordu. Binanın içinde de çok etkinlik olacaktı. Bayan Purcell artık kaygılanmamalıydı.</p>
<p class="Pcalibre"> </p>
<p class="Pcalibre"> Peder Hogan aynca duyduğu kadarıyla sunulacak yemekleri ayrıntılı biçimde anlatmaya başladı. İnsan otele getirilen somon miktarını duysa korkardı. İnsanlar istediği sürece, akşama kadar tabaklarla sunulacak, tekrar tekrar doldurulacaktı. Patates salatası ve başka her türlü salata ve tereyağlı kahverengi çörekler olacaktı.</p>
<p class="Pcalibre"> </p>
<p class="Pcalibre"> Peder Hogan öğlende sıcak yemek çıkartılıp çıkartılmayacağının çok tartışıldığını, ancak somoncularm ağır bastığını söyledi. Önden çorba verilecekti tabiî; insanların daha kolay içebilmeleri için kâseyle sunulacaktı. Kendi ısıtıcıları üstünde iki koca tencere çorba vardı. İsteyenler ikinci, hatta üçüncü kâselerini bile alabileceklerdi.</p>
<p class="Pcalibre"> </p>
<p class="Pcalibre"> Peder Hogan kremalı taze meyve salatasıyla dondurmak sıcak</p>
<p class="Pcalibre"> </p>
<p class="Pcalibre"> elmalı tartın değerlendirmesine başladığında Bayan Purcell genç rahibin yemeğe fazlaca düşkün olup olmadığını merak etmeye başladı. Cüppesini bir kez bollaştırmış olmasına rağmen yeniden dikişlerinden açmak gerekiyordu.</p>
<p class="Pcalibre"> </p>
<p class="Pcalibre"> Sonra bu düşünceden rahatsız oldu. Neredeyse günah gibiydi. Genç bir rahibin yediğinden zevk aldığını görmekten iyi ne vardı? Genç Fergus Slattery'nin sofrada bir şişe domates ketçabı olduğu sürece ne yediğini hiç umursamadığı günleri düşündü.</p>
<p class="Pcalibre"> </p>
<p class="Pcalibre"> Papers Flynn sabaha kadar güzel bir uyku çektiği barakada uyandı. Bugün bir olay vardı. Neydi ? Otelin açılışı olduğunu hatırladı.</p>
<p class="Pcalibre"> </p>
<p class="Pcalibre"> Dublin kanalından bir mavna getirilip parlak renklere boyanmıştı. Gölün yakınındaki eski kiliseye turlar düzenlenecekti. Seyretmek çok eğlenceli olacaktı. Papers kendine kıyıda güzel bir nokta seçecek ve gelip geçenleri seyredecekti.</p>
<p class="Pcalibre"> </p>
<p class="Pcalibre"> Bu kadar hareketli bir gün olacağına seviniyordu. Carrie'den bütün ayrıntıları öğrenmişti. Papers her zamanki gibi oraya uğradığında Bayan Ryan onu bir tabak yemek yemesi için mutfağa davet etmişti.</p>
<p class="Pcalibre"> </p>
<p class="Pcalibre"> Çok sevdiği bir hanımefendiydi Bayan Ryan. Ona üstünü başını temizlemesini hiç söylemezdi. Başının üstüne bir dam bulsun diye kafa da şişirmezdi. Bayan Ryan Papers'ın bağlanmak istemediğini biliyordu. Ona bir çift sağlam saplı kocaman heybe gibi yararlı şeyler verirdi: Eşyasını taşımak için işe yarayacağını söylemişti ve gerçekten tam da ona göreydi. Bayan Ryan Papers'ı bir yana çekip geçirdiği kaza için tazminat olarak hatın sayılır bir para aldıklarını söylemişti. Papers duymuştu, tabiî. Köyün ucundaki Matt Foley'in yerinde Ryan'ların bütün parayı halı kaplı, müzikli bir bar için harcayacakları konuşuluyordu. Conway'in barın-daysa bütün paranın hesaba yatırıldığı ve tek bir kuruşunun bile harcanmayacağı söyleniyordu. Bu onların ilerki yıllardaki sigortası olacaktı. Papers Paddy Dunne'ın barındaysa paranın Bayan Ryan'ı Boston yakınında, başka yerlerde tedavisi mümkün olmayan hastaların iyileştirildiği bir hastaneye göndermek için ayrıldığı konuşuluyordu. Orada insanı muayene etmek için bile beş bin sterlin isteniyordu, bir de uçak parası filan vardı, ama ilkbahara yürürdü. Paddy Dunne pazar gazetesinde bir haberde görmüştü. Papers, Bayan Ryan'a bu hikâyelerin hangisinin doğru olduğunu sormayı aklından bile geçirmezdi. O birdenbire kendiliğinden söyleyiverince çok şaşırdı.</p>
<p class="Pcalibre"> </p>
<p class="Pcalibre"> "Şansımız yaver gitti Papers. Bu talihimizi kutlarken sen de bize katılır mısın?"</p>
<p class="Pcalibre"> </p>
<p class="Pcalibre"> "Ama şimdi, hanımefendi." Papers temkinliydi.</p>
<p class="Pcalibre"> </p>
<p class="Pcalibre"> "Yani, normalde kimseye para teklif etmek aklımdan bile geçmez, ama biz bu kadar para aldığımıza göre... Büyük kısmı tasarruf hesabına yattı ve çocuklann eğitiminde kullanılacak, içlerinden biri onu kullanacak kadar akıllı çıkarsa diye. Ancak birkaç sterlini de kendimiz ve tanıdıklarımız için bir yana ayırdık."</p>
<p class="Pcalibre"> </p>
<p class="Pcalibre"> Ona üç adet katlanmış sterlin banknotu uzattı.</p>
<p class="Pcalibre"> </p>
<p class="Pcalibre"> "Büyük bir şey değil, ama şapka ister miydin bilemedim. Sana bir şapka alacaktım, ama John insanın kendi şapkasını kendisi seçmesi gerektiğini söyledi."</p>
<p class="Pcalibre"> </p>
<p class="Pcalibre"> Papers bilgece onayladı. "Orada haklı."</p>
<p class="Pcalibre"> </p>
<p class="Pcalibre"> "Ya da belki de istediğin şapka değildir, o yüzden lütfen bizim talihimize ortak olmak için sen de kendine bir şey alır mısın ?"</p>
<p class="Pcalibre"> </p>
<p class="Pcalibre"> Papers kendi isteklerinin de düşünülüp tartışılmasından çok hoşlanmıştı. Üstelik, iyiliğini isteyen insanların genelde yaptığı gibi, huzurevi meselesinden hiç söz edilmemişti.</p>
<p class="Pcalibre"> </p>
<p class="Pcalibre"> Kendinden hiç beklenmeyecek bir konuşkanlıkla Bayan Ryan'a kendine bir dükkânda gördüğü küçük ispirto ocağını alabileceğini söyledi. Bu yatırıma değip değmeyeceğini düşünmüştü, ama ona daha büyük bir özgürlük tanıyacaktı. Eğer kendi kendine bir fincan çay yapabilse, daha uzaklara gidebilirdi.</p>
<p class="Pcalibre"> </p>
<p class="Pcalibre"> Bayan Ryan'a büyük bir ciddiyetle teşekkür edip ispirto ocağı konusunda bilgi vereceğini söyledi. Eğer satın alacak olursa da çok dikkatli olmaya söz verdi. Konuşmasını, onun başına konan talih kuşunu kutladığı için harika bir kadın olduğunu, halbuki ülkede iki bacağını kaybetmekte kutlayacak bir şey olmadığını söyleyen pek çok insan bulunduğunu, ama Bayan Ryan böyle şeyleri aştığı için sevindiğini bildirerek tamamladı.</p>
<p class="Pcalibre"> </p>
<p class="Pcalibre"> Bayan Ryan'ın gözlerinin dolduğunu görünce şaşırmıştı. Üstelik bacaklarının işe yaramamasına üzülmediğini, o kısmı atlattığını, yalnızca kişiliğini kaybedip insan olarak işe yaramaz hale geldiğini düşündüğünü söyledi. Papers bunu anlamadı ve kendisi için biraz derin konular olduğunu söyledi. Bayan Ryan da o zaman neşelendi ve ona gitmeden bir tas çorba içmesini, açılış gününde de gelip olan biteni Ryan'ların barından izlemesini söyledi.</p>
<p class="Pcalibre"> </p>
<p class="Pcalibre"> "Biliyorsun, sen de herkes gibi akşam Thatch Bar'a davetlisin. Bütün Mountfern'lilerin gelmesini istiyor."</p>
<p class="Pcalibre"> </p>
<p class="Pcalibre"> "Ama..." Papers emin değildi.</p>
<p class="Pcalibre"> </p>
<p class="Pcalibre"> "Bay O'Neill özel davetiye göndermiyor, yalnızca herkesin bir</p>
<p class="Pcalibre"> </p>
<p class="Pcalibre"> içki içmeye uğrayıp iyi şanslar dilemesini istiyor, tabiî hep bir arada gitmek yerine oteli kendi başlarına incelemek isteyenler de olacaktır. Bazı insanlar daha bağımsız yaradılıştadır; onlar bu daveti daha ileri bir tarihte kabul edeceklerdir."</p>
<p class="Pcalibre"> </p>
<p class="Pcalibre"> Papers bunu duyunca memnun oldu. Önce gitmesinin beklendiğini sandı, ama Bayan Ryan o konuda içini rahatlatmıştı. O daha bağımsız yaradılışta, sürünün bir parçası olarak gitmek istemeyen insanlardan olabilirdi.</p>
<p class="Pcalibre"> </p>
<p class="Pcalibre"> Rita Walsh irkilerek uyandı. Saatini neden yediye kurmuştu ? Sonra hatırladı.</p>
<p class="Pcalibre"> </p>
<p class="Pcalibre"> Açılış günüydü. Saat sekizde manastırdan iki kız gelip şampuana başlayacaktı. Okullar o günlük tatildi. Rita kendisine yardımcı olmak üzere altıncı sınıflardan güvenilir iki kız seçmiş ve onlara müşteriyi boğmadan saç yıkamayı öğretmişti.</p>
<p class="Pcalibre"> </p>
<p class="Pcalibre"> Bütün havlularla örtüler küçük, tertemiz yığınlar halinde hazırdı.</p>
<p class="Pcalibre"> </p>
<p class="Pcalibre"> Loretto'dan sütle bisküvi alacaktı. Çayla kahveyi zaten hazır etmiş ve olay şerefine bir düzine mavi-beyaz, güzel fincan almıştı.</p>
<p class="Pcalibre"> </p>
<p class="Pcalibre"> Bütün sabah gelip gidenler olacaktı. Herkes yarımdan önce işini bitirip gitmek isteyeceğinden, çok erkenden açıp herkese yardımcı olmaya karar vermişti.</p>
<p class="Pcalibre"> </p>
<p class="Pcalibre"> Bugün her zamanki müşteriler geliyordu. Bayan Daly, Bayan Johnson, fizik tedavici Bayan Byrne, Dr. White'ın hanımı. Loretto Quinn yalnzca saçını taratacakti; dünden fön çektirmişti. Yüzük de takmıştı. Rita Walsh'a hayatta tek bir Barney bulunabileceğini söylemişti. Bir ikincisini bulmak hayal bile edilemezdi. Ancak Jack Coyne da çok yanlış anlaşılan bir adamdı ve Loretto'ya büyük işlerle uğraşıp da akşamlan yorgun argın eve döndüğünde konuşacak kimseyi bulamayınca çok yalnızlık çektiğini söylemişti. Loretto da bunu anlıyordu.</p>
<p class="Pcalibre"> </p>
<p class="Pcalibre"> Rita Loretto için çok sevinmiş ve Jack'i tanıyana kadar yanlış anlamanın mümkün olduğunu söylemişti. Kutlamak için Loret-to'nun saçını ücret almadan yapmış ve bu özel bir gün olduğundan, yeniden tarayıp briyantinlemesi için tekrar gelmesini söylemişti. Bugün insanlar nişanlandıklannı öğreneceklerdi. Loret-to'nun çok güzel olması gerekiyordu.</p>
<p class="Pcalibre"> </p>
<p class="Pcalibre"> Jack Coyne'un açılışa gitmesine göz yumuluyordu. Son derece romantik ve pratik anlaşmalannın koşullanndan biri Jack'in Bay O'Neül'e karşı sürdürdüğü kan davasına son vermesi, bir diğeri de Loretto'nun da kendine çekidüzen verip araba kullanmayı öğ-renmesiydi. Yeni Bayan Jack Coyne yalnızca kendi başına başarı-</p>
<p class="Pcalibre"> </p>
<p class="Pcalibre"> lı bir dükkân sahibi olmakla kalmayıp, usta bir sürücü de olmalıydı.</p>
<p class="Pcalibre"> </p>
<p class="Pcalibre"> John Ryan saat yedide uyandı. İyi uyuyamamıştı. Gece iki kez kalkıp su içmiş, boğazı kurumuş ve yatakta rahat edememişti.</p>
<p class="Pcalibre"> </p>
<p class="Pcalibre"> Eskiden, Kate yanında yatarken o da uyanır, gidip bir fincan çay koyardı. Belki gece karanlığında oturup sonunda açılacak olan otelden konuşur, ortak korkulannın yanı sıra birinin hissedip diğerinin hissetmediği korkulan da paylaşırlardı. Karşı kıyıdaki büyük konak da daha az gölgeli, daha az korkutucu görünürdü.</p>
<p class="Pcalibre"> </p>
<p class="Pcalibre"> Ancak Kate odadan gideli üç yılı geçmişti. John bazen aşağıda, yeşil odadaki divanda yatıyordu. Kate'in onun yanında tuvalete gitmek zorunda kaldığında ister kendini sürüklemek olsun, ister sandalyeye geçip gitmek olsun, isterse de oturağı kullanmak olsun, durumundan ne kadar nefret ettiğini biliyordu. Bundan o kadar rahatsız oluyordu ki, John ona eşlik etmek yerine yük olduğunu hissediyordu. Yalnızlık çekse de, yukarda yatması daha doğruydu.</p>
<p class="Pcalibre"> </p>
<p class="Pcalibre"> Bazen, özellikle de seviştikten sonra, bencillik ettiğini düşünüyordu. Ancak bugünlerde sevişmek bile bencillikti. Kate'de daha önceleri John'u pek mutlu eden zevk ve heyecandan eser yoktu.</p>
<p class="Pcalibre"> </p>
<p class="Pcalibre"> John sabah güneşi büyük çadıra vurmaya başladığında Ferns-court'a baktı. Normalde bu tür düşüncelere dalmazdı ama bugün elinde değildi. Yatak odasının perdesini açıp iskeleyi, rengârenk boyanmış mavnayı ve geniş, bakımlı bahçelerdeki ilk kıpırdan-malan seyrederken, Patrick O'Neill'in büyükbabası ülkenin ortasındaki bu küçük köşe yerine Cork'ta, Galway'de, ya da Clare'de bir evden kovulsa neler olurdu diye düşündü.</p>
<p class="Pcalibre"> </p>
<p class="Pcalibre"> Her şey ne kadar farklı olurdu.</p>
<p class="Pcalibre"> </p>
<p class="Pcalibre"> Grace O'Neill yatak odasında bir gürültü duyup sıçrayarak uyandı. Ancak, yalnızca yeni elbisesi ağır askısıyla dün gece yatarken astığı dolabın kapağından düşmüştü. Sabah uyandığında önce elbiseyi görüp hemen bir değerlendirme yapabilmeyi istemişti ama elbise şimdi bir yığın halinde yerde duruyordu.</p>
<p class="Pcalibre"> </p>
<p class="Pcalibre"> Yataktan fırlayıp elbiseyi kaldırdı ve ışığa tuttu. Çok güzeldi. Çocuksu olduğunu düşünmekle aptallık etmişti; son derece şık ve çarpıcı duracaktı.</p>
<p class="Pcalibre"> </p>
<p class="Pcalibre"> Grace Michael'm bugün neşeli olmasını umuyordu. Onun sanki birisi en sevdiği oyuncağını elinden almış gibi öyle küskün durmasından hiç hoşlanmıyordu.</p>
<p class="Pcalibre"> </p>
<p class="Pcalibre"> Pencereye gidip dışarı eğildi. Dev çadır nehrin manzarasını en-</p>
<p class="Pcalibre"> </p>
<p class="Pcalibre"> gelliyordu. Ryan'lann barını doğru dürüst göremiyordu.</p>
<p class="Pcalibre"> </p>
<p class="Pcalibre"> Michael'ın odasını o korkunç Eddie'yle paylaşmak zorunda kalmasına üzülüyordu. Declan yeterince zararsızdı, ama Eddie çok fazlaydı.</p>
<p class="Pcalibre"> </p>
<p class="Pcalibre"> Michael arada bölme olduğunu anlatmıştı. Bir bölme yapılması için yalvarınca Jimbo'dan araya kontrplaktan bir duvar yapması istenmişti.</p>
<p class="Pcalibre"> </p>
<p class="Pcalibre"> Grace orayı Jim Costello'nun odasıyla karşılaştırdı. Orası daha çok bir daire sayılırdı. Çalışma odası, banyosu ve küçük bir de mutfağı vardı. Büyük yatak odası da nehre bakıyordu. Grace'e oteli gezdirirken görmüştü orayı.</p>
<p class="Pcalibre"> </p>
<p class="Pcalibre"> Jim büyük kanepenin gece yatak olduğunu söylemişti. Gündüzleri oda geniş ve kişiliksiz görünüyordu. Sanki gerçek bir otel odasıymış da, Jim oradan geçiyormuş gibi. Etrafta hiçbir fotoğraf ya da kişisel eşya yoktu.</p>
<p class="Pcalibre"> </p>
<p class="Pcalibre"> Grace onun içten, hayranlık dolu bakışlarını düşünmekten hoşlanıyordu. Jim bugünü atlatıp da düşünecek zaman olduğunda oturup onunla doğru dürüst konuşacağına söz vermişti.</p>
<p class="Pcalibre"> </p>
<p class="Pcalibre"> Loretto Quinn uyandı ve hemen saçlarının ne halde olduğuna baktı. Rita daha sonra onları fırçalayıp briyantinleyecekti.</p>
<p class="Pcalibre"> </p>
<p class="Pcalibre"> Dükkânını açmadan önce yapmak istediği birkaç şey vardı. Bayan Fine'a yazdığı mektubu bitirmek istiyordu. Ona odalar için bir düzine kadar talep geldiğini, onları genç bir aşçıya kiralamayı düşündüğünü bildirecekti. Adam çok telaş olduğu için hiçbir zaman otelde oturmadığını, ama yakında bir yer istediğini söylemişti. Küçük mutfağı çok beğenmiş ve ocağın çok kaliteli; piyasanın en iyilerinden olduğunu söylemişti.</p>
<p class="Pcalibre"> </p>
<p class="Pcalibre"> Loretto, Rachel'a onun için de teşekkür etmek istiyordu. Zamanında hiç anlamamıştı. Bahardaki düğününe ne giyeceği konusunda da fikir danışmak istiyordu. Limon sarısı bir tayyör hoş olur muydu, yoksa tenini solgun mu gösterirdi ?</p>
<p class="Pcalibre"> </p>
<p class="Pcalibre"> Loretto, Fergus Slattery'ye de bir not bırakmak istiyordu. Jack Coyne ona Evli Kadınlann Mülkiyetini Koruma Yasası'ndan beri hiçbir şeyin eskisi gibi olmadığını söylemişti. Şakaydı tabiî, ama Fergus'a eğer ilerki yıllarda Jack'le aralan açılacak olursa Jack'in küçük dükkânını elinden alıp alamayacağını sormak istiyordu. Bütün bunlann üstüne elbisesini ütülemesi gerekiyordu ve patatesleri ayınp topraklarını silkeledikten sonra tırnaklanm pembeye boyayacaktı. İnsanlar yüzüğünü görmek isteyeceklerdi.</p>
<p class="Pcalibre"> </p>
<p class="Pcalibre"> Bamey'in mutfaktaki şöminenin üstünde asılı duran resmi ko-</p>
<p class="Pcalibre"> </p>
<p class="Pcalibre"> nusunda da bir karar vermesi gerekiyordu.</p>
<p class="Pcalibre"> </p>
<p class="Pcalibre"> Resmi indirip Bamey'in yüzüne baktı. Ne büyük, ne de çok güzel bir resimdi. Bamey'in saçları aslında öyle olmadığı halde dik dik çıkmıştı. Aradan geçen yıllar onun aslında neye benzediğini hatırlamasını güçleştiriyordu.</p>
<p class="Pcalibre"> </p>
<p class="Pcalibre"> Loretto resme bakarken eski ve ağır çerçevenin çatlamış olduğunu gördü. Bunu orada asılı tutmak tehlikeliydi; birinin üstüne düşebilirdi. Loretto'nun karan kendi adına verilmişti işte. Resmi bu halde tekrar asamazdı.</p>
<p class="Pcalibre"> </p>
<p class="Pcalibre"> Barney Quinn'in fotoğrafını çıkartıp daha küçük, ayaklı bir çerçeveye koydu. Bir saksının önüne, bir rafa yerleştirebilirdi. Zamanla saksının yanına, ya da rafın arka tarafına itilebilirdi de.</p>
<p class="Pcalibre"> </p>
<p class="Pcalibre"> Eddie Ryan uyanıp pencereden baktı.</p>
<p class="Pcalibre"> </p>
<p class="Pcalibre"> Annesine bugün ailesini utandıracak bir şey yapmayacağına dair söz vermişti.</p>
<p class="Pcalibre"> </p>
<p class="Pcalibre"> "Önemli bir gün ve zaten biraz telaşlıyım, o yüzden bir de sen beni üzersen, etrafta insanlara oğlan nerede diye sorup acaba şimdi ne iş çeviriyor diye kaygılanmak zorunda kalırsam benim sonum olur."</p>
<p class="Pcalibre"> </p>
<p class="Pcalibre"> Eddie oldukça ciddi, "Belki bütün gün yataktan hiç çıkmasam iyi olacak" demişti. Hiçbir sorun çıkarmamayı garanti etmenin tek yolu buydu.</p>
<p class="Pcalibre"> </p>
<p class="Pcalibre"> Kate homurdanmıştı: "Hayır, pencereden düşeceğinden ya da kendini asacağından filan korkanm. O taraftayken gözlerimi evden ayıramam."</p>
<p class="Pcalibre"> </p>
<p class="Pcalibre"> Annesi o gün Dublin'den ona harika bir ceket almıştı. Bir sürü cebiyle fermuarı vardı ve hiç de annesinin alacağı tipte bir şeye benzemiyordu. Paketi açarken bleyzer ya da takım elbise ceketi olduğunu sanmıştı.</p>
<p class="Pcalibre"> </p>
<p class="Pcalibre"> "İstediğimin bu olduğunu nereden bildin?" Gözleri parlıyordu.</p>
<p class="Pcalibre"> </p>
<p class="Pcalibre"> "Tahmin ettim" demişti annesi.</p>
<p class="Pcalibre"> </p>
<p class="Pcalibre"> Ona bunun rüşvet de sayılabileceğini, açılış gününde huzur verme vaadi olduğunu söylemişti.</p>
<p class="Pcalibre"> </p>
<p class="Pcalibre"> Declan uyanıp gözlerini ovuşturdu. "Sabah oldu mu ?" diye sordu. Declan bazen geri zekâlı gibi davranıyordu.</p>
<p class="Pcalibre"> </p>
<p class="Pcalibre"> "Hayır" dedi Eddie. "Gecenin yansı ve korktuğun bütün o hayaletler yine işbaşında. Jaffa'nın kafasını kopartmışlar. Tannm, kurumuş kanlar içinde yerde yatıyor."</p>
<p class="Pcalibre"> </p>
<p class="Pcalibre"> Declan ta Dublin yolundan duyulabilecek bir çığlık atıp bakmak için fırladı.</p>
<p class="Pcalibre"> </p>
<p class="Pcalibre"> Carrie art arda dördüncü sabahtır banyoda çıkartmakta ve bunun arkasında çok tatsız bir neden olabileceğini düşünmekteydi. Declan'ın çığlıklarından öyle korktu ki, beyaz bir şifonyerin üstünde eğreti durmakta olan tepsiyi olduğu gibi yere devirdi. Tepsinin içinde talk pudrası, Dettol, kurumuş bir kalamin losyonu, bir şişe mide ilacı, camdan bir göz damlalığı ve içi banyo tuzlany-la dolu, bol etekli kadın biçiminde bir şişe vardı.</p>
<p class="Pcalibre"> </p>
<p class="Pcalibre"> Cezalar uzun sürdü. Bu ıvır zıvınn neden o tepside olduğu konusundaki soruşturmalar bitip tükenmedi. Kate tekerlekli sandalyede oturan bir kadının yukarıdaki, asla çıkıp göremeyeceği banyosunun eski şifonyerler, tepsiler ve Tanrı bilir başka neler nelerle dolu bir tür ardiyeye ya da çöplüğe dönüşmüş olduğunu öğrenmesinin pek hoş olduğunu söyledi.</p>
<p class="Pcalibre"> </p>
<p class="Pcalibre"> Etekli kadın şişesiyle ağırlık yaptığı için Dara suçlandı. Kendince son derece haksız suçlamalarla uykusundan uyandırılmış olan Dara eğer hatırlayan varsa, bol etekli kadının bir davette Grange'a yardım etmeye gitmesi karşılığında Marian Johnson'dan hediye geldiğini söyledi. O aslında para alacağını sanarak gitmiş ve şişeyi alınca çok kızmıştı.</p>
<p class="Pcalibre"> </p>
<p class="Pcalibre"> Annesi de o halde onu banyoya, insanların görmeyeceği bir yere koymasını söylemişti ve şimdi de bu yüzden Dara suçlanıyordu.</p>
<p class="Pcalibre"> </p>
<p class="Pcalibre"> Eddie neden bağırdığını birine söyleyecek olursa Declan'ın kalbine pergel batıracağını söyledi. Hiç şakası yoktu.</p>
<p class="Pcalibre"> </p>
<p class="Pcalibre"> Zavallı Declan kâbus gördüğünü anlatmaya çalıştı. Bir hayaletin kedinin kafasını koparttığını, yan bahçenin kanlar içinde olduğunu görmüştü.</p>
<p class="Pcalibre"> </p>
<p class="Pcalibre"> John bir insanın bu kadarını kaldıramayacağını söyledi. Oğullarından biri kaşarlanmış bir suçlu, diğeri de fiilen deliydi.</p>
<p class="Pcalibre"> </p>
<p class="Pcalibre"> Jack Coyne kendini bile şaşırtan bir moralle uyandı. Neden kendini bu kadar iyi hissediyordu ?</p>
<p class="Pcalibre"> </p>
<p class="Pcalibre"> Sonra bazılarında kendi katkısı da bulunan bir sürü dert ve zahmetlere rağmen, Fernscourt'un bugün açılacağını hatırladı.</p>
<p class="Pcalibre"> </p>
<p class="Pcalibre"> Eğlencelere gidecekti tabiî, zaten olacak bir şey karşısında tek başına tavır alıp bedava yemeği de kaçırmanın hiç anlamı yoktu.</p>
<p class="Pcalibre"> </p>
<p class="Pcalibre"> Her neyse, zaten Turizm Kurulu'ndan, Aer Lingus'tan ve American Airlines'dan da gelenler olacaktı. Gazeteciler, belediyeciler, en az iki piskopos, pek çok papaz, son sayıma göre dört milletvekili ve kilometrelerce çevrede yaşayan hatırı sayılır herkes gelecekti. Eğer bugünden de bir iş çıkartamazsa, hali kötüydü.</p>
<p class="Pcalibre"> </p>
<p class="Pcalibre"> Sonra Loretto'yu ve nasıl her şeye razı olduğunu hatırladı. Ona</p>
<p class="Pcalibre"> </p>
<p class="Pcalibre"> o çiçekleri almaya ve bir haftasonu memnuniyetle dansa gidebileceğini söylemeye değmişti. Kadınlar bu tür şeylerden gerçekten hoşlanıyorlardı. Böyleydiler işte. Loretto da çok pratik düşünmüş ve bazı önerilerini kabul etmişti. Otel açıldıktan sonra dükkânın satılıp yerine başka bir iş açılması yerine, kendi dükkânını işletmekte kesin kararlılık göstermişti. Tamir işleri konusunda da hiçbir şey öğrenmemeye kararlıydı. Hayatını yağlı tulumlar içinde bir kamyonun altına yatarak geçirmek istemiyordu. Ancak araba kullanmayı öğrenmeyi kabul etmişti; bu da arabaları teslim ederken, ya da yedek parça almaya giderken çok işe yarayabilirdi.</p>
<p class="Pcalibre"> </p>
<p class="Pcalibre"> Loretto güzel gülümsüyordu. Son zamanlara kadar onu hiç fark etmemiş, döküntü bir dükkânın içinde pasaklı bir kadın olarak görmüştü.</p>
<p class="Pcalibre"> </p>
<p class="Pcalibre"> O'Neill'in o yabancı kadını geldikten sonra nasıl olağanüstü bir biçimde hayat dolu olmuştu ? Peki onun neden bu kadar aniden gittiğini kimse açıklayabilir iniydi?</p>
<p class="Pcalibre"> </p>
<p class="Pcalibre"> Fergus Slattery yediyi çeyrek geçe telefonun çaldığım duydu. Bir kriz çıkmış olmalıydı.</p>
<p class="Pcalibre"> </p>
<p class="Pcalibre"> Rolling Stones'a gramer dersi verdiği rüyasından istemeyerek kendini koparttı. "I Can't Get No Satisfaction" şarkısının aslında kelimenin tam anlamıyla tatmin olabildiklerini anlattığını ve demek istedikleri buysa, sorun olmadığını söylüyordu.</p>
<p class="Pcalibre"> </p>
<p class="Pcalibre"> Rolling Stones Fergus'a bayılmış ve bordroya girmesini söylemişlerdi. Mountfern'den ayrılmak zorunda kalmayacaktı, ama gözden geçirmesi gereken her şeyi telefon ya da mektupla danışabilirlerdi. Bir daha yollan oraya düştüğünde gelip onu görmeye söz vermişler, Fergus da Ryan'lann orada harika bir pansiyon olduğunu söylemişti. Dara ona öylesine minnettar olmuştu ki, yaşlı bir at gibi uyutulması gerektiğini düşündüğü için özür dilemişti.</p>
<p class="Pcalibre"> </p>
<p class="Pcalibre"> Böylesi bir eğlenceden ayrılmaya isteksiz, çıplak ayakla telefona gitti.</p>
<p class="Pcalibre"> </p>
<p class="Pcalibre"> "Ben Rosemary."</p>
<p class="Pcalibre"> </p>
<p class="Pcalibre"> "Kim?"</p>
<p class="Pcalibre"> </p>
<p class="Pcalibre"> "Geçmişte çok görüşmediğimizi biliyorum Fergus, ama ben senin tek ablanım."</p>
<p class="Pcalibre"> </p>
<p class="Pcalibre"> "Tanrım, Rosemary, bir sorun mu var ? Gecenin bir yarısı. Bir şey mi oldu?"</p>
<p class="Pcalibre"> </p>
<p class="Pcalibre"> "Tabiî ki bir şey oldu. Seni durup dururken sohbet etmeye aramıyorum."</p>
<p class="Pcalibre"> </p>
<p class="Pcalibre"> "Ne var? Çocuklar... bir kaza mı?.."</p>
<p class="Pcalibre"> </p>
<p class="Pcalibre"> "Oğlanlar her neredeyseler iyiler. Bana haber vermeye zahmet etmezler."</p>
<p class="Pcalibre"> </p>
<p class="Pcalibre"> Fergus bekledi.</p>
<p class="Pcalibre"> </p>
<p class="Pcalibre"> "James. Beni evden kovup kilitleri değiştirdi. Bunu bana yapamaz. Beni kendi evimden atamaz." Ağlamak üzereydi.</p>
<p class="Pcalibre"> </p>
<p class="Pcalibre"> "Ne zaman oldu bu?"</p>
<p class="Pcalibre"> </p>
<p class="Pcalibre"> "Kilitler dün gece değiştirilmiş, ben pansiyonda kaldım. Seni arayıp ne yapabileceğimi sormak için bekledim."</p>
<p class="Pcalibre"> </p>
<p class="Pcalibre"> Hiçbir sıcaklığı ya da çekiciliği olmayan, uzun boylu bu kadına acıdı. Babalarının cenazesine gelişini, hiç şefkat göstermeyişini, acımasız ve alaycı sözlerini hatırladı.</p>
<p class="Pcalibre"> </p>
<p class="Pcalibre"> Şimdi de sabahın köründe sonunda Manchester'deki evinden atılmıştı.</p>
<p class="Pcalibre"> </p>
<p class="Pcalibre"> "Saat dokuz buçuk olana kadar bekle Rosemary" dedi.</p>
<p class="Pcalibre"> </p>
<p class="Pcalibre"> "O zaman ne yapacaksın ?"</p>
<p class="Pcalibre"> </p>
<p class="Pcalibre"> "Ben hiçbir şey yapmayacağım ama sen bir avukata gideceksin -Manchester'de bir avukata, Mountfern'de değil. Ve ona olanları, sebeplerini anlatacaksın. O sana ne yapacağını söyler."</p>
<p class="Pcalibre"> </p>
<p class="Pcalibre"> "Manchester'de hiç avukat tanımıyorum, Tanrı aşkına. Eğer hukuk danışmanlarım olsaydı seni arar mıydım ?"</p>
<p class="Pcalibre"> </p>
<p class="Pcalibre"> "Aramazdın, biliyorum. Çok iyi biliyorum."</p>
<p class="Pcalibre"> </p>
<p class="Pcalibre"> "O halde neden avukat bul, avukat bul diyorsun? Rehbere kendim de bakabilirdim."</p>
<p class="Pcalibre"> </p>
<p class="Pcalibre"> "Sanırım en iyisi bu." Sesini kontrol ediyordu.</p>
<p class="Pcalibre"> </p>
<p class="Pcalibre"> "Ciddi misin?"</p>
<p class="Pcalibre"> </p>
<p class="Pcalibre"> "Evet, Rosemary. Tavrım mesafeli ve hatta acımasız bile gelebilir, ama ben sana hiçbir fikir veremem. Bunu anlamalısın."</p>
<p class="Pcalibre"> </p>
<p class="Pcalibre"> Sessizlik oldu.</p>
<p class="Pcalibre"> </p>
<p class="Pcalibre"> "Üzgünüm. Sence James'le aranızdaki sorunlar halledilebilir mi?"</p>
<p class="Pcalibre"> </p>
<p class="Pcalibre"> "Sorunlar." Kısa bir kahkaha atıp onun sesini taklit ederek tekrarladı. "Sorunlar! Hayır, dediğin gibi halledilebileceğini sanmıyorum." Sesi alaycıydı.</p>
<p class="Pcalibre"> </p>
<p class="Pcalibre"> "Pekâlâ o halde. Sana ancak yeterli nafaka alıp olayı olabildiğince dostça bitirmeni dileyebilirim."</p>
<p class="Pcalibre"> </p>
<p class="Pcalibre"> "Tanrım, sen kendini beğenmiş züppenin birisin Fergus."</p>
<p class="Pcalibre"> </p>
<p class="Pcalibre"> Tam tatil yapmak isterse Mountfern'e, baba evine gelebileceğini söyleyecekti ama vazgeçti.</p>
<p class="Pcalibre"> </p>
<p class="Pcalibre"> Ona annesine ait olan, geçen yüzyıldan kalma eski dikiş masasını vermeye niyetlenip de bir hakaret karşısında vazgeçtiği akşamı hatırladı. Belki de ablasının bütün hayatı böyle olaylarla geçmişti.</p>
<p class="Pcalibre"> </p>
<p class="Pcalibre"> "Sandığın kadar kötü olmadığımı umanm, ama eminim herkes gibi benim de hatalarım vardır." Bunları söylerken çılgınca sırıttı. Holün aynasında kendine bakmaya çalıştı ama çok loştu ve ancak karmakarışık saçlarıyla buruşuk pijamalarını görebildi.</p>
<p class="Pcalibre"> </p>
<p class="Pcalibre"> Telefon elinde, aynadaki aksine bakarken biraz dans etti. Ro-semary'nin ne yaptığını göremiyor olduğuna memnundu.</p>
<p class="Pcalibre"> </p>
<p class="Pcalibre"> Artık söyleyecek bir şey kalmamıştı ve Rosemary telefonu kapattı. Fergus kendini dansa iyice kaptırdığından devam etti, holde dönüp durdu, aynanın önüne her gelişinde sanki eteğini elinde tutuyormuş gibi reverans yaptı.</p>
<p class="Pcalibre"> </p>
<p class="Pcalibre"> Hol kapısının önünden muhteşem bir dönüşle geçerken posta kutusundan iki gözün ona bakmakta olduğunu gördü.</p>
<p class="Pcalibre"> </p>
<p class="Pcalibre"> Fergus birdenbire durdu. Çekinerek "Kim o?" dedi.</p>
<p class="Pcalibre"> </p>
<p class="Pcalibre"> "Özür dilerim Fergus." Kapıdaki delikten ince ve çekingen bir ses duyuldu.</p>
<p class="Pcalibre"> </p>
<p class="Pcalibre"> Holün kapısını açtığında elinde bir mektup, Loretto Quinn'le karşılaştı.</p>
<p class="Pcalibre"> </p>
<p class="Pcalibre"> "Tam bunu kapıdan atacaktım ki, hışırtılar duydum ve bir sorun mu var diye bakayım dedim."</p>
<p class="Pcalibre"> </p>
<p class="Pcalibre"> Loretto'yu bildi bileli hiç bu kadar telaşlı görmemişti.</p>
<p class="Pcalibre"> </p>
<p class="Pcalibre"> "Ama her şeyin normal olduğunu gördüğüne sevindin." Fergus mektubu alırken Loretto'ya gülümsedi. "Güne hep böyle ufak bir dansla başlarım. Yıllar önce mahkemede stajdayken bize öğrettiler. İnsanın aklını sağlam bir hukuki düşünce biçmine yöneltmenin daha iyi bir yolu olmadığını söylemişlerdi."</p>
<p class="Pcalibre"> </p>
<p class="Pcalibre"> Loretto'nun ağzı bir karış açık kalmışken Fergus abartılı bir şekilde eğilerek onu selamladı ve kapıyı kapadı.</p>
<p class="Pcalibre"> </p>
<p class="Pcalibre"> Jim Costello dişinin ağrısıyla uyandı.</p>
<p class="Pcalibre"> </p>
<p class="Pcalibre"> Bütün gün dayanıp dayanamayacağını görmek için beş dakika bekledi ve sonra hiç konuşamayacağına karar verdi.</p>
<p class="Pcalibre"> </p>
<p class="Pcalibre"> Dr. White'ı arayıp kasabadaki dişçinin ismini sordu. Sonra dişçiyi aradı.</p>
<p class="Pcalibre"> </p>
<p class="Pcalibre"> Dişçi üzgündü, ama bugün muayene saatleri sınırlıydı, büyük otelin açılış törenlerine davetliydi.</p>
<p class="Pcalibre"> </p>
<p class="Pcalibre"> Jim hem acıdan, hem de hattın öbür ucundaki adamın ağır ve inatçı sesinden delirmiş bir halde "Ben o lanet otelin müdürüyüm ve dişime bir şey yapmazsanız açılış filan olmayacak" dedi.</p>
<p class="Pcalibre"> </p>
<p class="Pcalibre"> "Vay, vay, vay."</p>
<p class="Pcalibre"> </p>
<p class="Pcalibre"> "Yapabilir misiniz, yapamaz mısınız ?" Jim Costello konuşurken bir yandan da konuşmasının Patrick O'Neill'e ne kadar ben-</p>
<p class="Pcalibre"> </p>
<p class="Pcalibre"> zemeye başladığını fark etti. Yalnız, orta yaşlı Amerikalı milyonere genç İrlandalı otelciye olduğundan daha çok yakışıyordu.</p>
<p class="Pcalibre"> </p>
<p class="Pcalibre"> Yaklaşımını değiştirdi.</p>
<p class="Pcalibre"> </p>
<p class="Pcalibre"> "Görebildiğiniz gibi, tümüyle size güveniyorum. Yalnızca geçici bir pansuman, ne olursa. Bu taraflarda sizi çok methediyorlar."</p>
<p class="Pcalibre"> </p>
<p class="Pcalibre"> "Ben gerçekten..."</p>
<p class="Pcalibre"> </p>
<p class="Pcalibre"> Jim son kozunu oynadı. "Ve eğer bugün karşılaştığınız sorunları, gelmesi beklenen bütün ünlüleri bir bilseniz... Ama zaten kendiniz de göreceksiniz. Açılış olursa tabiî."</p>
<p class="Pcalibre"> </p>
<p class="Pcalibre"> Bu, işi halletti. Adam Jim'e hemen bir arabaya atlayıp deli gibi sürmesini, muayenehanesini onun için erken açacağını söyledi. Fernscourt'un hikâyesini birinci elden dinleme fırsatını kaçıra-mazdı.</p>
<p class="Pcalibre"> </p>
<p class="Pcalibre"> Mary Donnelly uyanıp sabırla kalkmasını bekleyen Leopold'le konuştu.</p>
<p class="Pcalibre"> </p>
<p class="Pcalibre"> Leopold pek çok insanın sandığından daha zeki bir köpekti. Mary'yi uyandırmadan, ortalığı karıştırmadan ve el sıkışmak için patasını uzatmadan onun gözüne girmeyi biliyordu. Mary dünyada çok fazla samimiyetsizlik ve abartılı selamlaşmalar olduğunu düşünen bir insandı. Sessiz ve düşünceli karşılaşmaları tercih ediyordu. Leopold de onâ uyum sağlamıştı.</p>
<p class="Pcalibre"> </p>
<p class="Pcalibre"> Leopold Mary'nin onunla konuştuğunu görünce şaşırdı. Genelde güne böyle başlamazdı. Başım bir yana eğip ne söylediğini anlamaya çalıştı.</p>
<p class="Pcalibre"> </p>
<p class="Pcalibre"> Yürüyüşe çıkmakla ilgisi yoktu. Ancak kızgınlık da değildi. Hiç anlayamadı.</p>
<p class="Pcalibre"> </p>
<p class="Pcalibre"> "Leopold bu, bu ev için kara bir gün. Ama anlaşılan hiçbirimizin buna değinmesine izin yok. Yeni usule göre sanki hiç sorun yokmuş gibi davranacağız. Böylece içip birbirimizin sırtını sıvazlamaya devam edebiliriz."</p>
<p class="Pcalibre"> </p>
<p class="Pcalibre"> "Beni iyi dinle, Leopold. Bu, sonun başlangıcı. Sen ve ben sırtımızda çantalarla İrlanda yollarına düşebiliriz. Otel açıldıktan sonra burası artık sofrada ikimize de yemek verecek kadar para kazanmayacak. Ama haksızlık etmeyelim Leopold, senin yemeğini zaten hiçbir zaman sofraya koymadılar. Daha çok yere."</p>
<p class="Pcalibre"> </p>
<p class="Pcalibre"> Köpek güvenle baktı ona.</p>
<p class="Pcalibre"> </p>
<p class="Pcalibre"> Mary onun kulağını kaşıyarak, "Sen bana aldırma Leopold" dedi. "Ben iyice deliyim. Birazcık değil. Tamamen ve iyice deli."</p>
<p class="Pcalibre"> </p>
<p class="Pcalibre"> Brian Doyle başında bir ağırlıkla uyandı. Geç saatlere kadar</p>
<p class="Pcalibre"> </p>
<p class="Pcalibre"> kutlamışlardı. O'Neill çıplak gözle görülebildiği kadarıyla binanın sağlam durduğunu ve Brian Doyle'un eline verilen planlara az çok benzediğini söylemişti. Buna dayanarak Brian'a birkaç içki ısmarlamıştı. Brian daha sonra kasabaya gidip kaç yıllık kız arkadaşı Peggy'yi açılışa götürme planlarını görüşmüştü. Onu öğlende alacak, gün boyu kaygılanmadan içki içebilmeleri için de arabayı kardeşi Paddy kullanacaktı.</p>
<p class="Pcalibre"> </p>
<p class="Pcalibre"> Özellikle şu son haftalarda Peggy'yi ihmal etmişti. Ona her şeyin bittiğini söylemek istiyordu. Cadı gibi bir kadın olan annesiyle karşılaşmaya hiç hazırlıklı değildi. Annesi ister Brian Doyle, isterse de Çin İmparatoru tarafından yapılmış olsun, Peggy'nin hiçbir otel açılışına gitmeyeceğini söylemişti.</p>
<p class="Pcalibre"> </p>
<p class="Pcalibre"> Annesine göre Peggy Brian Doyle konusunda geç uyanmış, isminin onca yıl onunla birlikte anılmasının kendisine kalp kırıklığı ve aşağılanmadan başka hiçbir şey getirmediğini fark etmişti. Daha da üzücü olanı, başka bir gelecek ihtimalini de engellemişti. Ancak Tann'nın gözlerini açması sayesinde artık bütün bunlar geçmişte kalmış ve Peggy annesine Brian önümüzdeki bir yıl içinde filan görünecek olursa, ona bu mesajı vermesini söylemişti.</p>
<p class="Pcalibre"> </p>
<p class="Pcalibre"> Bu, ağır ateş altında kalmak demekti.</p>
<p class="Pcalibre"> </p>
<p class="Pcalibre"> Brian Peggy'nin annesinin mutfağında oturmuş, söyledikleri bir kulağından girip diğerinden çıkıyor, bir yandan da Peggy'nin nerede olabileceğini düşünüyordu. Önündeki, eve girdiğinden beri hiç susmayan kadın "Tekrar başlama" dedi. "Sen müzmin bir bekârsın Brian, öyle de kal. Tanrı aslana, lütfen o otele geri gidip onu okşar, sever ve gece gündüz onunla kalır mısın? İstediğin bu zaten."</p>
<p class="Pcalibre"> </p>
<p class="Pcalibre"> Brian sonunda "Otelle yatamam ki" dedi.</p>
<p class="Pcalibre"> </p>
<p class="Pcalibre"> "Ve şunu adının Brian Doyle olduğunu bildiğin kadar iyi bil ki, kızımla da yatamazsın. Ağzından bal da damlasa. Yüzük olsun olmasın."</p>
<p class="Pcalibre"> </p>
<p class="Pcalibre"> Brian işin içine bir yüzüğün gireceğini hiç düşünmemişti. Onun için bolca zaman vardı daha. Evi üzgün üzgün terk etmiş ve köşede Mountfern'li çavuş Sheehan'a rastlamıştı.</p>
<p class="Pcalibre"> </p>
<p class="Pcalibre"> Seamus görevde olmadığından bir bara girdiler ve Brian aslında çapkın ya da zampara biri olmadığını, yalnızca evlenip durulmak için çok genç olduğunu söyledi.</p>
<p class="Pcalibre"> </p>
<p class="Pcalibre"> Çavuş Sheehan temelde bütün erkeklerin evlenmek için çok genç olduğunu, Muhafızlarda geçirdiği uzun yılların ona bunu öğrettiğini söyledi. Brian'a yatak odalarının arkasındaki tünel ve çalılıkla dikenlerin altında da bir girişi olup olmadığı hakkında sorular sordu.</p>
<p class="Pcalibre"> </p>
<p class="Pcalibre"> Brian otelin şimdi olduğundan daha fazla giriş çıkışı olduğunu düşünmeye bile dayanamayacağını söyledi. Zaten işin başında yolun nereden geçeceği konusunda acımasız bir tartışma yaşanmış, çoğunluk inşaatın hiç başlamayacağını bile düşünmüştü.</p>
<p class="Pcalibre"> </p>
<p class="Pcalibre"> Ancak çavuş Sheehan işin peşini bırakmadı. Eski dehliz ya da tünel girişlerine filan rastlamışlar mıydı ?</p>
<p class="Pcalibre"> </p>
<p class="Pcalibre"> Brian Doyle peri kalesi denen bir çukur konusunda adamların bazılarının yaşlı kadınlar gibi batıl inançları olduğunu ve gidip mayıs ağacına bir şeyler bağladıklarını söylemişti. Oralara yaklaşmaktan bile kaçınmış ve sonunda çukurun tepesine bir kafes atıp sarmaşıklar sardırmışlardı. Bir tür kuyu haline dönüştürmüşlerdi.</p>
<p class="Pcalibre"> </p>
<p class="Pcalibre"> Hayır, içinde bir şey olup olmadığı konusunda hiçbir fikri yoktu. Kendisi cinlerle perilerle pek uğraşmazdı, gerçek dünya zaten fazlasıyla hareketliydi. Brian'ın felsefesine göre eğer ordaysalar, ki pek olası değildi, bırakın işlerine baksınlardı. Oh, çavuş perilerden bahsetmiyor muydu ? Hayır, birazcık aklı olan bir insanın o böğürtlenlerle dikenlerin altında eşelenmek isteyebileceğini düşünemiyordu. Ama her şeyden en son Brian'ın haberi olurdu. Birisi gelip zavallı müteahhite haber vermeyi akıl edene kadar, o çalıların arasında Öncü Yeşilaycılar Birliği yıllık genel kurullarım bile toplamış olabilirdi.</p>
<p class="Pcalibre"> </p>
<p class="Pcalibre"> Ama otelin bitip de içlerinden kimsenin hapishaneye, ya da tepedeki tımarhaneye düşmemiş olması bir mucize değil miydi ?</p>
<p class="Pcalibre"> </p>
<p class="Pcalibre"> Brian Doyle Sheehan'lann en küçük oğlunun o tımarhanede olduğunu çok geç hatırladı. Suratını asıp gözlerini içkisine dikti. İnsanın geri alamayacğı bazı sözler vardı ve en iyisi hiç denememekti.</p>
<p class="Pcalibre"> </p>
<p class="Pcalibre"> Çavuş Seamus Sheehan uyandı ve karısına bir fincan çay hazırladı.</p>
<p class="Pcalibre"> </p>
<p class="Pcalibre"> Kadın uykulu uykulu, "Bu senin büyük günün" dedi. "Hava güzel mi bari ?"</p>
<p class="Pcalibre"> </p>
<p class="Pcalibre"> Çavuş perdeleri birazcık aralayıp dışarı baktı.</p>
<p class="Pcalibre"> </p>
<p class="Pcalibre"> "Açık" dedi. "Güneşli, ama yer yer yağışlı olacak dediler."</p>
<p class="Pcalibre"> </p>
<p class="Pcalibre"> "Ah, çok iyi. Zaten çadır kuracaklarmış, yağmuru da hissetmezsiniz."</p>
<p class="Pcalibre"> </p>
<p class="Pcalibre"> Kocasının bugün önemli bir adam olarak göz önünde olacağına memnundu. Garda'nın merkezi olan Phoenix Park'tan önemli adamlar davete gelecek, VlP'ler de olacağı için çevre kasabaların muhafızları da gelip trafiğe yardımcı olacaklardı. Seamus her zamankinden büyük bir sorumluluk üstlenecekti.</p>
<p class="Pcalibre"> </p>
<p class="Pcalibre"> Seamus Sheehan o sabah tünele baskın yapma planından söz</p>
<p class="Pcalibre"> </p>
<p class="Pcalibre"> etmediğine memnundu. Önceki gece kasabaya inip oradaki kuvvetlerle hazırlık yapmıştı.</p>
<p class="Pcalibre"> </p>
<p class="Pcalibre"> Mükemmel gözcülüğü için takdir toplamış ve kumandan onun becerikli bir yerel çavuşun ahaliyi tanıyıp olağandışı şeyleri gözlemleyerek neler yapabildiğine örnek olduğunu söylemişti.</p>
<p class="Pcalibre"> </p>
<p class="Pcalibre"> Plan onları erkenden yakalayıp konuklar gelmeye başlamadan önce iş bitirmekti.</p>
<p class="Pcalibre"> </p>
<p class="Pcalibre"> O güruhun çevirdiği iş her ne ise, açılışla bir ilgisi olmalıydı. Belki adam kaçıracaklardı.</p>
<p class="Pcalibre"> </p>
<p class="Pcalibre"> tabiî olaylar kahverengi ekmekle somon atıştırmakta olan bir sürü Amerikalı gazetecinin gözlerinin önünde cereyan ederse İrlanda için hiç de iyi reklam olmayacağı kesindi. Adamları ayrı arabalara koyup başka bir yoldan kasabadaki Garda karakoluna götüreceklerdi.</p>
<p class="Pcalibre"> </p>
<p class="Pcalibre"> Charlie Byme kalın kafalıydı, olan biteni kesinlikle anlatırdı onlara.</p>
<p class="Pcalibre"> </p>
<p class="Pcalibre"> Çavuş Sheehan, kansı buruşmasın diye gardırobun dışına astığı yeni tayyörünü ve fırfırlı beyaz bluzunu giyip daha paketinin içinde duran, kâğıtları çıkartılmamış yepyeni çantasını da eline almadan her şeyin bitecek olmasından memnundu.</p>
<p class="Pcalibre"> </p>
<p class="Pcalibre"> Kate günün iyi başlamadığını düşünüyordu. Bütün o bağırış çağırışlar ve banyodaki karmaşa iyi değildi.</p>
<p class="Pcalibre"> </p>
<p class="Pcalibre"> Ancak, bunlar Carrie'nin hamile olduğunun hemen hemen kesinleşmesinin yanında hiç kalırdı. İlk halletmeleri gereken sorun buydu.</p>
<p class="Pcalibre"> </p>
<p class="Pcalibre"> Kızı odasına çağırıp kapıyı kapatmasını söyledi.</p>
<p class="Pcalibre"> </p>
<p class="Pcalibre"> "Bir bisküvi ye Carrie, pencerenin içindeki kutuda var."</p>
<p class="Pcalibre"> </p>
<p class="Pcalibre"> Carrie'nin gözleri iri iri açılmıştı. "Yalnızca acı limon filan içecektim hanımefendi."</p>
<p class="Pcalibre"> </p>
<p class="Pcalibre"> "Hayır, en iyisi bisküvidir. Kendimden hatırlıyorum."</p>
<p class="Pcalibre"> </p>
<p class="Pcalibre"> Carrie'nin gözleri yaşlıydı. "Kesin olmalı hanımefendi" dedi. "Çok üzgünüm."</p>
<p class="Pcalibre"> </p>
<p class="Pcalibre"> "Neden üzgün olduğunu bana söylüyorsun ?"</p>
<p class="Pcalibre"> </p>
<p class="Pcalibre"> "Siz bana çok iyi davrandınız, sizi utandırmak istemem. İstediğim en son şey bu olurdu."</p>
<p class="Pcalibre"> </p>
<p class="Pcalibre"> "Utandırmayacaksın. Duruma nasıl baktığımıza bağlı."</p>
<p class="Pcalibre"> </p>
<p class="Pcalibre"> "Ne demek istiyorsunuz ?"</p>
<p class="Pcalibre"> </p>
<p class="Pcalibre"> "Bayan Fine eskiden bana hayat her şeye nasıl baktığından ibarettir, derdi. Eğer güneşli tarafı görürsen, işler iyidir... Biliyor musun, Amerikalılar bu konuda bir kitap bile yazmışlar."</p>
<p class="Pcalibre"> </p>
<p class="Pcalibre"> Carrie şaşkın şaşkın baktı.</p>
<p class="Pcalibre"> </p>
<p class="Pcalibre"> "Yani şunu demek istiyorum, gözyaşları, özür dilemeler, utanmalar olmayacak. Jimbo'ya üzgün olduğunu söylemeyeceksin. Bu senin olduğu kadar onun da hatası."</p>
<p class="Pcalibre"> </p>
<p class="Pcalibre"> "Ama benim herhangi biriyle beraber olduğumu söyleyebilir. Jimbo tanınmış bir şarkıcı olacak. Bugün gelenlerden bazıları onu tanıyor olmalılar." Carrie buna saygı duyuyordu.</p>
<p class="Pcalibre"> </p>
<p class="Pcalibre"> "Evet, ama o senin Jimbo'n, seni terk etmeyecek, değil mi ?"</p>
<p class="Pcalibre"> </p>
<p class="Pcalibre"> "Eğer ona boyun eğdiysem, istediğini yapmasına izin verdiysem, neden başkalarına da öyle davrandığımı düşünmesin ?"</p>
<p class="Pcalibre"> </p>
<p class="Pcalibre"> Kate sabırsızlanıyordu.</p>
<p class="Pcalibre"> </p>
<p class="Pcalibre"> "Loretto Quinn ile Jack Coyne bugün nişanlandıklarını açıklayacaklar. Brian Doyle bile üşenmeyip o zavallı Peggy'ye evlenme teklif ederse şaşırmam. Seninle Jimbo'nun da öyle yapmanızdan daha doğal ne olabilir?"</p>
<p class="Pcalibre"> </p>
<p class="Pcalibre"> "Ama hanımefendi, belki o istemez..."</p>
<p class="Pcalibre"> </p>
<p class="Pcalibre"> Kate onu dinlemiyordu. "Evet, böyle büyük bir günde, güzel bir yerde, gazetelere bile geçebilir. Şarkıcı evleniyor, Paskalya'da düğününü düşünmek için uygun bir zaman."</p>
<p class="Pcalibre"> </p>
<p class="Pcalibre"> "Paskalya'da mı?"</p>
<p class="Pcalibre"> </p>
<p class="Pcalibre"> "Evet, Loretto ile Jack için. Ama sen ve Jimbo hemen, Noel'den önce evlenmenizin onun kariyeri açısından daha uygun olacağını düşünebilirsiniz."</p>
<p class="Pcalibre"> </p>
<p class="Pcalibre"> "Oh hanımefendi, kabul etse ne harika olurdu, değil mi?"</p>
<p class="Pcalibre"> </p>
<p class="Pcalibre"> Kate hissettiğinden çok daha büyük bir güvenle, "tabiî ki kabul edecek. Çok sevinecek," dedi.</p>
<p class="Pcalibre"> </p>
<p class="Pcalibre"> Sheila Whelan içinde bir sıkıntıyla uyandı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Patrick O'Neill dün gece konuşmaya gelmişti.</p>
<p class="Pcalibre"> </p>
<p class="Pcalibre"> "Sen gerçekten oturup konuşabileceğim tek kişisin," demişti. Yorgun ve yalnız görünüyordu.</p>
<p class="Pcalibre"> </p>
<p class="Pcalibre"> "îstesen köyün yansıyla konuşamaz mısın?" Sheila gülümsedi.</p>
<p class="Pcalibre"> </p>
<p class="Pcalibre"> "Pek değil." Derin derin iç çekti.</p>
<p class="Pcalibre"> </p>
<p class="Pcalibre"> "Yarın Rachel'ı arayacak mısın ?" Sheila onu rahatsız etmeden bu konuyu açabilen pek az insandan biriydi.</p>
<p class="Pcalibre"> </p>
<p class="Pcalibre"> "Onu özleyeceğim, bu doğru. Buraya öyle çok emek verdi ki, açılışı görmesini isterdim. Gerçi sonradan... şey..." Sesi kesildi.</p>
<p class="Pcalibre"> </p>
<p class="Pcalibre"> Sheila, "Eğer zaten gidecek idiyse, hemen gitmesi herhalde daha iyi olmuştur" dedi.</p>
<p class="Pcalibre"> </p>
<p class="Pcalibre"> "Evet, kadınlar olaya öyle bakıyor. Onu yarın gece arayacağım. Bizim saatimizle geceyansı New York'ta akşamüstü olur. Yarın te-</p>
<p class="Pcalibre"> </p>
<p class="Pcalibre"> lefonda konuşmayı kabul etti."</p>
<p class="Pcalibre"> </p>
<p class="Pcalibre"> Genç ve hevesli görünüyordu, irlanda'nın en çok konuşulan otelini açan ve burada bulunduğu sürece hanım arkadaşına gerçek niyetini hiç belli etmeyen büyük O'Neill gibi değildi. Sheila Whelan erkekleri anlamanın imkânsız olduğunu ve bunun için ne kadar az zaman ve emek sarf edilirse, o kadar iyi olacağını düşündü.</p>
<p class="Pcalibre"> </p>
<p class="Pcalibre"> "Bu gece ne yapıyorsun ? Yarın için iyi bir uyku çekersin umarım. Uzun bir gün olacak."</p>
<p class="Pcalibre"> </p>
<p class="Pcalibre"> "Bu aralar hiç uyuyamıyorum. Bahçede çok dolaşıyorum. Doyle'la birkaç kadeh içtim. Birimiz dolandırıcılıktan, diğerimiz cinayete teşebbüsten hapse düşmediğimize hangimiz daha çok şaşırıyoruz bilmiyorum!"</p>
<p class="Pcalibre"> </p>
<p class="Pcalibre"> "Haydi, ortalıkta bağınp çağıracağın Brian olmasa ne yapacağını bilemezdin. Emin ol, onu özleyeceksin."</p>
<p class="Pcalibre"> </p>
<p class="Pcalibre"> Patrick, "Sheila, sen çok ketumsundur..." diye söze başladı.</p>
<p class="Pcalibre"> </p>
<p class="Pcalibre"> Sheila onun sözünü keşti. "Artık değilim."</p>
<p class="Pcalibre"> </p>
<p class="Pcalibre"> "Ne demek istiyorsun ?"</p>
<p class="Pcalibre"> </p>
<p class="Pcalibre"> "Aynen bunu. Artık hiç ketum değilim. Bugünlerde hoşuma gitmeyen bir şey görürsem, söylüyorum. Alışmak kolay değil, ama doğru olanı yaptığımı düşünüyorum."</p>
<p class="Pcalibre"> </p>
<p class="Pcalibre"> Patrick kaygılanmasına rağmen Sheila başka açıklama yapmadı.</p>
<p class="Pcalibre"> </p>
<p class="Pcalibre"> Sheila yaptıklarından zarar görecek olan biri varsa, onun da Patrick olduğunu biliyordu. Kerry O'Neill'in Fernscourt'a bağlı kullanılmayan bir tünele kutu ve paketler sakladığını keşfetmişti.</p>
<p class="Pcalibre"> </p>
<p class="Pcalibre"> Çocuk bir gangster çetesine karışmıştı. Büyük olasılıkla onların banka soyguncusu değil, özgürlük savaşçısı olduklarını sanıyordu. Sheila otelin açılacağı sabah tünelin de kapatılacağını, çetenin gözaltına alınacağını, ancak Patrick O'Neill'in ve bölgeye getirdiği canlılığın hatırına oğlunun ertesi güne kadar sorgulanmayacağını biliyordu.</p>
<p class="Pcalibre"> </p>
<p class="Pcalibre"> Kerry O'Neill kesinlikle suç ortağı olmasına rağmen, işlerin suç teşkil eden tarafına bulaşmadığı sanılıyordu. Belki de henüz değil. Çavuş Sheehan her şeyi kumar borçlanın ödemek için yaptığını söylemişti.</p>
<p class="Pcalibre"> </p>
<p class="Pcalibre"> Sheila Seamus, Sheehan'ın bakımevindeki oğlunu, Patrick'in soyguncularla düşüp kalkan oğlunu ve kendi kocasının, İngiltere'den babasının cenazesine bile gelmeyen oğlunu düşündü.</p>
<p class="Pcalibre"> </p>
<p class="Pcalibre"> Pek çok kez bir oğlu olmasını dilemişti. Gözlerinin önünde büyüyecek, kendi çocuğu. Bu sabah giyinip günün getireceklerine hazırlanırken oğlu olmadığına memnun olmuştu. Bugün yalnızca kendisi için kaygılanması daha iyiydi.</p>
<p class="Pcalibre"> </p>
<p class="Pcalibre"> Dara'nın uzun uzun ve rahat rahat hazırlanma umutları yok olmuştu. Önce banyoyu temizleme işi çıkmış, sonra da annesine yardım edilmesi gerekmişti.</p>
<p class="Pcalibre"> </p>
<p class="Pcalibre"> Annesi çok solgun, hatta hasta görünüyordu. Alnı hafifçe terlemiş ve zaman zaman takındığı o çaresiz ifadeye bürünmüştü. Dara, "İyi olacak," diye yatıştırdı onu. "Ne iyi olacak?" "Açılış. Bugün!" "Oh evet. Tabiî."</p>
<p class="Pcalibre"> </p>
<p class="Pcalibre"> Dara ona endişeyle baktı. Annesi son zamanlarda hiç iyi değildi. Dublin gezisinden sonra kendini nasıl hissettiğini düşündü. Şimdi de öyle olmasındı. Dara lacivert beyaz elbiseyi havaya tutup baktı. Rachel Fine tarafından seçilmişti tabiî. Her şey öyle değil miydi ? Şıktı ama Dara olsa annesine daha süslü bir giysi giydirirdi. Arkasında iliklenmesi gereken bir sürü küçük düğme vardı.</p>
<p class="Pcalibre"> </p>
<p class="Pcalibre"> Annesi kaliteli sabun ve talk pudrası kokuyordu. Yine Bayan Fine'ın armağanları. Belki yıllar geçtikçe Bayan Fine'ın armağanları da tükenecek, etkisi geçecekti. Annesi onun bir daha Mount-fern'e gelmeyeceğini kısaca, ama kesin bir dille ifade etmişti.</p>
<p class="Pcalibre"> </p>
<p class="Pcalibre"> Dara yeşil odanın tuvalet masası tarafında oturdu. Annesinin yüzüne bakıp hastalık belirtisi aradı.</p>
<p class="Pcalibre"> </p>
<p class="Pcalibre"> "Eğer kendini kötü hissetsen, bir sorunun olsa bana söyler miydin?" diye sordu</p>
<p class="Pcalibre"> </p>
<p class="Pcalibre"> "Hem evet, hem hayır. Eğer elinden bir şey gelecekse, evet." "O halde bir sorun var demek!"</p>
<p class="Pcalibre"> </p>
<p class="Pcalibre"> "Hayır, bugün kendimi çok huzursuz hissediyorum, hepsi bu. Biraz tazminat davasına giderkenki gibi. O duyguyu bilirsin."</p>
<p class="Pcalibre"> </p>
<p class="Pcalibre"> Dara o duyguyu biliyordu, o da öyle hissediyordu. Kerry'nin elbisesini beğeneceğinden hiç emin değildi. Dublin'de onu seçmek için saatlerce uğraşmış ve çok para harcamıştı. Sade bir kırmızı ipekli gibi görünüyordu. İnsan eline alınca buruşuk bir eşarba benziyordu, ama Dara üstüne giydiğinde harika durmuştu! Ya da o öyle umuyordu. Ama Kerry'yi görünce anlardı.</p>
<p class="Pcalibre"> </p>
<p class="Pcalibre"> Minicik düğmeleri ilikleyince annesi çok iyi ve şık göründü. Elbisenin bol bir eteği vardı. Annesinin bacakları fena olmasa da, onların belli olacağı elbiseleri hiç giymezdi.</p>
<p class="Pcalibre"> </p>
<p class="Pcalibre"> Dara zaman zaman olduğu gibi ayağa kalkamayan ve asla kalkamayacağını da bilen annesine karşı büyük bir yakınlık hissetti. "Dara, bugün hakkında ufak bir konu."</p>
<p class="Pcalibre"> </p>
<p class="Pcalibre"> Dara içini çekti. Çok fazla makyaj yapmamak, Kerry'le görünmemek, Michael'a anlayışlı davranmak, ya da Declan'a göz kulak</p>
<p class="Pcalibre"> </p>
<p class="Pcalibre"> olup Eddie'nin bütün köyü kendine düşman etmesini engellemekle ilgili olacaktı.</p>
<p class="Pcalibre"> </p>
<p class="Pcalibre"> "Evet, anne" dedi.</p>
<p class="Pcalibre"> </p>
<p class="Pcalibre"> "Ben senin yaşında ve senin kadar güzel olsaydım... Şimdi söyleyeceklerimi kimseden dinlemek istemezdim, ama çok kısa ve bugün bir daha bu konuda konuşmak zorunda kalmayacağız. Tamam mı ?"</p>
<p class="Pcalibre"> </p>
<p class="Pcalibre"> Dara başını salladı. Başka seçeneği var mıydı ki ?</p>
<p class="Pcalibre"> </p>
<p class="Pcalibre"> Kate onun elini tuttu. "Yalnızca Rachel bugün burada olmadığı için ne kadar üzgün olduğumu bilmeni istiyorum. Buranın her taşına en az Brian Doyle'un adamları kadar, Patrick kadar emeği geçti. Ve şu anda New York'ta büyük olasılıkla bunlan düşünüp gözyaşı döküyordun "</p>
<p class="Pcalibre"> </p>
<p class="Pcalibre"> Dara elini çekmiş ve huzursuzca dolanıyordu.</p>
<p class="Pcalibre"> </p>
<p class="Pcalibre"> "Ve burada olmamasının nedeni Kerry. O hiçbir şey yapmadı, kötü hiçbir şey; kalkıp kürsüde anlatamayacağı hiçbir şey yapmadı. Biraz sarhoş oldu ve içkiye alışık değildi, hepsi bu."</p>
<p class="Pcalibre"> </p>
<p class="Pcalibre"> "Anne, lütfen..."</p>
<p class="Pcalibre"> </p>
<p class="Pcalibre"> "Kısa olacağını söyledim. Kerry onu uzaklaştırdı, Dara. Nedeni de şu: Babasıyla evlenmesini istemedi. O her zaman Patrick'ten çok annesini sevdi ve Rachel'ın onun yerini almasını istemedi."</p>
<p class="Pcalibre"> </p>
<p class="Pcalibre"> "Sonra kumarda büyük borca girip Rachel'dan para istedi... Çok karışık ama sonunda alamadı, o yüzden herkesin Rachel'la beraber olduğunu düşünmesini sağladı. Bunu duydun, biliyorum. Ben yalnızca doğruyu bilmeni istedim."</p>
<p class="Pcalibre"> </p>
<p class="Pcalibre"> Dara, "Oh anne, ben Kerry'den gerçek hikâyeyi duydum" dedi.</p>
<p class="Pcalibre"> </p>
<p class="Pcalibre"> "Hikâyeyi Kerry'den duydun. Gerçeği anlattığından kuşkuluyum."</p>
<p class="Pcalibre"> </p>
<p class="Pcalibre"> Kate'in gözleri dalmıştı. "Sen yetişkin bir kızsın, Kate. On altı yaşındasın. Bunun hâlâ çok küçük olduğunu biliyorum, yirmi altına geldiğinde de daha çok küçük olduğunu düşüneceğim... Seni zehirlemiyorum, uyarıyorum. Hepsi bu. tabiî ki bugün Kerry'yle olacaksın, o da çok çekici ve hoş davranıp sana kendini iyi hissettirecek. Ama tehlikeli biri olduğunu bilmeni istedim."</p>
<p class="Pcalibre"> </p>
<p class="Pcalibre"> Michael ellinci kez ceketinin biraz fazla süslü olup olmadığını merak etti. Dublin'deyken iyi görünmüştü. Ama her şey öyle değil miydi ? Tommy harika olduğunu söylemişti, insan Michael'dan onu giyer giymez valse başlamasını bekliyordu. Grace fikir belirtmemişti. Onunla gitmediği halde Dara'yla Dublin'e gitmeye zaman ve olanak bulduğuna biraz canı sıkılmıştı.</p>
<p class="Pcalibre"> </p>
<p class="Pcalibre"> Michael, Maggie'nin durup dururken otelin açılışından söz etmesini hatırlıyordu. Televizyondan ünlülerin geleceğini ve O'Ne-ill'leri çok iyi tanıdıkları için kendilerinin de onlarla tanıştınlaca-ğını söylemişti. Maggie'nin bu hevesine gülmüşlerdi. Şimdi de otel açılıyordu ve o öleli üç ay olmuştu.</p>
<p class="Pcalibre"> </p>
<p class="Pcalibre"> O yaz bir şey kaybolmuştu, Maggie'den daha başka bir şey. Her nedense artık grup değildiler. Jacinta ile Liam'ı artık pek görmüyorlardı ve korktuğu gibi, Grace nehrin hemen karşısına gelmiş olmasına rağmen, bir milyon kilometre uzakta gibiydi.</p>
<p class="Pcalibre"> </p>
<p class="Pcalibre"> Tommy Leonard, Michael'ınki gibi yeni bir ceketi olmasını diledi. Keşke cildi tuvalet temizleyicisiyle silinmiş gibi durmasaydı ve keşke Eddie Ryan'ınkilere benzeyen diken diken saçlarının yerine ne tarafa düşerse düşsün, harika görünen san saçları olsaydı.</p>
<p class="Pcalibre"> </p>
<p class="Pcalibre"> Thatch Bar'da dans edileceğini duymuştu. Geçen yıl Ryan'ların şimdi kafe olan o müştemilatında verdikleri harika partiyi düşündü. Kerry odaya girdiğinde Dara'nın dikkatini üstüne çekecek kadar hızlı ve ilginç davranamadığını hatırladı. Herhangi birinin yeterince hızlı ve ilginç olup olmayacağını merak etti. Yalnızca yakışıklılık değildi. Dara yalnızca görünüşe aldanacak kadar sığ bir kız değildi çünkü. Ancak Kerry hem çok zeki, hem de uyanıktı. Ne zaman susmak, ne zaman gülümsemek gerektiğini biliyordu. Sanki insanların ne düşündüğünü bilip onlardan önce söylüyordu.</p>
<p class="Pcalibre"> </p>
<p class="Pcalibre"> Ya Kerry başka bir yerde iş bulsaydı ? Bu her şeyin yoluna girmesini sağlar mıydı ? Yoksa herkes hâlâ onu izler, yolunu gözler, neredeyse dönüşünü bekler miydi ?</p>
<p class="Pcalibre"> </p>
<p class="Pcalibre"> Tommy o gün ne giyerse giysin, Kerry zıddını giyecekti ve Kerry'nin bugün tam olması gerektiği gibi görüneceğinden emindi. Tommy en iyi takım elbisesini giyecek olsa Kerry mutlaka açık mavi bir kazak ve blucin giyerdi. Tommy fitilli kadife pantolon ve kazak giyecek olsa, Kerry mutlaka takım elbise ve kravatlı olurdu. Ne seçip giyeceğini görebilmek harika olmaz mıydı ?</p>
<p class="Pcalibre"> </p>
<p class="Pcalibre"> Kerry erkenden kalkmıştı.</p>
<p class="Pcalibre"> </p>
<p class="Pcalibre"> Her şey tünele düzgünce istiflenmişti. Hiç olmazsa bugün buralardan uzak durmak gerektiğini biliyordu.</p>
<p class="Pcalibre"> </p>
<p class="Pcalibre"> Her şey çok kolay olmuştu. Yalnızca bir depo bul, demişlerdi. Tünel iyi bir fikirdi. Bir depodan, ya da kilitli bir barakadan daha iyiydi.</p>
<p class="Pcalibre"> </p>
<p class="Pcalibre"> Koliler istiflenmişti. İçki kasaları ve büyük sigara kartonları vardı.</p>
<p class="Pcalibre"> </p>
<p class="Pcalibre"> Kerry silahlan anlıyordu. İçki ve sigaralardan pek emin değildi. McCann pek konuşmamıştı. Bunlar satılırdı, para kazınılırdı ve malzeme almak için paraya ihtiyaç vardı.</p>
<p class="Pcalibre"> </p>
<p class="Pcalibre"> Zaman zaman ne türden bir hareketin içinde olduklarım merak ediyordu. Hatta bazen kendi çetelerinin çıkarı dışında hiçbir harekete karışmadıklarından bile şüpheleniyordu. Ama artık onu ilgilendirmiyordu. Mallarını saklamış, borcunu sildirmişti.</p>
<p class="Pcalibre"> </p>
<p class="Pcalibre"> Gün başlıyordu. Yeni bir şeylerin başlamak üzere olduğunu bil-diğindeki heyecanı duydu. Kerry kendini iyi hissediyordu. Yapamayacağı hiçbir şey yoktu. Şimdiye dek yaptıkları ortadaydı.</p>
<p class="Pcalibre"> </p>
<p class="Pcalibre"> Rachel Fine'ı ait olduğu yere postalamıştı.</p>
<p class="Pcalibre"> </p>
<p class="Pcalibre"> Poker borcunu ödemişti.</p>
<p class="Pcalibre"> </p>
<p class="Pcalibre"> Babasıyla olan durumu da halledecekti. Babası etrafında bir oğlu olsun istiyordu, Tanrı aşkına. Pek sorun çıkarmazdı.</p>
<p class="Pcalibre"> </p>
<p class="Pcalibre"> Konuşmalar yapılacak ve babası kuşkusuz eşi Kathleen'in yaşayıp da bugünü görememesine ne kadar üzüldüğünü söyleyecekti.</p>
<p class="Pcalibre"> </p>
<p class="Pcalibre"> Kerry annesinin bu köyde yaşamak istemeyeceğini biliyordu. Ama olanları görse, onunla gurur duyardı. Oğlu onu unutmamıştı. Kravat iğnesini yokladı. Başka hiç kimsenin onun yerini almasına izin vermemişti.</p>
<p class="Pcalibre"> </p>
<p class="Pcalibre"> Papers Flynn Kerry O'NeüTi severdi.</p>
<p class="Pcalibre"> </p>
<p class="Pcalibre"> Kerry'nin ona neden güldüğünü hiç anlamamıştı. Kerry çoğu zaman giysilerine iltifat eder ve beline bu kadar ip bağlamasının harika bir fikir olduğunu söylerdi. Moda yazarları bir duysa moda olabilirdi bu.</p>
<p class="Pcalibre"> </p>
<p class="Pcalibre"> Papers çoğu zaman Kerry'nin ne dediğini bile tam anlamıyor-du. Ancak oğlan hep gülümsüyordu ki, bu da iyiydi. Ve tabiî Kerry de bazen açık havada yatıyordu. Papers onun o tünelde yattığını biliyordu.</p>
<p class="Pcalibre"> </p>
<p class="Pcalibre"> Kendisi de birkaç kez orayı incelemeye girmişti. Kuramsal olarak çok iyi bir kalacak yerdi, ama Papers biraz fazla kapalı olduğunu düşünmüştü. O daha açık yerleri tercih ederdi.</p>
<p class="Pcalibre"> </p>
<p class="Pcalibre"> Papers Kerry O'Neill kadar zengin birinin neden dışarda yattığını kendi kendine hiç sormadı. Bir nedeni olmak zorunda değildi. Bugünlerde onu bir yoldaş olarak selamlıyordu.</p>
<p class="Pcalibre"> </p>
<p class="Pcalibre"> Açılış sabahı Kerry'yi nehir kıyısında görünce sevindi.</p>
<p class="Pcalibre"> </p>
<p class="Pcalibre"> Kerry ona, "Giyinip büyük güne hazırlanmışsın bakıyorum" dedi.</p>
<p class="Pcalibre"> </p>
<p class="Pcalibre"> Papers memnun, sırıttı. Gökyüzüne bakarak, "Güzel bir gün olacak" dedi.</p>
<p class="Pcalibre"> </p>
<p class="Pcalibre"> "Evet, Papers, senin somonları yemene engel çıkmasın da." Kerry güldü.</p>
<p class="Pcalibre"> </p>
<p class="Pcalibre"> Papers Thatch Bar'da bir içkiden fazlasına davet edildiğini düşündü. Ne yapması gerektiğini bilemedi. Konuyu değiştirip bilgi alışverişinde bulunmaya karar verdi.</p>
<p class="Pcalibre"> </p>
<p class="Pcalibre"> Yavaş sesle, "Eğer tüneldeki o yerin hâlâ duruyorsa belki göz kulak olmak istersin" dedi. "Dün gece çavuş Sheehan'la Bayan Whelan'ın oraya baktıklarını gördüm. Çavuş bu sabah yine geldi."</p>
<p class="Pcalibre"> </p>
<p class="Pcalibre"> Kerry'nin kalbi bir kurşun külçesi gibi ağırlaştı. Poker oyununda bin sterlin kaybetmek bir şeydi, tüneldeki o kolilerin içindekileri kaptırmak başka bir şey.</p>
<p class="Pcalibre"> </p>
<p class="Pcalibre"> Eğer keşfedilecek olurlarsa Kerry'nin çete karşısındaki şansı sıfıra inerdi.</p>
<p class="Pcalibre"> </p>
<p class="Pcalibre"> Aniden Papers'ı oracıkta bırakıp Loretto Quinn ile Jack Coy-ne'un işyerlerinin arasında, patikayı iyice görebileceği bir yere yürüdü. Çavuş Sheehan köprüye doğru geliyordu.</p>
<p class="Pcalibre"> </p>
<p class="Pcalibre"> Personel Bay Costello'nun tartışma kabul etmeyen o nazik sesiyle her şeyi yönlendirmek için orada olmamasına inanamıyor-du. Onun yerine bir sürü çelişkili talimat vardı. Bardakları çıkartmanın kimin işi olduğunu, ya da son kez otelden çıkılırken mi, yoksa çadırda kurulan sofralara yerleştirildikten sonra mı silinmeleri gerektiğini kimse bilemiyordu.</p>
<p class="Pcalibre"> </p>
<p class="Pcalibre"> Buzhanelerde saklanan içkiler... erkenden çıkarılmalı mıydı, yoksa son dakikaya mı bırakılmalıydı ? Ya günübirlik tutulmuş geçici personel, onlardan kim sorumluydu ?</p>
<p class="Pcalibre"> </p>
<p class="Pcalibre"> Jim Costello burada olsaydı, personel iki kere gidip gelmenin yeterli olacağı durumlarda on kez gidip gelmezdi. Jim'in bir programı ve herhangi bir krizi daha gelişmeden bastırabilecek sakin bir tavrı olurdu.</p>
<p class="Pcalibre"> </p>
<p class="Pcalibre"> Jim Costello burada olsaydı Kerry O'Neill peri çukurunun etrafındaki çalılarla dikenlerin arasında koşturup dururken yüzünün kızarıp terlediğini fark ederdi. Son koliyi de çıkardığında bir gıcırtı ve yığılan toprak sesleri duyuldu. Tünelin direkleri çökmüş, arkasındaki yol kapanmıştı.</p>
<p class="Pcalibre"> </p>
<p class="Pcalibre"> Kerry içi rahatlayarak yüksek sesle güldü. Yeraltındayken rahatça gülebiliyordu ama yukarı çıkınca artık kendini tuttu. Bundan sonrası kolaydı.</p>
<p class="Pcalibre"> </p>
<p class="Pcalibre"> Kerry üzerinde gömleği, koliler ve kasalarla uğraşıyordu. O günlük tutulmuş personel için yiyecek içecek kolileri taşıyan bi-risiydi yalnızca.                  ORHAN KEMAL</p>
<p class="Pcalibre"> </p>
<p class="Pcalibre"> İl HALK Kİ</p>
<p class="Pcalibre"> </p>
<p class="Pcalibre"> Her zamanki personel de Jim Costello'nun diş ağnsı tutunca O'Neil'in baş belası oğlunun bir kerelik olsun çalışmaya karar verdiğini sandılar.</p>
<p class="Pcalibre"> </p>
<p class="Pcalibre"> Kolilerin evin arkasındaki kış bahçesinde istiflenmesini kimse garip bulmadı. Ne de olsa bu bir galaydı; yalnızca tentenin altında ve Thatch Bar'da değil, herhalde her salonda içki verilecekti.</p>
<p class="Pcalibre"> </p>
<p class="Pcalibre"> Kerry'nin sandığından çok daha fazla koli vardı. Keşfedilme korkusuyla kalbi çarpıyor, o kadar yükün ağırlığından sırtı ve kollan ağrıyordu.</p>
<p class="Pcalibre"> </p>
<p class="Pcalibre"> Kış bahçesi çok iyi bir fikirdi. Kullanılmayacak pek az salondan biriydi ve işgüzar bir barmenin kazara oradaki kutuları açıp bakma olasılığı pek yoktu.</p>
<p class="Pcalibre"> </p>
<p class="Pcalibre"> Bu salonda parti için çok fazla cam, çok fazla pano ve çok fazla bitki olduğuna karar verilmişti. Jim Costello bedava içki, heyecan ve camların iyi bir karışım olmayacağını bilecek kadar deneyimliydi.</p>
<p class="Pcalibre"> </p>
<p class="Pcalibre"> Kerry'nin özenle istiflediği koliler orada güvende olacaktı. Yarın alınana, ya da ne yapmasını söyleyen telefon gelene dek. Sonra kurtuluyordu.</p>
<p class="Pcalibre"> </p>
<p class="Pcalibre"> "Ya dişi şimdi çekerim, ki bir daha hiç ağrımayacak demektir, ya da geçici bir dolgu yapıp sonradan dişi kurtarmaya çalışırım."</p>
<p class="Pcalibre"> </p>
<p class="Pcalibre"> Jim Costello bir an bile düşünmedi. "Bana bir ayna verin" dedi.</p>
<p class="Pcalibre"> </p>
<p class="Pcalibre"> Baktı. Eksik diş görünürdü. Azıcık, ama görünürdü.</p>
<p class="Pcalibre"> </p>
<p class="Pcalibre"> "Dolgu yapın lütfen" dedi. Koltuğa uzandı.</p>
<p class="Pcalibre"> </p>
<p class="Pcalibre"> Telaş edip saatine bakıp durmanın hiçbir anlamı olmadığını, hasta ne kadar huzursuz olursa olsun adamın işini yapacağını biliyordu. En iyisi gevşemek ve dünyanın gerekirse onsuz da dönebileceğini kabul etmekti.</p>
<p class="Pcalibre"> </p>
<p class="Pcalibre"> Grace Kerry'yi görünce şaşırdı.</p>
<p class="Pcalibre"> </p>
<p class="Pcalibre"> "Berbat görünüyorsun" dedi.</p>
<p class="Pcalibre"> </p>
<p class="Pcalibre"> "Banyonu kullanabilir miyim ?"</p>
<p class="Pcalibre"> </p>
<p class="Pcalibre"> "Evet, ama ne oldu ?"</p>
<p class="Pcalibre"> </p>
<p class="Pcalibre"> "Temizlenmek istiyorum. Eve dönüp üstümü değişmem gerek ve kimsenin beni bu halde görüp soru sormasını istemiyorum. Tanrım, ne çok nefret ediyorum o sorulardan."</p>
<p class="Pcalibre"> </p>
<p class="Pcalibre"> Grace, "Özür dilerim" diye surat astı.</p>
<p class="Pcalibre"> </p>
<p class="Pcalibre"> Birkaç dakika içinde toparlanmıştı. Artık kimse bir şey demezdi.</p>
<p class="Pcalibre"> </p>
<p class="Pcalibre"> "Pekâlâ, heyecanlı mısın ?" diye sordu.</p>
<p class="Pcalibre"> </p>
<p class="Pcalibre"> "Hem evet, hem hayır. Michael'ın morali hâlâ çok bozuk. İn-</p>
<p class="Pcalibre"> </p>
<p class="Pcalibre"> sanların neşeli olmamalarından nefret ediyorum."</p>
<p class="Pcalibre"> </p>
<p class="Pcalibre"> "Nesi var?"</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Oh, aptallık ediyor, atlatacaktır. Tünele ne zaman gidebiliriz?"</p>
<p class="Pcalibre"> </p>
<p class="Pcalibre"> Kerry birdenbire güldü. "İstediğin zaman," dedi, sonra durdu. "Hey dur, oraya gitme; bir toprak kayması oldu. Artık çok tehlikeli, o eski direklerden bazıları yıkıldı."</p>
<p class="Pcalibre"> </p>
<p class="Pcalibre"> "Olamaz..."</p>
<p class="Pcalibre"> </p>
<p class="Pcalibre"> "Oldu bile," dedi kısaca. "Her neyse; ortalıkta dolaşmayın, tamam mı. Sen öyle herkesin olamazsın, Grace O'Neill. Sen çok önemli birisin."</p>
<p class="Pcalibre"> </p>
<p class="Pcalibre"> Grace ona sarıldı. "Oh Kerry, yine neşeli olman çok güzel. Belki bugün... belki babam..."</p>
<p class="Pcalibre"> </p>
<p class="Pcalibre"> "Evet, olabilir. Neden olmasın ?" Kerry kardeşinin odasından çıkıp aşağı koştu, çiçeklerle ve çiçekçilerle dolu holden geçti. Tam merdivenden aşağı, otomobiline giderken Jim Costello'nun geldiğini gördü.</p>
<p class="Pcalibre"> </p>
<p class="Pcalibre"> Tatlı tatlı, "Büyük günün geldi" dedi.</p>
<p class="Pcalibre"> </p>
<p class="Pcalibre"> Jim üzgün üzgün, "Evet, güne dişçi koltuğunda bir kasapla başlamak harikaydı" dedi.</p>
<p class="Pcalibre"> </p>
<p class="Pcalibre"> "Duydum. İyi mi ?"</p>
<p class="Pcalibre"> </p>
<p class="Pcalibre"> "Şöyle bakalım, diğerlerinden gevşetmediği birkaç tane kaldı sanıyorum. Kanların çoğunu da sildim."</p>
<p class="Pcalibre"> </p>
<p class="Pcalibre"> Kerry güldü. Eskiden Costello'nun küstah biri olduğunu düşünürdü. Ama adamın espri anlayışı yok değildi. Bir de, işini çok iyi biliyordu. Kerry durup bir-iki dakika içinde o kocaman holü düzene sokmasını seyretti.</p>
<p class="Pcalibre"> </p>
<p class="Pcalibre"> Jim Costello da dönüp Kerry'ye baktı. Adam ya sarhoş, ya heyecanlıydı. İnsanın tehlikeli bir işin ortasındayken yaptığı gibi, pek kolay gülüyordu.</p>
<p class="Pcalibre"> </p>
<p class="Pcalibre"> Kate John'a haber vermek için fırsat kolluyordu. Henüz bulamamıştı.</p>
<p class="Pcalibre"> </p>
<p class="Pcalibre"> Önceki gece bar kapandığında bahçede oturacaklarını ve o zaman söyleyebileceğini düşünmüştü.</p>
<p class="Pcalibre"> </p>
<p class="Pcalibre"> Ancak bar bir türlü kapanmadı. Açılış nedeniyle her yeri heyecan sarmıştı.</p>
<p class="Pcalibre"> </p>
<p class="Pcalibre"> Mary Donnelly robot gibi çalışıyordu. Son kez bu kadar iyi iş yapıyor olabileceklerini söylemişti. Hizmet et, içki ver, kasayı çalıştır.</p>
<p class="Pcalibre"> </p>
<p class="Pcalibre"> Baskın tehlikesi yoktu. Çavuş Sheehan böyle bir nezaketsizlik yapmazdı. Üstlerinden bazıları Fernscourt'un resmi açılışı için</p>
<p class="Pcalibre"> </p>
<p class="Pcalibre"> buraya gelecek olsalar bile, hiçbiri bir gece önceden gelmezdi. Bu nedenle akşam kapanış saatini biraz geçirmek fazla büyütülecek bir durum değildi.</p>
<p class="Pcalibre"> </p>
<p class="Pcalibre"> Önceki gece hiç vakit olmamıştı. İkisi de çok yorgundular. Ona bu sabah söyleyecekti ama banyoda olanlar ve Carrie'nin sorunu girmişti araya. Sanki John'a bir de kendi hamileliğini haber vermek işi abartmak gibi olacaktı!</p>
<p class="Pcalibre"> </p>
<p class="Pcalibre"> Belki bu akşam, sakin ve huzurlu bir ortamda. Belki o zaman uygun olurdu.</p>
<p class="Pcalibre"> </p>
<p class="Pcalibre"> Bütün şıklığıyla oturup John'un kendisini yaya köprüsünden karşıya, partiye götürmesini bekledi.</p>
<p class="Pcalibre"> </p>
<p class="Pcalibre"> Müzik çok güzeldi. Viyana Ormanlarından, Gondolculardan seçmeler ve neşeli birtakım Sousa marşları. Jim Costello getirilecek orkestrayı, çalınacak doğru repertuvarı iyi biliyordu.</p>
<p class="Pcalibre"> </p>
<p class="Pcalibre"> Müzik başladığında Mountfern'in her yerinde insanlar gülümsedi. Açılış töreni başlamıştı.</p>
<p class="Pcalibre"> </p>
<p class="Pcalibre"> Dara saatlerce pencerenin içinde oturup toplanan kalabalığı seyretti.</p>
<p class="Pcalibre"> </p>
<p class="Pcalibre"> Anayoldan Fernscourt'a sapan yoldan otomobillerin geldiğini görebiliyordu. Köyün yerlileri River Road'dan yukarı yürüyüp yaya köprüsünden geçiyorlardı.</p>
<p class="Pcalibre"> </p>
<p class="Pcalibre"> Babasının tekerlekli sandalyeyi ittiğini görünce boğazına bir yumru tıkandı. Annesi yürümeyi ne çok isterdi. Zavallı annesi her şeye rağmen Bayan Fine'ı özlüyordu.</p>
<p class="Pcalibre"> </p>
<p class="Pcalibre"> Annesinin söyledikleri Dara'yı üzmemişti. Bayan Fine öyle diyecekti tabiî. Kerry'nin tehlikeli olduğunu filan.</p>
<p class="Pcalibre"> </p>
<p class="Pcalibre"> Kalkıp kırmızı elbisesini düzeltti. Çok çok güzel görünüyordu. Kimse makyajı için bir şey demediğine göre, demek ki yeterince yapmamıştı. Biraz daha ruj sürüp öyle gidecekti. Kerry onu bekliyor olacaktı.</p>
<p class="Pcalibre"> </p>
<p class="Pcalibre"> Mary Sheehan anlayamıyordu. Kocası bugün arkadaşlarının ve üstlerinin arasında büyük hayranlık uyandıracak tek bir basit iş yapacağını söylemişti. Sabah erkenden, patikanın oradaki bir tünelde ya da kovukta çalıntı mallar bulunduğunu söyleyerek kasabadan muhafızlar getirtmişti.</p>
<p class="Pcalibre"> </p>
<p class="Pcalibre"> Muhafızlar işi eğlenceler başlamadan bitirmek için erkenden gelmişlerdi. Ama oraya gittiklerinde çocuk oyuncaklarından başka hiçbir şey bulamamışlardı.</p>
<p class="Pcalibre"> </p>
<p class="Pcalibre"> Seamus Sheehan çamura ve tahta parçalarına bakarken gözlerine inanamamıştı. Buraları dün gece böyle değildi. Tünel daha ileriye uzanıyordu. Öyle değil miydi ?</p>
<p class="Pcalibre"> </p>
<p class="Pcalibre"> Ancak, daha ilerilere gitmemişti. Gerek yoktu. Kasalarla koliler burada, bu odadaydılar. İçinde çocuk masalarından, iskemlelerden ve kırık bir kanepeden başka hiçbir şeyin olmadığı bu odada.</p>
<p class="Pcalibre"> </p>
<p class="Pcalibre"> Çavuş Sheehan şaşkın bir halde iskemleye çökerken önüne bakıyordu. Sheila Whelan'ın da ona arka çıkmasının yaran yoktu. Kasabadan gelen insanlar Sheila hakkında ne bilirlerdi ki, postanenin müdürü olduğundan başka? Onun buradaki en sağlam insan olduğunu bilemezlerdi.</p>
<p class="Pcalibre"> </p>
<p class="Pcalibre"> Dün gece McCann gittikten hemen sonra harekete geçmemekle aptallık etmişti. İşi gün ışığında yapmanın daha iyi olacağını düşünmüştü.</p>
<p class="Pcalibre"> </p>
<p class="Pcalibre"> Yanılmıştı.</p>
<p class="Pcalibre"> </p>
<p class="Pcalibre"> Turizm konseyinden biri Patrick'in yanında durup gelenleri tanıtıyordu. Şimdi gelen protestan piskoposuydu, büyük jest yapmıştı, insanlar bunu uzun süre konuşurlardı. Bütün partilerden temsilciler ve bir de bakan vardı. Başka otelciler de gelmişti ve turizm konseyindeki adam hepsinin yüzlerinin kıskançlıktan yeşilin çeşitli tonlarına büründüğünü söylemişti. Oradan oraya koştururlarken O'Neill'in almış olacağı teşvikin büyüklüğü, buraya ne kadar para yatırdığı, böyle bir şeyle rekabete çalışmanın umutsuzluğu, böylesi bir yatırımın karşılığının alınabileceğini düşünmenin çılgınlığı hakkında konuşuyorlardı.</p>
<p class="Pcalibre"> </p>
<p class="Pcalibre"> Patrick bayılıyordu. Her anına.</p>
<p class="Pcalibre"> </p>
<p class="Pcalibre"> Rahip Bay Williams onu Walter'lar ve Harris'lerle tanıştırınca da pek memnun oldu. Mountfern'de malikâneleri olan, hatırı sayılır kişilerdi. Bay Walters babasının eskiden buraya çok sık geldiğini ve Albay Harris de evinde buranın eski halinin resimlerinin bulunduğunu söyledi. Yeniden yapıldığını görmek çok güzeldi.</p>
<p class="Pcalibre"> </p>
<p class="Pcalibre"> Sanki buranın yarım asır boyunca harabe olarak kalması bir aksilikmiş de Patrick'in yeniden ayağa kaldırması hiç sorun olmamış gibi konuşuyorlardı.</p>
<p class="Pcalibre"> </p>
<p class="Pcalibre"> Patrick Jim Costello'ya minnet dolu bakışlar fırlattı. Adam inanılmazdı. Aynı anda her yerde olabiliyor, ama rahatsız etmiyordu. Ufak tefek, yakışıklı ve becerikli, kibar ve kararlıydı. Onun gibi bir oğlunun olması için neler vermezdi!</p>
<p class="Pcalibre"> </p>
<p class="Pcalibre"> Kendi oğlu da bir kerelik iyi davranıyordu. Yüzü kızarmış ve</p>
<p class="Pcalibre"> </p>
<p class="Pcalibre"> W</p>
<p class="Pcalibre"> </p>
<p class="Pcalibre"> heyecanlı görünüyordu. Kalabalığın arasında rahat rahat dolaşırken bütün dikkatleri üstüne çekiyordu.</p>
<p class="Pcalibre"> </p>
<p class="Pcalibre"> Ancak Costello herkesin keyfinin yerinde olup olmadığını, insanların bir şeylerden eksik kalıp kalmadıklarını kontrol ederken, Kerry seyredilip takdir edilmekten başka hiçbir işi olmayan parlak bir ışık gibi, öylesine dolanıyordu.</p>
<p class="Pcalibre"> </p>
<p class="Pcalibre"> İkizler pek çok kez yaptıkları gibi, yaya köprüsünden birlikte geçtiler.</p>
<p class="Pcalibre"> </p>
<p class="Pcalibre"> Hayatlarının oyun ve hayallerle dolu olduğu günlerde bile böylesine muhteşem bir manzarayı hayal edemezlerdi.</p>
<p class="Pcalibre"> </p>
<p class="Pcalibre"> "Harika görünüyorsun Dara."</p>
<p class="Pcalibre"> </p>
<p class="Pcalibre"> "Sağ ol, Michael. Sen de öyle. Çok, ama çok şıksın."</p>
<p class="Pcalibre"> </p>
<p class="Pcalibre"> Dara her nedense kardeşinin elini tutmak, onu temin etmek istedi. Defnelerin arasından yürüdüler. Öğlen yemeği için kurulan çadır iskelenin ve mavnanın önündeydi. Ancak içkiler ve hoş geldin partisi ana girişin önündeki merdivenlerde veriliyordu.</p>
<p class="Pcalibre"> </p>
<p class="Pcalibre"> Kalabalık girişe geldiklerinde Dara onu gördü. Kerry ona sözünü ettiği yeni beyaz ceketini ve pembe beyaz gömleğini giymişti. Normal bir insandan çok, bir kahramanı andırıyordu. Onun gülüp biraz eğilerek bir şeyler dinlediğini, sonra yine başını arkaya atıp kahkahalarla güldüğünü gördü.</p>
<p class="Pcalibre"> </p>
<p class="Pcalibre"> Çok gözalıcı görünen Kitty Daly'yleydi. Kitty'nin açık bıraktığı uzun saçları onu dev bir hale gibi sarıyor, muhteşem elbisesinin üstünde neredeyse bir pelerin gibi duruyordu.</p>
<p class="Pcalibre"> </p>
<p class="Pcalibre"> Kitty Maggie için dikilmiş olan bakır renkli elbiseyi giyiyordu. Maggie'nin üstünde bol, dökümlü duran giysi uzun boylu ve uzun bacaklı Kitty için mini elbise olmuştu.</p>
<p class="Pcalibre"> </p>
<p class="Pcalibre"> Başkalarının kendisine bakıp bakmadığını merak etmesi hiç gerekmeyen bir güzelliğin özgüveniyle Kerry O'Neill'e bakıyordu.</p>
<p class="Pcalibre"> </p>
<p class="Pcalibre"> Onlar zaten bakıyor olacaklardı. Ve gördüklerini de beğeneceklerdi.</p>
<p class="Pcalibre"> </p>
<p class="Pcalibre"> Jim Costello merdivenlerin başındaki dev testilerden birine tutunmakta olan Dara Ryan'a "İyi misin ?" diye sordu.</p>
<p class="Pcalibre"> </p>
<p class="Pcalibre"> "Evet. Evet, neden ?"</p>
<p class="Pcalibre"> </p>
<p class="Pcalibre"> "Bir an başın döndü sandım da."</p>
<p class="Pcalibre"> </p>
<p class="Pcalibre"> "Hayır. Hayır, iyiyim. Çok teşekkürler."</p>
<p class="Pcalibre"> </p>
<p class="Pcalibre"> Jim ona hayran hayran baktı. "Çok hoş göründüğünü söylemeliyim Dara. Gerçekten pek şıksın."</p>
<p class="Pcalibre"> </p>
<p class="Pcalibre"> "Sağ olun Bay Costello."</p>
<p class="Pcalibre"> </p>
<p class="Pcalibre"> Jim Costello sesinin neden o kadar ölgün çıktığını merak etti. Kırmızı ipekli gerçekten pek yakışmıştı. Pembe keten ve broderi anglez elbisesi içinde bir doğumgünü pastasına benzeyen Gra-ce'in aksine.</p>
<p class="Pcalibre"> </p>
<p class="Pcalibre"> Ama Dara Ryan'ın gözlerinde hiç ışık yoktu, komplimanı duymamıştı bile.</p>
<p class="Pcalibre"> </p>
<p class="Pcalibre"> Michael Ryan elinde iki bardak portakal suyuyla geldi. Bardakların ağzına şeker sürülmüş ve birer dilim de portakal takılmıştı.</p>
<p class="Pcalibre"> </p>
<p class="Pcalibre"> "Buyur" dedi.</p>
<p class="Pcalibre"> </p>
<p class="Pcalibre"> Dara ses çıkarmadan aldı.</p>
<p class="Pcalibre"> </p>
<p class="Pcalibre"> "Biliyor olamaz, elbisenin dikilmesi sırasında burada değildi."</p>
<p class="Pcalibre"> </p>
<p class="Pcalibre"> "Biliyorum. Hatırladım."</p>
<p class="Pcalibre"> </p>
<p class="Pcalibre"> "Daha yeni evde bulmuş olmalı." Dara'nın gözlerindeki acıyı geçirmeye çalışıyordu.</p>
<p class="Pcalibre"> </p>
<p class="Pcalibre"> "Evet, evet. Öyle olmalı."</p>
<p class="Pcalibre"> </p>
<p class="Pcalibre"> .  "Hem eminim ondan gerçekten hoşlanmıyor, yalnızca saçı filan..." dedi ve sustu.</p>
<p class="Pcalibre"> </p>
<p class="Pcalibre"> Papers Flynn ile Mary Donnelly ılık sonbahar güneşinde barın önünde otururken kadehlerini birbirlerine kaldırdılar.</p>
<p class="Pcalibre"> </p>
<p class="Pcalibre"> Mary karbonatlı ekmek ve dilimlenmiş salam çıkardı.</p>
<p class="Pcalibre"> </p>
<p class="Pcalibre"> "Orada yiyeceğimizden çok daha iyi" dedi.</p>
<p class="Pcalibre"> </p>
<p class="Pcalibre"> "Pek güzel." Papers memnuniyetle yedi.</p>
<p class="Pcalibre"> </p>
<p class="Pcalibre"> Mary "Ben zaten pek somon sevmem" dedi.</p>
<p class="Pcalibre"> </p>
<p class="Pcalibre"> Hayatında hiç somon tatmamış olan Papers da, "Kılçık doludur, insanın gırtlağım deler" dedi.</p>
<p class="Pcalibre"> </p>
<p class="Pcalibre"> Eddie Leopold'ün yaya köprüsünden geçtiğini gördü.</p>
<p class="Pcalibre"> </p>
<p class="Pcalibre"> Annesinin sözlerini hatırladı: İyice düşünmeden hiç, ama hiçbir şey yapma. Orada durup dikkatle düşünmeye çalıştı. Normal biri olsa ne yapardı ? Leopold'ü görmezden mi gelirdi. Yoksa onu eve mi götürürdü? Ona bir tabak somon mu ikram ederdi? Eddie düşündükçe dikkatli düşünmenin ona hiçbir yaran olmadığını fark etti.</p>
<p class="Pcalibre"> </p>
<p class="Pcalibre"> Köpeğin otelin çevresinden dolanıp arka tarafa gitmesini seyretti.</p>
<p class="Pcalibre"> </p>
<p class="Pcalibre"> Hareketlilik tenteye doğru kaydı. Öğlen yemeği sunuluyordu. Orkestra yemek müziği olarak "Öğrenci Prens" ve "Şen Dul"dan parçalar çalmaya başlamıştı.</p>
<p class="Pcalibre"> </p>
<p class="Pcalibre"> Dara Kerry'nin koluyla Kitty'yi yemek çadınna doğru yönlendirmesini seyretti. Onu aramamıştı bile.</p>
<p class="Pcalibre"> </p>
<p class="Pcalibre"> Fernscourt'un merdivenlerinin başında durup onlan seyretti. Neden kendisini hiç aramamıştı ? Neden daha birkaç gün önce onu sevdiğini söylemiş, ona sarılıp hayal edemeyeceği kadar değerli ve güzel olduğunu anlatmıştı? Eğer Kitty Daly'yle olacaksa ? Kitty Daly'nin geleceğini, bu kadar güzelleştiğini başından beri biliyor muydu ?</p>
<p class="Pcalibre"> </p>
<p class="Pcalibre"> Dara onun kendisini kollanna alıp da Kitty'yi düşündüğüne inanmıyordu. İmkânsızdı. Kerry öyle iyi, öyle sadıktı ki; hem onun için de en iyisini istiyordu. Herkes için.</p>
<p class="Pcalibre"> </p>
<p class="Pcalibre"> Birdenbire anladı. Kerry en iyisini istiyordu. Ve şimdiye kadar da Mountfern'de en iyisi kendisiydi. Gençti, fena da görünmüyordu ve onu seviyordu. Ama şimdi en iyinin daha iyisi vardı. Kitty gelmişti, ve Kerry de ona sahip olmalıydı. Tıpkı bir servete mal olan o cekete sahip olması gerektiği gibi. Ve otomobile. Ve kumar parasına.</p>
<p class="Pcalibre"> </p>
<p class="Pcalibre"> Birdenbire belki de Rachel Fine'ı Mountfern'den göndermeyi gerekli görmüş olabileceğini fark etti. Kerry onu sevmiyordu ve Rachel babasıyla evlenip önemli birisi olabilirdi. Başını salladı. Bütün bunlar ve bir de Maggie'nin elbisesini görmek. Başı dönüyordu, sanki düşecek gibiydi.</p>
<p class="Pcalibre"> </p>
<p class="Pcalibre"> Merdivenlere oturdu ve Leopold gelip başını kucağına koyunca pek şaşırdı.</p>
<p class="Pcalibre"> </p>
<p class="Pcalibre"> "Tamı adına, sen burada ne anyorsun Leopold ?" diye sordu. Köpek başını çevirip ona baktı. Sanki belki biraz eğlenmek için geldiğini ve üstelik, herkes burada olduğu için de gelmek zorunda olduğunu söylemek istiyordu.</p>
<p class="Pcalibre"> </p>
<p class="Pcalibre"> O an Eddie belirdi. Bir testinin arkasından endişeyle bakıyordu.</p>
<p class="Pcalibre"> </p>
<p class="Pcalibre"> Eddie, "Artık ondan senin sorumlu olduğunu, onu sana devrettiğimi söyleyebilir miyiz?" dedi.</p>
<p class="Pcalibre"> </p>
<p class="Pcalibre"> Dara, "Leopold'ü getirip bizi mahcup edeceğini bilmeliydik" dedi.</p>
<p class="Pcalibre"> </p>
<p class="Pcalibre"> "Ben getirmedim, kendi geldi."</p>
<p class="Pcalibre"> </p>
<p class="Pcalibre"> "Evet, davetiyesi de ağzındaydı."</p>
<p class="Pcalibre"> </p>
<p class="Pcalibre"> "Ne yapacağız Dara?"</p>
<p class="Pcalibre"> </p>
<p class="Pcalibre"> "Onu eve götüreceğiz. Haydi gel" dedi Dara.</p>
<p class="Pcalibre"> </p>
<p class="Pcalibre"> "Ama daha bitmedi ki. Daha yapacak çok şey var." Üzülmüştü.</p>
<p class="Pcalibre"> </p>
<p class="Pcalibre"> "Günah çıkartma kulübesinde olduğu gibi yıllarca unutulmayacak bir şey yapmadan önce gitmen daha güvenli olmaz mı Eddie?"</p>
<p class="Pcalibre"> </p>
<p class="Pcalibre"> Eddie düşündü. "Sanınm en iyisi bu olur" dedi.</p>
<p class="Pcalibre"> </p>
<p class="Pcalibre"> "Komik bir üçlü oluşturuyorlardı. Dik dik saçlarıyla Eddie, göz kamaştırıcı kırmızı ipekli elbisesiyle Dara ve görülecek her şeyi gördüğü için artık mutlu olan Leopold.</p>
<p class="Pcalibre"> </p>
<p class="Pcalibre"> Kerry O'Neill Dara'yı aramaya gelirken onlann yaya köprüsüne çıktıklarını gördü. Herhalde o korkunç kardeşiyle korkunç köpeği eve bırakmaya gönderilmişti. Daha sonra dönerdi. Onu o zaman görürdü.</p>
<p class="Pcalibre"> </p>
<p class="Pcalibre"> Michael Grace'i Tommy, Jacinta ve Liam'ın yanında buldu.</p>
<p class="Pcalibre"> </p>
<p class="Pcalibre"> "Bilemezdi" dedi. "Maggie için özel bir elbise olduğunu."</p>
<p class="Pcalibre"> </p>
<p class="Pcalibre"> Kabul ettiler. Kitty bilemezdi.</p>
<p class="Pcalibre"> </p>
<p class="Pcalibre"> Grace, "Zaten onda çok farklı duruyor" dedi. Grace kendi giysisinden hiç memnun değildi, keşke Bayan Fine burada olsaydı. O, insanlara çok güzel fikir veriyordu. Bayan Fine o zamanlar, yazın başındaki o kısacık dönemde onlara ne iyi davranmıştı.</p>
<p class="Pcalibre"> </p>
<p class="Pcalibre"> Marian Johnson ısmarlama elbiseler giyse çok güzel görünür, demişti Bayan Fine. Hep giydiği uçuşan elbiseler yerine çok iyi kesimli, neredeyse erkeksi kıyafetler giymeliydi.</p>
<p class="Pcalibre"> </p>
<p class="Pcalibre"> Marian bugün lacivert beyaz bir takım, bluz ve Bayan Whe-lan'mkilere benzer kameo bir broşla pek şıktı. Avukat olduğu söylenen iri yan, derbeder bir adamla birlikteydi. Grace adamın Marian'la arkadaşlık ettiğini duymuştu. O yaşta insanın arkadaşı olur muydu hiç ?</p>
<p class="Pcalibre"> </p>
<p class="Pcalibre"> Bir an için yalnız kalan babasının yanına gitti.</p>
<p class="Pcalibre"> </p>
<p class="Pcalibre"> Hiç beklenmedik bir şekilde, "Bayan Fine'ı arıyor musun baba?" diye sordu.</p>
<p class="Pcalibre"> </p>
<p class="Pcalibre"> Patrick kolunu kızının omuzlarına doladı. "Böyle demen çok garip, şu anda tam da onu düşünüyordum. Bu akşam telefon edecek. Ya da ben onu arayacağım. Her neyse, bu iş bitince konuşacağız."</p>
<p class="Pcalibre"> </p>
<p class="Pcalibre"> "Demek hâlâ arkadaşsınız onunla?" Grace memnun olmuştu.</p>
<p class="Pcalibre"> </p>
<p class="Pcalibre"> "Ne yazık ki hayır, ama bu gece özel bir gece. Onunla bu gece konuşacağız ama sonra uzun bir süre bir daha konuşmayacağız."</p>
<p class="Pcalibre"> </p>
<p class="Pcalibre"> Jim Costello hiç durmadan dolaşıyordu. Bazı bardaklarda lekeler gördü. Bunlar bağınlıp çağınlmadan, birilerine yavaşça bir şeyler söylenip hemen hemen her seferinde "şu anda, lütfen" diye eklenerek halledildi.</p>
<p class="Pcalibre"> </p>
<p class="Pcalibre"> Değerli antikaların bulunduğu odalarda bekçiler olmasını sağladı ve davetlilerin kış bahçesine girip girmediklerini kontrol etti. Oraya yığılmış kolileri görünce hafifçe kaşlarını çattı.</p>
<p class="Pcalibre"> </p>
<p class="Pcalibre"> En üsttekinin içine baktı. Viskiydi.</p>
<p class="Pcalibre"> </p>
<p class="Pcalibre"> Herhalde O'Neill işi garantiye almayı düşünmüş olacaktı. Ülkede kimsenin içkisiz kalmamasında kararlıydı. Bu sabah birkaç kasa daha getirtmiş olmalıydı.</p>
<p class="Pcalibre"> </p>
<p class="Pcalibre"> En azından ayak altında değillerdi, kimse gelip buraya girecek değildi.</p>
<p class="Pcalibre"> </p>
<p class="Pcalibre"> "Dara nerede ?" Grace Michael'a sordu.</p>
<p class="Pcalibre"> </p>
<p class="Pcalibre"> "Bilmiyorum. Ben de onu arıyordum."</p>
<p class="Pcalibre"> </p>
<p class="Pcalibre"> Michael Dara'nın bir yerlerde ağlıyor olmasından korkuyordu.</p>
<p class="Pcalibre"> </p>
<p class="Pcalibre"> Grace, "Sence Kerry'nin Kitty'yle olmasına mı bozulmuştur ?" diye sordu.</p>
<p class="Pcalibre"> </p>
<p class="Pcalibre"> "Bilmiyorum. Sence Kerry Kitty'den hoşlanıyor mu ?"</p>
<p class="Pcalibre"> </p>
<p class="Pcalibre"> "Sanırım o yalnızca herkesle eğlenmek istiyor," dedi Grace.</p>
<p class="Pcalibre"> </p>
<p class="Pcalibre"> "Herkes öyle istemez mi ?"</p>
<p class="Pcalibre"> </p>
<p class="Pcalibre"> Michael Jim Costejlo geçerken Grace'in dönüp baktığını gördü. İçine bir hüzün çöktü. Herkesle eğlenmek. Evet, herhalde herkesin istediği buydu. En azından O'Neill'ler bunu istiyorlardı.</p>
<p class="Pcalibre"> </p>
<p class="Pcalibre"> Herkes çadırda toplanmış konuşmaları dinliyordu. Yetkililer konuşurken orkestra da susmuş, saygıyla dinliyorlardı. Hepsi birden Patrick O'Neill'in buraya dönüp anıtını inşa etmekteki cesaretini ve ileri görüşlülüğünü övdüler. Böylesi bir inanca daha çok ihtiyaç vardı. Bu otelde kalmaya gelen Amerikalıların da ataları gibi, İrlanda'da taş taş üstüne koyacakları günü özlemle bekliyorlardı. Büyük binada açık pencereden giren rüzgârın perdeleri dalgalandırdığını görecek pek kimse yoktu. Perdenin bir küllüğü devirdiğini de kimse görmedi. Küllükteki izmarit uzun süre halıyı için için yaktıktan sonra rüzgâr ateşi körükledi ve perdeler tutuştu. Rachel Fine'ın tam istenen dokuyu, rengi ve Fernscourt'a en uygun havayı bulmak için o kadar uğraştığı uzun mavi perdeler yanmaya başladı.</p>
<p class="Pcalibre"> </p>
<p class="Pcalibre"> Mutfaktaki personel çok uzakta, Jim Costello çadırda övgüleri dinliyordu. Thatch Bar'da hizmet edecek olan personel de konuşmalar biter bitmez yığılacak olan kalabalık için son hazırlıkları yapmakla meşguldüler. Mountfern'de bir bardak birayı büyük çadırda sunulan şampanyaya tercih etmeyecek tek bir kişi bile yoktu.</p>
<p class="Pcalibre"> </p>
<p class="Pcalibre"> Halıdaki korların alevlere dönüşüp rüzgârın etkisiyle kornişlere sıçradığını kimse görmedi. Büyük salon kapalı kapılar ardında için için yanmaya başladı.</p>
<p class="Pcalibre"> </p>
<p class="Pcalibre"> Kapı da yandığında alevler artık kontrolden çıkmıştı.</p>
<p class="Pcalibre"> </p>
<p class="Pcalibre"> Kerry Tommy Leonard'a "Dara'yı gördün mü?" diye sordu. "Sabahtan beri onu arıyorum."</p>
<p class="Pcalibre"> </p>
<p class="Pcalibre"> "Evet, görüyorum." Tommy hâlâ Kerry'nin koluna girmiş duran Kitty Daly'ye anlamlı anlamlı baktı.</p>
<p class="Pcalibre"> </p>
<p class="Pcalibre"> "Onu görürsen aradığımı söyle."</p>
<p class="Pcalibre"> </p>
<p class="Pcalibre"> "Tabiî" dedi Tommy. "Ona gözlerinin kör olduğunu ve elinde beyaz bir asayla sağa sola çarparak çaresizlik içinde onu bulmaya çalıştığını söylerim."</p>
<p class="Pcalibre"> </p>
<p class="Pcalibre"> Yangım önce Çavuş Sheehan gördü.</p>
<p class="Pcalibre"> </p>
<p class="Pcalibre"> Ilerki yıllarda bunu hep hatırlayacaktı. Sabah yaşanan üzüntüler, utanç ve kahkahalar yangını fark edip itfaiyeyi çağıran kahraman olmanın yanında hiç kalmıştı.</p>
<p class="Pcalibre"> </p>
<p class="Pcalibre"> Dumanlan görünce hiç zaman kaybetmedi. Jim Costello'yu çadırdan çekip aldı ve birlikte alevlere doğru koştular.</p>
<p class="Pcalibre"> </p>
<p class="Pcalibre"> Sonra yardım gelmesi için telefon edilsin diye bağırarak mutfağa yöneldiler. Bu aşamada özenle yerleştirilen yangın söndürücüler artık işe yaramazdı. Birkaç dakika içinde bir hortum takıldı ve çavuş tuvaletlerde ya da binanın herhangi bir yerinde birisi kalmışsa haber vermek için etraftaki en gür sesli adam olan Jim-bo Doyle'u çağırdı.</p>
<p class="Pcalibre"> </p>
<p class="Pcalibre"> Thatch Bar'daki personel boşaltılıp bir sıra oluşturularak elden ele su taşınmaya başlandı.</p>
<p class="Pcalibre"> </p>
<p class="Pcalibre"> Otomobillerin şoförleri, üç otobüs şoförü ve kentten gelen beş taksinin sürücüsü de sıraya katıldı.</p>
<p class="Pcalibre"> </p>
<p class="Pcalibre"> Çadırdaki insanlara haber vermeden önce ciddi bir yangın söndürme çalışması başlamıştı bile. Kimsenin hayatı tehlikede değildi; yangın söndürülemese bile herkes yaya köprüsünden Fern nehrinin karşısına geçebilirdi.</p>
<p class="Pcalibre"> </p>
<p class="Pcalibre"> Çavuş Sheehan yangını ilk gören olmuştu. Fernscourt'taki yangını yani.</p>
<p class="Pcalibre"> </p>
<p class="Pcalibre"> Papers Flynn ise dumanlan çok daha önce görmüştü.</p>
<p class="Pcalibre"> </p>
<p class="Pcalibre"> Hayat boyu hiçbir işe kanşmamak insanda iz bırakıyordu. Papers hiçbir zaman bir konuyu ilk açan olmamıştı; o başlatan değil, tepki veren olurdu hep. İnsan ancak başkalannm işine burnunu sokarsa başı belaya girerdi.</p>
<p class="Pcalibre"> </p>
<p class="Pcalibre"> Ryan'lann bannın önünde, güneşte otururken yan pencerelerin birinden çıkan dumanları gördü. Papers uzun süre hiç ses çıkarmadan seyretti.</p>
<p class="Pcalibre"> </p>
<p class="Pcalibre"> Mary Donnelly Bayan Ryan'ın kızıyla eve girmişti. Başı hep dertte olan o oğlan ve o güzel köpek de gelmişti. Papers Leopold'ü hep beğenir ve güzel bir hayvan olduğunu düşünürdü.</p>
<p class="Pcalibre"> </p>
<p class="Pcalibre"> Duman için bir şey söyleyip söylememesi gerektiğini düşündü, ama bir ömrün alışkanlığı onu engelledi.</p>
<p class="Pcalibre"> </p>
<p class="Pcalibre"> Eddie çıkıp yanına geldi.</p>
<p class="Pcalibre"> </p>
<p class="Pcalibre"> "istesem yine giderim" dedi.</p>
<p class="Pcalibre"> </p>
<p class="Pcalibre"> "Tabiî gidersin."</p>
<p class="Pcalibre"> </p>
<p class="Pcalibre"> "Kovalanmış filan değilim."</p>
<p class="Pcalibre"> </p>
<p class="Pcalibre"> "Hayır, hayır, olamaz."</p>
<p class="Pcalibre"> </p>
<p class="Pcalibre"> "Genelde olur ama, bu kez değil."</p>
<p class="Pcalibre"> </p>
<p class="Pcalibre"> Papers başıyla onayladı.</p>
<p class="Pcalibre"> </p>
<p class="Pcalibre"> "Anneme bunu iyice anlatmam gerekecek. Kendi isteğimle geldim. Annemin orada sandalyesinde oturup kovulduğumu düşünmesini istemem."</p>
<p class="Pcalibre"> </p>
<p class="Pcalibre"> Tekerlekli sandalyesinde oturan Bayan Ryan'dan söz edilmesi Papers'ı harekete geçirdi. Ya yangın çıkmışsa ve Bayan Ryan ka-çamazsa?</p>
<p class="Pcalibre"> </p>
<p class="Pcalibre"> Eddie'ye, "Sence o duman mı?" diye sordu.</p>
<p class="Pcalibre"> </p>
<p class="Pcalibre"> Eddie gözlerini kısıp baktı. "Evet, öyle."</p>
<p class="Pcalibre"> </p>
<p class="Pcalibre"> Bara koştu. Mary ile Dara tam çıkıyorlardı.</p>
<p class="Pcalibre"> </p>
<p class="Pcalibre"> "Ben geri dönüyorum Eddie. Sen bilirsin ama belki de burada kalmayı tercih edersin" dedi Dara. Çok ciddi görünüyordu. Münakaşa eder, ya da emir verir gibi değildi.</p>
<p class="Pcalibre"> </p>
<p class="Pcalibre"> "Duman çıkıyor" diye bağırdı Eddie.</p>
<p class="Pcalibre"> </p>
<p class="Pcalibre"> Dara ona aldırmadı.</p>
<p class="Pcalibre"> </p>
<p class="Pcalibre"> "Mary annemle babamın bu elbiseye bir servet ödediklerini ve oraya dönüp onlar için bunu değerlendirmem gerektiğini söyledi. İçimden gelmese de."</p>
<p class="Pcalibre"> </p>
<p class="Pcalibre"> Eddie, "Sanınm otel yanıyor" dedi.</p>
<p class="Pcalibre"> </p>
<p class="Pcalibre"> Bu kez dikkatlerini çekmeyi başardı.</p>
<p class="Pcalibre"> </p>
<p class="Pcalibre"> O sırada Çavuş Sheehan'la Jim Costello'nun koşabildikleri kadar hızlı koşarak gittikleri görüldü. Eddie haklıydı, otel yanıyordu kesinlikle.</p>
<p class="Pcalibre"> </p>
<p class="Pcalibre"> Patrick'in konuşması neredeyse bitmişti. Teşekkür edilmesi gereken herkese teşekkür etmiş, ama sıkıcı olmamıştı. Ona yardımcı olan yetkililer hepsi cömert teşekküründen pay aldıklarını hissetmişler, Mountfern halkı da kalabalıkta bakınırken bakışları rastladıkça teker teker takdir edildiklerini düşünmüşlerdi. Herkesin onun için ne anlam ifade ettiklerini bildiğini söylemişti, insan-</p>
<p class="Pcalibre"> </p>
<p class="Pcalibre"> lar olmasa eve dönüşün hiçbir anlamı olmazdı. Binalar birer semboldü, ama özünde insanlar vardı.</p>
<p class="Pcalibre"> </p>
<p class="Pcalibre"> Ailesinin de onun için çok önemli olduğunu, ama bir bakıma dostlardan oluşan çok daha büyük ve geniş bir aile bulduğunu söylemişti.</p>
<p class="Pcalibre"> </p>
<p class="Pcalibre"> Tam bu yeni ailesini Thatch Bar'a davet edip sözlerine son verecekken bir çığlık koptu. Fernscourt'un yandığını ve hemen bir şey yapılmazsa kül olacağını haykıran korkunç bir sesti bu.</p>
<p class="Pcalibre"> </p>
<p class="Pcalibre"> İnsanları çadırdan çıkarmaya başladılar.</p>
<p class="Pcalibre"> </p>
<p class="Pcalibre"> "Köprüden geçin" diye bağınşıldı, ama kimse gitmek istemiyordu. Gruplar halinde durup alevlerin pencerelerden salona sıçramasını ve piyano barının daracık pencerelerinden fışkırmasını seyrediyorlardı. Elden ele kova geçiren insanlar dizisi ağır hareket ediyordu. Hortumdan sanki hiç su gelmiyordu.</p>
<p class="Pcalibre"> </p>
<p class="Pcalibre"> Erkekler ceketlerim fırlatıp mücadeleye koştular. Emirler verildi ve karşı çıkıldı. Muhafızlar kovalarla nehirden su çekmeye başladılar. Herkes herkese itfaiyenin yolda olduğunu söylüyordu.</p>
<p class="Pcalibre"> </p>
<p class="Pcalibre"> "Birisi yine arasın ve ellerindeki her şeyi göndermelerini söylesin" dedi Martin White.</p>
<p class="Pcalibre"> </p>
<p class="Pcalibre"> Sonra Kate Ryan'ın yanına gitti. "Eve dönüyorsun hemen. Bu bir emirdir."</p>
<p class="Pcalibre"> </p>
<p class="Pcalibre"> "Çocuklar" dedi Kate.</p>
<p class="Pcalibre"> </p>
<p class="Pcalibre"> "Onlar da gelirler. Haydi Kate. Seni eve götürüyorum." John sandalyeyi hızla köprüye sürdü.</p>
<p class="Pcalibre"> </p>
<p class="Pcalibre"> Bayan Daly yollarını kesti. "İnsanlara dua ettirmeliyiz" dedi. "Şimdi yapmamız gereken budur. Artık anlamamız gerek."</p>
<p class="Pcalibre"> </p>
<p class="Pcalibre"> John, "Siz bunu yıllardır biliyorsunuz Bayan Daly," dedi. "Şimdi lütfen geçebilir miyiz, Kate'i bir an önce götürüp, gelip yangınla mücadeleye katılmak istiyorum."</p>
<p class="Pcalibre"> </p>
<p class="Pcalibre"> Kadın elleri hâlâ birbirine kenetli, yana çekildi.</p>
<p class="Pcalibre"> </p>
<p class="Pcalibre"> Bara gelirlerken Kate ciddi ciddi, "Haklı olabilir" dedi.</p>
<p class="Pcalibre"> </p>
<p class="Pcalibre"> Dara her nedense bir fotoğraftaki gibi, çok resmi göründüklerini düşündü. Ayakta bir adam ve oturan bir kadın, ikisi de bir şeye bakıyorlardı. İnanılması çok güç olan bir şeye.</p>
<p class="Pcalibre"> </p>
<p class="Pcalibre"> Kate elini omuzuna götürüp John'un elinin üstüne koydu.</p>
<p class="Pcalibre"> </p>
<p class="Pcalibre"> "Tanrı adına, nasıl başlamış?" diye sordu.</p>
<p class="Pcalibre"> </p>
<p class="Pcalibre"> "Geçer" diye onu yatıştırdı John. "Bak, azaldı bile. Kontrol altına aldılar."</p>
<p class="Pcalibre"> </p>
<p class="Pcalibre"> Dara gelip yanlarında durdu.</p>
<p class="Pcalibre"> </p>
<p class="Pcalibre"> Kate, "Eddie nerede ?" diye sordu.</p>
<p class="Pcalibre"> </p>
<p class="Pcalibre"> "Burada. İşte Declan da köprüden geçiyor."</p>
<p class="Pcalibre"> </p>
<p class="Pcalibre"> Eddie annesinin yanına geldi. "Başladığında burada Dara, Mary ve Papers'la konuşuyordum. Benim hiçbir ilgim yok anne" diye söze başladı.</p>
<p class="Pcalibre"> </p>
<p class="Pcalibre"> Kate ona sarıldı. Yüzünü saçlarına gömüp, "tabiî ki yok Eddie, sevgili Eddie" dedi.</p>
<p class="Pcalibre"> </p>
<p class="Pcalibre"> Eddie geri çekilip ona baktı. Daha önce hayatta hiç kimse ona sevgili Eddie dememişti.</p>
<p class="Pcalibre"> </p>
<p class="Pcalibre"> "Aslında ilk gören bendim" dedi.</p>
<p class="Pcalibre"> </p>
<p class="Pcalibre"> "Tabiî ki sendin." Kate oğlunun elini sıkı sıkı tutuyordu. Gözlerinde yaşlar vardı.</p>
<p class="Pcalibre"> </p>
<p class="Pcalibre"> Michael köprüde Declan'a yetişti.</p>
<p class="Pcalibre"> </p>
<p class="Pcalibre"> "Haydi gel, annem hepimizin güvende olduğunu bilmek ister" dedi.</p>
<p class="Pcalibre"> </p>
<p class="Pcalibre"> John, "Artık herkes burada olduğuna göre ben geri gidiyorum" dedi.</p>
<p class="Pcalibre"> </p>
<p class="Pcalibre"> Mary, "Tezgâhın arkasındaki şu kapıdan geçin" dedi.</p>
<p class="Pcalibre"> </p>
<p class="Pcalibre"> "Karşıda otel yanarken ben içki satamam. Yardım etmem gerek."</p>
<p class="Pcalibre"> </p>
<p class="Pcalibre"> "Orada oflayıp puflayıp itfaiye araçlarını çalıştıran pek çok güçlü kuvvetli adam yok mu ? İnsanlar sinirlerini sakinleştirmek için içki içmek isterler. Siz bar sahibisiniz, içki satmak göreviniz."</p>
<p class="Pcalibre"> </p>
<p class="Pcalibre"> Ryan ailesi hep birlikte gülümsediler. Aynı gülümseme. John banna girdi.</p>
<p class="Pcalibre"> </p>
<p class="Pcalibre"> Patrick O'Neill de hemen harekete geçmişti.</p>
<p class="Pcalibre"> </p>
<p class="Pcalibre"> Bu korkunç ve beklenmedik olay karşısında donup kalmamıştı. Tıpkı Jim Costello gibi, o da aciz ve güçsüz olanları görüp harekete geçiriyordu.</p>
<p class="Pcalibre"> </p>
<p class="Pcalibre"> "Albay Harris, sizden rahibi o taraftan götürmenizi rica edebilir miyim, çok teşekkür ederim. Liam, Bayan Daly için bir sandalye bulabilirsen çok iyi olur. Dua etmek istiyor, ama sanırım oturarak da yapabilir. Jimbo, sen şoförleri götür ve araçlannı yoldan çeksinler."</p>
<p class="Pcalibre"> </p>
<p class="Pcalibre"> En büyük hayali gözlerinin önünde yanıp giderken bir yandan da insanlara her şeyin kontrol altında olduğunu, itfaiyecilerin geldiğini ve birazdan her şeyin düzene gireceğini söylüyor, onları teskin ediyordu.</p>
<p class="Pcalibre"> </p>
<p class="Pcalibre"> Carrie gözyaşları içinde duruyordu. Ayaklar altında çiğnenip ezilmiş hasır şapkasını biraz rahatlamak için tekrar başına takmıştı.</p>
<p class="Pcalibre"> </p>
<p class="Pcalibre"> "Üzülme Carrie" dedi Patrick. "Bu akşam hep beraber Thatch Bar'a gidip bu olanlara güleceğiz."</p>
<p class="Pcalibre"> </p>
<p class="Pcalibre"> îşte o anda Thatch Bar'ın damının da tutuştuğunu gördü.</p>
<p class="Pcalibre"> </p>
<p class="Pcalibre"> Kerry de herkes gibi su taşıyan sırada çalışıyordu. Yanında Tommy Leonard ile Jack Coyne elden ele kovaları geçiriyorlardı.</p>
<p class="Pcalibre"> </p>
<p class="Pcalibre"> Hortum barın saman kaplı çatısına götürülmüştü. îlk yangını ancak insan gücüyle kontrol altına almaya çalışıyorlardı.</p>
<p class="Pcalibre"> </p>
<p class="Pcalibre"> Kerry kovalan elinden bırakıp, "Aman Tanrım" dedi.</p>
<p class="Pcalibre"> </p>
<p class="Pcalibre"> "Kerry?" Yanındakiler endişeyle baktılar.</p>
<p class="Pcalibre"> </p>
<p class="Pcalibre"> Kerry "Aman Tanrım!" diye haykırdı. "Geri çekilin. Costello, onları geri çevir, herkesi uzaklaştır oradan, uzaklaştır. Geri çekilin."</p>
<p class="Pcalibre"> </p>
<p class="Pcalibre"> Kendini kaybettiğini sandılar. Onu yollarından itip yangınla mücadele çabalarına devam ettiler.</p>
<p class="Pcalibre"> </p>
<p class="Pcalibre"> Durup alınlarını siliyor ve anayola bakıyor, itfaiye araçlarının iç rahatlatacak sirenlerini bekliyorlardı.</p>
<p class="Pcalibre"> </p>
<p class="Pcalibre"> Ama kasaba çok uzaktı.</p>
<p class="Pcalibre"> </p>
<p class="Pcalibre"> Jim Costello Kerry'nin halinden hoşlanmadı.</p>
<p class="Pcalibre"> </p>
<p class="Pcalibre"> İtaat edilmesine alışkın, soğukkanlı sesiyle "Birisi O'Neill'in oğlunu buradan uzaklaştırsın" diye seslendi.</p>
<p class="Pcalibre"> </p>
<p class="Pcalibre"> Ama Kerry merdivenlere koşmuştu.</p>
<p class="Pcalibre"> </p>
<p class="Pcalibre"> "Silahlar var" diye bağırdı. "Silahlar ve cephane! Bütün bina havaya uçacak!"</p>
<p class="Pcalibre"> </p>
<p class="Pcalibre"> "Ona aldırmayın."</p>
<p class="Pcalibre"> </p>
<p class="Pcalibre"> "Kontrol altına aldık, kazanıyoruz, yendik."</p>
<p class="Pcalibre"> </p>
<p class="Pcalibre"> Çevresinde kriz geçirdiğini sanan insanların yatıştırıcı seslerini duyuyordu.</p>
<p class="Pcalibre"> </p>
<p class="Pcalibre"> "Yalvarıyorum Costello." Kerry Jim'in koluna yapışmıştı. "Kış bahçesinde!"</p>
<p class="Pcalibre"> </p>
<p class="Pcalibre"> Jim kolileri hatırladı. Koli ve sandıkları.</p>
<p class="Pcalibre"> </p>
<p class="Pcalibre"> "Onlar viski, seni çılgın" dedi.</p>
<p class="Pcalibre"> </p>
<p class="Pcalibre"> "Üsttekiler öyle. Diğerleri cephane."</p>
<p class="Pcalibre"> </p>
<p class="Pcalibre"> Barda olanlar anlam veremiyorlardı: Neden herkes birden nehre doğru koşmaya başlamıştı?</p>
<p class="Pcalibre"> </p>
<p class="Pcalibre"> Önce insanlar karşı çıktılar. Ne oluyordu, kazanıyorlardı, yangın kontrol altına alınmıştı. Ne olduğunu duyunca koşmaya başladılar. Birbirlerine yardım ediyor, panik içinde dönüp arkalarına bakıyorlardı.</p>
<p class="Pcalibre"> </p>
<p class="Pcalibre"> Yangınla mücadeleyi bırakma çığlıkları yükseldiğinde Grace Michael'ı arıyordu. Otelde patlamak üzere olan bir şey vardı.</p>
<p class="Pcalibre"> </p>
<p class="Pcalibre"> Deli gibi bakındı, ama Michael'ı göremedi.</p>
<p class="Pcalibre"> </p>
<p class="Pcalibre"> Patrick diğerlerini yaya köprüsüne doğru yönlendirirken Jim Costello'ya "Grace'i karşıya geçir" diye seslendi.</p>
<p class="Pcalibre"> </p>
<p class="Pcalibre"> "Haydi Grace." Jim birkaç metre onunla koştu, sonra onu defnelerin orada bıraktı. Kız duraklayınca "Devam et!" diye bağırdı.</p>
<p class="Pcalibre"> </p>
<p class="Pcalibre"> "Yalnız olmak istemiyorum..."</p>
<p class="Pcalibre"> </p>
<p class="Pcalibre"> "Yalnız değilsin, aptal. Bak, bütün arkadaşların barın orada."</p>
<p class="Pcalibre"> </p>
<p class="Pcalibre"> "Michael bensiz mi gitmiş?" Grace'in dudakları titriyordu.</p>
<p class="Pcalibre"> </p>
<p class="Pcalibre"> "Haydi, lütfen, Grace. Bu benim işim, seni karşıya geçirmek. Lütfen, git haydi."</p>
<p class="Pcalibre"> </p>
<p class="Pcalibre"> "Ya sen?"</p>
<p class="Pcalibre"> </p>
<p class="Pcalibre"> "Seni sonra görürüm. Gelip seni arayacağım."</p>
<p class="Pcalibre"> </p>
<p class="Pcalibre"> "Söz mü?"</p>
<p class="Pcalibre"> </p>
<p class="Pcalibre"> Costello omuzunun üstünden "Söz veriyorum" diye bağırdı ve Kerry O'Neill'i alevlerden uzak tutmaya çalışan kalabalığa yardıma koştu.</p>
<p class="Pcalibre"> </p>
<p class="Pcalibre"> Oğlan delirmiş gibiydi.</p>
<p class="Pcalibre"> </p>
<p class="Pcalibre"> "Oraya ben koydum, benim çıkarmam gerek."</p>
<p class="Pcalibre"> </p>
<p class="Pcalibre"> Jim Costello Patrick O'Neill'in yanında durduğunu hissetti.</p>
<p class="Pcalibre"> </p>
<p class="Pcalibre"> Patrick, "Orada ne var Kerry?" diye sordu.</p>
<p class="Pcalibre"> </p>
<p class="Pcalibre"> "Bilmiyorum. Silahlar, bir tür cephane."</p>
<p class="Pcalibre"> </p>
<p class="Pcalibre"> "Ne tür?"</p>
<p class="Pcalibre"> </p>
<p class="Pcalibre"> "Bilmiyorum dedim."</p>
<p class="Pcalibre"> </p>
<p class="Pcalibre"> "Patlayacak mıydı?" Jim Patrick'e saygıyla baktı.</p>
<p class="Pcalibre"> </p>
<p class="Pcalibre"> "Hayır baba, orada olmaması gerekiyordu, McCann'm dostlarının."</p>
<p class="Pcalibre"> </p>
<p class="Pcalibre"> "Sen ne yapmaya çalışıyordun?"</p>
<p class="Pcalibre"> </p>
<p class="Pcalibre"> "Onlar gelip alana dek tünelde saklıyordum."</p>
<p class="Pcalibre"> </p>
<p class="Pcalibre"> Seamus Sheehan ve Dr. White yanlarına gelmişti.</p>
<p class="Pcalibre"> </p>
<p class="Pcalibre"> Çavuş konuştu: "Dinamit mi?"</p>
<p class="Pcalibre"> </p>
<p class="Pcalibre"> "Bilmiyorum, diyorum size. Dinamitin neye benzediğini nereden bileyim?"</p>
<p class="Pcalibre"> </p>
<p class="Pcalibre"> Çavuşun sesi sakindi: "Yanında detonatörler de var mıydı?"</p>
<p class="Pcalibre"> </p>
<p class="Pcalibre"> Beş adam, hiçbiri sinirlenmeden, bağınp çağırmadan, olası bir cehennemin yanı başında duruyorlardı.</p>
<p class="Pcalibre"> </p>
<p class="Pcalibre"> "Neye benzer?" Kerry artık acınacak haldeydi.</p>
<p class="Pcalibre"> </p>
<p class="Pcalibre"> "Ayrı kaplar, kutular var mıydı?"</p>
<p class="Pcalibre"> </p>
<p class="Pcalibre"> "Evet. Evet, sanırım."</p>
<p class="Pcalibre"> </p>
<p class="Pcalibre"> "Ve sen hepsini bir araya koydun. Orada mı?" Çavuş yanan binayı işaret etti.</p>
<p class="Pcalibre"> </p>
<p class="Pcalibre"> "Evet. Bakmadım. Zamanım yoktu."</p>
<p class="Pcalibre"> </p>
<p class="Pcalibre"> Çavuş Sheehan "En iyisi hiç riske girmemek" dedi ve oradan uzaklaşmak üzere döndüler.</p>
<p class="Pcalibre"> </p>
<p class="Pcalibre"> "Yola çıkıp itfaiyecilere haber vereyim." Jim Costello hızlı düşünüyordu.</p>
<p class="Pcalibre"> </p>
<p class="Pcalibre"> Patrick, "Şoförleri, otobüslerdekileri uzaklaştırın" diye seslendi.</p>
<p class="Pcalibre"> </p>
<p class="Pcalibre"> Yaya köprüsüne doğru yürüyüp uzaklaşırken ne oğluna, ne doktora, ne otelinin müdürüne, ne de çavuşa bakmadı.</p>
<p class="Pcalibre"> </p>
<p class="Pcalibre"> Kerry, "Baba... baba, kış bahçesindeler, yangın henüz oraya ulaşmadı, onları oradan çıkartabiliriz" diye bağırdı.</p>
<p class="Pcalibre"> </p>
<p class="Pcalibre"> Seamus Sheehan başını salladı. "Çok sıcak. Alevler ulaşmasa da her an patlayabilirler."</p>
<p class="Pcalibre"> </p>
<p class="Pcalibre"> Kerry ellerinden kurtulup binaya doğru koştu.</p>
<p class="Pcalibre"> </p>
<p class="Pcalibre"> Çavuş peşinden koşmaya davrandı. Jim Costello yolun yansında, garajlara yaklaşmıştı.</p>
<p class="Pcalibre"> </p>
<p class="Pcalibre"> Martin White, "Onu kurtarırken ölme Sheehan" dedi. "Bırak gitsin. Onları oraya o koymuş, ne olacaksa olsun."</p>
<p class="Pcalibre"> </p>
<p class="Pcalibre"> Patlamadan beş saniye kadar önce itfaiye araçlarının sirenlerini duydular.</p>
<p class="Pcalibre"> </p>
<p class="Pcalibre"> Sandıkları kadar büyük bir patlama olmadı. Ama Fernscourt'un arka tarafı tamamen havaya uçtu ve alevler öyle canlandı ki, artık itfaiye araçları binanın dibine bile gelse söndüremezlerdi.</p>
<p class="Pcalibre"> </p>
<p class="Pcalibre"> Başka patlama olup olmayacağını kimse bilemiyordu. Yaklaşmak intihar demekti. Kerry'ye ne olduğunu da bilemiyorlardı.</p>
<p class="Pcalibre"> </p>
<p class="Pcalibre"> Köprüden seyrederlerken her şey ağır çekim gibiydi. Ellerini ağızlarına kapatmış çığlıklarını bastınyor, fonda bir tek Bayan Daly'nin tekdüze dua sesi duyuluyordu.</p>
<p class="Pcalibre"> </p>
<p class="Pcalibre"> Sonra Patrick O'NeüTin ağır ağır Fernscourt'un merdivenlerinden çıktığını gördüler.</p>
<p class="Pcalibre"> </p>
<p class="Pcalibre"> Birkaç saniyeydi belki, ama sanki zaman durdu ve sonunda Kerry'yi de sürükleyerek çıktı.</p>
<p class="Pcalibre"> </p>
<p class="Pcalibre"> Kerry ellerini yüzüne kapatmış, yürüyordu.</p>
<p class="Pcalibre"> </p>
<p class="Pcalibre"> Kalabalık Martin White'ın ceketini çıkartıp Kerry'nin omuzlarına koyduğunu gördü. Doktor Kerry'nin ellerini yüzünden çektiğinde olanları göremiyorlardı ama, Patrick'le Çavuş Sheehan'ın acı içinde başlannı çevirdiklerini gördüler.</p>
<p class="Pcalibre"> </p>
<p class="Pcalibre"> Yangının kendi kendini tüketmesini beklediler. Manzara çıplak ve korkunçtu. Thatch Bar birkaç yanık saman yığını dışında iskelete dönmüştü.</p>
<p class="Pcalibre"> </p>
<p class="Pcalibre"> Patrick'e hayatta kimsenin içip de sağ kalmadığı boyda bir brendi verildi. Otelinin girişinin olması gereken noktada duruyordu.</p>
<p class="Pcalibre"> </p>
<p class="Pcalibre"> Eğer her şey farklı olsaydı.</p>
<p class="Pcalibre"> </p>
<p class="Pcalibre"> Eğer Kate Ryan o gün kaza geçirmeseydi.</p>
<p class="Pcalibre"> </p>
<p class="Pcalibre"> Eğer her şey çok farklı olsaydı.</p>
<p class="Pcalibre"> </p>
<p class="Pcalibre"> Otelin girişinin nerede olması gerektiğini görecek kadar zeki olan oğlunun zekâsı başka hiçbir şeye yetmemişti. Şimdi bir ambulansla kente doğru yol alıyordu.</p>
<p class="Pcalibre"> </p>
<p class="Pcalibre"> Patrick her taraftan teselli ve teşvik sözcükleri duyuyordu. Otel yeniden yapılırdı.</p>
<p class="Pcalibre"> </p>
<p class="Pcalibre"> Sigorta her şeyi karşılardı, kimsenin yaralanıp ölmemiş olması bir mucize değil miydi ?</p>
<p class="Pcalibre"> </p>
<p class="Pcalibre"> Koluna yapıştılar. Konuşamayacak kadar duygusallaşmış olan insanlar gelip onu kucakladılar.</p>
<p class="Pcalibre"> </p>
<p class="Pcalibre"> Çevresinde insanlar birbirlerini buluyor, birbirlerini kaybetmemiş olmalarına seviniyorlardı.</p>
<p class="Pcalibre"> </p>
<p class="Pcalibre"> Jimbo'nun üstüne "Ryan's Shamrock Cafe" yazan yeşil bir masa örtüsüyle Carrie'nin gözyaşlarını sildiğini gördü.</p>
<p class="Pcalibre"> </p>
<p class="Pcalibre"> Kendisinden ve bütün O'Neill'lerden hep nefret etmiş olan avukat Slattery ceketini çıkartıp titreyen Grace'in omuzlanna koyduğunu gördü. Ceket kızın üstünde kocaman duruyor ve o aptal pembe beyaz elbisesini örtüyordu.</p>
<p class="Pcalibre"> </p>
<p class="Pcalibre"> Slattery ona bir fincan kahve getirmiş, sakinleştirici sözler söylüyordu.</p>
<p class="Pcalibre"> </p>
<p class="Pcalibre"> Sheila Whelan tabiî Patrick'in yanına gelmişti. Onun teskin edici sözlerden başka bir şeyler söylemek istediğini biliyordu.</p>
<p class="Pcalibre"> </p>
<p class="Pcalibre"> "Tannm, Sheila, insanlann başına açtığım belaya bak," dedi. "Şu ziyana ve acılara bak."</p>
<p class="Pcalibre"> </p>
<p class="Pcalibre"> "Sen yapmadın Patrick. Kendi başına oldu."</p>
<p class="Pcalibre"> </p>
<p class="Pcalibre"> "Tannm, eğer ben yapmadıysam kim yaptı peki ?"</p>
<p class="Pcalibre"> </p>
<p class="Pcalibre"> "Benim yaptığımı söyleyebilirsin. Seamus Sheehan'a tünelden ben söz ettim."</p>
<p class="Pcalibre"> </p>
<p class="Pcalibre"> Patrick, "Tann adına, o çeteyle ne işi olabilirdi ?" diye sordu.</p>
<p class="Pcalibre"> </p>
<p class="Pcalibre"> "Seamus onlara borcu olduğunu duymuş." Sheila sakin sakin konuşuyordu.</p>
<p class="Pcalibre"> </p>
<p class="Pcalibre"> "Evet. Ona ben vermedim." Patrick mahvolmuş oteline bakarken içi cız etti. "Herhalde bir yerden alması gerekiyordu. Tannm, ödememiz gereken bedeli bilseydim."</p>
<p class="Pcalibre"> </p>
<p class="Pcalibre"> Sheila, "Bir yerde dur demen gerekiyordu," diye teselli etti</p>
<p class="Pcalibre"> </p>
<p class="Pcalibre"> onu. "Hayatı boyu her şeyinin parasını ödeyemezdin. Bu, babanın hayatı boyu sizin hiçbir şeyinizin parasını ödememesinden de beter olurdu."</p>
<p class="Pcalibre"> </p>
<p class="Pcalibre"> "Oh Tanrım, Rachel'a nasıl söyleyeceğim ?"</p>
<p class="Pcalibre"> </p>
<p class="Pcalibre"> Güneş irlanda'nın en güzel otelinin tüten kalıntılarına vuruyordu. Gerçekleşen bir uluslararası işbirliği rüyası olarak tanımlanan binadan kalanları aydınlatıyordu.</p>
<p class="Pcalibre"> </p>
<p class="Pcalibre"> Gruplar halinde durup olanları, nedenleri ve olası sonuçları düşündüler</p>
<p class="Pcalibre"> </p>
<p class="Pcalibre"> Her zamanki gibi, orası Mountfern olduğundan, konuşan insan sayısı kadar kuram üretilmişti.</p>
<p class="Pcalibre"> </p>
<p class="Pcalibre"> Elektrik donanımı hatalıydı, bacalar hiç doğru yapılmamıştı. Bir sigaraydı, VlP'lerden birine suikast çabasıydı. Tüplü ocaktan ya da çöplerin yakıldığı ateşten çıkmıştı.</p>
<p class="Pcalibre"> </p>
<p class="Pcalibre"> Patrick'in oteli hemen yeniden yapacağını, baharda açılacağını söylediler. Grange'ı devralıp konuklarını oraya yerleştirecek, bu gece gidip bir daha asla dönmeyecekti. O sırada dam çöktü.</p>
<p class="Pcalibre"> </p>
<p class="Pcalibre"> Bir dizi çatırtının ardından keresteler çöküp bazı duvarları yıktı ve en tepedeki kayrak taşları döküldü.</p>
<p class="Pcalibre"> </p>
<p class="Pcalibre"> Sanki son nokta konmuş gibiydi.</p>
<p class="Pcalibre"> </p>
<p class="Pcalibre"> Dam çökerken Mountfern ahalisi hep bir ağızdan bağırdılar. Çok şaşırtıcı bir sesti. Aynı anda, bütün gırtlaklardan birden çıkmıştı.</p>
<p class="Pcalibre"> </p>
<p class="Pcalibre"> Ne bir zafer çığlığı, ne de büyük bir pişmanlık hayıflanması değildi.</p>
<p class="Pcalibre"> </p>
<p class="Pcalibre"> Bir kükremeydi yalnızca.</p>
<p class="Pcalibre"> </p>
<p class="Pcalibre"> Birdenbire Patrick'in gözleri doldu. Bu insanları hiç arılamıyordu.</p>
<p class="Pcalibre"> </p>
<p class="Pcalibre"> 1922'de evi yakarken tezahürat yapan Jack Leonard ile Tom Daly'yi gördü. Brian Doyle onların harabeler yıkılırken de tezahürat yaptıklarını söylemişti. Bugün yine bağrışıyorlardı.</p>
<p class="Pcalibre"> </p>
<p class="Pcalibre"> Buranın onun yeri, bu insanların onun halkı olduğunu nasıl düşünmüştü ? O sesi neden çıkardıklarını anlayamıyordu bile.</p>
<p class="Pcalibre"> </p>
<p class="Pcalibre"> İkizler yan yana duruyorlardı. Çok yakındılar.</p>
<p class="Pcalibre"> </p>
<p class="Pcalibre"> Birbirlerine değiniyorlardı ama aralarına bir kaâğıt bile giremezdi. Tommy Leonard o yakınlıklarını kıskandı. Onun öyle kimsesi; ne olursa olsun yanında olacak birisi yoktu.</p>
<p class="Pcalibre"> </p>
<p class="Pcalibre"> Kendini bildi bileli onlar öyleydiler. Belki bu yaz o kadar değil, ama eskiden beri ikisi de en iyi arkadaşlarıydılar o zamanlar. O</p>
<p class="Pcalibre"> </p>
<p class="Pcalibre"> Dara'yı sevmeye başlamadan önce. Hemen yanlarındaydı, ama söyleyecek hiçbir şey gelmiyordu aklına. Kendi kendine, gerçekten gitgide Eddie Ryan'a benzediğini düşündü. Korkunç bir kaderdi.</p>
<p class="Pcalibre"> </p>
<p class="Pcalibre"> Kerry O'Neill'in yerinde olsa ne söylemesi gerektiğini bilirdi. Tam da ihtiyaç duydukları söz ya da hareket olurdu o.</p>
<p class="Pcalibre"> </p>
<p class="Pcalibre"> "En azından birbirimiz varız" dedi. "Başka her şey değişti veya gitti, ama biz şu veya bu şekilde hep beraber olacağız, değil mi?"</p>
<p class="Pcalibre"> </p>
<p class="Pcalibre"> Dara'nın gözleri doldu.</p>
<p class="Pcalibre"> </p>
<p class="Pcalibre"> "Aşktan filan söz etmiyorum, arkadaş olarak. Öyle değil mi ?"</p>
<p class="Pcalibre"> </p>
<p class="Pcalibre"> Tommy bir ona, bir diğerine baktı. Yanlış anlaşılmak istemiyordu. Ukalalık ettiği sanılmasındı.</p>
<p class="Pcalibre"> </p>
<p class="Pcalibre"> Dara elini yüzüne götürdü. Gözyaşlarını silmeye çalışmadı bile.</p>
<p class="Pcalibre"> </p>
<p class="Pcalibre"> "Sen olmasan ne yapardım bilmem, Tommy Leonard" dedi.</p>
<p class="Pcalibre"> </p>
<p class="Pcalibre"> Tommy inanmakta güçlük çekse de, tekrar tekrar düşündükçe Dara'nın bu sözlerinde ciddi olduğunu anladı.</p>
<p class="Pcalibre"> </p>
<p class="Pcalibre"> Mary içkileri verirken Sheila da ona yardım etmek için barın arkasına geçmişti.</p>
<p class="Pcalibre"> </p>
<p class="Pcalibre"> Yüzü Jimbo'nun sevinci ve gururla parlayan Carrie elinde artık Amerikalı turistlere hiçbir zaman sunmayacakları sandviçler ve karbonatlı ekmeklerle koşturup duruyordu.</p>
<p class="Pcalibre"> </p>
<p class="Pcalibre"> Brian Doyle Peggy'nin sonunda açılışa gelmediğine memnun olduğunu söylüyordu, çünkü o a)çok asabiydi ve b)gündemdeki tüm bu düğünlerden kötü etkilenebilirdi. Doğal bekârlardan ikisi, Jimbo Doyle ile Jack Coyne evleniyorlardı.</p>
<p class="Pcalibre"> </p>
<p class="Pcalibre"> Brian oteli yeniden inşa etme işini kimin alacağını tartışmanın günah olacağını, ama daha birinci gününden beri bir işkence olduğunu ve en kötü düşmanına bile dilemeyeceğini söyledi.</p>
<p class="Pcalibre"> </p>
<p class="Pcalibre"> Kate yan bahçede John'la oturuyordu.</p>
<p class="Pcalibre"> </p>
<p class="Pcalibre"> Aralarında hiçbir sözcük konuşulmuyordu.</p>
<p class="Pcalibre"> </p>
<p class="Pcalibre"> Ona haberi en doğal biçimde vermişti.</p>
<p class="Pcalibre"> </p>
<p class="Pcalibre"> John başını ellerinin arasına alıp oturmuş, olan bitene hayıflanıyordu.</p>
<p class="Pcalibre"> </p>
<p class="Pcalibre"> "Yorgunum Kate. Yorgun ve çok üzgünüm. Burası başından beri ölüm ve yıkımdan başka hiçbir şey getirmedi. Hiçbir umut, taze bir başlangıç yok."</p>
<p class="Pcalibre"> </p>
<p class="Pcalibre"> Kate, "Sana yeni yaşamlar ve taze umutlar hakkında inanamayacağın bir şey söyleyeceğim," dedi.</p>
<p class="Pcalibre"> </p>
<p class="Pcalibre"> Çiçeklerle dolu bahçede oturdular. John karısına sıkı sıkı sarıldı.</p>
<p class="Pcalibre"> </p>
<p class="Pcalibre"> Ona çok iyi bakacak, her şeyin yolunda gitmesini sağlayacaktı. Yeni bir yaşam. Yeni bir insan. Yeni bir Ryan.</p>
<p class="Pcalibre"> </p>
<p class="Pcalibre"> Patrick'i telefona çağırdılar. Yine. Öyle çok telefon görüşmesi yapmıştı ki, Jim Costello sonunda Kate'in yeşil odasma gelip arayanlara kendi çıkmaya başlamıştı.</p>
<p class="Pcalibre"> </p>
<p class="Pcalibre"> Ama bu kez Patrick'i çağırdı. Uluslararasıydı. New York arıyordu.</p>
<p class="Pcalibre"> </p>
<p class="Pcalibre"> "Rachel, Rachel." Sesi kısıldı ve bir şey diyemedi.</p>
<p class="Pcalibre"> </p>
<p class="Pcalibre"> Ama sonunda konuştu. Ona rüyasının sonunu anlatacak kelimeleri bulabildi. Sonra almacı yerine bırakıp camlı kapılardan çiçekler içindeki, Kate'le John'un kendi dünyalarında oturduklan bahçeye çıktı.</p>
<p class="Pcalibre"> </p>
<p class="Pcalibre"> Başlarını kaldırıp ona; her tarafı kaplayan, hayatlarına hükmeden bu koca adama baktılar.</p>
<p class="Pcalibre"> </p>
<p class="Pcalibre"> "Size söylemeye geldim" dedi. "Eve dönüyorum."</p>
<p class="Pcalibre"> </p>
<p class="Pcalibre"> İSTANBUL</p>
<p class="Pcalibre"> </p>
<p class="Pcalibre"> ORHAN KEMAL İL HALK KÜTÜPHANESİ ÖDÜNÇ VERME BÖLÜMÜ</p>
<p class="Pcalibre"> </p>
<p class="Pcalibre"> Kayıt Ne</p>
<p class="Pcalibre"> </p>
<p class="Pcalibre"> Tasnif No</p>
<p class="Pcalibre"> </p>
<p class="Pcalibre">  </p>
<p class="Pcalibre"> </p>
<p class="Pcalibre"> Konu No: Kayıt No:</p>
<p class="Pcalibre"> </p>
<p class="Pcalibre"> KİTAP CEBİ</p>
<p class="Pcalibre"> </p>
<p class="Pcalibre"> Ateşböceklerinin Mevsimi Maeve Binchy</p>
<p class="Pcalibre"> </p>
<p class="Pcalibre"> "Ateşböceklerinin Mevsimi, sıcak, keyifli, mutlu ama üzücü bir kitap, okumak</p>
<p class="Pcalibre"> </p>
<p class="Pcalibre"> büyük bir keyif."</p>
<p class="Pcalibre"> </p>
<p class="Pcalibre"> İrish İndependent</p>
<p class="Pcalibre"> </p>
<p class="Pcalibre"> "Meave Binchy, toplumsal katmanları inceleme konusunda çok keskin bir gözleme sahip, karakterleriyle etkileyici, tadma doyulmaz bir anlatıcı."</p>
<p class="Pcalibre"> </p>
<p class="Pcalibre"> Sunday Times</p>
<p class="Pcalibre"> </p>
<p class="Pcalibre"> "Ateşböceklerinin Mevsiminde yazarın üslubu her zamanki gibi, mutfak masasında karşımıza oturmuş, ilginç bir dedikoduyu anlatan eğlenceli bir komşu</p>
<p class="Pcalibre"> </p>
<p class="Pcalibre"> havasında."</p>
<p class="Pcalibre"> </p>
<p class="Pcalibre"> Ş                                             irish Times</p>
<p class="Pcalibre"> </p>
<p class="Pcalibre"> "Roman, neredeyse okuduğumuz değil, bizzat gittiğimiz yerleri ve tanıdığımız</p>
<p class="Pcalibre"> </p>
<p class="Pcalibre"> insanları çağrıştırıyor gibi."</p>
<p class="Pcalibre"> </p>
<p class="Pcalibre"> New York Times</p>
<p class="Pcalibre"> </p>
<p class="Pcalibre"> Dublin'de doğan Maeve Binchy, 1969'da İrish Times yazarları arasına katıldı. End of Term ve Half Promised Land adlı iki oyunu Dublin The Peacock Theatre'da sahnelendi. Deeply Regretted By adlı televizyon oyunu Prag Film Festivali'nde En İyi Senaryo Ödülü'nü aldı. Aralarında İtalyanca Aşk Başkadır ve Yalnız Kadınlar Sokağı'nm da bulunduğu son beş romanı en çok satan kitaplar listesine girdi. Eserleri sık sık televizyon ve sinemaya uyarlanan Maeve Binchy'nin Yalnız Kadınlar Sokağı, İtalyanca Aşk Başkadır, Geri Döneceksin, Aşk Mutfakta Pişer ve Hayatın Ta Kendisi Lokantası adlı romanları Doğan Kitapçılık tarafından yayımlanmıştır.</p>
<p class="Pcalibre"> </p>
<p class="Pcalibre"> ISBN 975-293-283-5</p>
<p class="Pcalibre"> </p>
<p class="Pcalibre"> Maeve Binchy _ Ateşböceklerinin Mevsimi (Firefly Summer)</p>
<p class="Pcalibre"> </p>
<p class="Pcalibre"> </p>
<p class="Pcalibre"> </p>
<p class="Pcalibre"> </p>
</body>
</html>
