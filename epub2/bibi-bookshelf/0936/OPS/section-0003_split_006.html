<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="Pcalibre"> </p>
<p class="Pcalibre"> Patrick çocuklarını kapıdan çıkardı, taş basamaklardan indirip</p>
<p class="Pcalibre"> </p>
<p class="Pcalibre"> arabaya bindirdi. Fergus Kerry'nin bisikletini kaldırıp oyuncak-mış gibi bagaja atıverdiğini gördü.</p>
<p class="Pcalibre"> </p>
<p class="Pcalibre"> Tommy Leonard ile Michael Dara'nın kollarına girdiler.</p>
<p class="Pcalibre"> </p>
<p class="Pcalibre"> Fergus, "Ne dediğini bilmiyordu" dedi. "İnsanlar değişik şekillerde tepki verirler. Öyle demek istemedi. Hiçbiri doğru değil."</p>
<p class="Pcalibre"> </p>
<p class="Pcalibre"> Grup sessizce kapıya doğru gitti.</p>
<p class="Pcalibre"> </p>
<p class="Pcalibre"> Fergus arkalarından karanlığa, "Korkunç bir kazaydı sadece. Bir kaza" diye seslendi. Aklına bir şeyler takıldı, üç yıl önce Kate Ryan ambulansla kente götürüldüğünde insanlar ona korkunç bir kaza olduğunu söylemişlerdi.</p>
<p class="Pcalibre"> </p>
<p class="Pcalibre"> Tahmin edildiği gibi, hastane Maggie Daly'nin cenazesini yirmi dört saat sonra teslim etti.</p>
<p class="Pcalibre"> </p>
<p class="Pcalibre"> Bay Conway işleri halletmek için oradaydı.</p>
<p class="Pcalibre"> </p>
<p class="Pcalibre"> Bayan Daly gece evde bekletilmesini istedi.</p>
<p class="Pcalibre"> </p>
<p class="Pcalibre"> Dr. White karşı çıktı. Bu bir çocuktu, herkes için çok üzücü olacaktı. Yaşlıların çoğunun bilip isteyebileceği gelenekler bir çocuğa uygulanmayabilirdi. Tabutu kapatıp gece kilisede bırakmak daha iyi olacaktı.</p>
<p class="Pcalibre"> </p>
<p class="Pcalibre"> Bayan Daly o tehlikeli sükûnetiyle doktora şimdiye dek yaptığı her şey için teşekkür etti, ama sözlerinin boşuna olduğunu söyledi. Dostlarla komşular gelip yüzyıllardır yapılageldiği gibi, Mag-gie'nin bedeninin yanı başında ruhu için dua edeceklerdi.</p>
<p class="Pcalibre"> </p>
<p class="Pcalibre"> Martin White rahiplerin evinde hiddetlenip köpürdü.</p>
<p class="Pcalibre"> </p>
<p class="Pcalibre"> "Rahip Moran, şu çılgın kadının Maggie Daly'nin ruhunun günahları hakkında konuşmasına bir son vermek sizin göreviniz. Günah filan yok, Tann aşkına. Bu nasıl bir iştir ki insanlar isteriye kapılıp var olmayan günahlar hakkında konuşup duruyorlar?"</p>
<p class="Pcalibre"> </p>
<p class="Pcalibre"> İhtiyar rahip feri solmuş gözlerinde şefkatli bakışlarla, "Yalvarırım sakin olun Dr. White" dedi. "Tann'ya yönelik duaların duyulmayacağını, ziyan olup gideceğini söylemiyorsunuz, değil mi?"</p>
<p class="Pcalibre"> </p>
<p class="Pcalibre"> Dr. White, "Oh, unutun gitsin Peder" dedi ve evin kapısını çarpıp çıktı.</p>
<p class="Pcalibre"> </p>
<p class="Pcalibre"> Rahip ikisi için yumurta pişirmeye çalışan genç Rahip Hogan'a dönüp bağışlayıcı bir ifadeyle, "Büyük baskı altında zavallı" dedi.</p>
<p class="Pcalibre"> </p>
<p class="Pcalibre"> Martin White Amerikalı'nın kızına gereken şekilde davrandığını itiraf etmek zorundaydı. Olayı hem Fergus Slattery'den, hem de Liam'dan dinlemişti.</p>
<p class="Pcalibre"> </p>
<p class="Pcalibre"> Jacinta olay hakkında konuşmak istemiyordu.</p>
<p class="Pcalibre"> </p>
<p class="Pcalibre"> Babası gelip yatağının kenarına oturdu.</p>
<p class="Pcalibre"> </p>
<p class="Pcalibre"> "Biliyorsun, hepimiz bazen kendimizi kaybederiz" diye söze başladı.</p>
<p class="Pcalibre"> </p>
<p class="Pcalibre"> Sessizlik.</p>
<p class="Pcalibre"> </p>
<p class="Pcalibre"> "Az önce ben de rahibe karşı kendimi kaybettim. Zor bir iş değil. Sen de benden almış olmalısın."</p>
<p class="Pcalibre"> </p>
<p class="Pcalibre"> Sessizlik.</p>
<p class="Pcalibre"> </p>
<p class="Pcalibre"> "Tek yapman gereken, olabildiğince kısa sürede özür dilemektir. Bu işleri biraz yatıştırır, yani asitle baz gibi."</p>
<p class="Pcalibre"> </p>
<p class="Pcalibre"> Jacinta, "Ama sen hiç özür dilemezsin" dedi. Doğruydu. Pek di-lemezdi.</p>
<p class="Pcalibre"> </p>
<p class="Pcalibre"> "Dara'ya bir şeyler söyle. Çok üzgün."</p>
<p class="Pcalibre"> </p>
<p class="Pcalibre"> "Hepimiz üzgünüz," dedi Jacinta.</p>
<p class="Pcalibre"> </p>
<p class="Pcalibre"> "Nedir bütün bunlar?" Dr. White birdenbire ihtiyar ve yorgun göründü.</p>
<p class="Pcalibre"> </p>
<p class="Pcalibre"> Jacinta ona bakarken dudağını ısırdı. "Sen anlamazsın baba" dedi.</p>
<p class="Pcalibre"> </p>
<p class="Pcalibre"> "Belki anlarım." İç çekti. "Anlatırsan anlayabilirim belki."</p>
<p class="Pcalibre"> </p>
<p class="Pcalibre"> "Yalnızca Dara'ya bozuldum. Onun her şeyi var, harika görünüyor ve hepsi de ona deli oluyor; Kerry'yle Grace. Hem kardeşi de ona çok iyi davranıyor, Liam gibi değil ve Maggie de ona tapıyordu. Tommy Leonard da ondan başka hiçbir şey konuşmuyor." Ja-cinta'nın yüzü kıpkırmızı, omuzlan sarsılıyordu.</p>
<p class="Pcalibre"> </p>
<p class="Pcalibre"> "Elbette söylememem gerekirdi, ama o kadar da korkunç değil, insanlar genelde telaş içinde ashnda inanmadıkları bir şeyler söyleyebilirler."</p>
<p class="Pcalibre"> </p>
<p class="Pcalibre"> Babasının anlayıp anlamadığını görmek için baktı. O elini ok-şayınca şaşırdı.</p>
<p class="Pcalibre"> </p>
<p class="Pcalibre"> "Biliyorum" dedi. "Çok zor."</p>
<p class="Pcalibre"> </p>
<p class="Pcalibre"> "Oh baba, çok üzgünüm." Ağladı.</p>
<p class="Pcalibre"> </p>
<p class="Pcalibre"> Babası onu kucaklayıp bebek gibi okşadı.</p>
<p class="Pcalibre"> </p>
<p class="Pcalibre"> Sonra, fırtına geçince yavaşça, "Gidip arabayı getireyim, sen de yataktan çık ve giyin" dedi. "Seni Ryan'lara götüreyim ve Dara'ya öyle demek istemediğini söyle. Doğru olmadığını."</p>
<p class="Pcalibre"> </p>
<p class="Pcalibre"> "Mecbur muyum?"</p>
<p class="Pcalibre"> </p>
<p class="Pcalibre"> "Evet, mecbursun."</p>
<p class="Pcalibre"> </p>
<p class="Pcalibre"> "Anlaşılan Dara bütün gün orada oturmuş ve çevresinde olup bitenlere hiç aldırmamış. Çok kötüymüş."</p>
<p class="Pcalibre"> </p>
<p class="Pcalibre"> "Herhalde benim yüzümden değil..."</p>
<p class="Pcalibre"> </p>
<p class="Pcalibre"> "Hayır, yalnızca senin yüzünden değil. Dün bu saatlerde küçük arkadaşınız öldü. Öldü, Jacinta, buna tanık olmak çok korkunç. Hepinizin altüst olmasına şaşmamak gerek. Bizim yapmamız ge-</p>
<p class="Pcalibre"> </p>
<p class="Pcalibre"> reken herkesin işini biraz kolaylaştırmak, güçleştirmek değil."</p>
<p class="Pcalibre"> </p>
<p class="Pcalibre"> "Pekâlâ." Jacinta doğrulup yere bastı.</p>
<p class="Pcalibre"> </p>
<p class="Pcalibre"> Pijamasıyla kalkıp ne giyeceğine bakmaya gitti. Bir an üstü deri püsküllü gömleğine baktı, ama sonra bıraktı. Bugünler için fazla eğlenceliydi.</p>
<p class="Pcalibre"> </p>
<p class="Pcalibre"> Kate Dr. White ile Jacinta'yı gördüğüne şaşırdı. Olayı çeşitli ağızlardan duymuştu. Ancak olan biten karşısında, neredeyse önemsiz kalıyordu. Yaşanan şok biraz azalınca Dara Jacinta'nın yalnızca hep yaptığı gibi söylenmekte olduğunu anlayacaktı kuşkusuz.</p>
<p class="Pcalibre"> </p>
<p class="Pcalibre"> "Korkarım Dara odasından çıkmıyor" dedi.</p>
<p class="Pcalibre"> </p>
<p class="Pcalibre"> Dara yemeklere inmiş, ama hiç konuşmamıştı. Hiçbir şey de yememişti. Midesinin almadığını söylemişti.</p>
<p class="Pcalibre"> </p>
<p class="Pcalibre"> Kate onu bir günlüğüne kendi haline bırakmaya karar vermişti.</p>
<p class="Pcalibre"> </p>
<p class="Pcalibre"> John birkaç kez çıkıp ona bakmış, olay olduğunda Mount-fern'de olmadığı için kederinden deliye dönmüştü. Toplantıdan ve arkasından yenen sandviçlerle içilen biralardan memnun mesut döndüğünde kendisini bekleyen haberin şaşkınlığı içindeydi hâlâ.</p>
<p class="Pcalibre"> </p>
<p class="Pcalibre"> Ancak Dara onunla konuşmamıştı. John Kate'e onun bembeyaz bir yüzle oturmuş, elindeki tel saplı yapma gülü ileri geri çevirdiğini söylemişti. Bazen gözlerinden aşağı yaşlar boşanıyordu. Garip yaşlardı bunlar, sanki yüzüne boyayla yapılmış gibiydi.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Dr. White çekinerek, "Jacinta çıkıp onu görebilir mi?" diye sordu.</p>
<p class="Pcalibre"> </p>
<p class="Pcalibre"> "Kimseyle konuşmak istemiyor gibi. Hepsi için, hepiniz için çok kötü günler." Kate Jacinta'ya karşı olmadığını göstermek ister gibi hafifçe kolunu okşadı.</p>
<p class="Pcalibre"> </p>
<p class="Pcalibre"> Jacinta anladı. "Dün aptalca bir şey söyledim. Ona gerçekten öyle düşünmediğimi söylemek istiyorum."</p>
<p class="Pcalibre"> </p>
<p class="Pcalibre"> "O halde neden çıkıp söylemiyorsun? İçinin rahatlayacağından eminim" dedi Kate.</p>
<p class="Pcalibre"> </p>
<p class="Pcalibre"> Martin White'a isteyip istemediğini sormadan bir kadeh viski koydu, o da kendi kendine aynı soruyu sormadan aldı. Oturup kızlarının barışmasını beklediler.</p>
<p class="Pcalibre"> </p>
<p class="Pcalibre"> "Dara?"</p>
<p class="Pcalibre"> </p>
<p class="Pcalibre"> "Evet."</p>
<p class="Pcalibre"> </p>
<p class="Pcalibre"> "Gelebilir miyim?"</p>
<p class="Pcalibre"> </p>
<p class="Pcalibre"> Jacinta kapıda duruyordu.</p>
<p class="Pcalibre"> </p>
<p class="Pcalibre"> Dara halsizce başını kaldırıp baktı.</p>
<p class="Pcalibre"> </p>
<p class="Pcalibre"> "Söylediklerim için özür dilerim."</p>
<p class="Pcalibre"> </p>
<p class="Pcalibre"> "Ne?"</p>
<p class="Pcalibre"> </p>
<p class="Pcalibre"> "Seninle bir ilgisi yoktu. O düştü yalnızca. Olacağı varmış."</p>
<p class="Pcalibre"> </p>
<p class="Pcalibre"> "Biliyorum."</p>
<p class="Pcalibre"> </p>
<p class="Pcalibre"> "Ama öyle söylediğim için üzgünüm."</p>
<p class="Pcalibre"> </p>
<p class="Pcalibre"> "Sorun değil."</p>
<p class="Pcalibre"> </p>
<p class="Pcalibre"> Jacinta ile Dara hiçbir zaman diğer kızlar gibi samimi olmamışlardı. Sarılmaz, gözyaşı dökmez, duygusal barışmalara girişmezlerdi.</p>
<p class="Pcalibre"> </p>
<p class="Pcalibre"> Jacinta, "Kâbus gibi, değil mi?" dedi.</p>
<p class="Pcalibre"> </p>
<p class="Pcalibre"> Dara, "Biliyor muydu acaba?" dedi.</p>
<p class="Pcalibre"> </p>
<p class="Pcalibre"> "Neyi biliyor muydu?"</p>
<p class="Pcalibre"> </p>
<p class="Pcalibre"> "Öleceğini."</p>
<p class="Pcalibre"> </p>
<p class="Pcalibre"> "Bilemezdi. Çok çabuk oldu."</p>
<p class="Pcalibre"> </p>
<p class="Pcalibre"> "Ama diyorlar ki insanlar..."</p>
<p class="Pcalibre"> </p>
<p class="Pcalibre"> "Hayır Dara, bilemezdi, çok kısa zamanda oldu. Bir atlayışı düşünmeye çalış, bir saniyede biter. Onun için de öyle oldu."</p>
<p class="Pcalibre"> </p>
<p class="Pcalibre"> "Evet."</p>
<p class="Pcalibre"> </p>
<p class="Pcalibre"> "Sen... iyi misin?"</p>
<p class="Pcalibre"> </p>
<p class="Pcalibre"> "Kim, ben mi?" Dara fark etmeden Maggie gibi konuşmuştu. "Evet, ben iyiyim."</p>
<p class="Pcalibre"> </p>
<p class="Pcalibre"> Jacinta bara döndü.</p>
<p class="Pcalibre"> </p>
<p class="Pcalibre"> Dr. White, "Pek uzun sürmedi" dedi.</p>
<p class="Pcalibre"> </p>
<p class="Pcalibre"> "İçinden konuşmak gelmiyor. Sorun olmadığını söyledi."</p>
<p class="Pcalibre"> </p>
<p class="Pcalibre"> Kate, "Eminim unutulmuştur," dedi. Aslında öyle düşünmüyordu, ama karşısındaki bu zavallı çocuğu teselli etmek için de bir şeyler söylemek zorundaydı.</p>
<p class="Pcalibre"> </p>
<p class="Pcalibre"> Jacinta, "Orada çok yalnız görünüyor, sanki yanında birileri olsa iyi olur gibi" dedi.</p>
<p class="Pcalibre"> </p>
<p class="Pcalibre"> "Biliyorum. Ama kim? Ben merdivenden çıkabilsem bile istediği ben değilim. Babasıyla veya Michael'la da konuşamaz." Kate endişeli görünüyordu.</p>
<p class="Pcalibre"> </p>
<p class="Pcalibre"> Dr. White ayağa kalktı. "Haydi Jacinta, yapmamız gerekeni yaptık, herkesi yormanın âlemi yok."</p>
<p class="Pcalibre"> </p>
<p class="Pcalibre"> "Onu açık tabutta mı yatıracaklar?"</p>
<p class="Pcalibre"> </p>
<p class="Pcalibre"> "Anlaşılan öyle." Dr. White çok ciddiydi.</p>
<p class="Pcalibre"> </p>
<p class="Pcalibre"> "Çocuklar gitmemeli."</p>
<p class="Pcalibre"> </p>
<p class="Pcalibre"> "Tabiî ki gitmemeliler. Lanet olası ortaçağda değiliz ama o çılgın kadın herhalde sağdan soldan çocuklar bulup korkutacaktır."</p>
<p class="Pcalibre"> </p>
<p class="Pcalibre"> Jacinta birdenbire, "Ben Maggie'yi tabutta yatarken görsem korkmam" dedi. "Aslında görmek isterim. Onu o halde salda görmekten iyidir."</p>
<p class="Pcalibre"> </p>
<p class="Pcalibre"> Martin White ile Kate Ryan şaşkın şaşkın bakıştılar. Hiç öyle düşünmemişlerdi.</p>
<p class="Pcalibre"> </p>
<p class="Pcalibre"> Maggie'nin naaşım o akşam getirdiler. Öldükten tam yirmi altı saat sonra Barry Conway'in cenaze arabası Bridge Street'ten aşağı inip dükkânının hemen hemen tam karşısında durdu.</p>
<p class="Pcalibre"> </p>
<p class="Pcalibre"> Daly'lerin salonu hazırlanmıştı. Mumlar yakılmış, duvara kutsal su kâseleri asılmıştı.</p>
<p class="Pcalibre"> </p>
<p class="Pcalibre"> Babası yıkılmış, Galler'den gelen ablaları şaşkındılar. Haftaso-nu Dublin'den gelecek olan Kitty bembeyaz yüzle bir köşede oturuyordu. Charlie salona daha iskemle getirdi.</p>
<p class="Pcalibre"> </p>
<p class="Pcalibre"> Bütün gece orada oturmayacaklardı, eski usul bir cenaze nöbeti değildi. Ancak saat dokuz ile on iki arasında Mountfern'deki hemen her erkek ve kadın gelip aileye olanlar için ne kadar üzgün olduklarını söyleyeceklerdi.</p>
<p class="Pcalibre"> </p>
<p class="Pcalibre"> Çocuğun yüzüne bakacak, dua edeceklerdi. Sonra ayin kartlarını; Maggie Daly'nin ruhunun huzura kavuşması için kutsal ayin adandığını belirten gümüş ya da siyah kenarlı kartlarını bırakacaklardı. Çoğunda Margaret Daly yazıyordu. Maggie sanki bir ölüye uygun bir isim değildi.</p>
<p class="Pcalibre"> </p>
<p class="Pcalibre"> Kate, John'a söylendi: "Gitmeyeceğim."</p>
<p class="Pcalibre"> </p>
<p class="Pcalibre"> "Elbette gitmeyeceksin" diye yatıştırdı kocası.</p>
<p class="Pcalibre"> </p>
<p class="Pcalibre"> "Hayır, eğer ayaklarım sağlam olsaydı bile gitmezdim."</p>
<p class="Pcalibre"> </p>
<p class="Pcalibre"> "Yavaş ol Kate, yavaş."</p>
<p class="Pcalibre"> </p>
<p class="Pcalibre"> "Ya çocuklar? Sence Jacinta iyi miydi? Onu o halde görmesi daha mı iyi olurdu...?"</p>
<p class="Pcalibre"> </p>
<p class="Pcalibre"> "Bence olabilir." Sakin, ama kesin konuşuyordu. "Unutma ki zaten ölüsünü gördüler. Bunun daha iyi olması gerekir."</p>
<p class="Pcalibre"> </p>
<p class="Pcalibre"> "Dara'ya söyleyecek misin?"</p>
<p class="Pcalibre"> </p>
<p class="Pcalibre"> "Evet." İçi sıkılıyordu. "Şimdi çıkıyorum."</p>
<p class="Pcalibre"> </p>
<p class="Pcalibre"> "Eğer istersen Dara, Daly'lere seninle gelirim. Bunu yapmak istiyor musun, yoksa onu eskisi gibi, gülüp koşuştururken mi hatırlamak istersin?"</p>
<p class="Pcalibre"> </p>
<p class="Pcalibre"> "Gözleri açık olacak mı baba?"</p>
<p class="Pcalibre"> </p>
<p class="Pcalibre"> "Hayır canım, kapalı olacak."</p>
<p class="Pcalibre"> </p>
<p class="Pcalibre"> "Gözlerini görmeye dayanamam, ama bir şekilde Maggie'ye veda etmek isterim."</p>
<p class="Pcalibre"> </p>
<p class="Pcalibre"> "Gitmek istediğin zaman bana söyle, seninle gelirim."</p>
<p class="Pcalibre"> </p>
<p class="Pcalibre"> "Michael?" Dara bütün gün ilk kez ondan söz ediyordu.</p>
<p class="Pcalibre"> </p>
<p class="Pcalibre"> "O da ona veda etmek istediğini söylüyor. Siz ikiniz hep aynı</p>
<p class="Pcalibre"> </p>
<p class="Pcalibre"> şeyleri söylersiniz, hiç değişmez." Tatlı tatlı gülümsedi.</p>
<p class="Pcalibre"> </p>
<p class="Pcalibre"> "Değişmeyen tek şey bu olmalı. Başka her şey değişti. Kötüye doğru."</p>
<p class="Pcalibre"> </p>
<p class="Pcalibre"> "Gitmek istediğinde bana seslen Dara."</p>
<p class="Pcalibre"> </p>
<p class="Pcalibre"> "Michael hazır mı?"</p>
<p class="Pcalibre"> </p>
<p class="Pcalibre"> "Evet, hazır canım."</p>
<p class="Pcalibre"> </p>
<p class="Pcalibre"> "Hemen gidebilir miyiz?"</p>
<p class="Pcalibre"> </p>
<p class="Pcalibre"> Tam bir sessizlik içinde ırmak boyunca yürüdüler.</p>
<p class="Pcalibre"> </p>
<p class="Pcalibre"> Loretto Quinn'in dükkânına bakmadılar bile. Baksalardı, Rac-hel'ın penceresinde oturduğunu görürlerdi. Loretto da Barney'in öldüğü o gecenin anıları aklında taptaze, aşağıda oturuyordu. Coyne'un tamirhanesine de bakmadılar. Jack Coyne uzun zamandır yapmadığı bir şeyi yapıyordu. Her zamanki gibi önünde çay fincanı, masasında oturuyordu.</p>
<p class="Pcalibre"> </p>
<p class="Pcalibre"> Ama Jack Coyne akşamlan genelde yaptığı gibi gazetesini okuyup ilanlarda kelepir mâl aramıyordu. Kendi kendine yüksek sesle şiir okuyordu.</p>
<p class="Pcalibre"> </p>
<p class="Pcalibre"> Bütün gün hatırlamaya çalışmış ve sonunda çaresizlik içinde rahiplere gitmişti. Rahip Keane ona bir antoloji vermişti.</p>
<p class="Pcalibre"> </p>
<p class="Pcalibre"> Ve Yates ismi altında bulmuştu.</p>
<p class="Pcalibre"> </p>
<p class="Pcalibre"> Haydi gel, ey insan çocuğu! Sulara ve yabana, Bir periyle, el ele,</p>
<p class="Pcalibre"> </p>
<p class="Pcalibre"> Çünkü dünya senin anlayabileceğinden çok daha fazla gözyaşıyla dolu.</p>
<p class="Pcalibre"> </p>
<p class="Pcalibre"> Şiiri daha fazla okumadı. Ne hakkında olduğunu bile bilmiyordu, ama Mountfern'de olan biteni özetler gibiydi.</p>
<p class="Pcalibre"> </p>
<p class="Pcalibre"> Tommy Leonard kapıda duruyordu.</p>
<p class="Pcalibre"> </p>
<p class="Pcalibre"> Dara'nın er geç Daly'lere geleceğini biliyordu.</p>
<p class="Pcalibre"> </p>
<p class="Pcalibre"> Ryan üçlüsüne katılmak için davrandı. "Birlikte gidelim diye bekledim."</p>
<p class="Pcalibre"> </p>
<p class="Pcalibre"> Dara sadece, "Teşekkür ederim" dedi.</p>
<p class="Pcalibre"> </p>
<p class="Pcalibre"> John Ryan neredeyse onları tek başlarına gitmeye bırakması gerektiğini hissetti.</p>
<p class="Pcalibre"> </p>
<p class="Pcalibre"> Tam Daly'lerin dükkânının kapısına geldiklerinde Dara durdu.</p>
<p class="Pcalibre"> </p>
<p class="Pcalibre"> "Jacinta ile Liam'ı da çağırmalıyız" dedi.</p>
<p class="Pcalibre"> </p>
<p class="Pcalibre"> Michael White'lara koştu. Birkaç dakika sonra peşinde iki kardeşle geldi.</p>
<p class="Pcalibre"> </p>
<p class="Pcalibre"> Dara, "Grace'in babası onun gelmesini istemedi" diye açıkladı. "Bunun yapabileceğimiz en iyi şey olduğunu anlamadı."</p>
<p class="Pcalibre"> </p>
<p class="Pcalibre"> Tam o sırada bir araba geldi. Grace inip ağır ağır, neredeyse çekinerek yaklaştı.</p>
<p class="Pcalibre"> </p>
<p class="Pcalibre"> "Babam gelmemi istemedi, ama Bayan Fine sizlerin yoldan aşağı yürüdüğünüzü görüp onu aramış. O da beni hemen getirdi."</p>
<p class="Pcalibre"> </p>
<p class="Pcalibre"> Kimse Kerry'nin nerede olduğunu sormadı. Sanki onu unutmuş gibiydiler.</p>
<p class="Pcalibre"> </p>
<p class="Pcalibre"> Altı çocuk yetişkinlerin anlayışlı bakışlarının hiç farkında olmadan eve girdiler. Mumlann titreştiği ön odaya geçince dualann okunduğunu duydular.</p>
<p class="Pcalibre"> </p>
<p class="Pcalibre"> Maggie taşbebek gibi duruyordu. Yüzü neredeyse şeffaf bir beyazlıktaydı. Çok kötü yaralandığı için yüzünün iki yanı saçlanyla örtülmüştü. Gözünün üstündeki büyük kesik görülmüyordu.</p>
<p class="Pcalibre"> </p>
<p class="Pcalibre"> Uzun kollu beyaz bir elbise giymiş, parmaklannın arasına bir teşbih verilmişti.</p>
<p class="Pcalibre"> </p>
<p class="Pcalibre"> Sandıklan gibi ölüye benzemiyor, garip duruyordu. Sanki rol yapıyormuş gibi, fazlaca sessizdi.</p>
<p class="Pcalibre"> </p>
<p class="Pcalibre"> Bayan Daly tabutun yanında oturuyordu. "Maggie'ye dua etmeye geldiğiniz için teşekkür ederim" dedi.</p>
<p class="Pcalibre"> </p>
<p class="Pcalibre"> Çocuklar diz çöktüler. Niyetleri öyle değildi, ama sanki Bayan Daly bunu bekliyordu.</p>
<p class="Pcalibre"> </p>
<p class="Pcalibre"> Birlikte dua edip kalktılar ve Maggie'ye son bir kez baktılar.</p>
<p class="Pcalibre"> </p>
<p class="Pcalibre"> Sanki odada ailesinin ve diğer büyüklerin varlığını unutmuş gibiydiler. Alçak sesle birbirleriyle konuşuyorlardı.</p>
<p class="Pcalibre"> </p>
<p class="Pcalibre"> Tommy, "Çok korkunç değil" dedi.</p>
<p class="Pcalibre"> </p>
<p class="Pcalibre"> Grace, "Bazen olduğu gibi endişeli görünmüyor" dedi.</p>
<p class="Pcalibre"> </p>
<p class="Pcalibre"> Michael, "Artık hiçbir şey için endişelenmesine gerek kalmadı" dedi.</p>
<p class="Pcalibre"> </p>
<p class="Pcalibre"> "Kalkmayacak olması mümkün değil" dedi Jacinta.</p>
<p class="Pcalibre"> </p>
<p class="Pcalibre"> Liam White, "Çok iyiydi biliyor musunuz, çok, çok iyiydi" dedi.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Dara, "Çok, çok üzgünüm Maggie" dedi.</p>
<p class="Pcalibre"> </p>
<p class="Pcalibre"> Eddie Ryan Daly'lerin kapısına geldi.</p>
<p class="Pcalibre"> </p>
<p class="Pcalibre"> Sheila Whelan koridorda duran Martin White ve Judy Byrne'le göz göze geldi.</p>
<p class="Pcalibre"> </p>
<p class="Pcalibre"> Tam onu geri çevirecekti.</p>
<p class="Pcalibre"> </p>
<p class="Pcalibre"> "Sorun yok" dedi Eddie. "Kimsenin beni burada istemeyeceğini biliyorum."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Öyle değil..." diye söze başladı Sheila.</p>
<p class="Pcalibre"> </p>
<p class="Pcalibre"> "Ben ölü göremeyecek kadar küçüğüm. Ama çiçek getirdim."</p>
<p class="Pcalibre"> </p>
<p class="Pcalibre"> Sheila onun elindeki solan çiçeklere baktı. Bir kısmı Judy Byrne'ın penceresindeki çiçeklikten kopartılmıştı. Duvar çatlaklarında büyüyen mor çan çiçekleri, çuha çiçekleri ve kara hindibalar da vardı.</p>
<p class="Pcalibre"> </p>
<p class="Pcalibre"> Sıcacık elinde sıkı sıkı tuttuğu için içleri geçmişti.</p>
<p class="Pcalibre"> </p>
<p class="Pcalibre"> Hemen hepsi yabani otlardı ama Eddie Ryan onları çiçek olarak görüyordu.</p>
<p class="Pcalibre"> </p>
<p class="Pcalibre"> Sheila onları yavaşça oğlanın elinden aldı. "Çok teşekkürler Eddie. Bunlan özel bir yere koyacağım. Bayan Daly bu ince düşüncene minnettar kalacaktır."</p>
<p class="Pcalibre"> </p>
<p class="Pcalibre"> Eddie endişeyle, "Tabutun üstüne koyacaksanız biraz sulan-malan gerekebilir" dedi.</p>
<p class="Pcalibre"> </p>
<p class="Pcalibre"> Bayan Whelan ona merak etmemesini, halledeceğini söyledi.</p>
<p class="Pcalibre"> </p>
<p class="Pcalibre"> Ertesi gün herkes çocukların ayindeki halinin çok hüzünlü olduğunu söyledi. Kilisenin ön tarafında sessizce oturmuşlardı. Manastırdaki rahibeler ve rahipler de gelmişti. Şantiyedeki adamlar da gelmişlerdi; çoğu şu ya da bu şekilde Daly'leri tanıyordu.</p>
<p class="Pcalibre"> </p>
<p class="Pcalibre"> Rachel Kate'e ayine katılmasının doğru olup olmayacağını sordu. Yersiz bir şey yapmak istemiyordu.</p>
<p class="Pcalibre"> </p>
<p class="Pcalibre"> Kate "Oradan olmanı beklerler" diye temin etti onu. "Sen onun en iyi arkadaşlarından biri değil miydin?"</p>
<p class="Pcalibre"> </p>
<p class="Pcalibre"> Yaz çiçekleriyle kaplı küçük tabut mihrabın basamaklannda duruyordu. Peder Hogan Rahibe Laura'ya okuldaki şarkıcılann en iyilerinden bir kısmının koro yapıp yapamayacağını sormuştu.</p>
<p class="Pcalibre"> </p>
<p class="Pcalibre"> Rahibe Laura ağlamayacaklanm umduğu büyük kızlardan on ikisini toparladı. Kızlar Maggie'den iki sınıf büyüktüler. Ave Ma-ria'yı ve Panis Angelicus'u ve ayinin sonunda da Tanrı Çoba-nımdır\ söyleyeceklerdi.</p>
<p class="Pcalibre"> </p>
<p class="Pcalibre"> Rahibe Laura prova için vakit olmadığını, ilk seferde doğru yapmalan gerektiğini söyledi. Bütün kederi ve hüznüyle bu acil koroyu toparladı. Tann'nın Maggie Daly'yi neden bu kadar erken ve böylesine garip bir biçimde almayı tercih ettiğini düşünecek zamanı kalmamıştı.</p>
<p class="Pcalibre"> </p>
<p class="Pcalibre"> Rachel daha önce hayatında tek bir Katolik ayinine katılmıştı. O da, kilisenin vizon mantolarla dolup pahalı bir çiçekçi tarafından süslendiği bir ttalyan-Amerikan düğünüydü. Tütsüyü özellikle unutmamıştı; insanın burnuna dolup hafifçe başını döndürüyordu.</p>
<p class="Pcalibre"> </p>
<p class="Pcalibre"> Mountfern'deki kilisede de aynı duyguya kapıldı. Tommy Le-onard ile Michael Ryan'ın ayinde hizmet ettiklerini, rahiplere yardımcı olduklarını fark etti. İkisi de solgun yüzlerle, tütsülüğü sallayarak arkadaşlarının tabutunun çevresinde dolanıyorlardı. Rac-hel Patrick'i kilisede görmedi ama oralarda bir yerde olduğunu biliyordu. Ona geleceğini söylememiş, fikrini de sormamıştı. Bunun ne Patrick'le, ne de Rachel'ın bu topluma uyum sağlama arzusuyla bir ilgisi yoktu. Yalnızca arkadaşı Maggie Daly'nin ölümüyle ilgiliydi bu.</p>
<p class="Pcalibre"> </p>
<p class="Pcalibre"> Mountfern Manastın'ndaki kızların saf ve tiz sesleri Otuz ikinci Mezmuru söylerken Rachel'in gözlerinden yaşlar boşandı. "Beni sakin suların kıyısına götürdü" sözleri çocukların ağzına hiç uymuyordu. Çocuk hayatını bu kiliseden yüz metre ötede, suda kaybetmişken sakin suları bir tür sığmak olarak görmek garipti.</p>
<p class="Pcalibre"> </p>
<p class="Pcalibre"> Rachel elbiseyi gördüğünde Maggie'nin yüzündeki heyecanı anımsadı. O gün evde kendini aynada gördüğündeki şaşkınlığı, ellerini sevinçle çırpışı.</p>
<p class="Pcalibre"> </p>
<p class="Pcalibre"> Rachel Maggie'nin endişeli bakışlarını ve güvensizliğini düşündü: "Fazla uzun kalmadığımdan eminsiniz, değil mi Bayan Fine?"</p>
<p class="Pcalibre"> </p>
<p class="Pcalibre"> "Bu kurdeleyi kendime saklayabilir miyim?"</p>
<p class="Pcalibre"> </p>
<p class="Pcalibre"> "Sizinle tanışana dek bütün saçlarım dökülüp baştan çıksın isterdim, Bayan Fine. Şimdiyse harika olduklarım düşünüyorum, çok memnunum."</p>
<p class="Pcalibre"> </p>
<p class="Pcalibre"> "Anlatın bana, siz büyürken nasıldı? Oturduğunuz yer hep Yahudilerle mi doluydu, yoksa normal insanlar da var mıydı?"</p>
<p class="Pcalibre"> </p>
<p class="Pcalibre"> Ve o son gün: "Elbiseyi bir kez giydim Bayan Fine, ama yeri değildi. Beni bilirsiniz, hep yanlış yaparım. Ancak bir dahaki sefere doğru dürüst göstereceğim."</p>
<p class="Pcalibre"> </p>
<p class="Pcalibre"> Rachel, Sheila Whelan'ın Maggie'nin yeni elbisesiyle gömülmesini önerdiğini duymuştu. O elbise onun için o kadar önemliydi ki.</p>
<p class="Pcalibre"> </p>
<p class="Pcalibre"> Bayan Daly bunu hiç düşünmemişti bile. Çocuk ebediyete bu yaşamın tuzakları ve kaprisleriyle gitmeyecekti. Beyaz bir kefene sarılacaktı.</p>
<p class="Pcalibre"> </p>
<p class="Pcalibre"> Elbise hâlâ Maggie'nin kapısının arkasında asılıydı.</p>
<p class="Pcalibre"> </p>
<p class="Pcalibre"> Rachel'ın içinden onu geri istemek geldi, ama yanlış anlaşılacağını biliyordu.</p>
<p class="Pcalibre"> </p>
<p class="Pcalibre"> Günün birinde onu Kitty Daly'nin giymesine dayanamazdı. Ne de bir başka kasabada, bunun on altıncı yaşgününden önce gömülen bir kızın kısacık, korku dolu yaşamında ne kadar önemli olduğunu bilmeyen bir başka kız tarafından giyilmesine.</p>
<p class="Pcalibre"> </p>
<p class="Pcalibre"> Rachel özenle yaptığı makyajının akmasına aldırmadan göz-</p>
<p class="Pcalibre"> </p>
<p class="Pcalibre"> yaşları döktü. Karşıya bakınca tekerlekli sandalyesinde oturan Kate Ryan'ı gördü. O da ağlıyordu.</p>
<p class="Pcalibre"> </p>
<p class="Pcalibre"> Küçük tabutun peşinden mezarlığa gittiler. Geriden ırmağın o bildik ve kıyısında yaşayanlarca artık duyulmayan sesi geliyordu. Haziran güneşi mezarlığa vuruyor, mezartaşlan birer ölüm kaydı değil de, sanki güzel ve heyecanlı bir şeylermiş gibi parlıyorlardı.</p>
<p class="Pcalibre"> </p>
<p class="Pcalibre"> Çocuklar rahatlamak için birbirlerine sokulmuş duruyorlardı. Kerry birkaç adım gerideydi.</p>
<p class="Pcalibre"> </p>
<p class="Pcalibre"> Son kez kutsal sular serpilip son dualar da okunduktan sonra mezarcılar yerdeki, sanki Maggie için fazla büyük olan o kocaman karanlık çukuru doldurmaya başladılar.</p>
<p class="Pcalibre"> </p>
<p class="Pcalibre"> Çocuklar son kürek toprak atılana dek kıpırdamadan beklediler. Sonra çiçeklerle çelenkleri toplayıp mezarın üstüne yerleştirdiler. Ancak o zaman gideceklerdi.</p>
<p class="Pcalibre"> </p>
<p class="Pcalibre"> Diğer mezartaşlarının arasından geçerlerken -Kelt haçları, sade demirden haçlar, mermer taşlar vardı- kilisedeki mezartaşla-nnı inceledikleri günleri hatırladılar. Genç yaşında Transvaal'de-ki Majuba Hill'de ölen William James Fern'ün kitabesini okurlardı. O da gençti ama Maggie kadar genç değildi. James Edward Gray'in ihmal edilmiş mezartaşını da temizlemeye çalışmışlardı. Bir kez daha gidip James Edward Gray'in mezannı yeniden temizlemeye karar verdiler.</p>
<p class="Pcalibre"> </p>
<p class="Pcalibre"> Maggie olsa memnun olurdu.</p>
<p class="Pcalibre"> </p>
<p class="Pcalibre"> Kate Rachel'a, "Herhalde insanların cenaze münasebetiyle buraya gelip saatlerce içmelerini barbarlık olarak görüyorsundur" dedi.</p>
<p class="Pcalibre"> </p>
<p class="Pcalibre"> "Hayır, her nedense çok rahatlatıcı buluyorum" dedi Rachel. "Sizlerle gittikçe daha fazla özdeşleşiyorum, biliyorsun. Artık dışardan bakmıyorum."</p>
<p class="Pcalibre"> </p>
<p class="Pcalibre"> "Hep söylüyorum, annene hastanede yanlış bebeği vermişler. Sen bizlerden daha İrlandalısın." Kate bunu iltifat olarak söylüyordu.</p>
<p class="Pcalibre"> </p>
<p class="Pcalibre"> Rachel, "Buraya gelirken hiç beklemediğim bir şeydi" dedi. "Eskiden Patrick'in burada hayal kırıklığına uğrayıp eve, New York'a dönmeye karar vermesini umut ederdim. Kendimi burada evimde hissedeceğimi bir an bile düşünmedim."</p>
<p class="Pcalibre"> </p>
<p class="Pcalibre"> Kate ona endişeyle baktı. Mountfern'e yönelik övgülerine rağmen, Rachel'm sesinde bir yalnızlık seziliyordu. Sanki terk edilmiş gibi.</p>
<p class="Pcalibre"> </p>
<p class="Pcalibre"> "Buradaki herkes için ne kadar önemli olduğunu biliyorsun." Rachel gülümsedi. "Evet, kendimi evimde hissediyorum, burası çok huzurlu. Bazı bakımlardan Patrick'den bile daha rahatım. O çok şey bekliyordu, bense çok az. Bu yüzden olmalı." Kate nazikçe konuştu: "Artık ne gibi şeyler bekliyorsun?" "Artık uzun dönemli planlarım, stratejilerim ve pek umudum yok. Günden güne yaşıyorum."</p>
<p class="Pcalibre"> </p>
<p class="Pcalibre"> Dara Leopold'le Coyne ormanına doğru yürüdü.</p>
<p class="Pcalibre"> </p>
<p class="Pcalibre"> Mary Donnelly Leopold'ü hiç küçümsememek gerektiğini söylüyordu. Zaman zaman ihtiyaç duyulan dostluk ve dayanışmayı başka hiçbir insan gösteremezdi ve Leopold işte o zamanlarda imdada yetişiyordu.</p>
<p class="Pcalibre"> </p>
<p class="Pcalibre"> Dara arkadaşlık umudundan çok, onu memnun etmek için Leopold'ü ormana götürdü.</p>
<p class="Pcalibre"> </p>
<p class="Pcalibre"> Hayvan çok uslu davranarak onu şaşırttı. Her dönemeçte deli gibi bir tarafa koşturmak veya oturup inlemek yerine, durup sanki niyetini soruyor gibiydi.</p>
<p class="Pcalibre"> </p>
<p class="Pcalibre"> Dara Mary'nin gizli gizli Leopold'ü eğittiğine karar verdi. Aslında görünüşü de çok daha iyiydi, sanki biri onu fırçalamış gibiydi. Dara o tüylerin düzelebileceğine hiç ihtimal vermemişti, ama oldukça parlak görünüyorlardı ve gözleri de çaresizlikten solmuş, ya da deli gibi devinmek yerine, pırıl pınl bakıyordu.</p>
<p class="Pcalibre"> </p>
<p class="Pcalibre"> Bir ağaç gövdesine oturdu ve Leopold de sağı solu koklamaya başladı. Bir yandan da, hareket ederse diye bir gözünü Dara'dan ayırmıyordu. Dara kıpırdamadı. Elinde uzun saplı bir papatyayla oturup sapına başka papatyalar dolayarak bilezik yaptı.</p>
<p class="Pcalibre"> </p>
<p class="Pcalibre"> Diğerleriyle daha fazla zaman geçirmek istememişti. Tommy Leonard iyi davranmış, böyle bir zamanda yalnız başına gezmenin kötü olduğunu söylemişti. İnsanın içinden gelse de, gelmese de, başkalarına ihtiyacı vardı. Michael kendi başına nehrin yukarısına gidip balık tutacaktı. Dara'nın bunu kabalık olarak görmeyeceğini umuyordu. Dara onun kolunu sıktı. Tamamen anlıyordu, insanlar onların hep aynı duyguları paylaştıklarını söylerlerdi.</p>
<p class="Pcalibre"> </p>
<p class="Pcalibre"> Kerry'yi beklemiyordu. Ormanın bu kısmına onunla hiç gelmemişti. Burası anayoldan uzakta, büyük bir öbek küpe çiçeğinin ortasındaydı. Kerry ağaçların arasından yavaşça geldi.</p>
<p class="Pcalibre"> </p>
<p class="Pcalibre"> "Yalnız olmak istiyorsan giderim" dedi.</p>
<p class="Pcalibre"> </p>
<p class="Pcalibre"> Hâlâ cenazede giydiği koyu gri takım elbiseyleydi. Gömleğinin yakasını açmış, kravatını gevşetmişti. Dara onu hiç bu ka-</p>
<p class="Pcalibre"> </p>
<p class="Pcalibre"> dar yakışıklı görmemişti.</p>
<p class="Pcalibre"> </p>
<p class="Pcalibre"> "Hayır, seni gördüğüme sevindim" dedi sadece.</p>
<p class="Pcalibre"> </p>
<p class="Pcalibre"> Oturup papatyalarla oynadı. Dikkatle eğildiğinde saçları yüzüne dökülüyordu. Cenazede giydiği beyaz yakalı lacivert elbiseyi çıkarmış, düz beyaz bir tişörtle blucin etek giymişti. Çok genç ve çaresiz görünüyordu.</p>
<p class="Pcalibre"> </p>
<p class="Pcalibre"> Kerry onun yanına çömeldi. Bir papatya koparıp demet yapmaya başladı. Bir süre hiç konuşmadılar.</p>
<p class="Pcalibre"> </p>
<p class="Pcalibre"> Leopold bunun bir şekilde önemli olduğunu sezmişti. Eşinip koklamayı bıraktı. Sanki sohbetin başlamasını bekler gibi oturup başını kibarca yana eğdi.</p>
<p class="Pcalibre"> </p>
<p class="Pcalibre"> Kerry, "Keşke sana yardım edebilseydim" dedi.</p>
<p class="Pcalibre"> </p>
<p class="Pcalibre"> "Ben iyiyim. Yalnızca Maggie'ye olanlar çok korkunç."</p>
<p class="Pcalibre"> </p>
<p class="Pcalibre"> "Uyumak gibi" dedi Kerry.</p>
<p class="Pcalibre"> </p>
<p class="Pcalibre"> "Hem onun Araf'a falan gitmemesi gerekiyor. Bilirsin işte, hani cennete girmek için beklerken."</p>
<p class="Pcalibre"> </p>
<p class="Pcalibre"> "Oh Dara, o tabiî ki beklemez!" Kerry bu düşünceye güldü.</p>
<p class="Pcalibre"> </p>
<p class="Pcalibre"> "O halde neden günahlarının bağışlanıp Tann'yı görmesi için dua ediyorlardı? Henüz oraya gitmiş olamaz, değil mi?"</p>
<p class="Pcalibre"> </p>
<p class="Pcalibre"> "Nereye?"</p>
<p class="Pcalibre"> </p>
<p class="Pcalibre"> "Cennete. Günah çıkartıp ölmediği sürece doğrudan oraya gitmiş olamaz."</p>
<p class="Pcalibre"> </p>
<p class="Pcalibre"> Kerry'nin kafası karışmıştı. "Dara tatlım, uyumak gibi, sana söylüyorum. Annemi öldüğünde görmüştüm, derin bir uyku. Gra-ce dün gece Maggie'nin yüzünü gördüğünü söylüyor, gözleri kapa-lıymış. Hepsi bu."</p>
<p class="Pcalibre"> </p>
<p class="Pcalibre"> "Araf ateşlerinde olmadığından emin misin?"</p>
<p class="Pcalibre"> </p>
<p class="Pcalibre"> Kerry uzanıp onu kendine çekti. "Çok eminim. Kesinlikle biliyorum."</p>
<p class="Pcalibre"> </p>
<p class="Pcalibre"> Dara onun göğsünde hıçkırdı. "Oh, çok sevindim, Maggie'nin Araf'ta yapayalnız olmasına dayanamam, çok korkar."</p>
<p class="Pcalibre"> </p>
<p class="Pcalibre"> Rahibe Laura kaza şokunun etkisinin sonradan görüleceğini söyledi. Kızlar olayı fazla sakin karşılamışlardı. Çıkıp Protestan mezarlığında bir mezan temizlemişler, yaya köprüsünün yakınına bir ağaç dikmişlerdi. Bayan Daly'den Maggie'nin bakır renkli elbisesini istemiş, ama alamamışlardı. Ne yapacaklarını bilmiyorlardı, ama istiyorlardı yine de.</p>
<p class="Pcalibre"> </p>
<p class="Pcalibre"> Rahibe Laura Dara, Grace ve Jacinta'nın neden okula gelip Maggie Daly'nin ruhu için okunan özel duaya katılmak istemediklerini anlamıyordu.</p>
<p class="Pcalibre"> </p>
<p class="Pcalibre"> Dara "O zaten huzura kavuştu" demiş ve diğerleri de ona katılmıştı.</p>
<p class="Pcalibre"> </p>
<p class="Pcalibre"> Rahibe Laura anlayamamıştı. Dara sanki Maggie'nin iyilerin uykusunda olduğu konusunda özel bir mesaj almış gibi, bu sözlerinde ciddiydi. Diğerleri de ona katılıyorlardı.</p>
<p class="Pcalibre"> </p>
<p class="Pcalibre"> Grace ile Michael sık sık balığa gidiyorlardı. Ya da öyle yaptıklarını söylüyorlardı. Michael erkenden çıkıp geç dönüyordu.</p>
<p class="Pcalibre"> </p>
<p class="Pcalibre"> Köprüde oyunların ya da yüzmenin devam etmesini kimse beklemiyordu. Tommy Leonard hemen hemen her zaman dükkânda çalışmak zorundaydı. Jacinta ile Iiam'm Dublin'den korkunç bir kuzenleri gelmişti ve onu eğlendirmek zorundaydılar. Onu arkadaşlarının yanına getirmeye haklı olarak utandıklarından, gündüzleri bisikletle eski kilise harabesine, akşamları da sinemaya gidiyorlardı.</p>
<p class="Pcalibre"> </p>
<p class="Pcalibre"> Dara yapayalnızdı.</p>
<p class="Pcalibre"> </p>
<p class="Pcalibre"> Böyle olmak istiyordu.</p>
<p class="Pcalibre"> </p>
<p class="Pcalibre"> Kendi başına yürümek, düşünmek istiyordu.</p>
<p class="Pcalibre"> </p>
<p class="Pcalibre"> Bazen Kerry O'Neill gelip onu buluyor ve birlikte yürüyorlardı. Genelde en az yanm saat hiç konuşmuyorlardı. Sonra Kerry onun yüzünü ellerinin arasına alıp yavaşça öpüyordu. Ya da yürürken kolunu omuzlanna doluyordu.</p>
<p class="Pcalibre"> </p>
<p class="Pcalibre"> "Bir gün geçecek" dedi. "Bir gün bambaşka bir anı olduğunu anlayacaksın." Çok düşünceli görünüyordu.</p>
<p class="Pcalibre"> </p>
<p class="Pcalibre"> "Sen de annen için öyle mi hissettin?"</p>
<p class="Pcalibre"> </p>
<p class="Pcalibre"> "Evet. Bir gün geldi, onu düşünmek o kadar acı vermedi. İnsanlar söylediğinde inanmamış, yalnızca kibarlık ettiklerini düşünmüştüm."</p>
<p class="Pcalibre"> </p>
<p class="Pcalibre"> "Değiştikten sonraki gün neler hissettin?</p>
<p class="Pcalibre"> </p>
<p class="Pcalibre"> "Onun huzura kavuştuğunu, onu orada bırakmam ve sürekli onu düşünmemem, hayıflanıp öfkelenmemem gerektiğini..."</p>
<p class="Pcalibre"> </p>
<p class="Pcalibre"> "Ah, ama anneni seviyordun, ona iyi davranıyordun. Grace bana eskiden başucunda oturup ona kitap okuduğunu anlattı."</p>
<p class="Pcalibre"> </p>
<p class="Pcalibre"> "O pek teselli değil." Yüzünde acı bir ifade vardı.</p>
<p class="Pcalibre"> </p>
<p class="Pcalibre"> Yine sessizlik oldu. Rahat ve samimiydi.</p>
<p class="Pcalibre"> </p>
<p class="Pcalibre"> Dara ona annesinin neden teselliye ihtiyacı olduğunu düşündüğünü sormadı. O da Dara'ya neden arkadaşı hakkında bu kadar suçluluk duyduğunu sormadı.</p>
<p class="Pcalibre"> </p>
<p class="Pcalibre"> Dara Grace'e, "Maggie'yi rüyanda görüyor musun?" diye sordu. "Hayır, görmüyorum." Grace özür diler gibiydi. "Onu düşünüyorum ama hiç rüyamda görmedim."</p>
<p class="Pcalibre"> </p>
<p class="Pcalibre"> Dara'ya endişeyle baktı. Dara'nın yüzü bembeyazdı. "Ben görüyorum" dedi Dara. "Her gece."</p>
<p class="Pcalibre"> </p>
<p class="Pcalibre"> Dara durup dururken Fergus Slattery'ye, "Babanıza iyi davranır mıydınız?" diye sordu.</p>
<p class="Pcalibre"> </p>
<p class="Pcalibre"> "Hayır, sanırım ona çok tatsız davranırdım. Çoğu insana karşı öyleyim. Neden sordun?"</p>
<p class="Pcalibre"> </p>
<p class="Pcalibre"> "Acaba geri gelse de ona bazı şeyleri açıklayabilseniz diye düşünüyor musunuz, merak ettim."</p>
<p class="Pcalibre"> </p>
<p class="Pcalibre"> "Hayır, Dara, o ihtiyardı. Hayatını yaşamıştı. Maggie'yle farklı, herkes ona bazı şeyleri açıklayabilmek için geri gelmesini diliyor. Hem zaten senin açıklayacak hiçbir şeyin yok, hepiniz ona çok iyi davrandınız. Annesi biraz zor olsa da bir sürü iyi arkadaşı vardı." Sululuğa kaçmadan şakacı olmak istiyordu.</p>
<p class="Pcalibre"> </p>
<p class="Pcalibre"> Dara "Hayır," dedi. "Arkadaşlarının ona iyi davrandığını düşünmüyorum. Bence yalnızdı ve hayatı boyunca hep korku içindeydi. Ben de çok geç orana kadar görmedim."</p>
<p class="Pcalibre"> </p>
<p class="Pcalibre"> "Kerry, benden neden hoşlanıyorsun? Cidden. Şaka yapmıyorum." Dara'nın koyu renk gözleri hüzünlüydü.</p>
<p class="Pcalibre"> </p>
<p class="Pcalibre"> "Çünkü seninle olmayı seviyorum. Güzel ve sevecensin, akıllısın, zekisin ve eğlencelisin. Başlangıç için yeterli, değil mi?"</p>
<p class="Pcalibre"> </p>
<p class="Pcalibre"> Dara, "Ben senin için çok küçüğüm" dedi.</p>
<p class="Pcalibre"> </p>
<p class="Pcalibre"> "Yaşın bununla ne ilgisi var?"</p>
<p class="Pcalibre"> </p>
<p class="Pcalibre"> "Ben yeterince bilmiyorum, eninde sonunda daha öğrenciyim. Senin çok daha akıllı, bilgili biriyle olman gerekir."</p>
<p class="Pcalibre"> </p>
<p class="Pcalibre"> "Bana yetecek kadar bilgilisin sen."</p>
<p class="Pcalibre"> </p>
<p class="Pcalibre"> "Çok gizemli." Dara başını salladı. "Zengin olsaydım, paramın peşinde olduğunu söylerdim. Seninle yatmayacağımı da biliyorsun... O yüzden sebebini göremiyorum." Çok gerçekçi bir havada konuşuyordu.</p>
<p class="Pcalibre"> </p>
<p class="Pcalibre"> Kerry "Belki bir gün benimle yatarsın" dedi.</p>
<p class="Pcalibre"> </p>
<p class="Pcalibre"> "Sanmam."</p>
<p class="Pcalibre"> </p>
<p class="Pcalibre"> Kerry "Ama umut edebiliriz" diye şakaya vurdu. "Bu arada, seni şu melankoliden kurtarmamız gerek. Maggie böyle olmanı istemezdi."</p>
<p class="Pcalibre"> </p>
<p class="Pcalibre"> "İnsanların bana onun neyi isteyip neyi istemeyeceğini söylemelerinden bıktım," diye terslendi Dara. "Annesi bana Maggie'nin cennetten bizi seyredip Declan Morrissey'in sinemasında oynattığı filmlere içinin sızladığım söylüyordu."</p>
<p class="Pcalibre"> </p>
<p class="Pcalibre"> Kerry "Yavaş, Dara" dedi ve onun eline uzandı.</p>
<p class="Pcalibre"> </p>
<p class="Pcalibre"> "Delirmedim, depresyonda da değilim. Yalnızca kafam çok karışık."</p>
<p class="Pcalibre"> </p>
<p class="Pcalibre"> Kerry ona sarıldı ve kafasının karışıklığı geçer gibi oldu. Ondan sonra, Kerry hep sarıldı ona.</p>
<p class="Pcalibre"> </p>
<p class="Pcalibre"> Bir zamanlar yaptıkları gibi gülüşüp birbirlerinden kaçmadılar. Irmakta yüzmediler, sular sıçratıp bağnşmadılar. Coyne ormanının yosunlu toprağında uzanıp birbirlerine sarıldılar.</p>
<p class="Pcalibre"> </p>
<p class="Pcalibre"> Güneş tepedeki ağaçların arasından süzülüp gelirken Kerry Dara'nın mavi gömleğini sıyırdı. Pamuklu sutyenini çözüp yavaşça çıkardı. Başını göğsüne dayayıp kalbinin atışlarını dinledi.</p>
<p class="Pcalibre"> </p>
<p class="Pcalibre"> Dara onu hiç durdurmadı.</p>
<p class="Pcalibre"> </p>
<p class="Pcalibre"> Öylece yattılar. Kerry onu okşadı. Aynı zamanda hem heyecanlı, hem de sakindi.</p>
<p class="Pcalibre"> </p>
<p class="Pcalibre"> Dara hiçbir zaman yaptıklarının yanlış olduğunu düşünmedi.</p>
<p class="Pcalibre"> </p>
<p class="Pcalibre"> Ancak kendi giysilerini de çıkarmaya davranınca kıpırdadı.</p>
<p class="Pcalibre"> </p>
<p class="Pcalibre"> "istemiyorum" dedi.</p>
<p class="Pcalibre"> </p>
<p class="Pcalibre"> Kerry buz gibi, kalkıp oturdu. "Nasıl istersen."</p>
<p class="Pcalibre"> </p>
<p class="Pcalibre"> "Kızma. Değişme."</p>
<p class="Pcalibre"> </p>
<p class="Pcalibre"> "O halde sen de tahrik etme, söz verip vazgeçme."</p>
<p class="Pcalibre"> </p>
<p class="Pcalibre"> Dara, "Öyle yapmak istemedim" diye sızlandı.</p>
<p class="Pcalibre"> </p>
<p class="Pcalibre"> "Ama hoşlandın. Sana sarılmamdan hoşlandın."</p>
<p class="Pcalibre"> </p>
<p class="Pcalibre"> "Ne diyeceğimi bilemiyorum."</p>
<p class="Pcalibre"> </p>
<p class="Pcalibre"> "Bildiğin zaman haber ver." Ayağa fırlamış, öfkeyle ağaçların arasından gidiyordu.</p>
<p class="Pcalibre"> </p>
<p class="Pcalibre"> Kate John'a, "Bence Dara bütün günlerini Kerry'yle Coyne ormanında geçiriyor" dedi.</p>
<p class="Pcalibre"> </p>
<p class="Pcalibre"> "Hep birlikte gezmiyorlar mı? Birbirlerinin gözünün önünden hiç ayrılmadıklarını sanıyordum" dedi John.</p>
<p class="Pcalibre"> </p>
<p class="Pcalibre"> "Hayır. White'lann kuzeni gelmiş, zavallı Tommy dükkânda çalışıyor, Grace ile Michael da balığa gittiler."</p>
<p class="Pcalibre"> </p>
<p class="Pcalibre"> "Bütün bunları nereden biliyorsun?"</p>
<p class="Pcalibre"> </p>
<p class="Pcalibre"> "Rachel bugün beni Bridge Street'e götürdüğünde Leonard'lara uğradım. Tommy'yle konuşuyordum. Hâlâ çok kötü görünüyor."</p>
<p class="Pcalibre"> </p>
<p class="Pcalibre"> "Neden Kerry'yle olduğunu düşünüyorsun?"</p>
<p class="Pcalibre"> </p>
<p class="Pcalibre"> "Heyecanlı ve sinirli görünüyor ama bütün gün ormanda tek başına oturmuş bir hali de yok."</p>
<p class="Pcalibre"> </p>
<p class="Pcalibre"> "Ne yapacağız?" John endişeliydi.</p>
<p class="Pcalibre"> </p>
<p class="Pcalibre"> "Bilmiyorum. Ne yapabiliriz ki? Yani eğer onunla birlikteyse bile, peşine düşüp onu daha da fazla huzursuz edemeyiz." Kate kadere razı olmuştu.</p>
<p class="Pcalibre"> </p>
<p class="Pcalibre"> "Sence o..." John cümleyi bitilmedi.</p>
<p class="Pcalibre"> </p>
<p class="Pcalibre"> "Kerry isterse sanmam ki o gerçekten..." Kate de sözlerini bitiremedi.</p>
<p class="Pcalibre"> </p>
<p class="Pcalibre"> Olive Hayes mutfak masasında oturmuş Bemadette'e mektup yazıyordu. Ryan'lann küçük kızı kapıyı çaldı.</p>
<p class="Pcalibre"> </p>
<p class="Pcalibre"> "Korkarım Grace çıktı. Seninle ve kardeşinle buluşacağını sanıyordum" dedi Bayan Hayes.</p>
<p class="Pcalibre"> </p>
<p class="Pcalibre"> Dara Grace ile Michael'a arka çıkarak, "Oh evet, Hep birlikte ırmağın kıyısındalar" dedi. "Ben geçiyordum da, Kerry buradaysa diye bir uğrayayım dedim."</p>
<p class="Pcalibre"> </p>
<p class="Pcalibre"> "Hayır çocuğum, o arabasıyla gitti. Gahvay yolunda bir yerlere."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Oh, anlıyorum." Dara üzülmüştü.</p>
<p class="Pcalibre"> </p>
<p class="Pcalibre"> "Diğerlerinin yanına dönmeden önce bir fincan süt veya çay ister misin?" Bayan Hayes çocuğun bir sıkıntısı olduğunu düşündü. Öyle kötü bir ölüme tanık olmak hepsi için korkunç olmalıydı.</p>
<p class="Pcalibre"> </p>
<p class="Pcalibre"> "Diğerleri mi?" diye sordu Dara.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Irmağın kıyısında. Hep birlikte kıyıda olduklarını söylemiştin..."</p>
<p class="Pcalibre"> </p>
<p class="Pcalibre"> "Oh evet, unuttum. Diğerleri." Sesi çok donuktu.</p>
<p class="Pcalibre"> </p>
<p class="Pcalibre"> "İyi misin Dara?"</p>
<p class="Pcalibre"> </p>
<p class="Pcalibre"> "İyiyim Bayan Hayes. Artık gideyim."</p>
<p class="Pcalibre"> </p>
<p class="Pcalibre"> Olive pencereden baktı. Çocuk ırmağa doğru gitmiyordu. Anayola yönelmişti.</p>
<p class="Pcalibre"> </p>
<p class="Pcalibre"> Dara daha önce hiç otostop yapmamıştı. Tanıdığı birini dur-durmamaya dikkat etmeliydi.</p>
<p class="Pcalibre"> </p>
<p class="Pcalibre"> Büyük ve yabancı bir kamyon göründü. Mountfern'li biri olmadığından, elini kaldırdı.</p>
<p class="Pcalibre"> </p>
<p class="Pcalibre"> Öğrenci bir kızla da olsa, iki laf etmek isteyen bir adamdı. Kamyonunda cips ve papağan fıstığı taşıyordu.</p>
<p class="Pcalibre"> </p>
<p class="Pcalibre"> "Şu lokantayı biliyor musunuz?" Dara ona Kerry'nin kâğıt oynadığını söylediği barı sordu.</p>
<p class="Pcalibre"> </p>
<p class="Pcalibre"> Adam orayı iyi biliyor, kendisi de oraya uğruyordu. Oraya varmadan birkaç yere daha uğrayacaklardı. Bir kızın kendi başına oraya gitmesi garipti.</p>
<p class="Pcalibre"> </p>
<p class="Pcalibre"> Dara ona kardeşini aradığı yolunda bir hikâye uydurdu. Satıcı bunu makul buldu. Konuşa konuşa yola devam ederken kara gözlü küçük kızın sohbete pek katılmadığım fark etmedi bile.</p>
<p class="Pcalibre"> </p>
<p class="Pcalibre"> Mountfern'den söz etti.</p>
<p class="Pcalibre"> </p>
<p class="Pcalibre"> "Orası epeyce canlanacak, eskiden buraların en uyuşuk köyüydü" dedi.</p>
<p class="Pcalibre"> </p>
<p class="Pcalibre"> Bir cevap bekliyor gibiydi. Dara "Öyle mi?" diye sordu.</p>
<p class="Pcalibre"> </p>
<p class="Pcalibre"> "Köye servet yağacak, biraz büyüyünce sen de orada bir iş bulabilirsin." İyi huylu bir adamdı, bu çekici kızın göç etmek zorunda kalmaktan ziyade kendi köyünde kalabileceğini düşünmek istiyordu.</p>
<p class="Pcalibre"> </p>
<p class="Pcalibre"> "tabiî kaybedenler de olacak. Senin Grange'la bir ilgin yok, değil mi?"</p>
<p class="Pcalibre"> </p>
<p class="Pcalibre"> "Hayır, hayır. Yalnızca kapıdaki evde birine uğramıştım."</p>
<p class="Pcalibre"> </p>
<p class="Pcalibre"> "Grange epeyce sıkışacak, sana söyleyeyim. Yeni otel varken orada kim kalır? Sonra, Ryan'lann orada artık kim içer?"</p>
<p class="Pcalibre"> </p>
<p class="Pcalibre"> "Neden içmesinler?" Dönüp adama baktı.</p>
<p class="Pcalibre"> </p>
<p class="Pcalibre"> "Sizin Amerikalı onların hemen karşısında gerçek bir bar açacak. Pahalı, züppe bir yer değil. Bütün müşterileri gidecek. Çok zor. Zavallı adamın karısı kazadan sonra tekerlekli sandalyeye düştü, şimdi de bu."</p>
<p class="Pcalibre"> </p>
<p class="Pcalibre"> Dara dönüp camdan dışarı baktı.</p>
<p class="Pcalibre"> </p>
<p class="Pcalibre"> "Söyle bana, geçen hafta ölen o zavallı çocuğu tanıyor muydun, çok üzücü..."</p>
<p class="Pcalibre"> </p>
<p class="Pcalibre"> Kızın yüzündeki gözyaşlannı görünce sesi kesildi. Kendi kendine çok kızdı ve "Tabiî tanıyordun herhalde. Üzüldüm," dedi.</p>
<p class="Pcalibre"> </p>
<p class="Pcalibre"> Dara onları Galway'e doğru götüren yolu seyretmeye devam etti.</p>
<p class="Pcalibre"> </p>
<p class="Pcalibre"> "Bekleyip kardeşini bulduğundan emin olayım mı?"</p>
<p class="Pcalibre"> </p>
<p class="Pcalibre"> "Hayır, teşekkürler. Ben iyiyim. Gerçekten."</p>
<p class="Pcalibre"> </p>
<p class="Pcalibre"> "Bana aldırma, koca ağızlı Mikey derler bana."</p>
<p class="Pcalibre"> </p>
<p class="Pcalibre"> "Hayır, beni almakla büyük iyilik yaptınız."</p>
<p class="Pcalibre"> </p>
<p class="Pcalibre"> "Ölen küçük kız da cennete gitmiştir elbette."</p>
<p class="Pcalibre"> </p>
<p class="Pcalibre"> Dara garip, donuk bir sesle, "Elbette," dedi.</p>
<p class="Pcalibre"> </p>
<p class="Pcalibre"> İlk içeri girdiğinde arkada bir oda göremedi. Eski görünüşlü bir bardı ve içerde yalnızca yüksek sesle müzik çalan bir makine vardı. Yerlere sigara izmaritleri ve çöpler atılmıştı.</p>
<p class="Pcalibre"> </p>
<p class="Pcalibre"> Üzerinde el yazısıyla tuvaletler yazılı tabela asılmış kapının arkasında olmalıydı.</p>
<p class="Pcalibre"> </p>
<p class="Pcalibre"> Kapıyı itince karşıda başka bir kapı daha gördü, hafifçe ittirip araladı. Kerry bir sarhoşla masadaydı. Kâğıtları yelpaze gibi açıp ustaca karıştırıyordu. Bütün dikkatini toplamıştı.</p>
<p class="Pcalibre"> </p>
<p class="Pcalibre"> Kendisine oldukça uzun gelen bir süre durup onu seyretti. Sonunda Kerry başını kaldırıp gördü onu.</p>
<p class="Pcalibre"> </p>
<p class="Pcalibre"> Yüzü değişmedi; ne sıkılmış, ne de şaşırmıştı.</p>
<p class="Pcalibre"> </p>
<p class="Pcalibre"> "Selam" dedi ve kâğıtları karıştırmaya devam etti.</p>
<p class="Pcalibre"> </p>
<p class="Pcalibre"> "Öyle değil Kerry, başparmağını doğru koy." Francis Doyle'un dili dolanıyordu.</p>
<p class="Pcalibre"> </p>
<p class="Pcalibre"> Dara oturup seyretti. Sarhoş zaman zaman biraz daha viski alıyordu. İkisi de onunla konuşmadılar.</p>
<p class="Pcalibre"> </p>
<p class="Pcalibre"> Dara sonunda, "Kendimi çok yalnız hissettim ve buraya gelmeyi düşündüm" dedi</p>
<p class="Pcalibre"> </p>
<p class="Pcalibre"> "Tabiî." Kerry kibar, ama ilgisizdi.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Seni bulmak için."</p>
<p class="Pcalibre"> </p>
<p class="Pcalibre"> "Buldun da."</p>
<p class="Pcalibre"> </p>
<p class="Pcalibre"> Francis Doyle sanki bu basık, boğucu odada uçan bir sinekmiş gibi, hiç aldırmadı ona. Dara kendini bayılacakmış gibi hissetti.</p>
<p class="Pcalibre"> </p>
<p class="Pcalibre"> Kerry'ye "Benimle konuşacak mısın?" diye sordu.</p>
<p class="Pcalibre"> </p>
<p class="Pcalibre"> "Şimdi değil, hayır."</p>
<p class="Pcalibre"> </p>
<p class="Pcalibre"> "Ne zaman?"</p>
<p class="Pcalibre"> </p>
<p class="Pcalibre"> "Çağlayan yapmayı öğrenince" dedi.</p>
<p class="Pcalibre"> </p>
<p class="Pcalibre"> Dara o havasız odada otururken hiçbir şey düşünemedi. Çevresini de, orada ne kadar oturduğunu da unuttu. Sonunda Kerry'nin omzuna dokunduğunu hissetti.</p>
<p class="Pcalibre"> </p>
<p class="Pcalibre"> Sanki onu evinden kilometrelerce uzakta, bu garip yerde bulmak dünyanın en normal şeyiymiş gibi, "Artık seni eve götüre-yim" dedi.</p>
<p class="Pcalibre"> </p>
<p class="Pcalibre"> Küçük kırmızı arabanın kapısını tuttu. Dolambaçlı yollardan hızla geçerek Mountfern'e döndüler. Dara hiç konuşmadı. Ama kendini daha rahat hissediyordu. Koltuğa iyice yerleşip bir iki kez gözlerini kapadı. Araba Mountfern'e birkaç kilometre kala bir tepede durdu. Kerry ona baktı.</p>
<p class="Pcalibre"> </p>
<p class="Pcalibre"> Sevecen ve sinirli bir ifadeyle "Seninle ne yapacağız Dara?" dedi.</p>
<p class="Pcalibre"> </p>
<p class="Pcalibre"> Dara ona döndü. "Bilmiyorum. Kendimi bomboş hissediyorum. Anlamı olan tek şey seninle olmaktı."</p>
<p class="Pcalibre"> </p>
<p class="Pcalibre"> "Ama benimle olmayı istemiyorsun. Ormanda bunu açıkça belirttin."</p>
<p class="Pcalibre"> </p>
<p class="Pcalibre"> "Seninle yatmak istemiyorum."</p>
<p class="Pcalibre"> </p>
<p class="Pcalibre"> "Hiç uykumuz yoktu."</p>
<p class="Pcalibre"> </p>
<p class="Pcalibre"> "Ne demek istediğimi biliyorsun."</p>
<p class="Pcalibre"> </p>
<p class="Pcalibre"> "Beni itip kaktığını biliyorum. Neden benimle olmak istediğini düşüneyim?" Şaşırmış gibiydi.</p>
<p class="Pcalibre"> </p>
<p class="Pcalibre"> Dara Kerry'nin elini tutup dudaklarına götürdü. "Daha önce hiç kimseyi sevmedim. Bu ilk kez oluyor ve çok karmaşık. Her şey her Şeyle karışıyor, kendimi çok garip hissediyorum ve korkuyorum."</p>
<p class="Pcalibre"> </p>
<p class="Pcalibre"> Çok küçük görünüyordu. Kerry onun elini alıp onun yaptığı gibi hafifçe öptü. Hiçbir şey söylemedi.</p>
<p class="Pcalibre"> </p>
<p class="Pcalibre"> Dara, "Beni hiç sevmiyor da olabilirsin" diye devam etti. "O yüzden seni aramaya giderken kaybedecek hiçbir şeyim yoktu. Ben oyun filan oynamıyorum."</p>
<p class="Pcalibre"> </p>
<p class="Pcalibre"> Kerry, "Kimseyi seviyor muyum, bilmiyorum" dedi. "Ama eğer seviyorsam, buna en çok yaklaştığım sensin. Buraya gel."</p>
<p class="Pcalibre"> </p>
<p class="Pcalibre"> Onu kollarına aldı ve Dara küçük arabanın içinde uzanıp ona sokuldu.</p>
<p class="Pcalibre"> </p>
<p class="Pcalibre"> On günlük tatili daha kalmıştı.</p>
<p class="Pcalibre"> </p>
<p class="Pcalibre"> Dara hâlâ solgun ve endişeli görünüyordu. Ancak her gün ormanda oturmaya gidiyordu. Kerry bazen geliyor, bazen gelmiyordu. Dara onun orada olup olmayacağını hiç bilmiyordu.</p>
<p class="Pcalibre"> </p>
<p class="Pcalibre"> Kerry her seferinde ona sarılıyor, daha istekli ve aceleci görünüyordu. Dara direncinin yavaş yavaş kırıldığını görebiliyordu. Bir hafta önce mücadele ettiği artık kabul edilebilir geliyordu.</p>
<p class="Pcalibre"> </p>
<p class="Pcalibre"> Kate Rachel'a, "Kerry Donegal'e ne zaman dönüyor?" diye sordu.</p>
<p class="Pcalibre"> </p>
<p class="Pcalibre"> "Patrick birkaç günü daha olduğunu söylüyor."</p>
<p class="Pcalibre"> </p>
<p class="Pcalibre"> "Keşke hemen gitse."</p>
<p class="Pcalibre"> </p>
<p class="Pcalibre"> "O kadar kaygılanma Kate."</p>
<p class="Pcalibre"> </p>
<p class="Pcalibre"> "Elimde değil. Dara çok heyecanlı görünüyor ve buradayken bile aklı bir karış havada, ya da daha doğrusu, on kilometre ötedeki evde."</p>
<p class="Pcalibre"> </p>
<p class="Pcalibre"> "Ona benimle dolaşmaya gelmesini söyledim, ama hayır dedi." Rachel elinden geleni yapmıştı.</p>
<p class="Pcalibre"> </p>
<p class="Pcalibre"> "Biliyorum, çok iyisin. Sanırım o gidene kadar dayanmaktan başka yapacak bir şey yok."</p>
<p class="Pcalibre"> </p>
<p class="Pcalibre"> Dara, "Donegal'de hiç arkadaşın var mı?" diye sordu.</p>
<p class="Pcalibre"> </p>
<p class="Pcalibre"> "Pek yok. Çoğunlukla iş, biliyorsun.... bazen tanıştığım birkaç kişiyle kâğıt oynuyorum. Tony McCann, Charlie Burns. Sınırın öte yanında, Derry'de oturuyorlar."</p>
<p class="Pcalibre"> </p>
<p class="Pcalibre"> "Orada kırmızı otobüsler ile kırmızı posta, kutuları yok mu?"</p>
<p class="Pcalibre"> </p>
<p class="Pcalibre"> "Sen kuzeye hiç gitmedin mi?"</p>
<p class="Pcalibre"> </p>
<p class="Pcalibre"> "Hayır, kuzeye nasıl gideyim Kerry?"</p>
<p class="Pcalibre"> </p>
<p class="Pcalibre"> "Her şey kırmızı ve kırmızı, beyaz, mavi bayrakları var."</p>
<p class="Pcalibre"> </p>
<p class="Pcalibre"> "İngiltere'nin bir parçası zaten."</p>
<p class="Pcalibre"> </p>
<p class="Pcalibre"> "Birleşik Krallık'ın parçası."</p>
<p class="Pcalibre"> </p>
<p class="Pcalibre"> "Aynı şey."</p>
<p class="Pcalibre"> </p>
<p class="Pcalibre"> "irlanda'nın bir parçası olmamasına aldırmıyor musun?"</p>
<p class="Pcalibre"> </p>
<p class="Pcalibre"> "Pek değil. Eninde sonunda öyle olacak sanırım."</p>
<p class="Pcalibre"> </p>
<p class="Pcalibre"> "McCann aldırıyor, arkadaşları da. Çok kesin tavır alıyorlar." Kerry sanki konuşuyor değil de, alıntı yapıyormuş gibiydi.</p>
<p class="Pcalibre"> </p>
<p class="Pcalibre"> Dara, "Sen Amerikalı olduğun için bunlar çok iddialı sözler" dedi.</p>
<p class="Pcalibre"> </p>
<p class="Pcalibre"> "Sen ne bilirsin ki?"</p>
<p class="Pcalibre"> </p>
<p class="Pcalibre"> "Hiçbir şey." Dara güldü.</p>
<p class="Pcalibre"> </p>
<p class="Pcalibre"> Kerry, "Oraya döndüğümde beni özleyecek misin?" diye sordu.</p>
<p class="Pcalibre"> </p>
<p class="Pcalibre"> "Hem de çok. Gitmek zorunda mısın?"</p>
<p class="Pcalibre"> </p>
<p class="Pcalibre"> "Belki kalabilirim... belki kalmak için bir bahane bulabilirim..." dedi.</p>
<p class="Pcalibre"> </p>
<p class="Pcalibre"> "Sahi mi?"</p>
<p class="Pcalibre"> </p>
<p class="Pcalibre"> "Kalırsam bana iyi davranacak mısın?" Kolunu uzatmıştı.</p>
<p class="Pcalibre"> </p>
<p class="Pcalibre"> "Ben sana hep iyi davranıyorum, işten nasıl kurtulursun?"</p>
<p class="Pcalibre"> </p>
<p class="Pcalibre"> "Ben istediğim her şeyi elde ederim" dedi Kerry.</p>
<p class="Pcalibre"> </p>
<p class="Pcalibre"> Kate masum bir havada, "Kerry ne zaman gidiyor?" diye sordu.</p>
<p class="Pcalibre"> </p>
<p class="Pcalibre"> Dara gözleri fıldır fıldır, "Gideceğini sanmıyorum" dedi.</p>
<p class="Pcalibre"> </p>
<p class="Pcalibre"> Michael, "Doğru, Grace onun iznini biraz daha uzatacağını umuyordu" dedi.</p>
<p class="Pcalibre"> </p>
<p class="Pcalibre"> "Hill'in otelinde çalışmıyor mu?" Kate'in sesi sertti.</p>
<p class="Pcalibre"> </p>
<p class="Pcalibre"> Michael, "Oh, Kerry konuşarak her işini halledebilir" dedi.</p>
<p class="Pcalibre"> </p>
<p class="Pcalibre"> Dara kaşlarını çattı: Kerry'nin fazla playboy olarak tanıtılmasından hoşlanmıyordu. "Biraz daha izin alabilecek, sorun olmazmış" dedi.</p>
<p class="Pcalibre"> </p>
<p class="Pcalibre"> Heyecanlı ve hevesli görünüyordu.</p>
<p class="Pcalibre"> </p>
<p class="Pcalibre"> Kate'in dudakları incecik bir çizgi halini almıştı.</p>
<p class="Pcalibre"> </p>
<p class="Pcalibre"> Fergus ertesi gün Kate'e, "Dara'yı bir yerlere tatile götürmemi ister misin?" diye sordu.</p>
<p class="Pcalibre"> </p>
<p class="Pcalibre"> "Dara'yı mı?"</p>
<p class="Pcalibre"> </p>
<p class="Pcalibre"> "Onu Kerry O'NeüTin pençelerinden uzak tutardı. En azından benim yanımda güvende olduğunu bilirsin." Kasvetli bir ifadeyle ekledi: "Benim yanımda herkes güvendedir."</p>
<p class="Pcalibre"> </p>
<p class="Pcalibre"> Kate ona her zamanki gibi şakayla karşılık vermedi. Bir süre hiçbir şey demedi.</p>
<p class="Pcalibre"> </p>
<p class="Pcalibre"> Sonra "Hayır" dedi. "Bence Dara'nın tatile çok daha uzağa gitmesinin zamanı geldi."</p>
<p class="Pcalibre"> </p>
<p class="Pcalibre"> "Nereye demek istiyorsun?"</p>
<p class="Pcalibre"> </p>
<p class="Pcalibre"> "Bilmiyorum. John'la konuşacağım. Bütün bunlar olmuyormuş</p>
<p class="Pcalibre"> </p>
<p class="Pcalibre"> gibi davranmayı bırakmamız gerek artık."</p>
<p class="Pcalibre"> </p>
<p class="Pcalibre"> "Gerçekte neyin olup neyin olmadığını bilmiyoruz tabiî." Fer-gus sözünü geri almaya çalıştı.</p>
<p class="Pcalibre"> </p>
<p class="Pcalibre"> Kate ciddi bir ifadeyle, "Bilinçli bir tahmin yapıyoruz" dedi.</p>
<p class="Pcalibre"> </p>
<p class="Pcalibre"> Yan bahçede oturdular. İkizlerin doğumgünü partisinin yapıldığı büyük müştemilatın beyaz duvarlan filbahri ve hanımelleriyle kaplanmıştı. O binanın River Road'a bakan ön yüzü de düzgün görünüyor, parlak renkli çiçekliklerle Ryan's Shamrock Cafe olarak açılacağı gün için hazırlanıyordu.</p>
<p class="Pcalibre"> </p>
<p class="Pcalibre"> John ile Kate bir süre yan bahçede oturdular. Sigara dumanı ve içki kokan bir yerde geçen bir günün ardından buranın havası serin bir çağlayan gibi geliyordu insana. Her yer yasemin kokuyordu.</p>
<p class="Pcalibre"> </p>
<p class="Pcalibre"> "Dara'yı ne yapacağız?" Kate'in sesi ciddi ve kederliydi.</p>
<p class="Pcalibre"> </p>
<p class="Pcalibre"> John ağır ağır, "Düşünüyorum" dedi.</p>
<p class="Pcalibre"> </p>
<p class="Pcalibre"> "Düşüneceğini biliyordum." Umutla ona baktı.</p>
<p class="Pcalibre"> </p>
<p class="Pcalibre"> "Rahibe Laura'nm bize en baştan ne dediğini hatırlıyor musun? Onu neden Fransa'ya göndermiyoruz?"</p>
<p class="Pcalibre"> </p>
<p class="Pcalibre"> 19</p>
<p class="Pcalibre"> </p>
<p class="Pcalibre"> Madam Vartin Kederlerin Hanımı gibi duruyordu. Uzun, beyaz bir yüzü ve sanki sürekli ağlayacakmış gibi titreyen incecik dudakları vardı. Açık mavi gözleri keder içinde yüzüyordu. Mösyö Vartin ise çok farklıydı. Ufak tefek, toparlacıktı ve tıpkı bir makineli tüfek gibi, sürekli tıkırtılar ve patlamalarla gülüyordu. İkisi de tek kelime ingilizce bilmiyorlardı. Madam Vartin'in kuzini Matmazel Stephanie Dara'ya görevlerini açıklamaya yetecek kadar İngilizce konuşuyordu.</p>
<p class="Pcalibre"> </p>
<p class="Pcalibre"> Vartin'lerin üç küçük çocuğunun kahvaltısını hazırlayacak, onları yürüyüşe çıkartacak ve her gün beş cümle İngilizce öğretecekti. Sonra öğle yemeğine kadar onlarla oynayacaktı. Yemekten sonra kendi derslerini yapmakta serbestti. Akşam yemeğinde servise ve sonra da sofranın toplanmasına yardım edecekti.</p>
<p class="Pcalibre"> </p>
<p class="Pcalibre"> Haftada üç sterlin karşılığı harçlık alacaktı ve kırların ortasında, her yerden uzakta olduklarından parasını harcayacak hiçbir yer yoktu. Çocuklar korkunçtular ve Mösyö de ona sık sık dokunma eğilimindeydi, yanından geçerken üstüne abanıyordu. Madamın gözleri öylesine kederliydi ki, Dara neredeyse onunla konuşmaya çekiniyordu. Eğer Stephanie olmasa çıldırabilirdi. Stepha-nie'nin evde ne iş yaptığı bilinmiyordu. Genelde örtü katlarken, ya da çiçek toplarken görülüyordu. Odalardan birine perde dikme işi bütün yaz sürmüştü. Bazen öğleden sonraları küçük otomobili alıp gidiyor, bazen meyve topluyordu. Dara hiçbir anlam veremiyordu.</p>
<p class="Pcalibre"> </p>
<p class="Pcalibre"> "Avez vous un vrai job, Mademoiselle Stephanie?1" diye sordu bir gün. Stephanie güldü ve Dara'nın yanaklarına birer öpücük kondurdu.</p>
<p class="Pcalibre"> </p>
<p class="Pcalibre"> I ¦ "Gerçek bir işiniz var mı Bayan Stephanie ?"</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> Hâlâ kahkahalar atarak, "J t'adore, mon petit chou2" dedi.</p>
<p class="Pcalibre"> </p>
<p class="Pcalibre"> Dara anlayamamıştı. Stephanie ona neden bayılıyordu ki ? Biri işi olup olmadığım neden söylememişti? Neden senli benli konuşmuştu ? Buraya geleli beri resmi davranıp çocuklar dışındaki herkese 'siz' demesi gerektiğini biliyordu Dara. Anlaşılır gibi değildi. Stephanie birkaç gün kendi kendine un vrai job diye tekrarlayıp güldü.</p>
<p class="Pcalibre"> </p>
<p class="Pcalibre"> Dara nasıl apar topar Fransa'ya gönderildiğine inanamıyordu. Daha önce Londra'ya veya Belfast'a hiç gitmemiş olan o, Dara Ryan, arabayla Paris'ten geçmiş, Zafer Takı'yla Eyfel Kulesi'ni görmüştü. Matmazel Stephanie sonra onu Fransız taşrasındaki bu ıssız, eski eve getirmişti.</p>
<p class="Pcalibre"> </p>
<p class="Pcalibre"> Sarışın ve dolgun vücutlu Matmazel Stephanie İngilizce konuşma fırsatı çıktığına memnun olduğunu söylemişti; günün birinde İrlanda'ya gelip oradaki bütün ünlülerle tanışmayı istiyordu. Dara Rahibe Laura'nın Mountfern'in güzelliklerini ya da Ryan'lann toplumsal ilişkilerini abartmış olabileceğinden korktu.</p>
<p class="Pcalibre"> </p>
<p class="Pcalibre"> Ancak en çok neden burada olduğunu merak ediyordu. Çok heyecanlanmış ve babasının parayı bulmuş olmasının harika olduğunu söylemişti. Dara için ne büyük, ne harika bir şanstı bu. Michael oğlanları çağırmamalarına hayıflanmış, Grace de hayatında duyduğu en heyecanlı şey olduğunu söylemişti. Tommy Le-onard yalnızlık çekmesin diye birkaç günde bir mektup yazmaya söz vermişti. Mary Donnelly de bütün erkekler içinde en aşağılık olanların Fransız erkekleri olduğunu söylemişti.</p>
<p class="Pcalibre"> </p>
<p class="Pcalibre"> Kerry hiçbir şey dememişti.</p>
<p class="Pcalibre"> </p>
<p class="Pcalibre"> Koşup Coyne ormanında ona haber verdiğinde omuz silkmekle yetinmişti.</p>
<p class="Pcalibre"> </p>
<p class="Pcalibre"> "Eğer gitmeyi istiyorsan, harika."</p>
<p class="Pcalibre"> </p>
<p class="Pcalibre"> "Seni bırakıp gitmek istemiyorum."</p>
<p class="Pcalibre"> </p>
<p class="Pcalibre"> "Neden istediğini yapmıyorsun Dara?"</p>
<p class="Pcalibre"> </p>
<p class="Pcalibre"> Maggie'ye söylediklerinin korkutucu bir yankısı gibiydi. Kazadan önceki gece Maggie'ye neler söylediğini hatırladı.</p>
<p class="Pcalibre"> </p>
<p class="Pcalibre"> "Sen ne istediğini hiç bilmiyorsun." Bunu suçlama olarak söylemişti ve şimdi Kerry de ona aynı şeyi söylüyordu. Hayretler içinde bakakaldı.</p>
<p class="Pcalibre"> </p>
<p class="Pcalibre"> Kerry biraz alttan aldı. "İyi yazlar" dedi ve burnundan öptü onu.</p>
<p class="Pcalibre"> </p>
<p class="Pcalibre"> Dara, "Bana yazacak mısın?" diye sordu.</p>
<p class="Pcalibre"> </p>
<p class="Pcalibre"> "Sana kart atarım."</p>
<p class="Pcalibre"> </p>
<p class="Pcalibre"> "Söz mü?"</p>
<p class="Pcalibre"> </p>
<p class="Pcalibre"> 2. "Sana bayılıyorum tatlım."</p>
<p class="Pcalibre"> </p>
<p class="Pcalibre"> "Gönderirim, dedim." Sabırsız görünüyordu.</p>
<p class="Pcalibre"> </p>
<p class="Pcalibre"> "Ben gittiğime göre sen burada mı kalacaksın, yoksa Donegal'e gitsen daha mı iyi olur?"</p>
<p class="Pcalibre"> </p>
<p class="Pcalibre"> "Kim bilir küçük Dara? Kim bilir?" Burnuna bir öpücük daha kondurdu.</p>
<p class="Pcalibre"> </p>
<p class="Pcalibre"> Dara iki kez onu görme umuduyla evine gitmişti. Ama ikisinde de yoktu.</p>
<p class="Pcalibre"> </p>
<p class="Pcalibre"> Grace onun Gahvay yolunda sevdiği bir yere gitmiş olabileceğini düşünüyordu. Bayan Hayes öyle ummadığını söylemişti. Orası adı kötüye çıkmış, sarhoş ve aylaklarla dolu bir yerdi.</p>
<p class="Pcalibre"> </p>
<p class="Pcalibre"> Dara, "Hayır, öyle değil, yalnızca pis ve eski" deyince şaşkınlıkla ona baktılar.</p>
<p class="Pcalibre"> </p>
<p class="Pcalibre"> İçinden Grace'den mektup yazıp Kerry'den söz etmesini istemek geliyordu. Ama yaran yoktu, Grace Dara'nın onun Kerry'ye olan yakınlığını ne kadar kıskandığını bilemezdi.</p>
<p class="Pcalibre"> </p>
<p class="Pcalibre"> Az daha Michael'dan isteyecekti, ama onu da yapamazdı.</p>
<p class="Pcalibre"> </p>
<p class="Pcalibre"> Gitmeden önceki gece Michael, "Seni çok özleyeceğim," dedi.</p>
<p class="Pcalibre"> </p>
<p class="Pcalibre"> "Hayır, hiç de değil. Grace var ya."</p>
<p class="Pcalibre"> </p>
<p class="Pcalibre"> Michael şaşkınlıkla, "O başka. Ben seni yine de özleyeceğim Dara," dedi. "Tann aşkına, sen benim ikizimsin."</p>
<p class="Pcalibre"> </p>
<p class="Pcalibre"> Dara boş bir ifadeyle, "Öyleyim" dedi.</p>
<p class="Pcalibre"> </p>
<p class="Pcalibre"> "Bir sorun mu var?"</p>
<p class="Pcalibre"> </p>
<p class="Pcalibre"> "Her şey değişti."</p>
<p class="Pcalibre"> </p>
<p class="Pcalibre"> "Büyüyoruz, o kadar."</p>
<p class="Pcalibre"> </p>
<p class="Pcalibre"> "Maggie büyümedi" dedi Dara.</p>
<p class="Pcalibre"> </p>
<p class="Pcalibre"> Ve işte birdenbire Fransız taşrasına gelmiş, hiçbir özelliği olmayan yabancı kır yollarında çocuklan yürüyüşe çıkartıyordu. Tarlalann doğru dürüst duvarlan yoktu, hatta çitleri bile olmadan kilometrelerce uzanıyorlardı. Çiftlik evi dıştan bakıldığında çok perişan görünüyordu, ama içi çok zengin ve kocaman mobilyalarla doluydu.</p>
<p class="Pcalibre"> </p>
<p class="Pcalibre"> Koltukaltlan simsiyah kıllarla kaplı, neredeyse Madam kadar keyifsiz görünen İtalyan hizmetçi Mana vardı. Pazarlan yalnız Madam, Maria ve Dara ayine gidiyorlardı. Bu da rahibelerin katolik ailelerin aynı ölçüde Katolik kızlan davet ettikleri sözlerini boşa çıkanyor gibiydi. Mösyö ona kiliseye beş kez gittiğini söylemişti; vaftizinde, komünyonda, düğününde ve üç çocuğundan ikisinin vaftiz törenlerinde. Üçüncüsü onsuz idare etmişti. En azından Dara onun böyle söylediğini sanmıştı; anlatırken gidişlerini tek elinin parmaklanyla gururla sayıyor gibiydi. Rahip Moran'a ya da okul-</p>
<p class="Pcalibre"> </p>
<p class="Pcalibre"> dakilere anlatsa neler diyeceklerini düşünüp ürperdi ama anlayamadığı bir nedenden dolayı onlara anlatamayacağını hissetti.</p>
<p class="Pcalibre"> </p>
<p class="Pcalibre"> Madam'ın Lourdes ziyareti büyük hazırlıklar gerektiriyordu. Merdiven sahanlığına büyük bir bavul kondu, bir sürü giysi tekrar tekrar katlandı, ayin kitaplan ve küçük dua kitapları yerleştirildi. Kimsede gülümseme ya da heves yoktu; yalnız her zamankinden daha kararlı çalışıyorlardı. Dara kadının dua etmek için neden o kadar uzağa gittiğini merak etti.</p>
<p class="Pcalibre"> </p>
<p class="Pcalibre"> Gideceği sabah büyük bir cesaretle, "Bir mucize mi diliyorsunuz Madam Vartin ?" diye sordu.</p>
<p class="Pcalibre"> </p>
<p class="Pcalibre"> Sıska esmer kadın durup Dara'ya onu sanki daha önce hiç görmemiş gibi baktı.</p>
<p class="Pcalibre"> </p>
<p class="Pcalibre"> "Un miracle !"3 diye tekrarladı. "Un miracle. Tiens !"4</p>
<p class="Pcalibre"> </p>
<p class="Pcalibre"> Birdenbire ve hiç beklenmedik bir şekilde Dara'yı omuzlarından tutup yanaklarına birer öpücük kondurdu. Gözleri yaşarmıştı.</p>
<p class="Pcalibre"> </p>
<p class="Pcalibre"> Dara kendini çok kötü hissetti. Madam Vartin belki de çok hastaydı. Mucize bekleyip beklemediğini sormak ne aptallıktı! Dara sözlerim geri alabilmeyi diledi, ama garip bir şekilde Madam'ın duygusallığı devam etti ve kapıda bütün aile tarafından uğurlanır-ken Dara'yı özellikle okşadı. Fransızları anlamak mümkün değildi.</p>
<p class="Pcalibre"> </p>
<p class="Pcalibre"> Dara akşamlan çok geç yenen yemeğe kadar elma bulup açlığını bastırmak için her zamanki gibi bahçede yürüyüşe çıktı. Annesine uzun bir mektup yazmaya karar vermişti ve önce yukarı çıkıp kâğıt aldı.</p>
<p class="Pcalibre"> </p>
<p class="Pcalibre"> Yaz güneşi garip, duvarsız Fransız tarlalarının tepesinde parlıyordu. Yeşil elmaları yedi, sonra Madam'ın Lourdes'a gitmesinden ve kendi patavatsız sözlerinden bahsetti. Dara annesine konuşur gibi yazma alışkanlığını edinmişti. Mektupların evde yüksek sesle okunmadığını, annesinin herkese özetlediğini biliyordu.</p>
<p class="Pcalibre"> </p>
<p class="Pcalibre"> "Acaba neden o kadar kederli ?" diye yazdı. "Yani, senin gibi katlanması gereken korkunç şeyler yok; yürüyemiyor değil, bir tezgâhın arkasına çakılıp saatlerce sıkıcı adamların içki içip ahkâm kesmelerini de dinlemek zorunda değil. Aslında Mösyö'nün neden onunla evlendiğini anlayamıyorum, çok can sıkıcı olacağını biliyor olmalıydı herhalde. Madam düğün resminde bile pek keyifsiz görünüyor. Ancak buradakilerin neler çevirdiklerini anlayabilmek için bir ömür boyu burada yaşamış olmak gerekiyor sanırım.</p>
<p class="Pcalibre"> </p>
<p class="Pcalibre"> Ertesi sabah pul istemek için Matmazel Stephanie'nin kapısını</p>
<p class="Pcalibre"> </p>
<p class="Pcalibre"> 3. Bir mucize!</p>
<p class="Pcalibre"> </p>
<p class="Pcalibre"> 4. Bir mucize! İşte !</p>
<p class="Pcalibre"> </p>
<p class="Pcalibre"> çaldı. Postacı geldiğinde mektuplarım ona veriyorlardı.</p>
<p class="Pcalibre"> </p>
<p class="Pcalibre"> Matmazel Stephanie'nin hâlâ yatakta olması garipti. Yanında Mösyö Vartin yatıyordu. Bu öyle beklenmedik bir durumdu ki, Dara mektubu elinden düşürdü.</p>
<p class="Pcalibre"> </p>
<p class="Pcalibre"> "Çok özür dilerim..." diye başladı.</p>
<p class="Pcalibre"> </p>
<p class="Pcalibre"> Matmazel Stephanie hiç umursamamış göründü. Pul alması için masanın orta çekmecesini işaret etti ve Dara'ya holdeki masanın üstünde duran mektupları da postacıya vermeyi unutmamasını tembihledi.</p>
<p class="Pcalibre"> </p>
<p class="Pcalibre"> Dara'nın Fransa'ya gidişinden sonra Michael'ın dikkatleri üstüne çekmeden Grace'le buluşması biraz daha güçleşmişti. Eddie ile Declan bu yaz özellikle iğrençtiler; Grace'le balığa gideceğini söylediğinde öpücük sesleri çıkarıyorlardı. Annesiyle babası onları susturuyorlardı, ama yine de çok can sıkıcıydı.</p>
<p class="Pcalibre"> </p>
<p class="Pcalibre"> Grace'in aldırmıyor görünmesi içini rahatlatıyordu. Bara Dara varken olduğu kadar düzenli uğruyordu. Dara'nın mektuplarını görmek istedi ama annesi mektuplar kime gönderildiyse ancak onun okuyabileceğini söyledi. Grace de Dara'ya yazarsa ondan mektup alırdı. Michael da öyle.</p>
<p class="Pcalibre"> </p>
<p class="Pcalibre"> Dara gözlerinden özlem dolu yaşlann süzüldüğünü hissetti. Madam Vartin onu mektup okurken bulup sıska, kemikli kolunu kızın omzuna doladı. Fransızca yatıştırıcı bir şeyler söyledi ve Dara da bir yandan burnunu silerken bir yandan neşeli bir şeyler söylemeye çalıştı. Gerçekten de o kadar yalnız değildi, yalnızca saçmalıyordu işte.</p>
<p class="Pcalibre"> </p>
<p class="Pcalibre"> Sonra Madam Vartin'in uzun, kederli yüzüne bakınca içinden daha da çok ağlamak geldi.</p>
<p class="Pcalibre"> </p>
<p class="Pcalibre"> Madam Vartin'e Maggie'yi anlatmayı denemişti. Açıklaması çok zordu, sözlükten bazı kelimelere bakmıştı ama yine de fazla karmaşıktı. Bazen hikâyeyi tam ortasında bırakmak zorunda kalıyordu. Her neyse, zaten Madam Vartin'e kendine olduğundan çok daha fazla üzülüyordu. Mösyö'nün yokluğunda sanki hiçbir şey olmamış gibi Madam'ın yanağına öpücük kondurduğunu görmek dayanılır gibi değildi.</p>
<p class="Pcalibre"> </p>
<p class="Pcalibre"> Dara iç çekti. Belki de erkekler yaradılıştan sadakatsizdi. Rahibe Laura bunu az çok ima etmiş ve doğada erkek hayvanın birkaç dişi hayvana hizmet verdiğini söylemişti. Mary Donnelly başka hiçbir şey söylemezdi. Dara hüzünlü hüzünlü erkeklerin dünyasını düşündü. En başta da Kerry'yi.</p>
<p class="Pcalibre"> </p>
<p class="Pcalibre"> Herkes mektup göndermiş, hatta kibar Fergus Slattery bile kart atmıştı. White'lardan sayfalar dolusu mektuplar geliyor, Tommy Leonard hemen her gün yazıyordu. Ama Keny'den hiçbir şey yoktu.</p>
<p class="Pcalibre"> </p>
<p class="Pcalibre"> Daha şimdiden bir başkasını bulmuş olamazdı. Olamazdı. Onu bu kadar çabuk unutacaksa bütün o sözleri neden söylemiş ve ona yakın olmak istemişti ki ?</p>
<p class="Pcalibre"> </p>
<p class="Pcalibre"> Ancak Dara Bayan Whelan'ın çekip giden kocasını, Bayan Fine, Bayan Johnson ve büyük olasılıkla bir de fizik tedavici Bayan Byme arasında karar veremeyen Kerry'nin kendi babasını düşündü. Brian Doyle'un da kentte pek ilgi göstermediği bir kız arkadaşı vardı.</p>
<p class="Pcalibre"> </p>
<p class="Pcalibre"> Bir de Rosemarie kuvaför salonunda Rita Walsh'a uğrayan bütün o erkekler vardı. Dara onlann kurutucuları tamir etmeye, ya da sıcak suyu kontrole gelmediklerini biliyordu. Hayır, o artık dünyayı tanıyan, görmüş geçirmiş bir kadındı. Onların oraya neden gittiklerini ve dışan çıkıp eve doğru sıvışırken neden öyle gizlenmek istediklerini artık çok iyi anlıyordu.</p>
<p class="Pcalibre"> </p>
<p class="Pcalibre"> Dara tanıdığı bütün erkekleri düşündü. Yalnızca babasıyla erkek kardeşi masum görünüyorlardı. Babası başka bir kadına bakmazdı ve Michael da Grace'i öylesine yüceltmişti ki, büyük olasılıkla onu uslu uslu öpmekle yetiniyordu. Michael'ın Kerry'nin yaptıklarını yaptığını hayal bile edemiyordu. Bir süre Kerry'yi düşündükten sonra günah çıkartırken o okşama ve öpüşmelerini söylemesi gerektiğine karar verdi. Ancak nasıl anlatacağını bilemiyordu.</p>
<p class="Pcalibre"> </p>
<p class="Pcalibre"> Bir Fransız rahibe günah çıkartabilecek kadar Fransızca bilmek çok iyi olurdu. Anlaşılan insan burada cinayet bile işlese paçayı kurtarabilirdi.</p>
<p class="Pcalibre"> </p>
<p class="Pcalibre"> Fergus, "Dara Loire'da çocuk bakma işini nasıl götürüyor?" diye sordu.</p>
<p class="Pcalibre"> </p>
<p class="Pcalibre"> Kate güldü: "Ben zavallı Fransız çocuklar için kaygılanıyorum. Bu sabah aldığım mektupta hepsine pogue mahone5 demeyi öğrettiğini yazıyordu. Günaydın demek sanıyorlarmış."</p>
<p class="Pcalibre"> </p>
<p class="Pcalibre"> Fergus güldü. "Fransızlan biraz tanıyorsam, çocuklarına küfür öğretildiğini bilseler hoşlarına giderdi. Mizah anlayışlarında belden aşağı esprilere çok ağırlık verdiklerini görmüşümdür hep."</p>
<p class="Pcalibre"> </p>
<p class="Pcalibre"> "Öyle kibirli olma, görmüşümdür hep diye. Ne zaman gördün? On yıl önceki beş günlük Paris seyahatinde mi ?"</p>
<p class="Pcalibre"> </p>
<p class="Pcalibre"> 5. İrlanda dilinde "kıçımı öp" anlamında küfür.</p>
<p class="Pcalibre"> </p>
<p class="Pcalibre"> "Ya sen Paris'te kaç gün geçirdin, akıl kutusu ?"</p>
<p class="Pcalibre"> </p>
<p class="Pcalibre"> "Hiç. Ve hiçbir zaman gitmeyeceğim."</p>
<p class="Pcalibre"> </p>
<p class="Pcalibre"> "Lourdes'a gitmeni istediğimizi unutma."</p>
<p class="Pcalibre"> </p>
<p class="Pcalibre"> "Evet ama yanlış olurdu Fergus. Lourdes kırık belkemiklerini iyileştirmiyor. Hiçbir şey iyüeştirmez. İnsanlar düş kırıklığına uğrarlardı ve hayatımın geri kalanında beni tekerlekli sandalyede gördüklerinde ben de onlara ihanet etmiş gibi hissederdim kendimi."</p>
<p class="Pcalibre"> </p>
<p class="Pcalibre"> Fergus, "Bence çok saçma" dedi.</p>
<p class="Pcalibre"> </p>
<p class="Pcalibre"> "Ciddi olamazsın." Kate çok şaşırmıştı. "Eğer doğru olmasa Tannm neden insanlann inanmasına ve milyonlarcasının oraya gitmesine izin versin ki ?"</p>
<p class="Pcalibre"> </p>
<p class="Pcalibre"> "Tann'mızın orada olmayabileceğini hiç düşündün mü?"</p>
<p class="Pcalibre"> </p>
<p class="Pcalibre"> "Hayır, düşünmedim, sen de düşünmedin. Tıpkı bir okul çocuğu gibi, bunlan beni dehşete düşürmek için söylüyorsun. Tabiî ki Tann'ya inanıyorsun."</p>
<p class="Pcalibre"> </p>
<p class="Pcalibre"> Fergus, "inanıyorsam da pek hoşlanmıyorum ondan" dedi. "Kahyam ağlayarak görevinin ne olduğunu düşünüyor. Gözyaşla-n içinde bir sonuca varmış: Peder Hogan'la Peder Moran'ın ona benden daha çok ihtiyaçları varmış."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Çok sevindim" dedi Kate. "Onun için de, senin için de, onlar için de en iyisi."</p>
<p class="Pcalibre"> </p>
<p class="Pcalibre"> "Peki ben ne yapacağım ?" diye bağırdı Fergus.</p>
<p class="Pcalibre"> </p>
<p class="Pcalibre"> Kate, "Bir eş bul" dedi.</p>
<p class="Pcalibre"> </p>
<p class="Pcalibre"> "Hayır, cidden, şimdi ne yapacağım? Bayan Purcell gidiyor."</p>
<p class="Pcalibre"> </p>
<p class="Pcalibre"> "Ben sana gelip evini temizleyecek birini bulurum. Bütün ihtiyacın bu."</p>
<p class="Pcalibre"> </p>
<p class="Pcalibre"> "Ama yemek, çamaşır?"</p>
<p class="Pcalibre"> </p>
<p class="Pcalibre"> "Sana yemek pişirmeyi öğretirim. Grace O'Neill'e de öğretiyorum zaten, öğrencilerim iki olabilir. Çamaşınnı doğru düzgün yıkayacak birini bulana dek de buraya getirebilirsin."</p>
<p class="Pcalibre"> </p>
<p class="Pcalibre"> Kate Dara'ya yazıp derslerden söz etti. Çok eğleniyordu. Gra-ce'in pastırmanın dilimlenip alınabildiğini bilmediğini, hayata plastik ambalajda başladıklannı sandığını anlattı. Michael hamurun yarısını saçlarına ve mutfak duvarlarına sıvaştırmıştı ve Fergus da çok ukalalık ediyordu. Bu işin hiç zor olmadığını söyleyip duruyordu; ne zaman daha ince işlere geçeceklerdi ?</p>
<p class="Pcalibre"> </p>
<p class="Pcalibre"> Bütün Vartin ailesi her sabah güne pogue mahone diyerek başlıyorlardı ve Dara bunu İrlanda dilinden anlayan birine ilk kez</p>
<p class="Pcalibre"> </p>
<p class="Pcalibre"> söylediklerinde oralarda olmayı diliyordu.</p>
<p class="Pcalibre"> </p>
<p class="Pcalibre"> Dayanışma olarak Madam Vartin'e sözlerin gerçek anlamını söylemeye karar verdi. Ona verebileceği tek armağan bu; biraz bilgiydi. Uğraşıp tercüme etti: Va baiser ma fesse.6</p>
<p class="Pcalibre"> </p>
<p class="Pcalibre"> Madam duyduğunda dehşet içinde kaldı ve Dara fazla ileri gidip gitmediğini merak etti. Ama hayır, Madam bunun değerli bir bilgi olduğunu söyleyip neşeyle ona sarıldı.</p>
<p class="Pcalibre"> </p>
<p class="Pcalibre"> Her sabah rakibesine "Pogue mahone, Stephanie" diyor ve kimse bakmazken Dara'yla birbirlerine göz kırpıyorlardı.</p>
<p class="Pcalibre"> </p>
<p class="Pcalibre"> Rachel Patrick'e havaların kötü olduğu günler için etkinlikler düzenlemesi gerektiğini söyledi. Ne demek istediğini anlasın diye, bunu ona söylemek için özellikle yağışlı ve kasvetli bir günü seçti.</p>
<p class="Pcalibre"> </p>
<p class="Pcalibre"> Patrick, "Ah, balıkçılar böyle bir günde de balığa gider, golfçü-ler de biraz yağmurun oyunlarını engellemesine asla izin vermezler" dedi.</p>
<p class="Pcalibre"> </p>
<p class="Pcalibre"> "Ya eşleri ?" diye sordu Rachel.</p>
<p class="Pcalibre"> </p>
<p class="Pcalibre"> "Saçlarını taratabilir, manikür yaptırabilirler."</p>
<p class="Pcalibre"> </p>
<p class="Pcalibre"> "Her gün yaptıramazlar."</p>
<p class="Pcalibre"> </p>
<p class="Pcalibre"> "O halde ne düşünüyorsun ?"</p>
<p class="Pcalibre"> </p>
<p class="Pcalibre"> "Birtakım etkinlikler, hatta belki yemek kursları. Geleneksel İrlanda yemeklerinin pişirilmesi."</p>
<p class="Pcalibre"> </p>
<p class="Pcalibre"> "Fena fikir değil" dedi Patrick. "Bunu kime yaptırabiliriz ?"</p>
<p class="Pcalibre"> </p>
<p class="Pcalibre"> "Zamanı gelince düşünürüz. Belki buralardan birileri de olamaz mı ?"</p>
<p class="Pcalibre"> </p>
<p class="Pcalibre"> Patrick birdenbire, "Hey" dedi. "Kate Ryan Grace'e pek güzel öğretiyor. Grace onun çok komik olduğunu ve malzemeler hakkında filan uzun hikâyeler anlattığını söylüyor. Sence o yapabilir mi?"</p>
<p class="Pcalibre"> </p>
<p class="Pcalibre"> Rachel hayranlıkla, "Bunları nasıl akıl ediyorsun bilemiyorum Patrick" dedi.</p>
<p class="Pcalibre"> </p>
<p class="Pcalibre"> Genç müdür Jim Costello henüz evin oğlu Kerry'le tanışmamıştı. Kerry eve döndüğünde Jim uzakta personel arıyor ve başvuranlarla görüşüyordu.</p>
<p class="Pcalibre"> </p>
<p class="Pcalibre"> Trajedi olduğunda Mountfern'de değildi. Daly'leri tanıyordu tabiî ve uzun saçlı, iri gözlü kızı da Grace O'Neill'in arkadaşlarından biri olarak biliyordu. Döndüğünde başsağlığı dilemek üzere dükkâna uğradı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Orada genç bir kız görünce şaşırdı. "Tanıştığımızı sanmıyorum" diyerek elini uzattı.</p>
<p class="Pcalibre"> </p>
<p class="Pcalibre"> 6. Fransızca'da "kıçımı öp".</p>
<p class="Pcalibre"> </p>
<p class="Pcalibre"> Kitty Daly onu gizlemediği bir beğeniyle süzerek, "Ben Dublin'e hemşirelik yapmaya gideli beri Mountfern gerçekten canlandı" dedi. "Siz ve Kerry O'Neill. Asıl kalınması gereken yerin burası olduğunu söylemeliyim."</p>
<p class="Pcalibre"> </p>
<p class="Pcalibre"> Jim, "Onunla henüz tanışmadım. Bir film yıldızına benzediğini duyuyorum" dedi.</p>
<p class="Pcalibre"> </p>
<p class="Pcalibre"> "Aynen. Başka dünyadan gelmiş gibi" dedi Kitty.</p>
<p class="Pcalibre"> </p>
<p class="Pcalibre"> "Ah, bizlerin hiç şansı yok o zaman." Jim kibar, iltifatkâr, ama mesafeliydi. Buraya başsağlığı dilemeye gelmişti, işi flörte dökmek yakışık almazdı. Her neyse, zaten Jim Costello küçük bir kasabada birisine kapılmayacak kadar temkinli bir gençti. Kariyeri bu ince uzun, güzel dalgalı saçlı kız kadar güzel bile olsa, herhangi biriyle eğlenmekten çok daha önemliydi onun için.</p>
<p class="Pcalibre"> </p>
<p class="Pcalibre"> Çıkarken tekrar kız kardeşinin başına gelenlerden dolayı çok üzüldüğünü söyledi.</p>
<p class="Pcalibre"> </p>
<p class="Pcalibre"> Kitty donuk bir ifadeyle, "Olanlara inanmak çok güç" dedi. "O olaydan beri ilk kez eve geldim ve üç kez onu çağırmaya yukan çıktım. Her an arkadaşlarının gelip onu sormalarını bekliyorum."</p>
<p class="Pcalibre"> </p>
<p class="Pcalibre"> "Sizi üzmek istememiştim."</p>
<p class="Pcalibre"> </p>
<p class="Pcalibre"> "Hayır, biraz konuşmak iyi geliyor. Babam ondan hiç söz etmiyor ve o cennete gideli beri annem onunla dünyadayken olduğundan çok daha fazla ilgileniyor." Jim Costello kapıdan çıkarken minnetle gülümsedi.</p>
<p class="Pcalibre"> </p>
<p class="Pcalibre"> Grace, "Dara'ya mektup yazalım" dedi.</p>
<p class="Pcalibre"> </p>
<p class="Pcalibre"> Michael, "Ne zaman kollarımdan kurtulmak istesen böyle diyorsun" diye yakındı.</p>
<p class="Pcalibre"> </p>
<p class="Pcalibre"> "Bu doğru değil. Her neyse, zaten ben o korkunç çocukların yanında kapana kısılıp kalmış zavallı kardeşini senden daha çok anıyorum."</p>
<p class="Pcalibre"> </p>
<p class="Pcalibre"> Michael "Sürekli bize mektup yazıp bizimkileri okursa nasıl Fransızca öğrenebilir?" diye homurdandı. Güzel Grace'le uzun uzun öpüşmelerine ara verildiği için canı sıkılmıştı.</p>
<p class="Pcalibre"> </p>
<p class="Pcalibre"> Ama Grace doğrulup oturmuş ve mektup bloknotunu çıkarmıştı. "Haydi Michael. Yaramazlığı bırak... ben başlıyorum. Ona ne anlatayım ?"</p>
<p class="Pcalibre"> </p>
<p class="Pcalibre"> "Declan Morrissey'in sarhoş olup Mary Donnelly'ye neden hiç evlenmediğini sorduğunu anlatma. Onu ben anlatmak istiyorum."</p>
<p class="Pcalibre"> </p>
<p class="Pcalibre"> "Bu haksızlık, en güzel hikâye o. Hemen hemen bütün konuşmayı hatırlıyorum."</p>
<p class="Pcalibre"> </p>
<p class="Pcalibre"> "Hayır, onu ben düşündüm. Sen önce giysilerden veya öyle sı-</p>
<p class="Pcalibre"> </p>
<p class="Pcalibre"> kıçı şeylerden bahset biraz."</p>
<p class="Pcalibre"> </p>
<p class="Pcalibre"> "Ben giysilerle ilgili yazmam. Hey, ona Kerry'nin haftasonu için geldiğini söyleyeyim."</p>
<p class="Pcalibre"> </p>
<p class="Pcalibre"> "Onu herhalde kendisi söylemiştir."</p>
<p class="Pcalibre"> </p>
<p class="Pcalibre"> "Kerry'nin yazdığını hiç sanmam. Mektup konusunda ihmalcidir."</p>
<p class="Pcalibre"> </p>
<p class="Pcalibre"> "Ama Dara'ya yazıyordur herhalde ?" Michael Kerry'nin bu kadar ihmalkâr olmasının çok kötü olduğunu düşündü.</p>
<p class="Pcalibre"> </p>
<p class="Pcalibre"> "Evet, belki." Grace kuşkuluydu.</p>
<p class="Pcalibre"> </p>
<p class="Pcalibre"> "Ben de Kitty Daly'nin döndüğünü yazayım."</p>
<p class="Pcalibre"> </p>
<p class="Pcalibre"> "Bilemiyorum." Grace bundan da emin değildi.</p>
<p class="Pcalibre"> </p>
<p class="Pcalibre"> "Tanrı aşkına Grace, yazalım diyen sendin, şimdi de hiçbir şeyi yazmak istemiyorsun."</p>
<p class="Pcalibre"> </p>
<p class="Pcalibre"> Eddie Ryan, Leonard'larm dükkânına girdi. Tommy sağa sola bakındı. Babası Bay Williams'la konuşmaya dalmıştı. Tommy el ça-bukluğuyla Eddie'ye bir kavanozdan üç anasonlu kurabiye verdi.</p>
<p class="Pcalibre"> </p>
<p class="Pcalibre"> Eddie kısaca "Sağ ol" dedi.</p>
<p class="Pcalibre"> </p>
<p class="Pcalibre"> "Burada yeme" diye tısladı Tommy.</p>
<p class="Pcalibre"> </p>
<p class="Pcalibre"> Tommy Eddie'ye bir tür haraç ödüyordu. Çetesinden kurtulmak için büyük kavanozlardan eksikliği hissedilmeyecek birtakım şekerler veriyordu. Eddie çoğu gün uğruyordu ve anlaşmaya göre şekerleri Tommy seçiyordu. Aksi halde çocuklar hep birlikte geliyor ve Tommy'nin babası sinirlenip onları kovalıyor, Tommy'ye de Ryan'lann küçük oğlunun bir serseri olduğunu söylüyordu. Tommy onun yüzünden Dara'nın ismine herhangi bir leke sürülsün istemiyordu.</p>
<p class="Pcalibre"> </p>
<p class="Pcalibre"> Keşke Dara yazsaydı. O ana kadar yalnızca üstünde Loire'daki bir şatonun resmi bulunan ve yemeklerden, dondurma ve pul fiyatlarından şikâyet eden bir kart almıştı.</p>
<p class="Pcalibre"> </p>
<p class="Pcalibre"> Eddie'ye, "Dara'dan haber var mı ?" diye sordu.</p>
<p class="Pcalibre"> </p>
<p class="Pcalibre"> Eddie, "Her seferinde soruyorsun" dedi.</p>
<p class="Pcalibre"> </p>
<p class="Pcalibre"> "Sen de evet veya hayır diyeceğine ukalaca cevap veriyorsun" diye terslendi Tommy.</p>
<p class="Pcalibre"> </p>
<p class="Pcalibre"> "Bu sabah bir mektup geldi. Annem kahvaltıda bazı kısımlarını okudu. Sence okumadığı yerlerinde neler yazıyordur?"</p>
<p class="Pcalibre"> </p>
<p class="Pcalibre"> "Belki senden kurtulmanın ne harika olduğunu yazıyordur Eddie."</p>
<p class="Pcalibre"> </p>
<p class="Pcalibre"> Eddie, "Sen de herkes gibi davranacaksan anlaşmamızı bozalım istersen?" diye tehdit etti.</p>
<p class="Pcalibre"> </p>
<p class="Pcalibre"> Tommy Eddie'nin çetesinin gazetecide itişip kakışarak ortalığı</p>
<p class="Pcalibre"> </p>
<p class="Pcalibre"> ORHAN KEMAL</p>
<p class="Pcalibre"> </p>
<p class="Pcalibre"> </p>
<p class="Pcalibre"> altüst ettikleri düşüncesiyle bile fena oldu.</p>
<p class="Pcalibre"> </p>
<p class="Pcalibre"> "Böyle devam edelim" dedi.</p>
<p class="Pcalibre"> </p>
<p class="Pcalibre"> Eddie Ryan neşeyle "Ben de öyle düşünmüştüm" dedi.</p>
<p class="Pcalibre"> </p>
<p class="Pcalibre"> Tommy onun çıkıp eskiden Meagher'lann olan ve Bay O'Ne-ill'in satın aldığı dükkâna gitmesini seyretti. Bir tür seyahat acen-tasıydı. Eddie herhalde onlara da dehşet salıp karşılığında Ring'e veya Kerry'ye otobüs gezintisi almayacaktı?</p>
<p class="Pcalibre"> </p>
<p class="Pcalibre"> Tommy için günler çok uzundu. Yarım gün çalıştığındaysa saatler çok uzun geliyordu, iki kez Maggie'yi sohbete çağırmak için sokaktan yukarı yöneldi. Delirdiğini, ya da onun ölümüne aldırmadığını düşünmesinler diye kimseye söylemeye cesaret edemedi.</p>
<p class="Pcalibre"> </p>
<p class="Pcalibre"> Tommy sık sık uyanıyor ve Maggie'nin düşüşü aklına gelip çarpıntı tutuyordu.</p>
<p class="Pcalibre"> </p>
<p class="Pcalibre"> Jacinta ile Liam kuzinlerinin o kadar da fena olmadığını keşfettiler. İsmi Amanda'ydı, Mountfern için biraz zengindi ve atlan seviyordu. Onların taşrada yaşamalarına rağmen at binmediklerini öğrenince çok üzülmüştü. Çaresizlik içinde babalarına Bayan Johnson'dan kendilerine öğretmesini isteyip isteyemeyeceklerini sordular.</p>
<p class="Pcalibre"> </p>
<p class="Pcalibre"> Marian iki uysal midillisi olduğunu söyledi. Çok yaşlıydılar ve onlardan kimseye zarar gelmezdi. Bunu söylediğinde dudaklarını ısırdı. Mountfern'deki çocukların acısı hâlâ kimsenin aklından çıkmamıştı.</p>
<p class="Pcalibre"> </p>
<p class="Pcalibre"> Dr. White'a, "Neden midillileri alıp manejde biraz oynamıyorlar?" diye sordu. "Ücret yok, ders yok, düşünceleri dağılır biraz."</p>
<p class="Pcalibre"> </p>
<p class="Pcalibre"> Martin White içtenlikle, "Sen çok iyi bir kadınsın Marian" dedi. Eskiden onun biraz züppe olduğunu ve havalara girdiğini düşünürdü, ama O'Neill tarafından aşağılanmasından hiç hoşlanmamıştı. Üstelik bu iş çocuklarının onu yıllar boyu pek çok hastayı gönderdiği tepedeki akıl hastanesine göndermelerini de engellerdi belki.</p>
<p class="Pcalibre"> </p>
<p class="Pcalibre"> Grace Grange'ın arkasındaki manejdeki hareketliliği gördü. "Biz de katılabilir miyiz ?" diye sordu.</p>
<p class="Pcalibre"> </p>
<p class="Pcalibre"> Liam ile Jacinta Grace'i tekrar gördüklerine çok sevindiler. Önce Amanda'dan utandılar, ama Amanda GVace'le çok iyi anlaştı. Herkes gibi.</p>
<p class="Pcalibre"> </p>
<p class="Pcalibre"> Marian Patrick'in kızının da ilgilendiğini görünce başka ve daha iyi atlar da getirdi ve küçük bir binicilik okulu kuruldu.</p>
<p class="Pcalibre"> </p>
<p class="Pcalibre"> "Haydi Michael. Bir tok alacaksın, hepsi bu. Marian başımıza</p>
<p class="Pcalibre"> </p>
<p class="Pcalibre"> tok giymemizde ısrar ediyor."</p>
<p class="Pcalibre"> </p>
<p class="Pcalibre"> "Deli olma, öyle bir şeyi nereden bulabilirim ? Silindir ya da melon şapka almamı istemek gibi bir şey bu."</p>
<p class="Pcalibre"> </p>
<p class="Pcalibre"> "Lütfen Michael."</p>
<p class="Pcalibre"> </p>
<p class="Pcalibre"> "Olmaz. Bir denemek için seninkini ödünç alırım ama belki de hiç denemem. Henüz karar vermedim."</p>
<p class="Pcalibre"> </p>
<p class="Pcalibre"> Yaz mevsimini Grace'le oturup konuşacaklan, balık tutacakları, birbirlerine sarılıp öpüşecekleri günler olarak görüyordu. Onunla gezecek, daha şimdiden başladığı gibi, ona kalbinin sırlarını açacaktı. Ona büyüdükleri zaman için plan ve umutlarını, nasıl çok çalışacağını, belki muhasebeci olacağını söyleyecekti. Babasını muhasebecilik eğitimi gören bir kişinin her şey için eğitilmiş olduğunu söylerken duymuştu. Grace'e beraber seyahat edeceklerini anlatacaktı. Grace ise çocuksu oyunlar oynamak ve yaşlı bir midilliye binip turlar atmak istiyordu.</p>
<p class="Pcalibre"> </p>
<p class="Pcalibre"> "Grace, birlikte pek fazla zamanımız yok zaten, neden ziyan ediyorsun ?"</p>
<p class="Pcalibre"> </p>
<p class="Pcalibre"> "Ziyan etmiyorum ki, at binmeyi öğreneceğiz" dedi Grace. "Sana kalsa yalnızca oturup konuşuruz, ya da her neyse işte."</p>
<p class="Pcalibre"> </p>
<p class="Pcalibre"> "Ama unutma ki bir ara bizi ayırdılar, kendi başımızı alıp gitmemizi istemediler. Hatırlıyor musun, o yüzden hep beraber köprüye gidiyorduk." Ürperdi.</p>
<p class="Pcalibre"> </p>
<p class="Pcalibre"> "Hatırlıyorum." Grace onun elini okşadı. "Ama bu da iyi değil mi ? Jacinta, Liam ve Amanda'yla hep beraber olduğumuzu bilirlerse memnun olurlar. Bizi ayırmaya kalkışmazlar." Kocaman, berrak gözleriyle ona baktı. Sanki bu dünyadaki en bariz şeymiş de, o görmüyormuş gibi.</p>
<p class="Pcalibre"> </p>
<p class="Pcalibre"> Michael açıkça, "Benimle birlikte olmak istemiyor musun?" diye sordu.</p>
<p class="Pcalibre"> </p>
<p class="Pcalibre"> "Oh Michael, tabiî ki istiyorum, ama birlikte olabileceğimiz çok zamanımız var. Bundan keyif alamaz mısın? Yeni bir şey, çok eğlenceli."</p>
<p class="Pcalibre"> </p>
<p class="Pcalibre"> Jim Costello beş dakika içinde Kerry O'Neill'i bir baş belası olarak niteledi. Beş dakika daha düşünüp onunla nasıl başa çıkacağım planladı. Fernscourt'taki iş büyük bir ödüldü, hiçbir şeyin bunu mahvetmemesini sağlamak ona düşüyordu. Eğer Fernsco-urt'ta başarılı olursa, beş ila yedi yıl içinde ülkedeki bütün bankalar ona kendi oteli için kredi verirlerdi. Bu arada, doğru türde turistlerle tanışacak ve onları hayal ettiği biçimde eğlendirecekti. Son çalıştığı otel biraz sıkıcı bir yerdi; yalnızca statü belirtisi olan</p>
<p class="Pcalibre"> </p>
<p class="Pcalibre"> iş yemekleri üzerine odaklanmıştı. Jim Costello yerel avukatlara ve banka müdürlerine hayal gücüne dayanmayan, ucuz tabldot yemekler çıkartarak para kazanılmayacağını biliyordu, ama küçük bir yerde otelin imajı ancak bu şekilde iddialı tutulabiliyor-du. Fernscourt ise farklıydı.</p>
<p class="Pcalibre"> </p>
<p class="Pcalibre"> Patrick O'Neill'i seviyor ve beğeniyordu. Ama oğlu Jim Costello hayatı boyu otelcilik işinde çalışmıştı. Kendini bildi bileli önce babasının küçük otelinde, sonra Shannon meslek okulunda, Fransa ve İsviçre'de hep bu işle uğraşmıştı. Yirmi dört yaşmdaydı ve sorunları hemen görebiliyordu. Barda sorun çıkartacak müşteriyi, faturasını ödemeyebilecek müşteriyi anlıyordu. Otelin lobisini müşteri bulmakta kullanan saygm görünüşlü kadınları da. Jim'in en güçlü yanlarından biri bunları hep zamanında; olay olmadan önce sezip olayı geçiştirebilmesiydi.</p>
<p class="Pcalibre"> </p>
<p class="Pcalibre"> Kerry'yi ilk gördüğünde sorun çıkartacağını sezdi. Derry'den gelip Tony McCann'la birlikte salınarak otele girdiğinde.</p>
<p class="Pcalibre"> </p>
<p class="Pcalibre"> Tomy McCann'da meydan okuyan bir hava vardı. Jim'i sanki kovulmayı bekliyormuş gibi selamladı.</p>
<p class="Pcalibre"> </p>
<p class="Pcalibre"> Öte yandan, Kerry çok hoştu. "Babam otelcilik işinde bilmediğiniz hiçbir şey olmadığını söylüyor" diye söze başladı.</p>
<p class="Pcalibre"> </p>
<p class="Pcalibre"> Jim rahat bir kahkaha attı. "Otel açıldığında da öyle demeye devam edeceğini umalım."</p>
<p class="Pcalibre"> </p>
<p class="Pcalibre"> Tony McCann, "Sizin gibi iddialı biri için biraz sapa bir yer" dedi.</p>
<p class="Pcalibre"> </p>
<p class="Pcalibre"> "Sanmıyorum, sevimli bir yer ve öyle dolu olmayı umuyoruz ki, benim parlak ışıklara ayıracak pek vaktim kalmayacak."</p>
<p class="Pcalibre"> </p>
<p class="Pcalibre"> Tony McCann Jim Costello'ya dudak büktü. "Şu hırslı tipler var ya, hani hayatları hep işten ve merdiven tırmanmaktan ibarettir."</p>
<p class="Pcalibre"> </p>
<p class="Pcalibre"> "İşte o benim. Okuldaki arkadaşlar da benden nefret ederlerdi eskiden -çalış, çalış, yaltaklan, öğretmenin sevgilisi. Siz de otelcilik işinde misiniz Bay McCann ?"</p>
<p class="Pcalibre"> </p>
<p class="Pcalibre"> "Hayır."</p>
<p class="Pcalibre"> </p>
<p class="Pcalibre"> "Ne işte çalışıyorsunuz ?"</p>
<p class="Pcalibre"> </p>
<p class="Pcalibre"> "Şu bu."</p>
<p class="Pcalibre"> </p>
<p class="Pcalibre"> Kerry hemen araya girdi. "Tony benim kuzeyden arkadaşım. Onu atalarımızın evinin yeniden yükselişini görmeye getirdim."</p>
<p class="Pcalibre"> </p>
<p class="Pcalibre"> Jim doğrudan Kerry'ye sordu: "Memnun musun ?"</p>
<p class="Pcalibre"> </p>
<p class="Pcalibre"> Kerry omuz silkti. "Bu babamın hayali. Sanırım istediğini elde etti. Güzel görünüyor."</p>
<p class="Pcalibre"> </p>
<p class="Pcalibre"> "Ama sen de döneceksin..."</p>
<p class="Pcalibre"> </p>
<p class="Pcalibre"> "Rahat ol Jim, daha uzun süre kurban kesilmeyecek bana. Hayır, daha birkaç yıl emniyettesin."</p>
<p class="Pcalibre"> </p>
<p class="Pcalibre"> Jim'in sıkıntıdan yüzü kızardı. Kerry'ye nasıl davranacağına şimdi karar vermesi lazımdı. İfadesiz ve mesafeli, tümüyle patrona sadık mı kalacaktı ? Bu şekilde kendisiyle ancak birkaç yaş küçük olan bu oğlan arasında bir duvar oluşurdu. Yoksa Kerry'yi bir tür müttefik mi yapmalıydı? Bu daha kolay olmaz mıydı? Arkadaşlık yolundan gitmeye karar verdi.</p>
<p class="Pcalibre"> </p>
<p class="Pcalibre"> "Eğer dönecek olursan ikimize de yetecek kadar iş olduğunu sanıyorum. Babanın çok güzel planlan var."</p>
<p class="Pcalibre"> </p>
<p class="Pcalibre"> "Sence işe yarayacak mı ?"</p>
<p class="Pcalibre"> </p>
<p class="Pcalibre"> "Hepsi değil, ama epeycesi yarayacak ve bence o hatalanndan ders alan biri. Haksız mıyım?"</p>
<p class="Pcalibre"> </p>
<p class="Pcalibre"> Kerry kendisine fikir danışılmasından hoşlanmış gibiydi. "Evet, pek çok bakımdan doğru. Olağanüstü pratiktir ama bu sefer emin değilim. Buranın başanlı olmasını öyle çok istiyor ki, gözleri körelebilir."</p>
<p class="Pcalibre"> </p>
<p class="Pcalibre"> "Dediğim gibi, başanlı olacağını ve sorun çıkmayacağını umalım." Jim nasıl davranacağına karar vermişti: Arkadaşça ama alttan almadan; sır tutarak, ama tepeden bakarak değil. Oğluyla yaptığı bütün konuşmaları tatlı tatlı Patrick'e anlatacaktı. Kerry karşısında insanın kendini koruması gerekiyordu.</p>
<p class="Pcalibre"> </p>
<p class="Pcalibre"> McCann'ın da çekip gitmesini umuyordu. Kerry'nin McCann'ı alarak arabasıyla kente gidip onsuz döndüğünü görünce memnun oldu. Adamın kuzeye döndüğü anlaşılıyordu. Neden böylesine alelacele bir ziyarete gelmişti ki? Sanki Kerry O'Neül'in böyle bir yerden geldiğine inanmamış da, kontrole gelmiş gibi bir havası vardı.</p>
<p class="Pcalibre"> </p>
<p class="Pcalibre"> Jim'e bir zamanlar tanıdığı ve haftaarası kapatma saati konusunda esneklik gösterdiği için teşekkür olarak cumartesileri bir biftekle birkaç viski ikram ettiği bir subayı anımsamıştı. O da payını almaya geldiğinde böyle salınarak yürürdü. Tony McCann da sanki Mountfern'e borç tahsiline gelmiş gibi, salınarak geziyordu.</p>
<p class="Pcalibre"> </p>
<p class="Pcalibre"> Kate'i yalnız bulmak kolay değildi. Patrick üç kez denedi. Sonunda bir sabah geldiğinde Mary bahçede gelen mallarla meşgul, John kente gitmiş ve etrafta nöbetçi yok gibiydi.</p>
<p class="Pcalibre"> </p>
<p class="Pcalibre"> Kate büyük camlı kapının önünde oturmuş, Dara'ya öğretmek için büyük bir daktilo kılavuzunu inceliyordu. Patrick hafifçe kapıyı vurmuş, içeri girerken Kate başını kaldınp bakmamıştı.</p>
<p class="Pcalibre"> </p>
<p class="Pcalibre"> "Senin daktilo yazmayı bildiğini sanırdım" dedi.</p>
<p class="Pcalibre"> </p>
<p class="Pcalibre"> Kate şaşınp başını kaldırdı. "Sen misin Patrick, oturmaz mısın? Buralarda olduğunu bilmiyordum."</p>
<p class="Pcalibre"> </p>
<p class="Pcalibre"> Onu teşvik edercesine gülümsedi, ama karşılık göremedi. Patrick derin derin iç çekti.</p>
<p class="Pcalibre"> </p>
<p class="Pcalibre"> Kate, "Bana iç çekmeye mi geldin ?" diye sordu.</p>
<p class="Pcalibre"> </p>
<p class="Pcalibre"> "Hayır. Yalnızca keyifsizim, hepsi bu."</p>
<p class="Pcalibre"> </p>
<p class="Pcalibre"> "Neden keyifsizsin?" Yakınlık gösteriyordu, ama onun ciddi olduğundan emin değildi.</p>
<p class="Pcalibre"> </p>
<p class="Pcalibre"> "Keyifsizim, Kate. Her şeyin kötü gittiğini düşünüyorum. Öyle korkunç şeyler oldu ki. O çocuk, o zavallı çocuk öldü gitti."</p>
<p class="Pcalibre"> </p>
<p class="Pcalibre"> "Ah evet, Patrick, o hepimizi üzdü. Hiçbir nedeni de yok."</p>
<p class="Pcalibre"> </p>
<p class="Pcalibre"> "Hiç böyle olması gerekmezdi. Anlamsız bir trajedi, her yerde kanşıklık."</p>
<p class="Pcalibre"> </p>
<p class="Pcalibre"> Kate ona baktı. O böyle konuşmazdı hiç. Neler olduğunu duymak için bekledi.</p>
<p class="Pcalibre"> </p>
<p class="Pcalibre"> "İstediğim her şeyi aldım -araziyi, inşaat ruhsatını- ve Tann biliyor ya, oteli de inşa ettim."</p>
<p class="Pcalibre"> </p>
<p class="Pcalibre"> "O halde sorun nedir?"</p>
<p class="Pcalibre"> </p>
<p class="Pcalibre"> Patrick ilk başta nelerin doğru olduğunu saymaya başladı. "Çocuklar burayı sevdiler. Hatta daha da öte, bayıldılar. Bu gerçek bir ödüldü, daha parlak ışıklar için yalvaracaklannı sandım, ama hayır. Bu arada, bu büyük ölçüde senin çocuklann sayesinde oldu."</p>
<p class="Pcalibre"> </p>
<p class="Pcalibre"> "Biliyorum. İkizlerim bir O'Neill-ailesini-ağırlama kampanyası başlattılar, değil mi?" Kate kibar konuşuyor ve onları ne kadar sıcak ağırladıklan konusundaki endişesini gizlemeyi neredeyse ba-şanyordu.</p>
<p class="Pcalibre"> </p>
<p class="Pcalibre"> "Hayır, o konuda kaygılanma Kate. Grace ile Michael daha hâlâ çocuklar ve Dara'yı da Kerry'nin pençelerinden uzaklaştırdın."</p>
<p class="Pcalibre"> </p>
<p class="Pcalibre"> Demek fark etmişti! Kate suçlu suçlu güldü.</p>
<p class="Pcalibre"> </p>
<p class="Pcalibre"> Ama Patrick sözlerine devam ediyordu. "Artık sürekli üzülüyorum. Olan bitenden sonra, sanki doğru değilmiş gibi geliyor..."</p>
<p class="Pcalibre"> </p>
<p class="Pcalibre"> "Geri dönmek mi ?"</p>
<p class="Pcalibre"> </p>
<p class="Pcalibre"> "Evet, ya da buralara dönmek. Hiçbir şey yolunda gitmedi..."</p>
<p class="Pcalibre"> </p>
<p class="Pcalibre"> "Bu sana yakışmıyor -tanıdığımız Patrick böyle değildi."</p>
<p class="Pcalibre"> </p>
<p class="Pcalibre"> "Saçma, Kate, birilerinin büyükannesi gibi davranmayı keser misin? Sana şu lanet sandalyede her bakışımda eğer olduğum yerde kalsaydım senin de iki ayağının üstünde olacağını düşünüyorum. Yola konan tabelaları gördüğümde, turizm kurulundan insanlarla buluşup pazar paylan ve tahminler hakkında konuştuğumda, her şeyin niçin olduğunu düşünüp duruyorum. Neden New Jersey'de-ki otoyolda birkaç lokanta daha satın almakla uğraşmıyorum? Burada dokunduğum her şeyi değiştirerek, rahiplerden mezarlıklarına çekidüzen vermelerini isteyerek ne yapıyorum? Tanrım, benim</p>
<p class="Pcalibre"> </p>
<p class="Pcalibre"> yapmak istediğim bu değildi. Burada iyi karşılanmak istedim, ana kimse benimkilerden hiçbirini hatırlayamadı..."</p>
<p class="Pcalibre"> </p>
<p class="Pcalibre"> Kate, "Oh, Tanrı aşkına kendine acımayı bırak" diye sözünü kesti. "Daha birinci günden O'NeiU'leri kimsenin hatırlamadığını biliyordun, o yüzden şimdi şaşırdığını söyleme bana. Bunu dört uzun yıl önce biliyordun. Burada, geldiğin topraklarda bir yaşam kurmak istedin ve basardın. Bir şeyleri değiştirmek ve hatırlanmak konusunda sızlanmayı bırak..." Yüzü öfkeyle kızarmıştı.</p>
<p class="Pcalibre"> </p>
<p class="Pcalibre"> Patrick uzanıp elini tuttu. "Sanırım bana inanmıyorsun, ama bana en büyük pişmanlığı yaşatan da sana bakmak. Gerçekten, eğer her şeyi geri çevirebilseydim, sana bunu yapmam anlamına geldiği sürece asla buraya gelmezdim."</p>
<p class="Pcalibre"> </p>
<p class="Pcalibre"> "Bunu bana sen yapmadın, seni koca ağızlı palyaço. Ben yaptım. O lanet kepçenin altına ben girdim. Bunu sana, Fergus'a ve herkese daha kaç kez söyleyeceğim? Ben her gün sana bakıp 'Oh, o neden New Jersey'de kalmadı da ben yürüyemiyorum ?' diye düşünmüyorum."</p>
<p class="Pcalibre"> </p>
<p class="Pcalibre"> Gözleri parlıyordu. Patrick'in elini itti.</p>
<p class="Pcalibre"> </p>
<p class="Pcalibre"> "Eğer keşke New Jersey'de kalsaydın deseydim -ki inan bana, günde pek çok kez diyorum- bu yüzden değil... bu sandalyede olduğum için değil... oh hayır."</p>
<p class="Pcalibre"> </p>
<p class="Pcalibre"> "O halde nedir?.." Patrick telaşlanmıştı.</p>
<p class="Pcalibre"> </p>
<p class="Pcalibre"> "Keşke o değerli Amerika'nda kalsaydın diyorum, çünkü sen orada kalsaydın bizim burada geçim kapımız olacaktı. John bunu en baştan gerçekten istememişti, ama bizim için, karısı ve çocukları için çalıştı ve eğer burada kalmak isterlerse çocukları için de bir iş hazırladı. Burası yıllardır John'un ailesine ait. Köklerini arayan bir Amerikalı yüzünden buhar olup uçmasını seyretmek kolay değil."</p>
<p class="Pcalibre"> </p>
<p class="Pcalibre"> Patrick'in ağzı açık kaldı.</p>
<p class="Pcalibre"> </p>
<p class="Pcalibre"> "Çok ciddiyim. Hiç başlamamam gerektiğini biliyorum, çünkü ben senin yaptığın gibi birdenbire susamam. Kurnaz değilim, ağzımdan çıkana dikkat etmiyorum. İşte bu nedenle keşke gelme-seydin diyorum; kaza geçirdiğim için değil. Ben bütün bu lanet işi bir kaza olarak görüyorum, aksi halde deliririm."</p>
<p class="Pcalibre"> </p>
<p class="Pcalibre"> Patrick çok şaşırmıştı. "Ama bunu onlarca kez konuştuk, hepimiz. Müşteri kaybetmeyeceksiniz, kazanacaksınız. Otelden de gelenler olacak... Bunları konuştuk."</p>
<p class="Pcalibre"> </p>
<p class="Pcalibre"> "Evet, buradan müzikli yoncalar ve orman cinleri alacaklar, onları satacağız. Buraya içki içmeye gelmeyecekler. Kafasında dirhem aklı olan biri senin Thatch Bar varken buraya gelmez."</p>
<p class="Pcalibre"> </p>
<p class="Pcalibre"> "Hiç söylemediniz..."</p>
<p class="Pcalibre"> </p>
<p class="Pcalibre"> "Neden sana bir şey söyleyeyim ki ? Sen hiç gerçek bir şeyler söylemiyorsun. Hep çıkarının nerede olduğunu belirleyip ona göre konuşuyorsun. Sana neler hissettiğimi hiç söylemeyecektim; özellikle de işin başında itiraz etmediğimiz için. Fergus yapmamız gerektiğini söylemişti."</p>
<p class="Pcalibre"> </p>
<p class="Pcalibre"> "Lütfen, lütfen, seni temin ederim, söz veriyorum..."</p>
<p class="Pcalibre"> </p>
<p class="Pcalibre"> "Ben sadaka istemiyorum, yalnızca her zamanki gibi başımızın çaresine bakabilmemizi istiyorum. Bunu anlarsın herhalde."</p>
<p class="Pcalibre"> </p>
<p class="Pcalibre"> "Bunu dünyada herkesten iyi anlarım. Tanrım, vakar nedir, kendi yerinin olması nedir, bilirim. Ben şarapçı bir adam tarafından büyütüldüm; bir serseriydi, hiçbir yere ait değildi. Bana Bay O'Neill desinler istedim. Dünyada her şeyden çok kendi yolumu çizmek istedim..."</p>
<p class="Pcalibre"> </p>
<p class="Pcalibre"> "Daha önce baban hakkında hiç böyle konuşmamıştın..."</p>
<p class="Pcalibre"> </p>
<p class="Pcalibre"> "Neden sana ya da herhangi birine söyleyeyim ki ? Bu benim işim, hayatımın pek de övünmediğim bir kısmı."</p>
<p class="Pcalibre"> </p>
<p class="Pcalibre"> "Oh, hayır. Sen bir amacı olmadan hiçbir şeyi anlatmazsın..."</p>
<p class="Pcalibre"> </p>
<p class="Pcalibre"> "Ne demek istiyorsun ? Sen ne söylüyorsun ?"</p>
<p class="Pcalibre"> </p>
<p class="Pcalibre"> "Bir şey değil, yalnızca ne kadar huysuz olabileceğimi sanırım." Kate birdenbire tükenmiş gibiydi.</p>
<p class="Pcalibre"> </p>
<p class="Pcalibre"> "Burada ikimize de yetecek kadar iş var, Kate."</p>
<p class="Pcalibre"> </p>
<p class="Pcalibre"> "Umarım haklısındır."</p>
<p class="Pcalibre"> </p>
<p class="Pcalibre"> "Ben gerçekten yalnızca kendi çıkarıma olan şeyler mi söylüyorum?"</p>
<p class="Pcalibre"> </p>
<p class="Pcalibre"> "Ben öyle demedim" dedi Kate. "Düşünmeden konuşmadığını söyledim -bizler gibi."</p>
<p class="Pcalibre"> </p>
<p class="Pcalibre"> Patrick, "Sanınm haklısın, ama benim dünyamda arkanı kollaman gerekir" dedi. Ses tonu değişmişti.</p>
<p class="Pcalibre"> </p>
<p class="Pcalibre"> "Sana bir şey söylemeye gelmiştim. Çok ciddi bir şey."</p>
<p class="Pcalibre"> </p>
<p class="Pcalibre"> "Nedir?" Kate'in bakışları endişeliydi.</p>
<p class="Pcalibre"> </p>
<p class="Pcalibre"> Patrick onu temin etti: "Hayır, ciddi derken, hassas değil anlamında. Seni davayla ilgili olarak uyarmak istedim."</p>
<p class="Pcalibre"> </p>
<p class="Pcalibre"> Kate gözlerini kıstı. "Fergus o konuda konuşmanın doğru olmadığını söyledi. Çocuklara bile bahsetmemeye özen gösterme-liymişiz, çünkü... Michael'la Grace yüzünden sanırım."</p>
<p class="Pcalibre"> </p>
<p class="Pcalibre"> "Evet, avukatlarım da aynı şeyi söylediler. Kendi arkalarını kolluyorlar ya..."</p>
<p class="Pcalibre"> </p>
<p class="Pcalibre"> "Yani?"</p>
<p class="Pcalibre"> </p>
<p class="Pcalibre"> "Yani, şunu söylemek istedim, aramızda kalsın. Büyük bir kaza geçirdin, bir daha hiçbir şey yürümeni sağlayamaz. Bir şeyler al-</p>
<p class="Pcalibre"> </p>
<p class="Pcalibre"> malısın, hayatını daha iyi bir hale getirebilecek tek şey bu. Olabildiğince çok para almalısın."</p>
<p class="Pcalibre"> </p>
<p class="Pcalibre"> Kate şaşırdı.</p>
<p class="Pcalibre"> </p>
<p class="Pcalibre"> "İkimizin arasında. Üç gündür seni tek başına yakalamaya çalışıyorum ve münakaşaya tutuşup az daha mahvediyorduk... Yalnızca tek bir şansın var Kate."</p>
<p class="Pcalibre"> </p>
<p class="Pcalibre"> "Bana bunları neden söylüyorsun ?"</p>
<p class="Pcalibre"> </p>
<p class="Pcalibre"> "Hakkın olanı alabilmen için."</p>
<p class="Pcalibre"> </p>
<p class="Pcalibre"> "Yine de, benimle bu konuyu konuşmanın doğru olmadığına inanıyorum. Fergus demişti ki, konuşacak olursan..."</p>
<p class="Pcalibre"> </p>
<p class="Pcalibre"> "Fergus şunu dedi, Fergus bunu dedi, bana Avukat Slattery'den bahsetme, midemi bulandırıyor, inek yüzlü o adam..."</p>
<p class="Pcalibre"> </p>
<p class="Pcalibre"> "Fergus hakkında böyle konuşamazsın." Kate yine kızardı.</p>
<p class="Pcalibre"> </p>
<p class="Pcalibre"> "Özür dilerim, özür dilerim. Sakin ol." Patrick ellerini uzattı. "Bak, çok uğraşıyorum ve sanki her adımda tökezliyor gibiyim..."</p>
<p class="Pcalibre"> </p>
<p class="Pcalibre"> "Ama Fergus dedi ki, gelip teklifte bulunursan..."</p>
<p class="Pcalibre"> </p>
<p class="Pcalibre"> "Bir seferlik haklıymış. Eğer gelip sana anlaşma teklif edecek kadar alçak olsaydım, benimle konuşmaman gerekirdi. Ama değilim Kate. Seni uyarıyorum: Mahkeme dışında daha düşük bir teklifi kabul ettirmeye çalışacaklar. Eğer mahkemeye giderse seni kandırmaya, daha azla yetinmene, sıradan insanlardan oluşan jüriyi rahat bir hayat yaşadığına inandırmaya çalışacaklar. Küçük barınızın hiçbir zaman bir altın madeni olmadığını ve tekerlekli sandalyenin tepesinde bir dam olmasına memnun olması gereken bir kadın olduğunu, en ufak bir tazminatın bile minnetle diz çökmen için yeteceğini söyleyecekler."</p>
<p class="Pcalibre"> </p>
<p class="Pcalibre"> Kate "Niçin...?" diye söze başladı.</p>
<p class="Pcalibre"> </p>
<p class="Pcalibre"> "Niçin ? Çünkü ben seni tanıyorum. Hem büyük bir güç, ama aynı zamanda da bir zaaf olan gururunu biliyorum. Şu 'Ben iyiyim, teşekkür ederim' havan... kimse Kate Ryan'a yakınlık göstermeye cesaret edemez, etse de sonuçlarına katlanır."</p>
<p class="Pcalibre"> </p>
<p class="Pcalibre"> Kate, "Kendime göre idare ediyorum" dedi.</p>
<p class="Pcalibre"> </p>
<p class="Pcalibre"> "Çok iyi idare ediyorsun, hem yalnız kendine göre değil, kocana, çocuklarına ve herkese yardım etmeyi de istiyorsun. Kimse seni sakat olarak görmüyor, ama üç hafta içinde eğer dava mahkemeye giderse bu havanı bırakman, bu cesaretten vazgeçmen gerekir. Onlara gerçekten neye benzediğini anlatmalısın. Aksi halde hiçbir şey alamazsın."</p>
<p class="Pcalibre"> </p>
<p class="Pcalibre"> "Yani yalan mı söyleyeyim? Rol mü yapayım?"</p>
<p class="Pcalibre"> </p>
<p class="Pcalibre"> "Yalan söyle ya da rol yap demiyorum, seni aptal. Onlara burası için planlarından ve artık onları gerçekleştiremeyeceğinden</p>
<p class="Pcalibre"> </p>
<p class="Pcalibre"> söz et. Kocanla olan yaşamınızı, bir çocuk daha istediğini, ama artık her şeyin bittiğini anlat."</p>
<p class="Pcalibre"> </p>
<p class="Pcalibre"> "Neden kalkıp bu acıklı hikâyeleri uydurmamı, herkesin diline düşmemi, bankaya para koymak için bir sürü yalan söylememi istiyorsun ki? Her şeyi ne kadar da az anlıyorsun."</p>
<p class="Pcalibre"> </p>
<p class="Pcalibre"> "Tanrım, asıl sen hiçbir şey anlamıyorsun. Senin belini ben kırmadım. Eğer kırsaydım, öderdim. Bazen keşke ben kırsaydım diyorum, kepçeyle çıkıp kırsaydım. O halde hapse girebilirdim." Yüzü allak bullak olmuş, ağlamak üzereydi.</p>
<p class="Pcalibre"> </p>
<p class="Pcalibre"> Kate hiçbir şey söylemeden ona baktı.</p>
<p class="Pcalibre"> </p>
<p class="Pcalibre"> "Aileni hakkı olan şeyden mahrum etmek nasıl bir gururdur?"</p>
<p class="Pcalibre"> </p>
<p class="Pcalibre"> "Tıpkı Fergus gibi konuştun" dedi Kate.</p>
<p class="Pcalibre"> </p>
<p class="Pcalibre"> Patrick ayağa kalktı. Çaresizce omuz silkti.</p>
<p class="Pcalibre"> </p>
<p class="Pcalibre"> "Yeniden başlamadan gideyim Kate" dedi. Gülümsedi ve her zaman olduğu gibi yüzü değişti. Sandalyesinde kıpırdamadan oturan Kate'e baktı.</p>
<p class="Pcalibre"> </p>
<p class="Pcalibre"> "Kasabanın yarısının sana âşık olmasına şaşırmamak gerekir" dedi. "Sana ben de âşık olabilirdim."</p>
<p class="Pcalibre"> </p>
<p class="Pcalibre"> "Oho, elde edilemeyecek kişilere âşık olabileceğini söylemek bilinen bir numaradır. İrlandalılara özgü, Patrick, dedelerinden çok şey kalmış sana. O eski dağlı bekârlar da böyle şeyler söylerlerdi."</p>
<p class="Pcalibre"> </p>
<p class="Pcalibre"> "Sanırım yaradılış olarak ben de dağlı bir bekârım."</p>
<p class="Pcalibre"> </p>
<p class="Pcalibre"> "Bu buradaki dedikoducuları çok üzer."</p>
<p class="Pcalibre"> </p>
<p class="Pcalibre"> Patrick'in bakışları buz gibiydi. "Ne diyor bu dedikoducular?"</p>
<p class="Pcalibre"> </p>
<p class="Pcalibre"> "Günün birinde Rachel'a evlenme teklif edeceğini."</p>
<p class="Pcalibre"> </p>
<p class="Pcalibre"> Patrick Rachel'in yakın arkadaşı olan Kate'in böyle konuşmasına şaşırmıştı.</p>
<p class="Pcalibre"> </p>
<p class="Pcalibre"> "Pekâlâ" dedi.</p>
<p class="Pcalibre"> </p>
<p class="Pcalibre"> "Ama bu Rachel'la konuştuğumuz bir şey değil."</p>
<p class="Pcalibre"> </p>
<p class="Pcalibre"> "Konuşmuyorsunuz demek."</p>
<p class="Pcalibre"> </p>
<p class="Pcalibre"> "Kendini fazla üstün görme. Eskiden senden söz ederdik tabiî, ama bugünlerde değil."</p>
<p class="Pcalibre"> </p>
<p class="Pcalibre"> Sözlerinde insanı huzursuz eden bir gerçeklik vardı. Küçük bir sessizlik oldu.</p>
<p class="Pcalibre"> </p>
<p class="Pcalibre"> Sonunda Patrick, "Bazen olayları iyi idare edemiyorum" dedi.</p>
<p class="Pcalibre"> </p>
<p class="Pcalibre"> "İş anlaşmaları gibi idare etmeye, başa çıkmaya, ya da ayarlamaya bağlı olmayan bazı şeyler de vardır."</p>
<p class="Pcalibre"> </p>
<p class="Pcalibre"> "Biliyorum."</p>
<p class="Pcalibre"> </p>
<p class="Pcalibre"> Birkaç dakika sakin sakin oturdular.</p>
<p class="Pcalibre"> </p>
<p class="Pcalibre"> Kate artık eskisine oranla çok daha sakin biriydi. Bir zamanlar</p>
<p class="Pcalibre"> </p>
<p class="Pcalibre"> iki saniyeden uzun süren bir sessizliğe dayanamazdı.</p>
<p class="Pcalibre"> </p>
<p class="Pcalibre"> Patrick de oturup düşünmeye fazla alışık biri değildi. Ancak orada oturmuş, çiçeklerle dolu bahçeyi ve güneşlenen kocaman turuncu kediyi seyrediyordu. Tavukların uzaktan gelen gıdaklamaları huzur vericiydi. O korkunç köpekten iz yoktu, belki de birisi onu alıp ulumasıyla başka bir köyü rahatsız etsin diye uzaklara götürmüştü.</p>
<p class="Pcalibre"> </p>
<p class="Pcalibre"> "Artık gideyim" dedi.</p>
<p class="Pcalibre"> </p>
<p class="Pcalibre"> "Beni görmeye gelmen büyük nezaket. Söylediklerin için teşekkür ederim. Ne olursa olsun, bunları unutmayacağım."</p>
<p class="Pcalibre"> </p>
<p class="Pcalibre"> Patrick eğilip alına hafif bir öpücük kondurdu. Bunu daha önce hiç yapmamıştı.</p>
<p class="Pcalibre"> </p>
<p class="Pcalibre"> "Söylediklerimi unutmayacağına söz verir misin? Seni zayıflatmaz; aksine, güçlü yapar."</p>
<p class="Pcalibre"> </p>
<p class="Pcalibre"> "Unutmayacağım" dedi Kate.</p>
<p class="Pcalibre"> </p>
<p class="Pcalibre"> Patrick gitti.</p>
<p class="Pcalibre"> </p>
<p class="Pcalibre"> Kate uzun süre kıpırdamadan oturdu. Rachel'ın bu adama neden bu kadar bağlandığını anlayabiliyordu. Hayat doluydu, uyanıktı ve sürekli tepki veriyordu.</p>
<p class="Pcalibre"> </p>
<p class="Pcalibre"> Bu adam için ne kadar önemli olduğunu ve onun kendisine ne çok ihtiyaç duyduğunu anlamak Rachel'ın başını döndürmüş olmalıydı.</p>
<p class="Pcalibre"> </p>
<p class="Pcalibre"> Artık o kendisine fazla ihtiyaç duymadığına göre kendini yoksun hissetmesine şaşırmamak gerekirdi. Kate yumruklanyla işe yaramaz bacaklarını dövdü. Yaşamanın tek anlamı ihtiyaç duyulmak, esin vermek, bir şeyin arkasındaki güç olmaktı. Bunu kimse anlamıyordu, hiç kimse.</p>
<p class="Pcalibre"> </p>
<p class="Pcalibre"> O'Neill'lere karşı bütün o çocuksu kiniyle Fergus da hiç arılamıyordu. Onun neden tazminata ihtiyaç duyan bir insan olduğunu göremiyordu. Felçle pek ilgisi yoktu. Bir rolü olmakla ilgiliydi.</p>
<p class="Pcalibre"> </p>
<p class="Pcalibre"> John Ryan bir milyon yıl geçse de anlamazdı. Duygularına kapıldığını söylerdi, tabiî ki önemliydi o, hem de önemliden de öte... hepsi için çok gerekliydi.</p>
<p class="Pcalibre"> </p>
<p class="Pcalibre"> Ancak Kate Ryan artık hiç de gerekli olmadığını biliyordu. Bir zamanlar olduğu gibi ihtiyaçları yoktu ona. John daha güçlüydü ve başının çaresine daha çok bakabiliyordu. Kesin kararlar veri- . yor, onun bir zamanlar dilediği ve dua ettiği gibi ban yönetebiliyordu. Yine de şiirlerini yazmaya da zaman buluyordu. Bir zamanlar sandığı kadar saf değildi artık. Çocuklara kararlı davranıyor, Mountfern civarında bir otomobili; hem de kendi otomobilini kullanıyordu. Üç yıl öncesine oranla daha ince, daha sağlıklı bir adamdı. Her bakımdan daha çok güveniyordu kendine.</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> Öte yandan, Kate'e bir zamanlar olduğu kadar çok bağımlı değildi. Artık günün her anında ona ihtiyaç duymuyordu.</p>
<p class="Pcalibre"> </p>
<p class="Pcalibre"> İşte bu yüzden o lanet tazminata ihtiyacı vardı. Para bir işe yarayacağından değil; ama bir şeyler almasının nedeni kocasının artık ona bağımlı olmamasıydı.</p>
<p class="Pcalibre"> </p>
<p class="Pcalibre"> Bunu en ufak bir şekilde anlayan tek adam da aslında en büyük düşmanları olması gereken adamdı: Patrick O'Neill.</p>
<p class="Pcalibre"> </p>
<p class="Pcalibre"> Fergus Kate'e, "Şu genç Costello'dan hoşlanmıyorum" dedi.</p>
<p class="Pcalibre"> </p>
<p class="Pcalibre"> "Sen Fernscourt'ta eli, rolü ya da görevi olan kimseden hoşla-namazsın."</p>
<p class="Pcalibre"> </p>
<p class="Pcalibre"> "Yanlış. Onun yanında çalışan pek çok düzgün adam var. Beni bu kadar mantıksız sanma."</p>
<p class="Pcalibre"> </p>
<p class="Pcalibre"> "Tanrım, sen genelde dünyanın en mantıklı adamışındır; tek zaafın bu. Zavallı Jim Costello bu sefer ne yaptı ?"</p>
<p class="Pcalibre"> </p>
<p class="Pcalibre"> "Rahip Moran'la konuşurken duydum, güya özel bir sohbetti. Ama neye varmak istediğini anladığıma yemin ederim."</p>
<p class="Pcalibre"> </p>
<p class="Pcalibre"> "Günah çıkartırken mi dinledin?!"</p>
<p class="Pcalibre"> </p>
<p class="Pcalibre"> "Hayır, kilise bahçesinde, açık havadaydı. Bilirsin, 0'Neill'in işçilerinin yaptığı o bahçenin yanında. Zavallı titrek ihtiyara açılışa piskoposun gelmesinin ne harika olacağını söylüyordu."</p>
<p class="Pcalibre"> </p>
<p class="Pcalibre"> "Piskopos açılışa gelecek herhalde ?"</p>
<p class="Pcalibre"> </p>
<p class="Pcalibre"> "Evet, ama Jim onun takdis kısmında da konuşmasını istiyordu ve rahibe Bay O'Neill'in bu fikri ortaya atmak istemediğini, rahibin konuşmasını arzu ettiğini söylüyordu. Ama piskopos da birkaç söz söylese harika olmaz mıydı ? Biliyorsun işte, bir sürü ikiyüzlü saçmalıklar."</p>
<p class="Pcalibre"> </p>
<p class="Pcalibre"> "Bir de hep Patrick'in kullandığı sözcükleri eleştirirsin!"</p>
<p class="Pcalibre"> </p>
<p class="Pcalibre"> "Zavallı ihtiyar rahip piskoposa rica edecek olanın kendisi olduğunu sanarak evine döndü ve şimdi mektup yazmaya çalışıyor."</p>
<p class="Pcalibre"> </p>
<p class="Pcalibre"> Kate konuyu değiştirdi. Fergus sinirleniyordu.</p>
<p class="Pcalibre"> </p>
<p class="Pcalibre"> "Sizin Bayan Purcell onlann yanında nasıl ?"</p>
<p class="Pcalibre"> </p>
<p class="Pcalibre"> "Çok mutlu."</p>
<p class="Pcalibre"> </p>
<p class="Pcalibre"> "Her neyse, sen de biraz daha özgür oldun. Yapacağın her şeyde bir de onun geleceğini düşünmek zorunda değilsin."</p>
<p class="Pcalibre"> </p>
<p class="Pcalibre"> "Pek bir şey yapmak istemiyorum Kate. Her şeyin böyle kalmasını istiyorum."</p>
<p class="Pcalibre"> </p>
<p class="Pcalibre"> Kate tekerlekli sandalyeden eğilip elini okşayınca şaşırdı. "Biliyorum. Ne demek istediğini biliyorum" dedi.</p>
<p class="Pcalibre"> </p>
<p class="Pcalibre"> "Otelin açılışına gidiyor musun Mary?" Fergus nazikçe sordu.</p>
<p class="Pcalibre"> </p>
<p class="Pcalibre"> "İlgi göstermeniz büyük nezaket, ama cevabım hayır. İrlanda Cumhuriyeti'nde açılışa gitmeyen bir iki kişi çıkar da yol kenarında bir barda birkaç kadeh içmek isteyebilir diye birisi burada kalmalı."</p>
<p class="Pcalibre"> </p>
<p class="Pcalibre"> Mary'nin yüzü öfkeyle ve sadakatine bağlı olarak, Ryan'lann yaptığı her şeyin doğru, O'NeiU'lerinkinin yanlış olduğu inancıyla kızarmıştı.</p>
<p class="Pcalibre"> </p>
<p class="Pcalibre"> Fergus bezgin bir şekilde gözlerini kırptı. Bu saldırıyı kendi aranmıştı ve pekçok bakımdan onu tümüyle destekliyordu. Ancak, Mary insanı yoran bir kadındı.</p>
<p class="Pcalibre"> </p>
<p class="Pcalibre"> Konuyu Sheila Whelan'ın talimatı üzerine açmıştı.</p>
<p class="Pcalibre"> </p>
<p class="Pcalibre"> Sheila, "Geçerken ara sıra Mary'ye hoş bir şeyler söyle" demişti.</p>
<p class="Pcalibre"> </p>
<p class="Pcalibre"> "Onunla konuşurken giymem için bir zırhın var mı?"</p>
<p class="Pcalibre"> </p>
<p class="Pcalibre"> Fergus Mary O'Donnelly'yle rahat rahat konuşamayacak kadar çok kez ısınlmıştı.</p>
<p class="Pcalibre"> </p>
<p class="Pcalibre"> "Tanıyınca harika biridir o. İyi bir eşte gereken tüm niteliklere sahiptir; sadakat, kararlılık, her şey." Sheila iç çekti.</p>
<p class="Pcalibre"> </p>
<p class="Pcalibre"> "Acaba bir çöpçatanlık yapmaya çalışıyor olabilir misin ?"</p>
<p class="Pcalibre"> </p>
<p class="Pcalibre"> "Oh, sanırım bugünlerde Mary için çöpçatanlığa kalkışan kişi çok cesur biri olmalı."</p>
<p class="Pcalibre"> </p>
<p class="Pcalibre"> "Ya da benim için ?" Fergus takıldı.</p>
<p class="Pcalibre"> </p>
<p class="Pcalibre"> Sheila, "Seni evlendirmek için can atıyoruz Fergus" dedi.</p>
<p class="Pcalibre"> </p>
<p class="Pcalibre"> "Biz kim?"</p>
<p class="Pcalibre"> </p>
<p class="Pcalibre"> "Kate ve ben evlenip çoluk çocuğa karışmanı çok isteriz. Ama başını şişiriyorum. Dinle, kuzinim Mary'yi gördüğünde ona otelin açılışına gitmesi gerektiğini söyle. Boykot etmesi yanlış bir sadakat gösterisi olur. Çekiciliğini kullan."</p>
<p class="Pcalibre"> </p>
<p class="Pcalibre"> Fergus kasvetli kasvetli, "Çekiciliğim pek bir işe yaramamıştır" dedi.</p>
<p class="Pcalibre"> </p>
<p class="Pcalibre"> Gerçekten de haklı olduğunu düşünüyordu; kibar tavrına Mary Donnelly'nin tek tepkisi yeni otelin yakınma gitme düşüncesini bile reddetmek olmuştu. Burun kıvırdı ve Ryan'lann tepki vermeyeceklerini, çünkü O'Neill ailesinden çok daha yüksek ve cömert tavırları olduğunu söyledi.</p>
<p class="Pcalibre"> </p>
<p class="Pcalibre"> Fergus yine iç çekti. Mary'yle konuşmak bir çağlayana tırmanmaya çalışmak gibiydi.</p>
<p class="Pcalibre"> </p>
<p class="Pcalibre"> "Kate'le konuşabilir miyim ? Avukat Kevin Kennedy'le görüşmesini istiyorum. Doğru dürüst bir istişarede bulunmalı, ama Kate patates keki yapmakla, peçete kenarı bastırmakla, ya da öyle bir saçmalıkla meşgul hep. Bütün aklını ve kalbini Kevin Ken-nedy ve bu davaya vermesi gerektiğini bir anlayabilse, o peçete-</p>
<p class="Pcalibre"> </p>
<p class="Pcalibre"> leri bastırmasına da gerek kalmayacak."</p>
<p class="Pcalibre"> </p>
<p class="Pcalibre"> "Sence ona büyük bir tazminat alabilecek misiniz?" Mary heyecanlanmıştı. "O adamdan bir servet koparmasını her şeyden çok isterim. Gerçekten bayılırım."</p>
<p class="Pcalibre"> </p>
<p class="Pcalibre"> "Öyle olmayacak, adam hiçbir şey ödemeyecek, sigorta şirketi ödeyecek. Bilmiyorum gerçekten. Bu davalar zar atmaya benzer. Herhangi bir sayı gelebilir."</p>
<p class="Pcalibre"> </p>
<p class="Pcalibre"> "Bir sistemi olmalı."</p>
<p class="Pcalibre"> </p>
<p class="Pcalibre"> "Bir tür sistemi var tabiî, ama nasıl sunulduğuna bağlı. Çok pratik ve gerçekçi bir iştir. Eski kazancı neydi, para açısından kaybı ne kadardır? Çekilen acılar için de bir şeyler konur, bir de manevi tazminat kategorisi vardır. Ama eninde sonunda her şey yargıçla jüriye bağlıdır ve onlar da genelde temkinli insanlardır. Sigorta şirketi de olsa başkalannın parasını dikkatli harcarlar. Oh Tannm, keşke bilseydim."</p>
<p class="Pcalibre"> </p>
<p class="Pcalibre"> "Çok kaygılı görünüyorsun." Mary güçlü bir tavır almadığı zamanlarda yüzü oldukça Koş görünüyordu. Normalde alışılmadık yumuşak bir tarafı vardı.</p>
<p class="Pcalibre"> </p>
<p class="Pcalibre"> "Kaygılanıyorum Mary. Kate ile John'un hak ettiklerini almak yolundaki tek şanslarını da teptiklerinden kaygılanıyorum. Bunun herhangi bir yaşam kurmak için tek şanslan olduğunu anlamıyor gibiler."</p>
<p class="Pcalibre"> </p>
<p class="Pcalibre"> "Bir de o alçağa İrlanda mahkemelerinin onun hakkında ne düşündüğünü gösterme fırsatı."</p>
<p class="Pcalibre"> </p>
<p class="Pcalibre"> "Evet ama, saygısızlık bir yana Mary, işin bu tarafını pek vur-gulamasak daha iyi etmiş olmaz mıyız ?"</p>
<p class="Pcalibre"> </p>
<p class="Pcalibre"> "Ne demek istediğini anlıyorum. Ben de herkes kadar akıllıyım. İşin intikam tarafını biraz ağırdan alalım -demek istediğin bu mu?"</p>
<p class="Pcalibre"> </p>
<p class="Pcalibre"> "Evet, bu."</p>
<p class="Pcalibre"> </p>
<p class="Pcalibre"> Mary, "Ama kalbimde bunları hissediyorum" dedi.</p>
<p class="Pcalibre"> </p>
<p class="Pcalibre"> "Ben de" dedi Fergus.</p>
<p class="Pcalibre"> </p>
<p class="Pcalibre"> Fergus Kevin Kennedy'le görüşmeyi önerdiğinde Kate "Getir onu, tabiî ki" dedi.</p>
<p class="Pcalibre"> </p>
<p class="Pcalibre"> "O çok önemli biri Kate, sen şakalar yapıp hatanın yan yanya sende olduğu konusunda aptalca sözler söylemeyeceksin değil mi?"</p>
<p class="Pcalibre"> </p>
<p class="Pcalibre"> "Ben hiçbir zaman aptalca sözler söylemem. Yazıhanede senin sağ kolun olduğumu hatırlıyor musun, aptalca sözler söylediğimi deme sakın."</p>
<p class="Pcalibre"> </p>
<p class="Pcalibre"> "Hatırlıyorum. Çok iyi hatırlıyorum." Fergus iç çekti.</p>
<p class="Pcalibre"> </p>
<p class="Pcalibre"> "O yüzden kibar davranacağım ve uzun kelimeler kullanacağım. Ama o bizim tarafımızda değil mi, bizim avukatımız değil mi? Neden onu etkilemek zorunda oluyorum ve kendi avukatımıza rol yapıyorum ? Trajediler kraliçesi rolümü asıl yargıç ve jüri karşısında oynamam gerekmiyor mu?"</p>
<p class="Pcalibre"> </p>
<p class="Pcalibre"> Fergus bunu duyunca şaşırdı, ona hiç böyle dememişti. Ancak Kevin'in yeteneği de buydu işte, insanları konuştururdu. Çoğu zaman bir dava soruşturmasında karşı tarafta olur, kibar ve ikna edici sesiyle insanlara gizli tutmak istedikleri şeyleri bile anlattı-nrdı. Ancak Kevin Kennedy burada, Kate'in yeşil odasında ağır ağır ihtiyacı olan resmi çiziyordu.</p>
<p class="Pcalibre"> </p>
<p class="Pcalibre"> Kevin Ryan çiftiyle hayatlarının nasıl değiştiği, çekilen acılar, muazzam yetersizlik hissi, herkes gibi çocuklarına gerçek anlamda annelik yapamamak; okula gidememek ve hiçbir geziye ya da etkinliğe katılamamak gibi konulan konuşuyordu.</p>
<p class="Pcalibre"> </p>
<p class="Pcalibre"> "Ve tabiî normal kan-koca hayatınız, ikiniz arasındaki, umduğunuz hayat?" Kevin Kennedy çok nazik konuşuyordu.</p>
<p class="Pcalibre"> </p>
<p class="Pcalibre"> Fergus ensesine kadar kızardığını hissetti.</p>
<p class="Pcalibre"> </p>
<p class="Pcalibre"> Uzun zaman önce, Kate kaza geçirmeden onun John Ryan'la olan seks hayatını aklından silip atmıştı. Bunun var olması gerektiğini biliyor, ama düşünmek bile istemiyordu. Yine de ikisinin sarmaş dolaş halleri gözlerinin önüne gelirdi eskiden. Kazadan beri bunun söz konusu olmadığını varsaymıştı. John kekelemeye başlayınca o da utandı.</p>
<p class="Pcalibre"> </p>
<p class="Pcalibre"> "Onun tam olarak bittiğini söyleyemem... bilirsiniz, bir bakıma..."</p>
<p class="Pcalibre"> </p>
<p class="Pcalibre"> Fergus midesinin bulandığını hissetti. John herhalde o kadar bayağı ve duygusuz olup Kate'den... Hayır, mümkün değildi. Bir an başı döndü.</p>
<p class="Pcalibre"> </p>
<p class="Pcalibre"> "Ben gidip bardan bir şey alayım..." dedi.</p>
<p class="Pcalibre"> </p>
<p class="Pcalibre"> "Sağ ol Fergus." Kate soğukkanlıydı. "Mary'den bir tepsi hazırlamasını istemiştim, belki onu getirebilirsin..."</p>
<p class="Pcalibre"> </p>
<p class="Pcalibre"> Fergus dışan çıkıp yakasını gevşetti.</p>
<p class="Pcalibre"> </p>
<p class="Pcalibre"> Mary "Kate birkaç sandviç ve bir şişe iyi Jameson Önerdi" dedi. "Hepsini hazırladım ama içeri girip rahatsız etmek istemedim."</p>
<p class="Pcalibre"> </p>
<p class="Pcalibre"> "Çok düşüncelisin."</p>
<p class="Pcalibre"> </p>
<p class="Pcalibre"> "İyi misin Fergus ?" Gerçekten kaygılanmış görünüyordu.</p>
<p class="Pcalibre"> </p>
<p class="Pcalibre"> "Evet, yalnızca yorgunum. Beklerken büyük bir kadeh verir misin?"</p>
<p class="Pcalibre"> </p>
<p class="Pcalibre"> "Neden bekliyorsun ?" Mary söz dinleyip ona bir duble koydu ve uzattığı parayı elini sallayıp geçiştirdi.</p>
<p class="Pcalibre"> </p>
<p class="Pcalibre"> "Bilmiyorum aslında, yalnızca onlara konuşma fırsatı veriyo-</p>
<p class="Pcalibre"> </p>
<p class="Pcalibre"> rum sanırım" dedi. Kevin Kennedy'nin evlilik haklan ve tazminatı konusunu ne kadar süreyle konuşacağını düşünüyordu. John'un bu konuda Patrick O'Neill'i suçlamanın haksızlık olacağını, çünkü her şeye rağmen Kate'le son derece tatmin edici bir ilişki yaşadık-lannı söyleyip söylemediğini merak etti.</p>
<p class="Pcalibre"> </p>
<p class="Pcalibre"> Fergus ellerinin titrediğini fark etti ve bardağı iki eliyle birden sıkıca kavradı.</p>
<p class="Pcalibre"> </p>
<p class="Pcalibre"> "Aynı zamanda aile dostu da olunca bu işler çok zor olmalı." Mary yakınlık gösteriyordu.</p>
<p class="Pcalibre"> </p>
<p class="Pcalibre"> "Bir içki iç Mary."</p>
<p class="Pcalibre"> </p>
<p class="Pcalibre"> "Hayır, sağ ol Fergus. Bence olmaz..."</p>
<p class="Pcalibre"> </p>
<p class="Pcalibre"> "Lanet olası bir içki iç."</p>
<p class="Pcalibre"> </p>
<p class="Pcalibre"> "Pekâlâ, sakin ol. Bir votka tonik içeyim, teşekkürler."</p>
<p class="Pcalibre"> </p>
<p class="Pcalibre"> "Hiç de değil. İyi şanslar. "</p>
<p class="Pcalibre"> </p>
<p class="Pcalibre"> Mary kadehini ciddiyetle kaldırdı. "İyi şanslar, gerçekten ve tam anlamıyla iyi şanslar. Sana güveniyorlar."</p>
<p class="Pcalibre"> </p>
<p class="Pcalibre"> "Hayır, güvenmiyorlar'harika olduklarım; parasal olarak müflis ve özürlü olmanın çok güzel olduğunu düşünüyorlar."</p>
<p class="Pcalibre"> </p>
<p class="Pcalibre"> "Sus şimdi."</p>
<p class="Pcalibre"> </p>
<p class="Pcalibre"> "Susmayacağım. Hem zaten kimse bana güvenmez, asıl güvenmeleri gereken Kevin."</p>
<p class="Pcalibre"> </p>
<p class="Pcalibre"> "Oh, o mu" diye burun kıvırdı Mary. "Dublin'li bir erkek."</p>
<p class="Pcalibre"> </p>
<p class="Pcalibre"> "Evet, sanınm bunlar onun aleyhine. Acaba benim de erkek olduğum hiç aklından geçti mi Mary? Belki bu küçük sosyal içkilerimizi içerken bunu da dikkate almalısın."</p>
<p class="Pcalibre"> </p>
<p class="Pcalibre"> Mary, "Senin erkek olduğunu biliyorum Fergus" dedi.</p>
<p class="Pcalibre"> </p>
<p class="Pcalibre"> "Birinin bildiğine sevindim. Neredeyse kendim de unuttum."</p>
<p class="Pcalibre"> </p>
<p class="Pcalibre"> "Ama sen gerçek bir erkek değilsin, sıradan erkekler gibi." Mary takdir doluydu. "İşte, almaya geldiğin şu tepsiyi götür lütfen, yoksa kötü arkadaşlara takıldığını düşünecekler."</p>
<p class="Pcalibre"> </p>
<p class="Pcalibre"> Fergus "En kötüsü sen değilsin Mary" dedi ve tepsiyi alıp odaya götürdü.</p>
<p class="Pcalibre"> </p>
<p class="Pcalibre"> Cinsel işlev bozukluklan ve yitirilen evlilik haklan için tazminat talebi konusunu bitirmiş görünüyorlardı. Ne kadar alabilecekleri konusuna gelmişlerdi.</p>
<p class="Pcalibre"> </p>
<p class="Pcalibre"> Tepsiyi Kate'in yanına, Rachel'ın bulup, yere kadar inen yeşil bir örtüyle kapladığı yuvarlak masaya koydu. Bu odadaki zarafet Ryan'ın bannın hiçbir yerinde yoktu.</p>
<p class="Pcalibre"> </p>
<p class="Pcalibre"> Kate içkileri bol bol koyar ve evdeki tek kristal sürahiden azar azar su eklerken Fergus birer içki içen dört sıradan insan gibi göründüklerini düşündü. İşle ilgili hiçbir belirti yoktu.</p>
<p class="Pcalibre"> </p>
<p class="Pcalibre"> Sheila Whelan otobüsle sessizce döndü.</p>
<p class="Pcalibre"> </p>
<p class="Pcalibre"> Yolun iki saat üç çeyrek sürmesi gerekiyordu, ama otobüs yoldaki her kasabaya uğramıştı. Dağlık yola sapmış ve anayolun dışındaki kavşaklardan çiftçileri almak için kırlarda neredeyse tam turlar atmıştı. Oturup düşünecek bolca zamanı olmuştu.</p>
<p class="Pcalibre"> </p>
<p class="Pcalibre"> Hastane yatağından uzanıp ona yapışan John'un çökmüş yüzünü ve hüzünlü hikâyelerini düşünmek için.</p>
<p class="Pcalibre"> </p>
<p class="Pcalibre"> Umduğu gibi olmadığını söylemişti ona. Mountfern'e, eve dönmek istiyordu. Ölmek için.</p>
<p class="Pcalibre"> </p>
<p class="Pcalibre"> "Ölmek söz konusu değil Joe" diye yatıştırmıştı onu. Sözler ağzından otomatik olarak dökülüyordu. Yüzünde şefkatli bir ifade vardı. Onca yıl önce onu terk eden, giderken de kendini haklı çıkartmak için hakaretler yağdıran adama karşı bile.</p>
<p class="Pcalibre"> </p>
<p class="Pcalibre"> Hayatı gerçekten de beklediği gibi olmamıştı. Çocukları olmuştu; iki oğlan, iki kız. Bu çocukları Sheila ona veremezdi ve o da başka bir adamın oğullarını evlat edinme düşüncesine burun kıvırmıştı.</p>
<p class="Pcalibre"> </p>
<p class="Pcalibre"> Uğrunda her şeyi terk ettiği kadın huzursuz bir kadındı. Çocuklar başına buyruk büyümüşler, kendi başlarına ortalığa salınmışlar-dı. Hiçbiri ne okulda, ne bir işte tutunamamıştı. En büyük oğlan polislerin elinden birkaç saat arayla kurtulup İngiltere'ye gitmişti.</p>
<p class="Pcalibre"> </p>
<p class="Pcalibre"> Joe son haftalarda Mountfern'i düşünmeye başlamıştı. Orada tanıdığı insanları, Jack Leonard ile Tom Daly'yi düşünüyordu. Tom Daly'nin küçük kızının korkunç bir kaza geçirdiğini duymamıştı. Sheila ona Maggie'yi anlattı, ama Joe hikâyenin ortasında dalıp gitti. Sheila da bir süre sonra, onun dinlemediğini görünce sustu. Zaten çok hüzünlü bir hikâyeydi.</p>
<p class="Pcalibre"> </p>
<p class="Pcalibre"> Joe Jack Coyne'u ve iyi kalpli Dr. White'ı anımsıyordu. İhtiyar Slattery de ortalıkta mıydı ? Hayır mı, eh, oğlu da iyi bir adamdı. Ve tabiî rahip. Eski günlerde olduğu gibi River Road'dan aşağı, Ryan'lara gitmek iyi olacaktı. Nehrin karşısındaki yeni oteli duymuştu, gazetelerde çok sözü geçiyordu. Kate Ryan'ın geçirdiği kazayı duymamıştı, ama büyük bir tazminat koparacaklarından emindi.</p>
<p class="Pcalibre"> </p>
<p class="Pcalibre"> Dublin'de gerçek anlamda bağlan olmadığı için -gerçi evi ora: daydı ama bir yuva değildi orası- Sheila sonunda eve gitmek istemesine anlayış gösterirdi. Herhalde onun için memnun da olurdu. Her şey bittikten sonra. Bu yüzden, Mountfern'e dönebilir miydi ? Eve gelebilir miydi ?</p>
<p class="Pcalibre"> </p>
<p class="Pcalibre"> Sheila hemşireyle konuştu. Kadın Sheila'nın gerçeklerin anlatılması gerektiği biri olduğunu hemen anlamıştı. Joe'nun birkaç</p>
<p class="Pcalibre"> </p>
<p class="Pcalibre"> haftalık, belki de birkaç günlük ömrü kaldığını öğrendi. Hemşire kuşkularını doğrulamıştı; Joe hastane yatağından hiç kalkamayacaktı.</p>
<p class="Pcalibre"> </p>
<p class="Pcalibre"> Ona eve dönebileceğini söyledi.</p>
<p class="Pcalibre"> </p>
<p class="Pcalibre"> İnsanların ne deyip ne düşünecekleri konusunda kaygılanmaması için yalvardı. Artık insanlar orta yaşlı postane müdürüyle kocası için kaygılanamayacak kadar kendi işlerine güçlerine düşmüşlerdi. Dr. White'ın tedaviyi sürdürebileceğini söyledi.</p>
<p class="Pcalibre"> </p>
<p class="Pcalibre"> İyiliği karşısında Joe'nun gözleri doldu. Geçmişte hiçbir zaman onu incitmek, zalim davranmak istememişti.</p>
<p class="Pcalibre"> </p>
<p class="Pcalibre"> Sheila anladığını söyledi. Oturup uyuyana dek onun elini tuttu. Üç gün orada kalıp planlar yapmasına yardım etti, yatağını nereye koyacaklarını anlattı.</p>
<p class="Pcalibre"> </p>
<p class="Pcalibre"> Joe evde yeniden bir erkek olmasının bir bakıma iyi olacağını söyledi ve Sheila işte bir tek o zaman ağladı. Gözyaşları yanaklarından aşağı süzülürken çoğu insanın ne kadar yararsız hayatlar sürdüğüne ve herkesin başkaları hakkında ne kadar az şey bildiğine ağladı.</p>
<p class="Pcalibre"> </p>
<p class="Pcalibre"> Hemşireye geldiği için kimsenin ziyaretine engel olunmamasını rica etti ama hemşire başını salladı ve Bay Whelan'ın karısının sağlığının pek iyi olmadığını, onu görmeye gelemediğini söyledi. Sheila bundan Joe Whelan'a dört çocuk veren kadının ya sinir hastası olduğu, ya da çok içtiği sonucunu çıkardı. Belki ikisi birden doğruydu. Cenazeye Dublin'in küçük bir sokağında, Mount-fern'deki eski yaşamlardan hiç haberleri olmayan komşuların nezaret edeceğini öğrendi.</p>
<p class="Pcalibre"> </p>
<p class="Pcalibre"> Joe komaya girdiğinde ve Sheila'ya artık bir daha hiç kimseyi tanımayacağını söylediklerinde, geldiği gibi sessizce oradan ayrılıp Mountfern otobüsüne bindi. Kendini ne çok iyi, ne de fedakâr hissetmiyordu. Sadece yorgundu. Bir de, hayatında ilk kez öfkeye yakın bir duyguya kapılmıştı. Kenarda durup olan bitene izin veren insanlara öfkeliydi. Onca yılı Joe'nun ne yaptığını bildiğini, bir planı olduğunu düşünerek geçirdiği için kendine öfkeliydi. O kadar gururlu ve ağzı sıkı olmasa daha iyi olacaktı. Onun peşinden gidip mücadele edebilirdi. Ve onu geri alabilirdi.</p>
<p class="Pcalibre"> </p>
<p class="Pcalibre"> Ya da ismine bu kadar önem vermese, hiçbir şey istemeyecek kadar gururlu olmasa, mahkemeden karar çıkartıp nafaka alabilirdi. Böylelikle pençeli kunduralarla gezip su birikintilerinden kaçınmak yerine, sağlam ayakkabıları olurdu. Mary Donnelly'ye daha iyi bir şeyler verebilir; acısının şiddetini azaltmak için, insanın kafasını dağıtması gereken günlerde bir tatile gönderebilir, ya</p>
<p class="Pcalibre"> </p>
<p class="Pcalibre"> da bir giysi hediye edebilirdi.</p>
<p class="Pcalibre"> </p>
<p class="Pcalibre"> Bunun yerine Mountfern otobüsüne binmiş dönüyordu. Kate Ryan dışında hiç kimse Joe Whelan'ın hayatta mı, ölmüş mü olduğunu bilmeyecekti. Rahip Moran'dan ruhu için dua okumasını isteyecek, ama bunu sanki bir arkadaşı için istiyormuş gibi söyleyecekti. Rahip de kimseye söyleyecek değildi ama, bu konuda hep öylesine suskun ve gizli davranmıştı ki, sonuna kadar böyle devam edecekti.</p>
<p class="Pcalibre"> </p>
<p class="Pcalibre"> Öte yandan, artık hayatının sonuna kadar oturup arka planda kalmayacaktı. Olayları gözlemlemek yerine, rol alacaktı.</p>
<p class="Pcalibre"> </p>
<p class="Pcalibre"> 20</p>
<p class="Pcalibre"> </p>
<p class="Pcalibre"> Patrick biftek ve böbrekten oluşan yemeğini bitirdi. "Harikaydı, Bayan Hayes."</p>
<p class="Pcalibre"> </p>
<p class="Pcalibre"> "Size hizmet etmek bir zevk, Bay O'Neill."</p>
<p class="Pcalibre"> </p>
<p class="Pcalibre"> Sofrada yalnızdı. Grace akşam yemeğine Ryan'lardaydı. Yemek dersi günü diye açıklamıştı. Patrick bunun genç Michael'ı görmek için yeni bir fırsat olduğunu biliyor, ama yemek derslerini çok ciddiye alıyormuş gibi yapıyordu. Kerry kilometrelerce ötede Donegal'deydi. Olive Hayes mutfağa döndüğünde tek başına oturdu. Çoğu akşam olduğu gibi.</p>
<p class="Pcalibre"> </p>
<p class="Pcalibre"> Otel açıldığında farklı olacak, dedi kendi kendine. Kendini yemekte kitap okurken bulmayacak, sonra tembel tembel oturup yapacak iş bulamazsa televizyonu kurcalamayacaktı. Marian'ı gezme tekliflerinden caydırmıştı ve artık onu küçük planlarına alet etmeye çalışmaktan da vazgeçmişti. Rachel'ı çağırabilmeyi diledi.</p>
<p class="Pcalibre"> </p>
<p class="Pcalibre"> Durup gerindi... akşam da uzayıp gidiyordu sanki.</p>
<p class="Pcalibre"> </p>
<p class="Pcalibre"> Otel açıldığında Rachel'a ne olacağı düşüncelerini öyle uzun süredir ve öyle kesinlikle ertelemişti ki, yine otomatik olarak öyle yaptı. Ancak bu akşam her nasılsa biraz düşünebiliyordu.</p>
<p class="Pcalibre"> </p>
<p class="Pcalibre"> Dinini değiştirebilirdi. O halde önceki evliliği de Katolik evliliği olmadığından, sorun yaratmazdı. Bir Hıristiyan evliliği bile değildi ki!</p>
<p class="Pcalibre"> </p>
<p class="Pcalibre"> Ve Rachel buraya uyum sağlayabilirdi. Bazı bakımlardan ondan bile daha iyi uyum sağlamıştı.</p>
<p class="Pcalibre"> </p>
<p class="Pcalibre"> Rachel Kate Ryan'la, Sheila Whelan'la, Loretto Quinn'le çok iyi geçiniyordu. Brian Doyle onun girişimde rol alan herkes içinde aklı başında olarak kabul edilebilecek tek kişi olduğunu söylemişti. Erkeklerin yeryüzünden kaldırılması için tek kişilik bir</p>
<p class="Pcalibre"> </p>
<p class="Pcalibre"> Haçlı seferine girişmiş olan o çılgın Mary Donnelly bile Rachel gibisinin milyonda bir bulunduğunu söylemişti.</p>
<p class="Pcalibre"> </p>
<p class="Pcalibre"> O halde neden onu evine yemeğe davet etmek gibi basit bir şeyi bile yapamıyordu ?</p>
<p class="Pcalibre"> </p>
<p class="Pcalibre"> Nedenini biliyordu; suçluluk yüzündendi.</p>
<p class="Pcalibre"> </p>
<p class="Pcalibre"> Hâlâ bu kadının geçmişinin bir parçası olduğunu hissediyordu. Çocuklar New Jersey'deki büyük beyaz evde, hep hasta olan anneleriyle kalırken o da isteye isteye, heyecanla bu kadının kollarına atılmıştı.</p>
<p class="Pcalibre"> </p>
<p class="Pcalibre"> Hem Rachel ne İrlandalı, ne de büyük planın bir parçası değildi. Bu yüzden onu biraz uzak tutuyordu.</p>
<p class="Pcalibre"> </p>
<p class="Pcalibre"> Dara'nın Kerry'ye gönderdiği kart Hill'in oteline ulaştı. Çok rahat bir ifadeyle, biraz da kinayeli yazılmıştı:</p>
<p class="Pcalibre"> </p>
<p class="Pcalibre"> Evde bankaların greve girdiğini duymuştum ama posta işletmesinin de grev yaptığım bilmiyordum!!! Ancak o halde de herkes bana nasıl yazabiliyor, onu merak ediyorum. Kral ve Ben'de dedikleri gibi, çok şaşırtıcı.</p>
<p class="Pcalibre"> </p>
<p class="Pcalibre"> Fransa harika.</p>
<p class="Pcalibre"> </p>
<p class="Pcalibre"> Ağustosun son perşembesi Mountfern'de olacağım.</p>
<p class="Pcalibre"> </p>
<p class="Pcalibre"> Sevgiler, Dara</p>
<p class="Pcalibre"> </p>
<p class="Pcalibre"> Kerry kartı okuyup gülümsedi. Otelden bir kart alıp hemen yazardı, ama kafası çok meşguldü. Üç gece arka arkaya büyük kaybetmişti.</p>
<p class="Pcalibre"> </p>
<p class="Pcalibre"> Babasını arama zamanı gelmişti.</p>
<p class="Pcalibre"> </p>
<p class="Pcalibre"> Ame bu gece kazanırsa her şey yoluna girerdi. Babasına hiçbir şey söylemesine gerek kalmazdı.</p>
<p class="Pcalibre"> </p>
<p class="Pcalibre"> Tony McCann mahcup görünüyordu. Ona kalsa hiç sorun olmazdı, Kerry biliyordu, öyle değil mi? Eğer McCann kendi başına, ya da Charlie'yle olsaydı, hiç sorun olmazdı. Ama bu adamlar... McCann'ın sesi kesildi. Kerry ilk kez biraz korkmaya başladı.</p>
<p class="Pcalibre"> </p>
<p class="Pcalibre"> "Nerede olduğu konusunda hiçbir fikriniz yok mu Bayan Ha-yes ?"</p>
<p class="Pcalibre"> </p>
<p class="Pcalibre"> "Hayır Kerry, nereye gittiğini bana söylemez. Yalnızca geç döneceğini söyledi."</p>
<p class="Pcalibre"> </p>
<p class="Pcalibre"> "Saat kaçta gelirse gelsin, duyuyor musunuz, kaçta gelirse gelsin beni aratır mısınız ?"</p>
<p class="Pcalibre"> </p>
<p class="Pcalibre"> "Not bırakırım tabiî. Burnumu sokmak istemem ama bir sorun mu var?"</p>
<p class="Pcalibre"> </p>
<p class="Pcalibre"> "Hayır, hayır, yok bir şey." Sesi yapmacık bir neşe içindeydi.</p>
<p class="Pcalibre"> </p>
<p class="Pcalibre"> "Çok endişeli gibisiniz de. Bay O'NeüTin telaşlanmasını istemem."</p>
<p class="Pcalibre"> </p>
<p class="Pcalibre"> "Hayır, hayır, bir şey yok." Sabırsızlanıyordu.</p>
<p class="Pcalibre"> </p>
<p class="Pcalibre"> "Yatsam da not bırakırım. Onu aramanızı, ama acil olmadığını söyleyeceğim."</p>
<p class="Pcalibre"> </p>
<p class="Pcalibre"> Kerry ağır ağır, üstüne basa basa konuştu. "Ona âcil olduğunu, ama kaza filan olmadığını söyleyin. Çok acil."</p>
<p class="Pcalibre"> </p>
<p class="Pcalibre"> "Pekâlâ, Kerry. Nasıl istersen."</p>
<p class="Pcalibre"> </p>
<p class="Pcalibre"> Patrick on bir buçukta geldi.</p>
<p class="Pcalibre"> </p>
<p class="Pcalibre"> Rachel'la çok hoş bir akşam geçirmişti. Loretto'ya uğrayıp arabayla gezmek isteyip istemediğini sordu. Yeni iskeleden tekne kaldıracaktı. Konukları götürebilecek bir yer olup olmadığını görmek için eski kilise harabesine gidip bakmak istiyordu.</p>
<p class="Pcalibre"> </p>
<p class="Pcalibre"> "Geceleri tekne gezintileri mi düzenleyeceksin ?" Rachel şaşırmıştı.</p>
<p class="Pcalibre"> </p>
<p class="Pcalibre"> "Hayır. Ama belki de hiç fena fikir değil. Ağaçların arasından gidebilirler, tek ışık... karanlıkta ateşböcekleri olur."</p>
<p class="Pcalibre"> </p>
<p class="Pcalibre"> Rachel, "Burada onlardan yok," dedi.</p>
<p class="Pcalibre"> </p>
<p class="Pcalibre"> "Ateşböcekleri mi? Tabiî ki var."</p>
<p class="Pcalibre"> </p>
<p class="Pcalibre"> "Hayır. Hiç fark etmedin mi?"</p>
<p class="Pcalibre"> </p>
<p class="Pcalibre"> "Her neyse, benimle gelip kilise zamanımızı ayırmaya değer mi diye bakar mısın ?"</p>
<p class="Pcalibre"> </p>
<p class="Pcalibre"> "On dördüncü yüzyıldan kalmış, sanınm bir bakmaya değer. Ayağıma uygun bir şeyler giyeyim."</p>
<p class="Pcalibre"> </p>
<p class="Pcalibre"> Eski günlerde olduğu gibi rahat, arkadaşça bir yürüyüş yapmışlardı. Üç kez daha açık olmalarını ve yakın arkadaş olmalarının bilinmesini istediğini söyleyecek oldu. Üç kez de kendini tuttu.</p>
<p class="Pcalibre"> </p>
<p class="Pcalibre"> Ne de olsa, henüz ona pek bir şey teklif etmeye hazır değildi ve durumu hafifçe bile olsa değiştirmeden önce çocuklarının onayını almalıydı. Her şeyi olduğu gibi bıraktı.</p>
<p class="Pcalibre"> </p>
<p class="Pcalibre"> Ertesi sabah otelde Jim Costello Patrick'e gelip Donegal'deki oğlundan acil telefon geldiğini söyledi.</p>
<p class="Pcalibre"> </p>
<p class="Pcalibre"> "Sakin bir yerde konuşmak ister misin?"</p>
<p class="Pcalibre"> </p>
<p class="Pcalibre"> "Hayır, sağ ol Jim. Uzun sürmez."</p>
<p class="Pcalibre"> </p>
<p class="Pcalibre"> Jim Kerry O'Neill'in sesindeki gerginliği fark etmişti. Oradan uzaklaştı.</p>
<p class="Pcalibre"> </p>
<p class="Pcalibre"> "Sana mesajımı iletmedi mi?"</p>
<p class="Pcalibre"> </p>
<p class="Pcalibre"> "İyi bir selamlama, Kerry. Evet, Bayan Hayes bir mesaj bırakmış ama eve döndüğümde çok geçti."</p>
<p class="Pcalibre"> </p>
<p class="Pcalibre"> "Saat kaçtı?"</p>
<p class="Pcalibre"> </p>
<p class="Pcalibre"> "On bir buçuk." Patrick derin bir nefes aldı. "Rachel Fine'la kilise harabesinin orada yürüyüşe gittim... diyor ki orada...."</p>
<p class="Pcalibre"> </p>
<p class="Pcalibre"> "Bayan Fine'ın düşüncelerini başka zaman dinlerim baba. Başım biraz dertte. Parasal açıdan."</p>
<p class="Pcalibre"> </p>
<p class="Pcalibre"> Patrick'in sesi buz gibiydi. "Evet, Kerry?"</p>
<p class="Pcalibre"> </p>
<p class="Pcalibre"> "Ve beni kurtarırsan minnettar kalırım."</p>
<p class="Pcalibre"> </p>
<p class="Pcalibre"> Sessizlik.</p>
<p class="Pcalibre"> </p>
<p class="Pcalibre"> "Hâlâ orada mısın baba?"</p>
<p class="Pcalibre"> </p>
<p class="Pcalibre"> "Evet. Hâlâ buradayım."</p>
<p class="Pcalibre"> </p>
<p class="Pcalibre"> "Ne dedin?"</p>
<p class="Pcalibre"> </p>
<p class="Pcalibre"> "Henüz hiçbir şey demedim."</p>
<p class="Pcalibre"> </p>
<p class="Pcalibre"> "Yardım edecek misin?"</p>
<p class="Pcalibre"> </p>
<p class="Pcalibre"> "Sanmıyorum."</p>
<p class="Pcalibre"> </p>
<p class="Pcalibre"> "Edeceğini söylemiştin."</p>
<p class="Pcalibre"> </p>
<p class="Pcalibre"> "Hayır, konuşuruz dedim ve konuşuyoruz. Ne kadar?"</p>
<p class="Pcalibre"> </p>
<p class="Pcalibre"> "Bin sterlin."</p>
<p class="Pcalibre"> </p>
<p class="Pcalibre"> Patrick dehşete düşmüştü. Kelimenin tam anlamıyla dehşet içindeydi. "Ciddi olamazsın."</p>
<p class="Pcalibre"> </p>
<p class="Pcalibre"> "Ciddiyim."</p>
<p class="Pcalibre"> </p>
<p class="Pcalibre"> "Bul o halde."</p>
<p class="Pcalibre"> </p>
<p class="Pcalibre"> "Bir anlaşma yapmıştık."</p>
<p class="Pcalibre"> </p>
<p class="Pcalibre"> "Anlaşma filan yapmadık. Konuşacağımızı söyledim, insanların bir yıllık maaşını bir telefon edip sanki hakkıymış gibi isteyen küstah bir sıpaya verecek değilim."</p>
<p class="Pcalibre"> </p>
<p class="Pcalibre"> "Baba bu çok ciddi."</p>
<p class="Pcalibre"> </p>
<p class="Pcalibre"> "Eminim ciddidir" dedi Patrick.</p>
<p class="Pcalibre"> </p>
<p class="Pcalibre"> "Sanmıştım ki sen..."</p>
<p class="Pcalibre"> </p>
<p class="Pcalibre"> "Ben de babamın benim için bir sürü şeyler yapacağını sanmıştım. Karnımı doyurup ayağıma ayakkabı almak gibi. Ama olmadı. Güç yoldan öğren Kerry."</p>
<p class="Pcalibre"> </p>
<p class="Pcalibre"> "Konuşmayacak mısın ?"</p>
<p class="Pcalibre"> </p>
<p class="Pcalibre"> "Evet, konuşacağım. Döndüğünde." Patrick'in öfkesi biraz yatışıyordu.</p>
<p class="Pcalibre"> </p>
<p class="Pcalibre"> "Bugün gelebilirim."</p>
<p class="Pcalibre"> </p>
<p class="Pcalibre"> "Hayır, gelemezsin. Orada kalıp yapman gereken işi yapacaksın. Birkaç hafta sonra, tatile geldiğinde konuşuruz. Bu arada elinden geldiğince başının çaresine bak ve eğer benden çaldığın</p>
<p class="Pcalibre"> </p>
<p class="Pcalibre"> gibi Hill'den de çalarsan, seni hapse attırırım."</p>
<p class="Pcalibre"> </p>
<p class="Pcalibre"> Sessizlik oldu.</p>
<p class="Pcalibre"> </p>
<p class="Pcalibre"> "Hayat kolay değil Kerry. Her şeyin bir yolunu bulmaya dayanıyor. Bir şey işe yaramazsa başka bir şeyi denersin. Bunu öğreneceksin."</p>
<p class="Pcalibre"> </p>
<p class="Pcalibre"> "Evet, herhalde öğreneceğim" dedi Kerry ağır ağır.</p>
<p class="Pcalibre"> </p>
<p class="Pcalibre"> Rachel Fine oturma odasında oturmuş, akşamın gölgelerinin Fernscourt'un üzerine düşmesini seyrediyordu.</p>
<p class="Pcalibre"> </p>
<p class="Pcalibre"> Çok yorgun hissediyordu. Oyun çok zorluydu. O soğuyunca peşinden koşuyor, biraz tepki verse kaçıyordu. Son derece çocuksu, sinir bozucuydu. Her nedense Rachel bu gece ilk kez mücadeleye, bu hiç bitmeyen umut sarmalına, işlerin iyi gideceği inancına son vermeye hazırdı.</p>
<p class="Pcalibre"> </p>
<p class="Pcalibre"> Patrick kalbinde tam zamanlı bir sevgi ilişkisine yer olmayan bir adamdı. Eşi Kathleen'le de hiç vakti olmamıştı. Onun gerçekten sağlıksız olup olmadığını hâlâ merak ederdi ve tümüyle sosyal bir ilişki kurmak yerine bir iş arkadaşına yönelmesi de gözden kaçacak gibi değildi.</p>
<p class="Pcalibre"> </p>
<p class="Pcalibre"> Rachel geride kalan ve önünde uzanan yıllan düşünüp iç çekti. Pikabında alt kattaki Loretto'yu rahatsız etmeyecek kadar alçak sesle müzik çalıyordu. Chopin; sakinleştirici ve bildik. Belki hayatının bu geç aşamasında bile yine piyanoya başlayabilirdi. New York'a dönünce.</p>
<p class="Pcalibre"> </p>
<p class="Pcalibre"> New York'a dönecek miydi?..</p>
<p class="Pcalibre"> </p>
<p class="Pcalibre"> Evet, er geç. Neden erken olmasın, kendi istediği zaman gitmesin ? Öyle çok çalışmıştı ki, fırsatı değerlendirebilirdi. Ona bir ültimatom verir, o da bilmediğini söyleyemez ve Rachel giderdi. Ama gitmeye hazır olması gerekiyordu; kendine kedi gibi dokuz can tanımayacaktı, aksi halde ültimatom vermenin ne anlamı vardı ki?</p>
<p class="Pcalibre"> </p>
<p class="Pcalibre"> Kapı hafifçe vuruldu. Loretto onu asla yukarı bırakmazdı, ama başka kim olabilirdi ?</p>
<p class="Pcalibre"> </p>
<p class="Pcalibre"> Yorgun yorgun kapıya gidip açtı.</p>
<p class="Pcalibre"> </p>
<p class="Pcalibre"> Karşısında hep günün birinde üvey oğlu olmasını umduğu Kerry O'Neill duruyordu.</p>
<p class="Pcalibre"> </p>
<p class="Pcalibre"> Kapının çerçevesine yaslandı. "Merhaba Rachel."</p>
<p class="Pcalibre"> </p>
<p class="Pcalibre"> "Merhaba Kerry."</p>
<p class="Pcalibre"> </p>
<p class="Pcalibre"> Onu içeri davet etmeye yeltenmedi.</p>
<p class="Pcalibre"> </p>
<p class="Pcalibre"> "Nasılsın?"</p>
<p class="Pcalibre"> </p>
<p class="Pcalibre"> "İyiyim, ya sen?" Orada öylece durdular.</p>
<p class="Pcalibre"> </p>
<p class="Pcalibre"> "Fena değil ama doğrusunu söylemek gerekirse, bir içki içersem daha iyi olacağım."</p>
<p class="Pcalibre"> </p>
<p class="Pcalibre"> "Beni bilirsin Kerry, içki içmem. Ama eminim ki Ryan'lara gidecek olursan..."</p>
<p class="Pcalibre"> </p>
<p class="Pcalibre"> Sertçe, "Ryan'lara gitmek istemiyorum," dedi.</p>
<p class="Pcalibre"> </p>
<p class="Pcalibre"> Rachel omuz silkti.</p>
<p class="Pcalibre"> </p>
<p class="Pcalibre"> "Babam herhalde burada içki bulunduruyordun"</p>
<p class="Pcalibre"> </p>
<p class="Pcalibre"> "Baban evinde oturuyor Kerry. Burada ben oturuyorum."</p>
<p class="Pcalibre"> </p>
<p class="Pcalibre"> "Demek onu hiç görmüyorsun ?"</p>
<p class="Pcalibre"> </p>
<p class="Pcalibre"> "işte."</p>
<p class="Pcalibre"> </p>
<p class="Pcalibre"> "Ben seninle konuşmak istiyorum, onunla değil."</p>
<p class="Pcalibre"> </p>
<p class="Pcalibre"> "İçkim olmadığını söyledim."</p>
<p class="Pcalibre"> </p>
<p class="Pcalibre"> "Biliyorum. Önemi yok, bende var." Bir şişe viskiyi salladı. "Şimdi girebilir miyim?"</p>
<p class="Pcalibre"> </p>
<p class="Pcalibre"> Mary daha önce genç Kerry O'Neill'i sessizce yaya köprüsünden geçerken gördüğünü sanmıştı, ama bara gelmediğine ve başka bir yere de gidemeyeceğine göre, yanılmış olmalıydı.</p>
<p class="Pcalibre"> </p>
<p class="Pcalibre"> Rachel geri çekilip Kerry'yi oturma odasına aldı. Kerry durup tarafsız bir gözle odayı süzdü.</p>
<p class="Pcalibre"> </p>
<p class="Pcalibre"> Sonunda, "Çok güzel" dedi.</p>
<p class="Pcalibre"> </p>
<p class="Pcalibre"> "Teşekkür ederim."</p>
<p class="Pcalibre"> </p>
<p class="Pcalibre"> "Ciddiyim, çok zevklisin Rachel. Başkası olsa burayı mahveder ve ıvır zıvırla doldururdu."</p>
<p class="Pcalibre"> </p>
<p class="Pcalibre"> Pencerenin önünde, Patrick'in hep oturduğu koltuğa oturup akşam karanlığında Fernscourt'a baktı.</p>
<p class="Pcalibre"> </p>
<p class="Pcalibre"> Rachel, "Bardak ve su verebilirim" dedi.</p>
<p class="Pcalibre"> </p>
<p class="Pcalibre"> "Harika, burası insanın oturup şişeden içki içmesi için fazla zarif bir yer."</p>
<p class="Pcalibre"> </p>
<p class="Pcalibre"> Tıpkı babası gibi, çok sevimliydi. İltifatları otomatik olacak kadar sık ve abartılı değildi. Aksine, insanları duygulandırıyor ve takdir edildiklerine memnun olmalarını sağlıyordu.</p>
<p class="Pcalibre"> </p>
<p class="Pcalibre"> Küçük sehpaya bir tepsi koydu, içinde İrlanda kristalinden kadehlerle bir sürahi vardı. Bir de buz dolu güzel porselen bir kâseyle peynirli bisküviler ve kendine de portakal suyu. Karşısına oturdu. Onu davet etmemişti, ama burada olduğuna göre ağırlayacaktı. Ev sahipliği Rachel Fine'm yaradılışında vardı; yıllardır Kerry'nin babasına da aynı zerafetle hizmet etmişti.</p>
<p class="Pcalibre"> </p>
<p class="Pcalibre"> Portakal suyu bardağını kaldırıp kibarca, "Sağlığına" dedi.</p>
<p class="Pcalibre"> </p>
<p class="Pcalibre"> "Senin de." Kerry'nin gözleri pırıl pınldı. İrlanda viskisi dolu</p>
<p class="Pcalibre"> </p>
<p class="Pcalibre"> kocaman kadehini kaldırıp desenlerini hayranlıkla seyretti.</p>
<p class="Pcalibre"> </p>
<p class="Pcalibre"> Rachel ilk konuşan olmamayı becerirdi. Bunu önce annesinden öğrenmişti. Annesi önce ailenin erkeklerinin düşünülmesi gerektiğini söylerdi. Bir de konuşmadan önce Patrick'in havasını değerlendirdiği sayısız geceler vardı. Karşısındaki kişiyi başlamaya teşvik edecek, son derece huzurlu bir sessizlik yaratmayı bilirdi.</p>
<p class="Pcalibre"> </p>
<p class="Pcalibre"> Kerry sanki onun düşüncelerini okuyormuş gibi gülümsedi. Güven dolu, bilgiç bir gülümsemeydi.</p>
<p class="Pcalibre"> </p>
<p class="Pcalibre"> Arkadaşça, "Ne kadar süre bizimle olacaksın ?" diye sordu.</p>
<p class="Pcalibre"> </p>
<p class="Pcalibre"> Rachel sesindeki küstahlık karşısında çok şaşırmıştı. Öyle şaşırmıştı ki, sertçe konuştu.</p>
<p class="Pcalibre"> </p>
<p class="Pcalibre"> "Ben de tam sana aynı soruyu soracaktım. Bizimle çok kalacak mısın, yoksa Donegal'e dönmen gerekiyor mu ?"</p>
<p class="Pcalibre"> </p>
<p class="Pcalibre"> Kerry daha da çok gülümsedi. Bir münakaşayı sezmiş ve hoşuna gitmişti.</p>
<p class="Pcalibre"> </p>
<p class="Pcalibre"> "Oh, ben sonuna kadar buradayım, Rachel. Burası benim evim."</p>
<p class="Pcalibre"> </p>
<p class="Pcalibre"> Rachel kendini zor tuttu. "Tabiî. Baban otelde nasıl bir rol oynayacağına karar verdi mi ?" Kibarca bir ilgi, ama patronun Pat-rick olduğunu herkesin bildiğini iletiyordu.</p>
<p class="Pcalibre"> </p>
<p class="Pcalibre"> "Eminim babamın neye karar verip vermediğini en iyi sen bili-yorsundur."</p>
<p class="Pcalibre"> </p>
<p class="Pcalibre"> Rachel buz gibi gülümsedi, ama cevap vermedi. Yıllardır kendini aşın tepki vermemeye, tepesi atmamaya eğitmişti ve her türlü terbiye ya da hakkaniyet sınırlarının dışındaki durumlarda bile sakin, ölçülü cevaplar verebiliyordu.</p>
<p class="Pcalibre"> </p>
<p class="Pcalibre"> "Benim rolüm hep düşünce ve tasarım aşamasında ve bazen çok zor bir iş." içinden gelmese de kendini gülmeye zorladı. "Seni temin ederim, işin suçu hep tasarımcının üstüne kalır -çok yalın, çok soğuk, yeterince İrlandalı değil;- Tanrım, bu işte olağanüstü sabır gerekir. Neyse ki bende var!" Yine sahte bir kahkaha attı ve Kerry'nin fark ettiğini hissetti.</p>
<p class="Pcalibre"> </p>
<p class="Pcalibre"> "Belki de fazla sabır gösterdin."</p>
<p class="Pcalibre"> </p>
<p class="Pcalibre"> "Ne demek istiyorsun ?"</p>
<p class="Pcalibre"> </p>
<p class="Pcalibre"> "Biliyorsun, fazla takıldın. Şu bitince, bu bitince her şeyin senin istediğin gibi, senin tasarladığın gibi olmasını umdun."</p>
<p class="Pcalibre"> </p>
<p class="Pcalibre"> Buna, kabalığını bile bile yanlış anlıyormuş gibi yapmaya daha ne kadar dayanabileceğini düşündü.</p>
<p class="Pcalibre"> </p>
<p class="Pcalibre"> "En azından açılış günü yaklaştı" dedi. "işe yarayıp yaramadığını o zaman göreceğiz."</p>
<p class="Pcalibre"> </p>
<p class="Pcalibre"> "Peki o zaman ne yapacaksın? Brooklyn'e mi döneceksin?"</p>
<p class="Pcalibre"> </p>
<p class="Pcalibre"> "Ben Manhattan'da oturuyorum."</p>
<p class="Pcalibre"> </p>
<p class="Pcalibre"> "Tabiî, ama orası da New York -hemen oraya mı döneceksin? Otel açıldıktan sonra?"</p>
<p class="Pcalibre"> </p>
<p class="Pcalibre"> Sorduğu soru o akşamki acı düşünce ve kararlarını öylesine yansıtıyordu ki, Rachel bir bezginlik hissetti. Sanki neşeli cevaplardan birdenbire vazgeçmiş gibiydi.</p>
<p class="Pcalibre"> </p>
<p class="Pcalibre"> "Bilmiyorum," dedi sadece. "Emin değilim."</p>
<p class="Pcalibre"> </p>
<p class="Pcalibre"> "Rachel!" Takılıyordu. "Emin değil misin? Tabiî ki eminsin, her adımını planladın, değil mi ?"</p>
<p class="Pcalibre"> </p>
<p class="Pcalibre"> "Hayır. Her adımı değil."</p>
<p class="Pcalibre"> </p>
<p class="Pcalibre"> "Çoğunu o halde. Uzun zamandır babamın hayatının bir parça-sısın. Pek çok insan sana pek şans vermiyor."</p>
<p class="Pcalibre"> </p>
<p class="Pcalibre"> "Bunları nereden biliyorsun anlamıyorum. Sen daha çocuktun."</p>
<p class="Pcalibre"> </p>
<p class="Pcalibre"> "Tabiî ki çocuktum, aslında annemin son hastalığına kadar da kesin bilmiyordum. O zaman öğrendim."</p>
<p class="Pcalibre"> </p>
<p class="Pcalibre"> Rachel'ın bakışları bomboştu.</p>
<p class="Pcalibre"> </p>
<p class="Pcalibre"> Kerry büyük bir kadeh viski daha doldurdu. Eli hafifçe titriyordu.</p>
<p class="Pcalibre"> </p>
<p class="Pcalibre"> "Evde yalnız olduğu o geceler, babam seninleydi -Manhat-tan'da, hatırlattığın gibi. Sabahın erken saatlerine kadar. Bazen holde durup içeri girmesini, tuvalete gidip ağzını çalkalamasını, onun yatak odasına çıkmadan önce kendine çekidüzen vermesini seyrederdim. Annem hep uyanık, hep onun senden geri dönmesini beklerdi. Senin Manhattan'daki dairenden."</p>
<p class="Pcalibre"> </p>
<p class="Pcalibre"> Rachel onun bembeyaz öfkeli yüzüne baktı.</p>
<p class="Pcalibre"> </p>
<p class="Pcalibre"> "Bir koltuğa oturup viski içerdi, o yüzden ağzını çalkalardı, benim izlerimi silmek için değil. Oturup onun hastalığından, sizlerden söz ederdi. O yüzden o aylarda ona yalnızca bir koltuk, bir viski ve sorunlarını dinleyen bir kulak verdim."</p>
<p class="Pcalibre"> </p>
<p class="Pcalibre"> "Eve dönseydi orada da pek çok kulak vardı."</p>
<p class="Pcalibre"> </p>
<p class="Pcalibre"> "Tabiî vardı ama sizler çok küçüktünüz. Anneniz de çok hastaydı, o..."</p>
<p class="Pcalibre"> </p>
<p class="Pcalibre"> Kerry'nin gözleri birdenbire çakmak çakmak oldu.</p>
<p class="Pcalibre"> </p>
<p class="Pcalibre"> "Sakın annemden söz etme, onu böyle ağzına alma... ondan söz etme."</p>
<p class="Pcalibre"> </p>
<p class="Pcalibre"> "Kerry, bu çok saçma. Annenden sen söz ettin, geçmişte seni rahatsız eden bir şeyden söz ettin, ben yalnızca gerçekte nasıl olduğunu söylüyorum..."</p>
<p class="Pcalibre"> </p>
<p class="Pcalibre"> "Ben olayları senin açından dinlemek istemiyorum. Eğer gerçek öyleyse oldukça sefılmiş demek ki."</p>
<p class="Pcalibre"> </p>
<p class="Pcalibre"> "Buna inanmakta ısrar edersen babana da, herkese de haksızlık etmiş olursun..."</p>
<p class="Pcalibre"> </p>
<p class="Pcalibre"> "Oh, yalnızca el ele tutuştunuz ve platonikti demek. Saçma-</p>
<p class="Pcalibre"> </p>
<p class="Pcalibre"> lama Rachel."</p>
<p class="Pcalibre"> </p>
<p class="Pcalibre"> "Saçmalamıyorum. Sana doğruyu söylüyorum. Kathleen'in son hastalığında..."</p>
<p class="Pcalibre"> </p>
<p class="Pcalibre"> "Sana onun adını ağzına almamanı söyledim."</p>
<p class="Pcalibre"> </p>
<p class="Pcalibre"> Birdenbire gözleri hiç beklenmedik yaşlarla doldu. Onları saklamak için başını çevirdi.</p>
<p class="Pcalibre"> </p>
<p class="Pcalibre"> Kerry kadehini sehpaya bıraktı. "Özür dilerim."</p>
<p class="Pcalibre"> </p>
<p class="Pcalibre"> Rachel konuşacak kadar güvenemedi kendine.</p>
<p class="Pcalibre"> </p>
<p class="Pcalibre"> "Ciddiyim, özür dilerim. Sanınm çok üzgünüm. Hırsımı senden çıkarmamam gerekirdi."</p>
<p class="Pcalibre"> </p>
<p class="Pcalibre"> Rachel hiçbir şey söylemeden ayağa kalktı. Sanki ziyaretin bittiğini belirtmek istiyordu. Ancak Kerry henüz bitmediğine karar vermişti.</p>
<p class="Pcalibre"> </p>
<p class="Pcalibre"> "Lütfen, yersiz konuştum. Lütfen."</p>
<p class="Pcalibre"> </p>
<p class="Pcalibre"> Rachel öyle ikna edici ki, diye düşündü. Kerry eğer insan yeterli dozda sevimli olursa her kapıyı açabileceğine inanıyordu. Genelde de haklı çıkıyordu."</p>
<p class="Pcalibre"> </p>
<p class="Pcalibre"> "Niyetim buraya gelip seni azarlamak değildi. Niyetim..."</p>
<p class="Pcalibre"> </p>
<p class="Pcalibre"> "Niyetin neydi ?"</p>
<p class="Pcalibre"> </p>
<p class="Pcalibre"> "Sanırım neler olup bittiğini öğrenmek istedim. Bu o kadar kötü mü? işler oldukça karışık. Babam beni ülkenin öbür ucuna gönderdi. Bana karşı çok mesafeli, hiçbir planını anlatmıyor. Bu taraftan bir şey duyuyorum, o taraftan başka bir şey... Burası bir dedikodu fabrikası gibi, değil mi ?" Tatlı tatlı sırıttı. Bağrışmalar geride kalmıştı.</p>
<p class="Pcalibre"> </p>
<p class="Pcalibre"> "Ve bütün bu farklı taraflar ne diyorlar?"</p>
<p class="Pcalibre"> </p>
<p class="Pcalibre"> "Oh, bazısı babamın bir nefret kampanyasının, vandalizm, sloganlar, gizemli olayların hedefi olduğunu söylüyor; diğerleri îlyas peygamberden beri böyle olaylar olmamıştır, diyor. Sonra otelin zamanında açılacağını ve açılma şansının hiç olmadığını; babamın Marian Johnson'la evleneceğini ve onun saç şeklini değiştirip yeni kıyafetler edineceğini, ya da seninle evlenip senin bütün cici kıyafetlerini tutacağını ama dinini değiştireceğini... Amerika'dan yüzlerce rezervasyon yapıldığını ve hiç rezervasyon yapılmadığını da duyuyorum... O yüzden bu konulardan bazılarında bana doğruyu söylersin diye, neden seninle konuşmaya geldiğimi anlıyor musun ?"</p>
<p class="Pcalibre"> </p>
<p class="Pcalibre"> Rachel ona baktı ve hepsini uydurduğunu düşündü. Mount-fern'lilerin Patrick O'Neill'in oğluna böyle şeylerden söz etmesinin imkânı yoktu. Ancak, farklı bakış açılarını güzel toparlamıştı.</p>
<p class="Pcalibre"> </p>
<p class="Pcalibre"> Kerry eliyle yanındaki koltuğa vurdu. "Haydi Rachel, otur ve ko-</p>
<p class="Pcalibre"> </p>
<p class="Pcalibre"> nuş benimle. Bir daha yersiz laflar etmeyeceğim. Söz veriyorum."</p>
<p class="Pcalibre"> </p>
<p class="Pcalibre"> Yaptığının çok tehlikeli olduğunu bile bile oturdu.</p>
<p class="Pcalibre"> </p>
<p class="Pcalibre"> "İşte, bu daha iyi. Şimdi bir içki iç. Haydi Rachel, onursal irlandalı olacaksan içmeyi öğrenmen gerek."</p>
<p class="Pcalibre"> </p>
<p class="Pcalibre"> Kendi başına oturmaktansa burada onunla oturmak daha kolaydı.</p>
<p class="Pcalibre"> </p>
<p class="Pcalibre"> Öfkesini ve duygularını itiraf etmişti. Bir çocuğun annesini sevmesi ve onun anılarını o dönemki sorunlu ergenlik bakış açısından neredeyse dondurmak istemesi doğaldı.</p>
<p class="Pcalibre"> </p>
<p class="Pcalibre"> Rachel Kerry'nin hazırladığı içkiden bir yudum aldı. Viskili zencefil şurubuydu. Tatlıydı ve içini ısıtıyordu. Zaman zaman toplantılarda içtiği acı ve yabancı şarap gibi değildi. Nehrin karşı kıyısında güneş batar ve yakışıklı delikanlı asabi tavırlarını kabul edip ona suç ortağıymış gibi bakarken oturup konuşmak ve tatlı, gazlı, zararsız içkiyi yudumlamak kolaydı.</p>
<p class="Pcalibre"> </p>
<p class="Pcalibre"> Kerry Donegal'deki otelden, orada ne kadar yalnız olduğundan ve oranın ne kadar uzak geldiğinden söz ediyordu. Sık sık sınırın öte yanındaki Derry'ye geçiyordu. Her nedense başka bir ülkenin egemenliğindeki bir yere geçmek, başka bayrakların dalgalandığını görmek heyecan vericiydi. Derry'deki insanların çoğu da temelde îrlandalı'ydı ve cumhuriyet topraklarında kendilerini çok daha rahat hissediyorlardı. Orada beraber dolaştığı birkaç tiple tanışmıştı. Sitemle karışık biraz sert tipler olduğunu söyledi; Fernscourt'un kapılarından kolay kolay buyur edilecek adamlar değillerdi. Yine de hayat doluydular ve bu kadarı bile bu ülkenin güneyinde ve kuzeyinde yaşayan çoğu insan için söylenemezdi. Rachel bu sözlerden adamların ya onunla kâğıt oynadıkları, ya da şehirde bir çeşit kumara yönlendirdikleri sonucunu çıkardı.</p>
<p class="Pcalibre"> </p>
<p class="Pcalibre"> Rachel da teslimatların zamanında alınması konusunda düşündüğünden daha çok şeyler anlatmaya başladı. Patrick'i işlerin sorunlu taraflarından korumaya çalışıyordu; bu kısmen zaten kafasında çok sorun olmasından ve Connemara'daki bazı kumaşçıların aylar önce söz verdikleri teslimatı neden yapamadıklarını düşünecek hali olmamasındandı. Kısmen de en hafif eleştiriler bile onun bu ülkeye gelip hayallerinin şatosunu yapma kararını kına--mak olarak algılanıyordu.</p>
<p class="Pcalibre"> </p>
<p class="Pcalibre"> Birlikte büyük Patrick O'Neill'le uğraşmanın zorluklan karşısında iç çektiler. Aralarında her zamanki atışmalar, öfke parlaması, ölmüş annesinin adını anmaması emri hep unutulmuş gibiydi.</p>
<p class="Pcalibre"> </p>
<p class="Pcalibre"> Rachel ona Ryan'ların kayıp kaplumbağası Maurice'in nasıl kümeste bulunduğunu anlattı. Anlaşılan aylardır mutlu mesut orada</p>
<p class="Pcalibre"> </p>
<p class="Pcalibre"> yaşıyordu. Kerry de ona Jimbo Doyle'un balad şarkıcılığında çok başarılı olduğundan, hatta irlanda'nın Vegas'ı sayılacak Done-gal'de bile sahneye çıkmak üzere anlaşma yaptığından söz etti.</p>
<p class="Pcalibre"> </p>
<p class="Pcalibre"> Güneş büyük evin ve ağaçlann arkasında battı. Nehir yaşayan, akan bir varlık yerine kıpraşan simsiyah bir görünüme büründü.</p>
<p class="Pcalibre"> </p>
<p class="Pcalibre"> Bir yerlerden, belki de köprünün oralardan bir keman sesi duydular. Hüzünlü ve sızlanan bir havaydı, ama Rachel'la Kerry'ye bütün İrlanda şarkıları böyle geliyordu. Oğlan uzanıp Rachel'ın elini okşadı. Rachel'in gözleri yine doldu, ama bu kez gizlemedi; gözyaşları yanaklarından aşağı süzüldüler.</p>
<p class="Pcalibre"> </p>
<p class="Pcalibre"> "Buraya uyum sağlayabilirdim, kalıp buranın bir parçası olabilirdim" diye ağladı.</p>
<p class="Pcalibre"> </p>
<p class="Pcalibre"> "Ama artık geri döneceğini mi düşünüyorsun ?" Sesi bal gibi, yumuşacıktı.</p>
<p class="Pcalibre"> </p>
<p class="Pcalibre"> "Bugün geri dönmem gerektiğine karar verdim. Bana ihtiyacı olmadığını, kendi başına yapabileceğini düşünüyor..." Sesi bir hıçkırıkla bölündü.</p>
<p class="Pcalibre"> </p>
<p class="Pcalibre"> "Biliyorum, biliyorum."</p>
<p class="Pcalibre"> </p>
<p class="Pcalibre"> "Bilemezsin."</p>
<p class="Pcalibre"> </p>
<p class="Pcalibre"> "Biliyorum işte, bana da ihtiyacı yok. Hiç olmadı."</p>
<p class="Pcalibre"> </p>
<p class="Pcalibre"> Rachel gözyaşlarının arasından baktı ona. Bu gece çok farklı, hassas, anlayışlıydı.</p>
<p class="Pcalibre"> </p>
<p class="Pcalibre"> "Bence kendini sana ifade etmekte zorlanıyor..." diye başladı Her zamanki gibi arabuluculuk yapmaya çalışıyordu.</p>
<p class="Pcalibre"> </p>
<p class="Pcalibre"> "Ben onun tek oğluyum, kendi canından ve kanındanım. Kendini ifade etmesi bu kadar güç olmamalı."</p>
<p class="Pcalibre"> </p>
<p class="Pcalibre"> "Seni çok seviyor... biliyorum."</p>
<p class="Pcalibre"> </p>
<p class="Pcalibre"> "Senden ne kadar hoşlandığını ben biliyorum. İtiraf edeyim ki çoğu zaman bunu görmek istemedim, ama..."</p>
<p class="Pcalibre"> </p>
<p class="Pcalibre"> Çok dürüst görünüyordu. Rachel biraz başının döndüğünü ve kafasının karıştığını hissetti, ama Kerry'nin ona karşı içtenlikle davrandığını görüyor ve onu babası için önemli olduğuna temin etmeye çalışıyordu.</p>
<p class="Pcalibre"> </p>
<p class="Pcalibre"> Şimdi de Kerry onun, Rachel'ın da Patrick'in bir parçası olduğunu söylüyordu. Biraz sersemlemişti.</p>
<p class="Pcalibre"> </p>
<p class="Pcalibre"> Elini Kerry'nin dizine koydu. Kerry elini tutup hayranlıkla yüzüklerine baktı.</p>
<p class="Pcalibre"> </p>
<p class="Pcalibre"> Yavaşça, "Bunlar çok güzel" dedi. "Kendin mi seçtin, yoksa hediye mi ?"</p>
<p class="Pcalibre"> </p>
<p class="Pcalibre"> Rachel bu sözlerde hiçbir art niyet sezmedi. Bir soruydu yalnızca. Elini uzatıp topazla zümrüte baktı.</p>
<p class="Pcalibre"> </p>
<p class="Pcalibre"> "Topazı uzun zaman önce baban almıştı. Zümrütü de kendim aldım. Küçük bir de gametim var ama hepsini bir arada takmıyorum."</p>
<p class="Pcalibre"> </p>
<p class="Pcalibre"> "Yok, olmaz." Kerry onun elini tutmuş, ışığın taşlardan yansımasını hayranlıkla seyrediyordu.</p>
<p class="Pcalibre"> </p>
<p class="Pcalibre"> Rachel dalgın dalgın, "Topaz sadakat demektir" dedi. "Onu çok iyi hatırlıyorum."</p>
<p class="Pcalibre"> </p>
<p class="Pcalibre"> Kerry ilgiyle, "Doğum taşın mı ?" diye sordu.</p>
<p class="Pcalibre"> </p>
<p class="Pcalibre"> Bu gece öyle rahat, konuşulması öyle kolaydı ki, Rachel onu neden huysuz ve geçimsiz olarak tanıdığını merak etti.</p>
<p class="Pcalibre"> </p>
<p class="Pcalibre"> "Hayır, ben İkizler burcundanım, taşım zümrüt" dedi. Elini çevirip yeşil taşı incelemeye başladı.</p>
<p class="Pcalibre"> </p>
<p class="Pcalibre"> "Zümrütü de hem bu yüzden, hem de 'aşkta başarı' anlamına geldiği için aldım. Sanırım o konuda pek şanslı olamadım."</p>
<p class="Pcalibre"> </p>
<p class="Pcalibre"> Kerry hiçbir şey söylemedi, parmaklarıyla bugünlerde hep taktığı kravat iğnesini yokladı. Gömlek karavat takmadığı zamanlarda bile bu iğneyi yakasında taşıyordu.</p>
<p class="Pcalibre"> </p>
<p class="Pcalibre"> Rachel ilk kez fark etti: "O da topaz."</p>
<p class="Pcalibre"> </p>
<p class="Pcalibre"> "Evet, doğru. Topaz." Sesi gergin gibiydi.</p>
<p class="Pcalibre"> </p>
<p class="Pcalibre"> "Peki o bir armağan mı, yoksa sen de benim zümrütümü aldığın gibi kendin mi aldın onu ?" Kıkırdamaya başlamıştı.</p>
<p class="Pcalibre"> </p>
<p class="Pcalibre"> "Bir bakıma her ikisi de. Kravat iğnesine ben taktırdım ama bir armağandı. Annemden. Babam ona da sadakat için bir topaz vermişti. O öldüğünde taşın nerede olduğunu hiç sormadı ve sonunda buraya geldiğini fark etti mi, bilmiyorum."</p>
<p class="Pcalibre"> </p>
<p class="Pcalibre"> Rachel birdenbire midesinin bulandığını hissetti. Sendeleyerek ayağa kalkarken, "Sanırım kusacağım" dedi.</p>
<p class="Pcalibre"> </p>
<p class="Pcalibre"> Ertesi sabah Loretto Quinn Jack Coyne'a servis yaparken Kerry dükkânda belirdi. Ayaklarında çoraplar, rahatça yürüyordu ve giysileri bumburuşuktu.</p>
<p class="Pcalibre"> </p>
<p class="Pcalibre"> "Selam, Loretto. Selam, Jack. Ne haberler ?"</p>
<p class="Pcalibre"> </p>
<p class="Pcalibre"> "Fena değil." Jack O'Neill'in oğlunun rahat bir tavırla dükkânın arka tarafından girmesine öyle şaşırmıştı ki, her zamanki kadar çabucak cevap veremedi. Akşamı burada geçirmiş olacaktı.</p>
<p class="Pcalibre"> </p>
<p class="Pcalibre"> Yukarda, O'Neill'in kadınıyla.</p>
<p class="Pcalibre"> </p>
<p class="Pcalibre"> "Benim için de öyle, fena değil. Loretto, biraz portakal alabilir miyim lütfen, altı tane yeter... Özür dilerim Jack, araya girmiyorum ya?"</p>
<p class="Pcalibre"> </p>
<p class="Pcalibre"> "Hayır, lütfen." Jack genç O'Neill'in başka neler isteyeceğini görmek için sabırsızlanıyordu.</p>
<p class="Pcalibre"> </p>
<p class="Pcalibre"> Kerry yumurta, ekmek ve o harika pastırmadan dört dilim ala-</p>
<p class="Pcalibre"> </p>
<p class="Pcalibre"> cağını söyledi. Amerika'dakiler İrlanda'ya gelmedikçe pastırma yediklerini nasıl söyleyebilirlerdi ? O aspirinlerden de bir paket alsa iyi olacaktı.</p>
<p class="Pcalibre"> </p>
<p class="Pcalibre"> İkisine de gülümsedi, Jack'e şakayla hafif bir yumruk attı ve küçük kırmızı spor arabanın hayal gibi bir şey olduğunu, onu satın alması gerekeceğini söyledi. Ya da belki de Jack'le arabasına bir poker oynayabilirlerdi.</p>
<p class="Pcalibre"> </p>
<p class="Pcalibre"> Sonra hafif ve neşeli adımlarla yukarı koşup Loretto'yla Jack'i ağızları bir karış açık aşağıda bıraktı.</p>
<p class="Pcalibre"> </p>
<p class="Pcalibre"> Rachel sızılar içinde uyandı. Başı zonkluyor ve kendini topla-yamıyordu. Onu ne bu kadar hasta etmiş olabilirdi ? Parça parça anımsadı. Viski, Kerry'le uzun sohbet.</p>
<p class="Pcalibre"> </p>
<p class="Pcalibre"> Sonra öyle bir şok geçirdi ki, dimdik oturup kustuğunu hatırladı.</p>
<p class="Pcalibre"> </p>
<p class="Pcalibre"> Elini boğazına götürüp deli gibi etrafına bakındı. Yatak dağınıktı. Kerry'nin ceketi iskemleye atılmıştı. Ayakkabıları çıkartılıp fırlatıldıkları yerde duruyorlardı. Yatağın öteki tarafında küçük bir sehpa ve sehpanın üstünde de Kerry'nin saati, sigara tabakası ve çakmağı duruyordu.</p>
<p class="Pcalibre"> </p>
<p class="Pcalibre"> Rachel gördüklerine inanmakta zorlandı. Kendim neler olduğunu düşünemeyecek kadar güçsüz hissediyordu. Yatıp battaniyeyi de zavallı ağnyan başının tepesine çekmek istiyordu. Ama yatamazdı. Daha değil. Öğrenene kadar değil.</p>
<p class="Pcalibre"> </p>
<p class="Pcalibre"> O anda Kerry içeri girdi. Gömleği açıktı, gülümsüyordu.</p>
<p class="Pcalibre"> </p>
<p class="Pcalibre"> "Selam."</p>
<p class="Pcalibre"> </p>
<p class="Pcalibre"> "Ne... ne?"</p>
<p class="Pcalibre"> </p>
<p class="Pcalibre"> Kerry anlamazdan gelerek neşeyle "Portakal suyu" dedi. "Altı portakal sıktım, bayılacaksın. Eğer kendini yeterince güçlü hissediyorsan yumurta da yapayım."</p>
<p class="Pcalibre"> </p>
<p class="Pcalibre"> "Yumurta istemem" dedi Rachel.</p>
<p class="Pcalibre"> </p>
<p class="Pcalibre"> "Oh evet yumurta, Rachel, sana iyi geldiği bilinir. Biraz da pastırma aldım ama emin değilim. Bilemedim..."</p>
<p class="Pcalibre"> </p>
<p class="Pcalibre"> "Pastırma istemem." Sözcükler ağzından güçlükle çıkıyordu.</p>
<p class="Pcalibre"> </p>
<p class="Pcalibre"> "Tamam, tamam. Kahve içersin ama, portakal suyundan sonra."</p>
<p class="Pcalibre"> </p>
<p class="Pcalibre"> Laubali bir tavırla yatağın üstüne oturdu. Rachel endişeyle fazla yakınına geldiğini hissedip geri çekildi.</p>
<p class="Pcalibre"> </p>
<p class="Pcalibre"> Üstünde külotunun olduğunu ve sutyeninin de açık olduğunu fark etti. Kerry O'Neill ona sevgiyle bakıyordu. Oda başının çevresinde yüzer gibi oldu.</p>
<p class="Pcalibre"> </p>
<p class="Pcalibre"> "Kerry nasıl... nasıl..."</p>
<p class="Pcalibre"> </p>
<p class="Pcalibre"> "Loretto'dan aldım," dedi neşeyle. "Oh, sana biraz aspirin de al-</p>
<p class="Pcalibre"> </p>
<p class="Pcalibre"> dım. Önce portakal suyunu yudumla, sonra kahveyle aspirin veririm."</p>
<p class="Pcalibre"> </p>
<p class="Pcalibre"> "Loretto'ya mı söyledin?.."</p>
<p class="Pcalibre"> </p>
<p class="Pcalibre"> "O küçük dükkânda gerçekten tutundu, değil mi? Jack Coyne da oradaydı. Bence iyi biri. Babam hep onun bir haydut olduğunu söyler ama bu işler görecelidir. Bazılarına göre de asıl babam haydutun biri. Ama onun hakkında konuştuğumuz yeter, seninle benim hakkımızda konuşalım..."</p>
<p class="Pcalibre"> </p>
<p class="Pcalibre"> Rachel sıçradı.</p>
<p class="Pcalibre"> </p>
<p class="Pcalibre"> "...biraz domuz pastırması kızartmak yeterince koşer değilse kahvaltıda ne yiyeceğiz örneğin." Ona sıcacık gülümsedi ve Rachel Fine ince, gergin yüzü, ağrıyan başı, bulanan midesiyle ona acıklı acıklı baktı. Ve bir şekilde onun pençesine düştüğünü hissetti.</p>
<p class="Pcalibre"> </p>
<p class="Pcalibre"> Ağustos ayının son perşembesiydi ve Dara Ryan Mountfern'e dönmüştü.</p>
<p class="Pcalibre"> </p>
<p class="Pcalibre"> Kendini iki ay önce giden Dara'dan çok farklı hissediyordu. Daha büyük, daha akıllı, daha görmüş geçirmiş biri olduğunu düşünüyordu. Ne de olsa, damının altında olan bitene inanılmayacak bir evde yaşamıştı. Artık Rosemarie kuvaför salonunun erkek gece müşterilerine daha başka gözle bakacaktı. Daha tecrübeli göründüğünü umuyordu. Trende konuştuğu bir kız ona on sekizinde olabileceğini; on altısından çok daha büyük gösterdiğini söylemişti.</p>
<p class="Pcalibre"> </p>
<p class="Pcalibre"> Babası da onun daha büyük göründüğünü söyledi ki, harikaydı bu. Şehirdeki istasyonda onu karşılamaya geldiğinde bir kol boyu mesafede tuttu. Grace ile Michael'ın da gelmek istediklerini, ama arabaya mal alacağı için reddettiğini söyledi.</p>
<p class="Pcalibre"> </p>
<p class="Pcalibre"> Dara bakmınca eski siyah arabanın arkasının gerçekten de koli dolu olduğunu gördü. Babası kafe için bazı şeyler, dedi. Her gün yeni yeni malzemeler getiriliyordu. Artık açılışa hazırdılar.</p>
<p class="Pcalibre"> </p>
<p class="Pcalibre"> "Ya annem ne durumda? Artık çok fazla sıkılmıyor, değil mi?"</p>
<p class="Pcalibre"> </p>
<p class="Pcalibre"> Dara babasına sevgiyle bakıyordu; değişen bir dünyada onun hep dimdik ayakta kaldığım biliyordu. Babasını kaza öncesinde annesi de dahil, herhangi biriyle yatakta düşünmek çok zordu. Hem Dara onun o korkunç Mösyö Vartin gibi, annesine asla ihanet etmeyeceğini biliyordu.</p>
<p class="Pcalibre"> </p>
<p class="Pcalibre"> "Annen harika" dedi sadece. "O fikirleri ve o enerjiyi nereden buluyor bilmiyorum. Bacaklan olan hepimize örnek oluyor. Senin eve döndüğüne öyle seviniyor ki. Uzun zamandır sekiz gün kaldı, altı gün kaldı diye gün sayıyor..."</p>
<p class="Pcalibre"> </p>
<p class="Pcalibre"> Dara memnun olmuştu. "Çok hoş değil mi, ben de öyleydim.</p>
<p class="Pcalibre"> </p>
<p class="Pcalibre"> Umarım hemen münakaşaya başlayıp her şeyi mahvetmeyiz."</p>
<p class="Pcalibre"> </p>
<p class="Pcalibre"> "Tabiî ki başlayacaksınız." John anlayışlıydı. "Ama hemen değil. Önce birkaç günlük bir balayınız olacak."</p>
<p class="Pcalibre"> </p>
<p class="Pcalibre"> Bridge Street'ten geçtiler. Liam White el sallıyordu ve John durdu.</p>
<p class="Pcalibre"> </p>
<p class="Pcalibre"> "Farklı görünüyorsun, hastalandın mı ?" diye sordu Liam.</p>
<p class="Pcalibre"> </p>
<p class="Pcalibre"> Dara, "Aman Tanrım, Liam, bu çok güzel," dedi.</p>
<p class="Pcalibre"> </p>
<p class="Pcalibre"> "Hayır, yabancı görünüyorsun. Belki de havadan ya da yemeklerdendir."</p>
<p class="Pcalibre"> </p>
<p class="Pcalibre"> "Bence harika görünüyor." Dara'nın babası tarafsız değildi ve esmer, güzel kızıyla gurur duyuyordu.</p>
<p class="Pcalibre"> </p>
<p class="Pcalibre"> Liam sanki hiç kuşku yokmuş gibi, "Oh, iyi görünüyorsun," dedi. "Soru şu ki; sürecek mi?"</p>
<p class="Pcalibre"> </p>
<p class="Pcalibre"> "Jacinta nerede ?"</p>
<p class="Pcalibre"> </p>
<p class="Pcalibre"> "Tommy'le bir yerlerde, onu dükkândan bir tek Jacinta çıkartabiliyor. Babası Jacinta'dan çekiniyor."</p>
<p class="Pcalibre"> </p>
<p class="Pcalibre"> Dara içtenlikle, "Hepimiz öyle değil mi ?" dedi.</p>
<p class="Pcalibre"> </p>
<p class="Pcalibre"> Dara Daly'lerin dükkânına baktı. Hâlâ aynı görünüyordu. İnsanlar kek, tereyağı ve çeşitli mallar almaya geliyorlardı. Hayat devam ediyordu. Dara yutkundu. Başka herkesin Maggie'siz bir Daly'ye alışmak için iki ayı olmuştu. Dara da bir gün alışacaktı. Charlie vitrini temizliyordu, ıslak beziyle ona el salladı. Eskiden Meagher'lann olan dükkân da yenilenmiş gibiydi.</p>
<p class="Pcalibre"> </p>
<p class="Pcalibre"> "Mountfern'de bir seyahat acentası neden gerekiyor?" diye sordu.</p>
<p class="Pcalibre"> </p>
<p class="Pcalibre"> Babası neredeyse hüzünlü, "Oh, bugünlerde burada inanılmaz ihtiyaçlar doğuyor" dedi.</p>
<p class="Pcalibre"> </p>
<p class="Pcalibre"> Dara'nın gözleri kasabada Kerry'yi aradı.</p>
<p class="Pcalibre"> </p>
<p class="Pcalibre"> Belki dönmüştü. Seyahat acentasının başına geçmiş olabilir miydi ? Babasına buralarda olup olmadığını sorsa mıydı ? Hayır, eve birkaç dakika kalmıştı. Hem ona dönüş tarihini bildiren bir kart yollamıştı. Eve vardığında ondan mutlaka bir haber alacaktı.</p>
<p class="Pcalibre"> </p>
<p class="Pcalibre"> "Ryan's Shamrock Cafe" tabelası takılmıştı. Kimse Dara'ya bu kadar büyük olacağını söylememişti. Daha bir yıl önce doğum günü partilerini yaptıkları eski artık müştemilatın yeni bir kapısı vardı artık.</p>
<p class="Pcalibre"> </p>
<p class="Pcalibre"> Eski pencereler boyanmış, yeni camlar takılmıştı. Her pencerede renk renk sardunya saksıları güneşin altında sallanıyorlardı.</p>
<p class="Pcalibre"> </p>
<p class="Pcalibre"> Dara nefesini tuttu. "Böyle olacağını hiç düşünmemiştim... hiç..."</p>
<p class="Pcalibre"> </p>
<p class="Pcalibre"> Babası neşeyle tamamladı sözlerini: "Hiçbir şeye benzemiyor, değil mi? Yine de, karnımızı doyurabilir. İşte annen seni bekliyor."</p>
<p class="Pcalibre"> </p>
<p class="Pcalibre"> Kate yeni kafenin kapısında oturuyordu. Giyinmiş, şıklığını vurgulamak için de Rachel'ın fularlarından birini boynuna dolamıştı. Dara arabadan inerken kollarını uzattı.</p>
<p class="Pcalibre"> </p>
<p class="Pcalibre"> Dara'mn içi hop etti.</p>
<p class="Pcalibre"> </p>
<p class="Pcalibre"> Annesi kocaman ve sıcacık gülümsüyordu, ama çok solgundu ve gözlerinin altında mosmor halkalar vardı.</p>
<p class="Pcalibre"> </p>
<p class="Pcalibre"> Annesi hiç de iyi görünmüyordu.</p>
<p class="Pcalibre"> </p>
<p class="Pcalibre"> Dara'mn dönüşü büyük heyecan yarattı.</p>
<p class="Pcalibre"> </p>
<p class="Pcalibre"> Grace ile Michael koşarak geldiler. Grace onu kucaklayıp Fransıza benzediğini söyledi.</p>
<p class="Pcalibre"> </p>
<p class="Pcalibre"> Michael da telaffuzunun bozulup ingilizce'yi aksanlı konuşmaya başladığını söyledi.</p>
<p class="Pcalibre"> </p>
<p class="Pcalibre"> "Ne diyoğ sen ?" Dara kıskançlıktan öyle dediğini itiraf edene kadar yumrukladı onu.</p>
<p class="Pcalibre"> </p>
<p class="Pcalibre"> Eddie onun neden salyangoz yemediğini öğrenmek istiyordu. Bütün arkadaşlarına Dara'nın kahvaltıda, yemekte ve çayda salyangoz yediğini, tıpkı bir aptala benzediğini söylemişti.</p>
<p class="Pcalibre"> </p>
<p class="Pcalibre"> Declan gelecek yaz kendisinin de Fransa'ya gidip gidemeyeceğini sordu. Çocuk da bakabilirdi, kendinden daha küçük ve oraya buraya koşturup emirler verebileceği birileriyle olmak hoş bir değişiklik olurdu.</p>
<p class="Pcalibre"> </p>
<p class="Pcalibre"> Carrie onların her şeyi çiğ mi yediklerini sordu. Jimbo öyle duyduğunu söylemişti.</p>
<p class="Pcalibre"> </p>
<p class="Pcalibre"> Mary Donnelly Fransızların hep söylendiği gibi herkese aşılmadıklarını duyduğuna sevindiğini söyledi.</p>
<p class="Pcalibre"> </p>
<p class="Pcalibre"> Grace ile Michael buna gülüştüler ve Kate ile Dara da bakıştılar. Mösyö Vartin'le Matmazel Stephanie hakkında keşfedilenler Mary'ye anlatılmamıştı.</p>
<p class="Pcalibre"> </p>
<p class="Pcalibre"> Eve dönmek, herkesle İngilizce konuşmak ve herkesin bir ağızdan konuşması harikaydı.</p>
<p class="Pcalibre"> </p>
<p class="Pcalibre"> Ama Kerry'yi soramamak çok kötüydü. Kimse onun adını anmamıştı.</p>
<p class="Pcalibre"> </p>
<p class="Pcalibre"> Dara akşam yemeğinden sonra Grace'in koluna girip bahçeye çıkardı. Güya kafeyi dolaşacaklardı.</p>
<p class="Pcalibre"> </p>
<p class="Pcalibre"> Hafif ve şakacı bir sesle sormaya gayret etti: "Ağabeyinden ne haberler?"</p>
<p class="Pcalibre"> </p>
<p class="Pcalibre"> "Oh, sana yazmadı mı ? Ona bugün eve döndüğünü söylemiştim. Telefonda babamı arıyordu."</p>
<p class="Pcalibre"> </p>
<p class="Pcalibre"> "Nasıldı?"</p>
<p class="Pcalibre"> </p>
<p class="Pcalibre"> "Asıl Bayan Hayes'i yokluyordu. O duymasın diye telefonu kulağıma çok yakın tutmak zorunda kaldım. Bir gece önce de babamı aramış ve Bayan Hayes... bilmiyorum işte, doğru mesajı vermemiş. Ama ona bugün döndüğünü söyledim."</p>
<p class="Pcalibre"> </p>
<p class="Pcalibre"> "Sağ ol, Grace." Dara'mn morali bozulmuştu.</p>
<p class="Pcalibre"> </p>
<p class="Pcalibre"> "Fransa güzel miydi?" Grace hevesliydi. "Hiç partiye, dansa filan gittin mi ?"</p>
<p class="Pcalibre"> </p>
<p class="Pcalibre"> "Hayır, öyle bir şey olmadı."</p>
<p class="Pcalibre"> </p>
<p class="Pcalibre"> "En iyisi neydi?"</p>
<p class="Pcalibre"> </p>
<p class="Pcalibre"> "Pikniğe gittik... onlar piyk-niyk diyorlar, gerçekten. Kocaman somunlarla Fransız ekmeği, peynir, şeftali ve şarap vardı... Nehir kıyısında bir yere gittik. Loire değil de, Fern gibi küçük bir ırmaktı ve hepimiz yüzdük. Madam bile. Geç saatlere, hava kararana dek kaldık. Hepsi çok mutlu görünüyorlardı..."</p>
<p class="Pcalibre"> </p>
<p class="Pcalibre"> Grace ona bakıp bunun neresinin büyük bir eğlence olduğunu merak etti.</p>
<p class="Pcalibre"> </p>
<p class="Pcalibre"> Dara sözlerini sürdürdü. "Çok güvende görünüyorlardı, bir bakıma. Sanki hep beraber olacaklarmış gibi. Bütün konuşmaları anladım, ki genelde anlamazdım. Sanırım şaraptan olabilir... Ve birdenbire her taraf küçücük ışık noktacıklarıyla doldu. Ateşbö-cekleriydi."</p>
<p class="Pcalibre"> </p>
<p class="Pcalibre"> Grace, "Oh evet, ateşböcekleri çok güzeldir" dedi.</p>
<p class="Pcalibre"> </p>
<p class="Pcalibre"> "Onlara burada hiç ateşböceği olmadığını söyledim, Mösyö de eve döndüğümde tekrar bakmamı söyledi. En güzel gün oydu sanırım."</p>
<p class="Pcalibre"> </p>
<p class="Pcalibre"> Grace Dara'mn anlaşılmaz da olsa, mutlu anılan olduğuna memnun oldu. Arkadaşına sarıldı. "Eve dönmen çok güzel" dedi.</p>
<p class="Pcalibre"> </p>
<p class="Pcalibre"> Kerry'den Mountfern'e ne zaman döneceğini bildiren bir not olsa, dönmek harika olacaktı. Maggie yemekten sonra ellerini heyecanla kavuşturup her bir ayrıntıyı duymak üzere River Ro-ad'dan yukarı koşsaydı. Tommy gelip Fransızlarla ilgili şakalar yapsaydı.</p>
<p class="Pcalibre"> </p>
<p class="Pcalibre"> Ve annesinin yüzünde o yorgun hal olmasaydı, söğüş tavuğu tabağında oradan oraya ittirmek yerine yemeğini yiyebilseydi.</p>
<p class="Pcalibre"> </p>
<p class="Pcalibre"> Loretto Quinn birine anlatmak zorundaydı ve Sheila Whelan'ı seçti.</p>
<p class="Pcalibre"> </p>
<p class="Pcalibre"> Sheila, "Tamamen masum olabilir" dedi.</p>
<p class="Pcalibre"> </p>
<p class="Pcalibre"> "Öyle olmalı" dedi Loretto. "Tanrım, sence karı koca gibi bera-</p>
<p class="Pcalibre"> </p>
<p class="Pcalibre"> ber yatmamışlardır, değil mi?"</p>
<p class="Pcalibre"> </p>
<p class="Pcalibre"> Sheila, "Hayır" diye iç çekti.</p>
<p class="Pcalibre"> </p>
<p class="Pcalibre"> "Ama o halde kasabada ben arıyor, hem de onun odasında?" Loretto şaşırmıştı. "Rachel onun açılışa kadar gelmeyeceğini bana kendisi söylemişti. Küçük Dara Ryan da Bay O'NeüTin onun hâlâ yukarıda, Donegal'de olduğunu söylediğini anlatmıştı."</p>
<p class="Pcalibre"> </p>
</body>
</html>
