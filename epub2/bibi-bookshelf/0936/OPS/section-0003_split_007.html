<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="Pcalibre"> "Anlaşılır gibi değil gerçekten" dedi Sheila. İçinden bir ses burada bir şeylerin yolunda olmadığını söylüyordu. Kerry gerçekten herhangi bir nedenle gizlice Mountfern'e ve Rachel'a geliyorsa, bunun nasıl yorumlanabileceği bir yana, neden böyle açıkça ilan etmişti ?</p>
<p class="Pcalibre"> </p>
<p class="Pcalibre"> insanlar portakal suyu ve yumurta olmazsa ölmezlerdi. Jack Coyne dükkândan gidene kadar bekleyebilirdi, içeri girmeden önce sesini duymuş olacaktı mutlaka. Kate Ryan hep Kerry'den endişelenirdi; onda çok garip bir şey olduğunu söylerdi, normal insanlar gibi tepki vermiyordu.</p>
<p class="Pcalibre"> </p>
<p class="Pcalibre"> Belki de Kate haklıydı.</p>
<p class="Pcalibre"> </p>
<p class="Pcalibre"> Tommy Leonard Dara'nın dönüşünü kaçırdığı için üzülmüştü. Jacinta'yla birlikte Mountfern'in fotoğraflarını hangi güzel açılardan çekebileceklerini araştırmaya gitmişti.</p>
<p class="Pcalibre"> </p>
<p class="Pcalibre"> Bay O'Neill gelecek hafta bir fotoğrafçı çağırmıştı. Adam kasabanın renkli resimlerini çekecek, sonra bunlardan kartpostallar bastırılacaktı. Bazıları otelde, bazıları da Leonard'larda satılacaktı. Tommy içinden müşterilerin onlan otelin resepsiyonunda bulabilecek olduktan sonra, aynı şeyleri almak için dükkâna kadar yürümelerinin pek olası olmadığını düşünüyordu. Ancak babası çok saygılı davranmış ve Bay O'NeiU'e fazlasıyla teşekkür etmişti.</p>
<p class="Pcalibre"> </p>
<p class="Pcalibre"> Jack Coyne kâğıt almaya geldi. Tommy'yi görmezden gelip doğruca yaşlı adamın yanına gitti. Jack sesini alçalttığmdan, Tommy duyabilmek için uğraştı. Kerry O'Neill'in Loretto Quinn'le kahvaltı etmesinden söz eder gibiydi. Yoksa Bayan Fine mıydı? Her iki durumda da, konuşacak ne çok şeyleri vardı!</p>
<p class="Pcalibre"> </p>
<p class="Pcalibre"> Tommy'nin düşünceleri tekrar Dara'ya yöneldi. Keşke Jacinta'yla gitmeseydi, bir işe yaramayacağından emindi zaten. Liam White Dara'nın iyice değiştiğini söylemişti. Beli incelmiş, göğsü genişlemiş ve sanki her şeyi görüp yapmış gibi daha cüretkâr bir hava gelmişti üstüne. Tommy bunun doğru olamayacağını biliyordu, ama kendi görebilmeyi ve göğsüyle beli hakkındaki gözlemleri Liam'dan dinlemek yerine kendisi yapabilmeyi isterdi.</p>
<p class="Pcalibre"> </p>
<p class="Pcalibre"> Orada durmuş bacaklan ağnyor, babasının Bay O'Neill'in çalışkanlığından bu kadar etkilenip dükkânı akşam dokuza kadar açık tutmasına hayıflanıyordu.</p>
<p class="Pcalibre"> </p>
<p class="Pcalibre"> Fergus yürüyüşe çıktı ve hemen her zaman olduğu gibi, yolu Ryan'ların kapısına düştü.</p>
<p class="Pcalibre"> </p>
<p class="Pcalibre"> John'a, "Parisli'yi bir görebilir miyim ?" diye sordu.</p>
<p class="Pcalibre"> </p>
<p class="Pcalibre"> "İçerde, annesiyle konuşuyor ve durmadan evet yerine 'oui' diyor. Biranı al da girip gör onları."</p>
<p class="Pcalibre"> </p>
<p class="Pcalibre"> "Ah hayır, bırakalım konuşsunlar. Önümüzdeki günlerde bolca görürüm nasılsa." Fergus Kate'in kızının dönüşünü nasıl özlemle beklediğini biliyordu.</p>
<p class="Pcalibre"> </p>
<p class="Pcalibre"> "Onun için ne büyük bir fırsattı, değil mi Fergus ?" John olayların gelişiminden çok memnundu. "Aslında biz de çocuğu neden gönderdiğimizi bilmiyorduk. Yalnızca..." Cümlenin sonunu getirmedi.</p>
<p class="Pcalibre"> </p>
<p class="Pcalibre"> Bu konuşmanın bu ev9e kalmasının iyi olacağmı düşündü. Fransız erkeklerinin genç ve güzel Dara Ryan'ın başını döndürmüş olmalarını ve O'Neill'in o tehlikeli görünen oğlunu unutmuş olmasını diledi.</p>
<p class="Pcalibre"> </p>
<p class="Pcalibre"> Dara'nın eve dönmesi çok güzeldi. Kate kızı olmadan nasıl yaşayabildiğini düşündü. Dara'nın yanında numara yapmaya gerek yoktu; Dara varken her tarafta umut vardı. Kate Shamrock Cafe konusundaki asıl planların ve gerçek endişelerin Dara'ya söylenebileceğini biliyordu.</p>
<p class="Pcalibre"> </p>
<p class="Pcalibre"> Dara, "Bizim hayatımız için planladığımız şey bu değildi" diye yakınmıştı.</p>
<p class="Pcalibre"> </p>
<p class="Pcalibre"> Dara Kate'in sandalyeden ne kadar nefret ettiğini fark etmişti. Sandalye daha oturduğu ilk günden beri hapisane parmaklıkları gibi gelmişti ona. Bunu bir özgürlük, etrafta dolanmanın bir yolu olarak göremiyordu. Bunun yerine sandalyeye nefretlik bir nesne olarak bakıyor, bütün öfkesini ona yönlendiriyor, sanki sakatlığının nedeni oymuş gibi davranıyordu. Gece ihtiyacı olabileceğine aldırmadan, yataktayken gözünün önünde durmasını istemiyordu. Üstüne örtüler ve şallar atıp gizliyordu.</p>
<p class="Pcalibre"> </p>
<p class="Pcalibre"> Dara anlıyor gibiydi. Bir keresinde üstüne bir not asmıştı: "Tanrı aşkına, ben yalnızca bir sandalyeyim Bayan Ryan." Kate uyanıp da notu görünce kahkahalar atmıştı.</p>
<p class="Pcalibre"> </p>
<p class="Pcalibre"> Artık rahatça konuşabiliyorlardı. Fransa yolculuğu çok iyi bir fikirdi.</p>
<p class="Pcalibre"> </p>
<p class="Pcalibre"> Dara yeni düzen başlayınca işte tutunabilme sorunlarına eğildi.</p>
<p class="Pcalibre"> </p>
<p class="Pcalibre"> "Hoşuma gitmeyen tek bir şey var anne."</p>
<p class="Pcalibre"> </p>
<p class="Pcalibre"> "Söyle bakalım."</p>
<p class="Pcalibre"> </p>
<p class="Pcalibre"> "Senin yemek dersleri vermek için otele gitmenden hoşlanmıyorum."</p>
<p class="Pcalibre"> </p>
<p class="Pcalibre"> "Aha" dedi Kate.</p>
<p class="Pcalibre"> </p>
<p class="Pcalibre"> "Ne demek aha?"</p>
<p class="Pcalibre"> </p>
<p class="Pcalibre"> "O konuda küçük bir planım var. Sana henüz söyleyemem ama sorun olmayacak diyelim."</p>
<p class="Pcalibre"> </p>
<p class="Pcalibre"> "Söyle bana, ben sana her şeyi söylüyorum"</p>
<p class="Pcalibre"> </p>
<p class="Pcalibre"> "Yalnızca çok kısa bir süreliğine gideceğim.</p>
<p class="Pcalibre"> </p>
<p class="Pcalibre"> "Ne anlamı var o halde ?"</p>
<p class="Pcalibre"> </p>
<p class="Pcalibre"> "Anlamı şu: Bir kez kendimi tanıttıktan sonra Dr. White bana ve Patrick'e bunun çok ağır bir yük olduğunu, fazla dayanamayacağımı söyleyecek ve... ve derslere burada devam edeceğim. Anlıyor musun ?"</p>
<p class="Pcalibre"> </p>
<p class="Pcalibre"> "Anne!"</p>
<p class="Pcalibre"> </p>
<p class="Pcalibre"> Kate içinden gelerek kollarını açınca Dara ona doğru koştu.</p>
<p class="Pcalibre"> </p>
<p class="Pcalibre"> "Eve dönmen çok güzel, kızım. Seni öyle çok özledim ki. Kızı olmayan insanlar ne yapıyor? Söyle bana."</p>
<p class="Pcalibre"> </p>
<p class="Pcalibre"> "Oh anne, eve dönmek harika. Onlar da kendi açılarından iyi insanlardı ve çok zahmetlere girdiler ama beni çoğu zaman aç bıraktılar ve günaha batmışlardı."</p>
<p class="Pcalibre"> </p>
<p class="Pcalibre"> Kate neredeyse ağlayana dek güldü; solgun yüzü artık daha renkli görünüyordu.</p>
<p class="Pcalibre"> </p>
<p class="Pcalibre"> Dara kendini daha mutlu hissediyordu, ama yine de Bayan Fine'a annesinin ara sıra hastalanıp hastalanmadığını sormaya karar verdi. Yarın soracaktı. Kerry'nin haftasonu eve dönüp dönmeyeceğini düşünürken yarım kulakla annesini dinledi. Grace hiç bilgi veremiyordu. Ama tabiî ki bu haftasonu eve gelirdi. Artık hem attığı karttan, hem de telefonda Grace'den Dara'nın döndüğünü öğrenmişti.</p>
<p class="Pcalibre"> </p>
<p class="Pcalibre"> Kate Dara'nın Fransız güneşinden hafifçe yanmış olan yüzüne baktı. Rachel'ın onu nasıl beğeneceğini ve kulaklarını deldirip küçük birer altın top takmak üzere yeni girişimlerde bulunacağını biliyordu.</p>
<p class="Pcalibre"> </p>
<p class="Pcalibre"> Rachel'm gelmemesi garipti. Bütün gün uğramamıştı.</p>
<p class="Pcalibre"> </p>
<p class="Pcalibre"> Rachel Fine bütün gün odasından hiç çıkmadı.</p>
<p class="Pcalibre"> </p>
<p class="Pcalibre"> Çok kötü yaralanıp yaralanmadığını bilemeyen bir orman hayvanı gibi sindi. Bir yaz günü Mountfern'in seslerini duyuyordu. Arabalar, kamyonetler gelip geçiyor, nehrin karşısından çekiç sesleri geliyordu. Loretto'nun dükkânına girip çıkanların seslerini ve Ri-</p>
<p class="Pcalibre"> </p>
<p class="Pcalibre"> ver Road'da koşuşturan çocukların bağrışmalarını da duyuyordu.</p>
<p class="Pcalibre"> </p>
<p class="Pcalibre"> Kerry onu hiç görmediği kadar neşeyle çıkıp gitmişti. Burnuna sevgi dolu bir öpücük kondurmuştu. Ona takılmış ve flört etmişti. Herhangi bir kadınla yatakta geçirdiği bir geceden sonra olabileceği gibi.</p>
<p class="Pcalibre"> </p>
<p class="Pcalibre"> O şekilde birlikte olmamışlardı. Ama bunu kanıtlamasının imkânı yoktu.</p>
<p class="Pcalibre"> </p>
<p class="Pcalibre"> Kendi kendine yüz kez bedenini daha bir delikanlı olan Kerry O'Neill'e açacağına kimsenin inanmayacağını söyledi. Babasını tanıyıp sevdiğinde o daha çocuktu.</p>
<p class="Pcalibre"> </p>
<p class="Pcalibre"> Ensest gibi bir şey olurdu bu.</p>
<p class="Pcalibre"> </p>
<p class="Pcalibre"> "Buraya geldiğimi kimse bilmeden yeniden Donegal tepelerine döneyim. Sağ ol Rachel, her şey için teşekkür ederim" demişti.</p>
<p class="Pcalibre"> </p>
<p class="Pcalibre"> Ne için teşekkür ediyordu ?</p>
<p class="Pcalibre"> </p>
<p class="Pcalibre"> "Ama insanlar biliyorlar, sanacaklar ki... Loretto'yla, Jack Coy-ne'la konuştuğunu söyledin..." diye fısıldadı.</p>
<p class="Pcalibre"> </p>
<p class="Pcalibre"> "Onu demek istemiyorum. Onlar sayılmaz. Ben babamla karşılaşmak istemiyorum. Borçlandığım bir para var, er geç ona söylemem gerekecek. Daha söylemeden kızdırmanın anlamı yok."</p>
<p class="Pcalibre"> </p>
<p class="Pcalibre"> Rachel Kerry'ye baktı ve mide bulantısıyla başdönmesini bastırmaya çalıştı.</p>
<p class="Pcalibre"> </p>
<p class="Pcalibre"> O gittiğinde dışardaki güneşli havayla alay edercesine kemiklerinin üşüdüğünü hissetti.</p>
<p class="Pcalibre"> </p>
<p class="Pcalibre"> Loretto seslenip yeni getirilen kumaşları yukarı getirsin mi diye sorduğunda cevap vermedi. Loretto da her zamankinden daha çok kafası karışmış bir halde paketi merdivenlere bırakıp başmı iki yana salladı.</p>
<p class="Pcalibre"> </p>
<p class="Pcalibre"> Rachel yeni dönen Dara'yı görmeye de gitmedi. Postaneye uğrayıp mektuplarını almadı, merdivenlerdeki pakete de dokunmadı.</p>
<p class="Pcalibre"> </p>
<p class="Pcalibre"> Brian Doyle haber gönderip genç Costello'nun gebe bir kedi gibi sabırsızlandığını, bazı kumaşların hâlâ gelip gelmediğini sorduğunda Loretto yukardan cevap almaya çalışmanın bir yaran olmadığını söyledi.</p>
<p class="Pcalibre"> </p>
<p class="Pcalibre"> Brian bunun olacağını hep bildiğini söyledi. Buradaki insanların çoğu aklını yitirmişti ve kasaba artık tepedeki tımarhaneye dönmüştü.</p>
<p class="Pcalibre"> </p>
<p class="Pcalibre"> Kerry O'Neill'in Donegal'de olduğunu duymuştu, ama daha o sabah o küçük alçak arabasını son sürat geri vitese taktığında az daha altında kalıyordu.</p>
<p class="Pcalibre"> </p>
<p class="Pcalibre"> Rachel Fine'ın gece gündüz birtakım kumaş kartelalarını beklediğini duymuştu, ama kumaşlar gelince de anlaşılan ta-</p>
<p class="Pcalibre"> </p>
<p class="Pcalibre"> vuk gibi kuluçkaya çekilmişti.</p>
<p class="Pcalibre"> </p>
<p class="Pcalibre"> O'Neill şeytan gibiydi, bardaki o uzun bacaklı küçük Ryan da söylediği kibar bir çift sözü ağzına tıkayıvermişti.</p>
<p class="Pcalibre"> </p>
<p class="Pcalibre"> Tımarhaneyi arayıp deli gömlekleriyle gelmelerini ve Mount-fern ahalisini alıp götürmelerini söylemenin zamanıydı.</p>
<p class="Pcalibre"> </p>
<p class="Pcalibre"> Fernscourt'a döner dönmez Patrick'i Brian Doyle'un kulübesinde telefona çağırdılar.</p>
<p class="Pcalibre"> </p>
<p class="Pcalibre"> "Ben Dennis Hill, Patrick. Her şey yolunda mı diye sormak için aradım."</p>
<p class="Pcalibre"> </p>
<p class="Pcalibre"> "Çok iyisin Dennis. İşler ağır ilerliyor ama açılışta bir fincan kahve vermek için sıcak suyumuz olabilecek belki. Gelip içeceksin değil mi ?"</p>
<p class="Pcalibre"> </p>
<p class="Pcalibre"> "Ben küçük kızından söz ediyordum."</p>
<p class="Pcalibre"> </p>
<p class="Pcalibre"> "Grace'den mi?" Patrick telaşlanmıştı.</p>
<p class="Pcalibre"> </p>
<p class="Pcalibre"> "İyileşti mi?"</p>
<p class="Pcalibre"> </p>
<p class="Pcalibre"> "İyileşmek mi?"</p>
<p class="Pcalibre"> </p>
<p class="Pcalibre"> "Kaza. Köprüdeki kaza."</p>
<p class="Pcalibre"> </p>
<p class="Pcalibre"> "Grace kaza geçirmedi ki." Patrick'in çarpıntısı tutmuştu. Grace'in başına bu sabah bir şey gelmiş de o duymamış olabilir miydi? Cos-tello'ya seslendi. "Bu sabah köprüde kaza oldu mu? Çabuk söyle."</p>
<p class="Pcalibre"> </p>
<p class="Pcalibre"> Costello hemen cevap verdi. "Hiçbir şey olmadı" dedi.</p>
<p class="Pcalibre"> </p>
<p class="Pcalibre"> "Ya Grace, o iyi mi?"</p>
<p class="Pcalibre"> </p>
<p class="Pcalibre"> "Daha beş dakika önce Michael Ryan'la bisiklete binerlerken gördüm."</p>
<p class="Pcalibre"> </p>
<p class="Pcalibre"> "Sağ ol Costello."</p>
<p class="Pcalibre"> </p>
<p class="Pcalibre"> Patrick'in nefesi normale dönmüştü.</p>
<p class="Pcalibre"> </p>
<p class="Pcalibre"> "Özür dilerim Dennis. Bir an için telefonu bıraktım. Sen ne duydun?"</p>
<p class="Pcalibre"> </p>
<p class="Pcalibre"> Bay Hill'in sesi buz gibiydi. "Oğlunun dün söylediklerini duydum. Kız kardeşinin kaza geçirip köprüden düştüğünü, orada diğer çocuklarla suya atlayarak oynadığını söyledi. Hemen Mount-fern'e gitmesi gerekiyormuş. Doğal olarak ona izin verdim."</p>
<p class="Pcalibre"> </p>
<p class="Pcalibre"> Patrick donuk bir sesle, "Kaza filan olmadı" dedi.</p>
<p class="Pcalibre"> </p>
<p class="Pcalibre"> Dennis Hill kibarca, "Bunu duyduğuma sevindim" dedi. Bir sessizlik oldu.</p>
<p class="Pcalibre"> </p>
<p class="Pcalibre"> Yine Bay Hill konuştu: "Zor bir delikanlı senin şu oğlun."</p>
<p class="Pcalibre"> </p>
<p class="Pcalibre"> "Benimle açık konuş. Bir şey filan mı çaldı ?"</p>
<p class="Pcalibre"> </p>
<p class="Pcalibre"> "Hayır, öyle bir şey yok!" Dennis Hill şaşırmıştı.</p>
<p class="Pcalibre"> </p>
<p class="Pcalibre"> "Onu kovmadan önce bir baksan iyi olur. Onu kovacaksın, değil mi?"</p>
<p class="Pcalibre"> </p>
<p class="Pcalibre"> Yine bir duraksama.</p>
<p class="Pcalibre"> </p>
<p class="Pcalibre"> "Evet. Evet, sanırım en iyisi onu sana geri göndermek. Orada onu çeken bir şey var."</p>
<p class="Pcalibre"> </p>
<p class="Pcalibre"> Patrick bezgin bir sesle cevap verdi: "Biliyorsam ne olayım."</p>
<p class="Pcalibre"> </p>
<p class="Pcalibre"> "Bir kız olabilir. Yakışıklı bir çocuk o."</p>
<p class="Pcalibre"> </p>
<p class="Pcalibre"> "Görünürde beraber olduğu tek kız yaşı küçük bir öğrenci. Ama ondan da bu beklenir. Hiçbir zaman kendisinden beklenen şekilde davranmadı ki o."</p>
<p class="Pcalibre"> </p>
<p class="Pcalibre"> "Öyledir bu çocuklar. Burada, yanımda oğullarım ve damatlarım var. Benim ihtiyar bir budala olduğumu düşünüyor ve işi bırakmamı istiyorlar. Bir iş kurup tepsi içinde onlara sunmanın mükâfatı da bu işte."</p>
<p class="Pcalibre"> </p>
<p class="Pcalibre"> "Sağ ol Dennis."</p>
<p class="Pcalibre"> </p>
<p class="Pcalibre"> "Ne için? Oğlana yol veriyorum, teşekkürlük bir şey değil."</p>
<p class="Pcalibre"> </p>
<p class="Pcalibre"> "Oğulların hakkında söylediklerin için demek istedim. Kendimi daha az yalnız hissettim nedense."</p>
<p class="Pcalibre"> </p>
<p class="Pcalibre"> "Atlatırsın. Kız iyi mi Kari?"</p>
<p class="Pcalibre"> </p>
<p class="Pcalibre"> "Ah evet, daha iyisi olamaz."</p>
<p class="Pcalibre"> </p>
<p class="Pcalibre"> "Ailemde aklı başında tek bir delikanlı var. O da otelle işi olsun istemiyor, bir burundaki küçük bir çiftlikte çalışıyor. İçlerinde en iyisi odur, onunla oturup saatler boyu sohbet etmek bir zevktir. Kızla da bunu göreceksin."</p>
<p class="Pcalibre"> </p>
<p class="Pcalibre"> "Kerry'yi gördüğümde seni aramasını söyleyeyim mi ?"</p>
<p class="Pcalibre"> </p>
<p class="Pcalibre"> "İşi neden uzatalım ki ? Konuşmalar, yalanlar, bahaneler. Ona eşyasını istediği zaman gelip almasını söyle."</p>
<p class="Pcalibre"> </p>
<p class="Pcalibre"> Patrick telefonu kapatırken Kerry'yi daha bir süre görmemeyi umdu. En azından bir gün kadar. Kontrolünü tamamen kaybedebilirdi. Maggie Daly'nin ölümünü bile kullanıp kendi kız kardeşine yakıştıran biriydi o. Üstelik, hepsi de şurada burada kumara gitmek içindi. Onu öldürebilirdi bile.</p>
<p class="Pcalibre"> </p>
<p class="Pcalibre"> Kerry Fern'in karşısına baktı. Babasının arabası otelin önünde yoktu. Demek ki evde olmalıydı. O da eve gidecekti. Zaten orada konuşmak daha kolay olurdu. River Road'dan gidecekti -Bridge Street'te çok fazla insanla karşılaşırdı. Bu taraftan yalnızca Coy-ne'u, Ryan'ları ve Rosemarie Kuvaför Salonunu geçerdi. Jack Coyne'u görmüştü zaten; Kerry hikâyenin nasıl anlatılacağını düşününce gülümsedi. Jack normalde hiç işinin olamayacağı insanlarla bile konuşmak için binbir türlü bahane uyduracaktı.</p>
<p class="Pcalibre"> </p>
<p class="Pcalibre"> Rachel'in olanları kendi açısından anlatıp anlatmayacağını merak etti. Anlatmazdı herhalde. Yakmda görecekti.</p>
<p class="Pcalibre"> </p>
<p class="Pcalibre"> Arabanın radyosunu açtı. 'Pretty Flamingo' çalıyordu. Sesi iyice açtı, güneşten korunmak için tenteyi indirdi ve hızla bir köşeyi döndü.</p>
<p class="Pcalibre"> </p>
<p class="Pcalibre"> Yoldan çıkmasına sebep olduğu araba babasınınkiydi. Fren sesleri Manfred Mann'ı bastırdı.</p>
<p class="Pcalibre"> </p>
<p class="Pcalibre"> Kerry arabayı durdurup derin bir nefes aldı. Kıl payı geçmişlerdi ve tabiî hata kendisinindi. Eliyle saçlarını düzeltip babasının yansı hendeğe girmiş arabadan inmesini seyretti. Babası ağır ağır ona doğru yürüyüp kapıyı açtı.</p>
<p class="Pcalibre"> </p>
<p class="Pcalibre"> Kerry'nin daha önce hiç duymadığı bir sesle, "İn şu lanet arabadan," dedi. Sanki iki güçlü erkek onu tutuyor gibiydi. Kerry babasının sanki zaptedildiğini gözleriyle görüyor gibiydi.</p>
<p class="Pcalibre"> </p>
<p class="Pcalibre"> Babası bir yandan da onu paramparça etmek istiyordu.</p>
<p class="Pcalibre"> </p>
<p class="Pcalibre"> İndi. "Özür dilerim. Fazla..."</p>
<p class="Pcalibre"> </p>
<p class="Pcalibre"> Babası hiçbir şey söylemedi.</p>
<p class="Pcalibre"> </p>
<p class="Pcalibre"> "Biraz hızlı gidiyordum sanınm."</p>
<p class="Pcalibre"> </p>
<p class="Pcalibre"> Sessizlik.</p>
<p class="Pcalibre"> </p>
<p class="Pcalibre"> "Yine de, bir şey olmadı. Sence arabayı çıkartabilir miyiz, yoksa Jack Coyne'un oraya kadar yürüyelim mi ?"</p>
<p class="Pcalibre"> </p>
<p class="Pcalibre"> "Burada ne işin var?"</p>
<p class="Pcalibre"> </p>
<p class="Pcalibre"> "Seni görmeye geliyordum. Acilen seninle konuşup sonra Do-negal'e gidecektim. Öğlene döneceğimi söyledim onlara."</p>
<p class="Pcalibre"> </p>
<p class="Pcalibre"> "Öğlende dönmen gerekmiyor."</p>
<p class="Pcalibre"> </p>
<p class="Pcalibre"> "Ama Bay Hill'e bugün dönmek için elimden geleni yapacağımı söyledim. Bana güveniyor ve ben de..."</p>
<p class="Pcalibre"> </p>
<p class="Pcalibre"> "Hill sana aynı odadayken bile güvenmez Kerry. Seni kovdu o."</p>
<p class="Pcalibre"> </p>
<p class="Pcalibre"> "Bunu yapamaz."</p>
<p class="Pcalibre"> </p>
<p class="Pcalibre"> "Yaptı bile. Aynen öyle."</p>
<p class="Pcalibre"> </p>
<p class="Pcalibre"> Kerry bir an düşündü.</p>
<p class="Pcalibre"> </p>
<p class="Pcalibre"> "Demek birdenbire karar verdi ve bana söylemek yerine açıp sana söyledi, öyle mi ? Pek akla yatkın değil."</p>
<p class="Pcalibre"> </p>
<p class="Pcalibre"> Hâlâ soğukkanlılığını koruyor, ne geveliyor, ne de yalan ve mazeretlerle kendini savunuyordu.</p>
<p class="Pcalibre"> </p>
<p class="Pcalibre"> "Ah evet, buna pek ihtimal vermeyebilirsin, çünkü bazı insanların insanca, cömert duyguları olduğunu unutuyorsun. Dennis Hill küçük bir kızın korkunç bir kazada köprüden düşüp de ağabeyinin alelacele başucuna koşmak zorunda kalması fikrinden pek hoşlanmamış. Kızın durumunu sormak için aradı."</p>
<p class="Pcalibre"> </p>
<p class="Pcalibre"> "Anlıyorum." Kerry renk vermedi.</p>
<p class="Pcalibre"> </p>
<p class="Pcalibre"> "Hayır, anlamıyorsun. Yaptığının nasıl mide bulandıran bir şey olduğunu hiç göremeyeceksin."</p>
<p class="Pcalibre"> </p>
<p class="Pcalibre"> "Bir şey söylemem gerekiyordu. Gitmek zorundaydım."</p>
<p class="Pcalibre"> </p>
<p class="Pcalibre"> "Ne harika bir bahane."</p>
<p class="Pcalibre"> </p>
<p class="Pcalibre"> "Oradan çıkmam, burada olmam gerekiyordu."</p>
<p class="Pcalibre"> </p>
<p class="Pcalibre"> "Neden?"</p>
<p class="Pcalibre"> </p>
<p class="Pcalibre"> "Bir konuyu halledip seni görmem lazımdı."</p>
<p class="Pcalibre"> </p>
<p class="Pcalibre"> "Beni görüyorsun Kerry. Tann aşkına beni görüyorsun. Ne söylemen gerekiyorsa söyle hemen, çabuk ol."</p>
<p class="Pcalibre"> </p>
<p class="Pcalibre"> "Baba, para?"</p>
<p class="Pcalibre"> </p>
<p class="Pcalibre"> "Para için dün aramıştın. O inanılmaz miktar... Benden bir kuruş bile alamayacaksın."</p>
<p class="Pcalibre"> </p>
<p class="Pcalibre"> "Nasıl insanlar olduklannı gelip sana kendim anlatmak istedim."</p>
<p class="Pcalibre"> </p>
<p class="Pcalibre"> "Papa'nın kuzenleri bile olsalar umurumda değil, pokerde kazandıklarını benden alamazlar."</p>
<p class="Pcalibre"> </p>
<p class="Pcalibre"> "Üzmeyi istemeyeceğimiz saygıdeğer insanlar olduklannı söylemiyorum. Tam tersine, çok katılar."</p>
<p class="Pcalibre"> </p>
<p class="Pcalibre"> "Güzel, demek sonunda belanı buldun. Sana her istediğini vermeyecek insanlar."</p>
<p class="Pcalibre"> </p>
<p class="Pcalibre"> "Buseydin güzel demezdin baba... Tony canlannı çok sıkmaya başladığımı söyledi."</p>
<p class="Pcalibre"> </p>
<p class="Pcalibre"> Patrick oğluna baktı.</p>
<p class="Pcalibre"> </p>
<p class="Pcalibre"> "Sen şımank ve bencil bir veletsin. Hata annende değil, bende. Sana olanlan göremedim. Başka her şeyi gördüm ama senin gerçek yüzünü görmedim. Çok meşguldüm, Tann affetsin."</p>
<p class="Pcalibre"> </p>
<p class="Pcalibre"> "Seni affedeceğinden eminim baba, Tann ne yaparlarsa yapsınlar, onunla güzel güzel konuşup ayinlere katılan insanlan affeder."</p>
<p class="Pcalibre"> </p>
<p class="Pcalibre"> "Bana bunlan anlatma."</p>
<p class="Pcalibre"> </p>
<p class="Pcalibre"> "Kiliselere vitray taktıranları, Katolik okullanna yeni binalar yaptıranlan da; Tann onları çok sever."</p>
<p class="Pcalibre"> </p>
<p class="Pcalibre"> Kerry'nin gözleri çakmak çakmaktı. Susamryordu.</p>
<p class="Pcalibre"> </p>
<p class="Pcalibre"> "Paçayı kurtanrsın baba, hep kurtardın, kestirmelerden gidersin, verdiğin sözlerden dönersin, şehirdeki her sürtüğe bir topaz hediye edersin, ama Paskalya'da bağışlan bol tuttun mu Tann görmezden gelir."</p>
<p class="Pcalibre"> </p>
<p class="Pcalibre"> Patrick ona doğru hamle yapıp vurmak istermiş gibi kolunu kaldırdı.</p>
<p class="Pcalibre"> </p>
<p class="Pcalibre"> Kerry devam etti. "Hem Tann biraz dayağa da anlayış gösterir, amaç doğruysa. Devam et. Haydi, ben aldırmam. Hiç umurumda değil."</p>
<p class="Pcalibre"> </p>
<p class="Pcalibre"> Patrick geri çekildi.</p>
<p class="Pcalibre"> </p>
<p class="Pcalibre"> "Bu serserilerin parasını ödemek için hayatında ilk kez gerçek</p>
<p class="Pcalibre"> </p>
<p class="Pcalibre"> bir işte çalışman gerekince umurunda olacak. Ücretinin dörtte üçü bu çiftçilerin bir ömür süresince ödemeleri gerekse bile geceleri uykularını kaçıracak miktardaki borcunu ödemeye gittiğinde umurunda olacak."</p>
<p class="Pcalibre"> </p>
<p class="Pcalibre"> "Bir an için bile olsa, haftada on beşer sterlinden ödememi bekleyeceklerini düşünmüyorsun, değil mi? Bir yılı geçer. Parayı hemen istiyorlar. En geç pazartesi."</p>
<p class="Pcalibre"> </p>
<p class="Pcalibre"> "Vazgeç, alamazsın. Eğer yine kumara oturursan borcun iki misline çıkar. Bir yıl, iki yıl çalış. Bunu çıraklık olarak kabul et. Beklerler."</p>
<p class="Pcalibre"> </p>
<p class="Pcalibre"> "Beklemezler, onlar sıradan insanlar değil. Onlar bir örgüt."</p>
<p class="Pcalibre"> </p>
<p class="Pcalibre"> "Bırak bu palavraları. Gafil birini avlayıp bir iki banka soymak için çete kurmuşlardır olsa olsa. Bu adamların kendilerinden başka hiçbir amaçları olamaz."</p>
<p class="Pcalibre"> </p>
<p class="Pcalibre"> "Anlamıyorsun..."</p>
<p class="Pcalibre"> </p>
<p class="Pcalibre"> "Bunu kesin biliyorum. Hill bir süre önce onlar hakkında uyarmıştı beni. Sınır harekâtı sona ereli beri Derry'de bir harekete katılmış bazı insanlar olabilir, ama seninkiler değil. Onlar kendi çıkarları için bu işe girmişler."</p>
<p class="Pcalibre"> </p>
<p class="Pcalibre"> "Hill ihtiyar budalanın biri. Hiçbir şey bilmiyor."</p>
<p class="Pcalibre"> </p>
<p class="Pcalibre"> "Eşyanı gidip ondan alacaksın. Hem eli uzun olduğunu da biliyor, o nedenle ayrılmadan önce kasaya dalıp açıklarını kapatmaya çalışma boşuna."</p>
<p class="Pcalibre"> </p>
<p class="Pcalibre"> Kerry ona sertçe baktı. Eğer babası bir yabancıyı ona karşı uyarmışsa, işler çok ileri gitmiş demekti.</p>
<p class="Pcalibre"> </p>
<p class="Pcalibre"> "Döndüğümde evde kalabilir miyim ?" diye sordu.</p>
<p class="Pcalibre"> </p>
<p class="Pcalibre"> "Evet."</p>
<p class="Pcalibre"> </p>
<p class="Pcalibre"> "Grace'e söyledin mi?"</p>
<p class="Pcalibre"> </p>
<p class="Pcalibre"> "Yani arkadaşı Maggie gibi köprünün altında kaldığını ama bu sefer kurtulma umudunun olduğunu mu? Hayır."</p>
<p class="Pcalibre"> </p>
<p class="Pcalibre"> "Ne diyeceksin?"</p>
<p class="Pcalibre"> </p>
<p class="Pcalibre"> "Olabildiğince az şey. Sana ve senin hakkında."</p>
<p class="Pcalibre"> </p>
<p class="Pcalibre"> "Aynı evde oturacaksak kolay olmayacak."</p>
<p class="Pcalibre"> </p>
<p class="Pcalibre"> "Ben yakında otele taşınıyorum. Grace de. Sen Noel'e kadar evde kalabilirsin. O zamana kadarki kirayı ödedik."</p>
<p class="Pcalibre"> </p>
<p class="Pcalibre"> "Bayan Hayes?"</p>
<p class="Pcalibre"> </p>
<p class="Pcalibre"> "Birkaç hafta sonra Yeni Zelanda'daki kız kardeşinin yanına gidiyor."</p>
<p class="Pcalibre"> </p>
<p class="Pcalibre"> "Ya oteldeki odam ?"</p>
<p class="Pcalibre"> </p>
<p class="Pcalibre"> "Öyle bir şey olmayacak Kerry."</p>
<p class="Pcalibre"> </p>
<p class="Pcalibre"> "Konuşup yalvaracak değilim baba. Bu otelin geleceğiyle filan</p>
<p class="Pcalibre"> </p>
<p class="Pcalibre"> ilgili değil. Bu şimdiyle ilgili. Lütfen sırf bu parayı verir misin? Bir daha hiç istemeyeceğim."</p>
<p class="Pcalibre"> </p>
<p class="Pcalibre"> "Olmaz."</p>
<p class="Pcalibre"> </p>
<p class="Pcalibre"> "Lütfen. Daha önce hiç lütfen dememiştim, belki de demeliydim. Yalvarıyorum sana."</p>
<p class="Pcalibre"> </p>
<p class="Pcalibre"> "Olmaz. Eğer şimdi yaparsam, gelecek ay bin beş yüz sterlin olur. Git onlara, bir yıl ya da ne kadar sürecekse beklemeleri gerektiğini söyle."</p>
<p class="Pcalibre"> </p>
<p class="Pcalibre"> Kerry gözlerini kıstı.</p>
<p class="Pcalibre"> </p>
<p class="Pcalibre"> "O halde sen istedin, baba. Eğer sen vermiyorsan başka bir yerden bulmam gerekecek."</p>
<p class="Pcalibre"> </p>
<p class="Pcalibre"> "Kolay olmayacak, pek güvenilirliğin kalmadı."</p>
<p class="Pcalibre"> </p>
<p class="Pcalibre"> "Sanırım nereden alabileceğimi biliyorum." Kerry az daha gü-lümseyecekti.</p>
<p class="Pcalibre"> </p>
<p class="Pcalibre"> Arabasına binip anayola doğru gitti. Patrick Jack Coyne'un tamirhanesine yürüyüp üç adam getirdi ve arabasını ittirdi. Hendeğe nasıl düştüğünü söylemedi ama Jack Coyne'un kendisine bakışlarından da hiç hoşlanmadı.</p>
<p class="Pcalibre"> </p>
<p class="Pcalibre"> Ufak tefek, fareye benzer adamın kaçamak bakışlarında bilgiç ve memnun bir hava vardı.</p>
<p class="Pcalibre"> </p>
<p class="Pcalibre"> Carrie Dara'ya gizlice fısıldadı: "Kerry'le konuştun mu ?"</p>
<p class="Pcalibre"> </p>
<p class="Pcalibre"> "Hayır, henüz eve dönmedi ama belki haftasonu gelir. Umudumu koruyorum," dedi.</p>
<p class="Pcalibre"> </p>
<p class="Pcalibre"> "Ama o burada. Gördüm onu."</p>
<p class="Pcalibre"> </p>
<p class="Pcalibre"> "Olamaz!"</p>
<p class="Pcalibre"> </p>
<p class="Pcalibre"> "Evet, dün gece. Çok garip, dedim, hafta ortası Kerry evde. Sonra bu sabah yine gördüm. Saatte yüz kilometre hızla geçti buradan."</p>
<p class="Pcalibre"> </p>
<p class="Pcalibre"> "Yanında kimse var mıydı ?" Dara cevabı duymaya korkuyordu neredeyse.</p>
<p class="Pcalibre"> </p>
<p class="Pcalibre"> "Hayır, kimse yoktu. Neden yanında biri olsun ki ? O senin erkeğin değil mi?"</p>
<p class="Pcalibre"> </p>
<p class="Pcalibre"> Dara Carrie'nin her şeyi fazla basit gördüğünü düşündü.</p>
<p class="Pcalibre"> </p>
<p class="Pcalibre"> Dara pencerenin girintisine oturmuş, mehtabı seyrediyordu. Kerry'nin Mountfern'e gelip de bir merhaba demek için bile uğramamasına inanamıyordu.</p>
<p class="Pcalibre"> </p>
<p class="Pcalibre"> Grace ona hiç yalan söylemezdi. Kitty Daly ile çıkıyor olması gibi, ondan saklamak isteyecekleri korkunç bir şey olamazdı. Hayır, Michael öyle bir şeye alet olmazdı.</p>
<p class="Pcalibre"> </p>
<p class="Pcalibre"> Michael gelip yanına oturdu.</p>
<p class="Pcalibre"> </p>
<p class="Pcalibre"> "Benden sakladığın bir şey yok, değil mi ?" diye sordu Dara.</p>
<p class="Pcalibre"> </p>
<p class="Pcalibre"> "Nereden anladın ?"</p>
<p class="Pcalibre"> </p>
<p class="Pcalibre"> "Oh Tanrım." Dara elini boğazına götürdü.</p>
<p class="Pcalibre"> </p>
<p class="Pcalibre"> Michael, "Grace yakında burada oturmaya başlayacak," diye söze başladı.</p>
<p class="Pcalibre"> </p>
<p class="Pcalibre"> "Neymiş o?"</p>
<p class="Pcalibre"> </p>
<p class="Pcalibre"> "Düşünüyordum da, merak ediyorum, acaba... ona tüneli gösterebilir miyiz diye ?"</p>
<p class="Pcalibre"> </p>
<p class="Pcalibre"> "Hepsi bu mu ?"</p>
<p class="Pcalibre"> </p>
<p class="Pcalibre"> "Büyük bir şey istediğimi biliyorum."</p>
<p class="Pcalibre"> </p>
<p class="Pcalibre"> Dara dinlemiyor gibiydi.</p>
<p class="Pcalibre"> </p>
<p class="Pcalibre"> "Kerry bugün evde miydi?" diye sordu. "Dün gece evde mi kaldı? Bütün bilmek istediğim bu. Fazla bir şey değil, değil mi?"</p>
<p class="Pcalibre"> </p>
<p class="Pcalibre"> "Tabiî ki değildi. Olsaydı benimle konuşurdu. Benimle çok sık konuşuyor o."</p>
<p class="Pcalibre"> </p>
<p class="Pcalibre"> "Dönmedi o halde ?</p>
<p class="Pcalibre"> </p>
<p class="Pcalibre"> "Hayır. Kaç kere söylemem gerekiyor?"</p>
<p class="Pcalibre"> </p>
<p class="Pcalibre"> "Carrie deliriyor olmalı o halde" dedi Dara.</p>
<p class="Pcalibre"> </p>
<p class="Pcalibre"> "Ya sen ne diyorsun şu tünel hakkında... ?"</p>
<p class="Pcalibre"> </p>
<p class="Pcalibre"> Michael cümlenin sonunu getiremedi. Dara pencerenin içinde mutlu mutlu oturuyordu. Ayağını altına toplamış, yüzündeki endişe gitmişti. Ne tüneller, ne de başka bir şeyden konuşmak istemiyordu. O, Kerry O'Neill'i düşünmek istiyordu.</p>
<p class="Pcalibre"> </p>
<p class="Pcalibre"> Kerry Hill otelinde vedalaşmayı kısa tuttu. Personel onun gidişine üzgündü; mevsimlik olarak oda temizliğinde çalışan bazı öğrenci kızlar özellikle üzülmüşlerdi. Öyle neşeli, öyle yakışıklıydı ki, yaz güneşi gibiydi sanki.</p>
<p class="Pcalibre"> </p>
<p class="Pcalibre"> McCann'e parayı cumartesi akşamı alacağını söyledi.</p>
<p class="Pcalibre"> </p>
<p class="Pcalibre"> McCann parayı almaya kendisinin geleceğim bildirdi.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Kerry'nin istediği bu değildi.</p>
<p class="Pcalibre"> </p>
<p class="Pcalibre"> "Bak, Mountfern'e geldin, durumu biliyorsun. Küçük bir yer. Biz orada şatonun krallarıyız, eğer bulacağım diyorsam bulacağım ve sana ben getiririm."</p>
<p class="Pcalibre"> </p>
<p class="Pcalibre"> McCann alaycı bir havayla, "O kadar yolu gidip gelmene gerek yok" dedi. "Ben de seninle geleceğim. Otobüsle dönerim."</p>
<p class="Pcalibre"> </p>
<p class="Pcalibre"> Moral bozucu bir yolculuktu. Arabanın arkası Kerry'nin eşya-sıyla doluydu. İsteseler de yolda gördükleri kızlardan hiçbirini arabaya alamayacaklardı. Kerry istemiyordu zaten.</p>
<p class="Pcalibre"> </p>
<p class="Pcalibre"> Yol boyu müzik dinlediler. Tony McCann These Boots Are Ma-</p>
<p class="Pcalibre"> </p>
<p class="Pcalibre"> de For WalkingJi seviyordu. Harika bir şarkı olduğunu söylerek Nancy Sinatra'ya eşlik etti.</p>
<p class="Pcalibre"> </p>
<p class="Pcalibre"> Kerry Pretty Flamingo'yu sevdiğini söyledi. Neden bilmiyordu, ama ona Dara Ryan'ı hatırlatıyordu. O daha çocuk olmasına karşın çok çekiciydi.</p>
<p class="Pcalibre"> </p>
<p class="Pcalibre"> McCann gülerek sordu: "Pembe mi ve tek ayak üstünde duruyor mu ?"</p>
<p class="Pcalibre"> </p>
<p class="Pcalibre"> Kerry O'Neill birkaç kez kendine McCann'm arkadaşlığından neden bu kadar hoşlandığım sordu.</p>
<p class="Pcalibre"> </p>
<p class="Pcalibre"> Mountfem'de McCann'a içebileceği üç bar olduğunu ve işinin en çok bir saat alacağını söyledi. Parayı alıp gelecekti.</p>
<p class="Pcalibre"> </p>
<p class="Pcalibre"> McCann çekin de yeterli olacağını söyledi. Arkadaşları Kerry'nin onlara karşılıksız çek verecek kadar aptal olmadığmı biliyorlardı. Bu, hiçbir şey vermemekten bile daha aptalca olurdu.</p>
<p class="Pcalibre"> </p>
<p class="Pcalibre"> Kerry hararetle başını salladı.</p>
<p class="Pcalibre"> </p>
<p class="Pcalibre"> Asık suratlı Bay Foley'le suskun McCann arasında pek sohbet olmayacağını düşünerek McCann'ı Foley'e yerleştirdi.</p>
<p class="Pcalibre"> </p>
<p class="Pcalibre"> Sonra sağına soluna bakmadan Bridge Street'ten aşağı indi. Buraya kesin dönüş yaptığında hayatının ihtiyar HiU'in otelindeki, insanların ıstakozları her açıdan seyredebildikleri o akvaryumlardan birinde yaşamaya benzeyeceğini düşündü. Fergus Slattery'den bakışlarını kaçırıp River Road'a saptı.</p>
<p class="Pcalibre"> </p>
<p class="Pcalibre"> Loretto'nun iri iri açılan gözlerine aldırmadan yanından geçip merdivenden yukarı, Rachel Fine'ın yanma çıktı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> Rachel'm yüzü kâğıt gibi bembeyazdı. Kâğıtlarla dolu bir masada oturuyordu. Yanı başındaki kahve fincanı dolu, ama soğumuştu. Kerry yavaşça içeri girerken telaşla başını kaldırdı. "Konuşmamız gerek Rachel" dedi. Yamna bir iskemle çekti.</p>
<p class="Pcalibre"> </p>
<p class="Pcalibre"> Cuma akşamüstü. Gerçekten eve döneli yalnızca yirmi dört saat mi olmuştu ? Dara kendini haftalar önce dönmüş gibi hissediyordu.</p>
<p class="Pcalibre"> </p>
<p class="Pcalibre"> Jacinta'yı sormaya gitmiş ve Marian Johnson'la binicilik dersinde olduğunu öğrenmişti.</p>
<p class="Pcalibre"> </p>
<p class="Pcalibre"> Dara'nın er geç bir ara Daly'lere gitmesi gerekecekti. En iyisi hemen gitmekti.</p>
<p class="Pcalibre"> </p>
<p class="Pcalibre"> Bayan Daly ona sıcacık gülümseyip Fransa hakkında sorular sordu.</p>
<p class="Pcalibre"> </p>
<p class="Pcalibre"> "Oradayken Lourdes'a da gittin mi ?"</p>
<p class="Pcalibre"> </p>
<p class="Pcalibre"> "Hayır Bayan Daly, ama yanında kaldığım hanım gitti. Ona Maggie için de dua okumasını söyledim. Kutsal bir resmin arkasına adını yazdım."</p>
<p class="Pcalibre"> </p>
<p class="Pcalibre"> Bayan Daly memnun olmuştu. Dara'mn elini okşadı.</p>
<p class="Pcalibre"> </p>
<p class="Pcalibre"> "Sen her şeye rağmen iyi bir kızsın" dedi.</p>
<p class="Pcalibre"> </p>
<p class="Pcalibre"> Dara küskün bir sesle bunu Tommy'ye tekrarladı. "Neye rağmen ? Ne demek istedi ?" diye sordu.</p>
<p class="Pcalibre"> </p>
<p class="Pcalibre"> Tommy gözlerini Dara'dan alamıyordu. Onun çok güzel göründüğünü düşündü.</p>
<p class="Pcalibre"> </p>
<p class="Pcalibre"> "Güzel olmana rağmen, demek istiyor. Bayan Daly güzel insanlardan nefret eder. İnsanların ütü tahtası gibi yüzleri olmasını tercih eder."</p>
<p class="Pcalibre"> </p>
<p class="Pcalibre"> Dara kıkırdadı. "Biraz benimle gelemezsin sanırım ?" dedi.</p>
<p class="Pcalibre"> </p>
<p class="Pcalibre"> "Gelemem. Bütün izin süremi dün Jacinta'yla fotoğraf çekimi için yer aramakla harcadım. Harika görünüyorsun, biliyor musun?"</p>
<p class="Pcalibre"> </p>
<p class="Pcalibre"> "Sağ ol Tommy. Eğer iznini Jacinta'yla harcadıysan, ben de gidip başka yerde eğlence arayayım. Sokakta oturup Kral Kerry'nin haftasonu için gelmesini bekleyeyim."</p>
<p class="Pcalibre"> </p>
<p class="Pcalibre"> "Oh, senin deyişinle Kral Kerry geldi bile." Tommy bunu itiraf etmekte zorlanıyordu, ama en azından Dara'nın döner dönmez onunla kapanmış olmaması da iyiydi.</p>
<p class="Pcalibre"> </p>
<p class="Pcalibre"> "Olamaz!"</p>
<p class="Pcalibre"> </p>
<p class="Pcalibre"> "O halde bir ikizi var. Onu korku filmlerinden çıkmış gibi bir adamla Foley'e girerken gördüm. Belki de artık orada içmeye başlamışlardır."</p>
<p class="Pcalibre"> </p>
<p class="Pcalibre"> "Kerry içmez," dedi Dara.</p>
<p class="Pcalibre"> </p>
<p class="Pcalibre"> Tommy, "Başlamış olabilir" dedi.</p>
<p class="Pcalibre"> </p>
<p class="Pcalibre"> "Bugün mü demiştin ?"</p>
<p class="Pcalibre"> </p>
<p class="Pcalibre"> "Oh, Tann aşkına, Foley'e gidip onları aramaya kalkma Dara."</p>
<p class="Pcalibre"> </p>
<p class="Pcalibre"> "Onları hiçbir yerde aramaya niyetim yok" dedi Dara. "Kerry hazır olunca gelip beni arar."</p>
<p class="Pcalibre"> </p>
<p class="Pcalibre"> Dara yaya köprüsünde bekledi. Onun gelip kendisini bulacağını biliyordu.</p>
<p class="Pcalibre"> </p>
<p class="Pcalibre"> Gölgelerin uzadığını gördü. Eğilip sudaki aksine baktı. Fena gö-rünmüyorum, diye düşündü. Güzel sayılmam, ama fena da değilim.</p>
<p class="Pcalibre"> </p>
<p class="Pcalibre"> Neredeydi o ?</p>
<p class="Pcalibre"> </p>
<p class="Pcalibre"> Arabanın durduğunu ve arkasındaki hafif adımlan duymadı. Kollarının beline sarıldığını hissetti ve nehre bakınca onun aksini gördü. Kerry öptü onu.</p>
<p class="Pcalibre"> </p>
<p class="Pcalibre"> "Barın önünde, herkes pencereden seyrederken mi ?" diye itiraz etti Dara.</p>
<p class="Pcalibre"> </p>
<p class="Pcalibre"> "Tamam, penceresi olmayan bir yere gidelim. Bin haydi." Küçük kırmızı arabanın kapısını açtı.</p>
<p class="Pcalibre"> </p>
<p class="Pcalibre"> Dara ağır ağır yürüdü. Hemen peşine takılmakla kolay kız izlenimi mi veriyordu acaba? Kerry hiç mektup yazmamıştı. Bir kez bile. Bir kart bile atmamıştı.</p>
<p class="Pcalibre"> </p>
<p class="Pcalibre"> Döndüğünde de aramamıştı. Şimdi de eğer onu görmemiş olsa, belki de hiç uğramazdı.</p>
<p class="Pcalibre"> </p>
<p class="Pcalibre"> Kerry arabadan ona baktı. "Öyle güzelsin ki Dara. Umarım bana vermediğini o Fransızlar almamıştır."</p>
<p class="Pcalibre"> </p>
<p class="Pcalibre"> Yüksek sesle konuşuyordu. Barın penceresine yakın olsalar herkes duyabilirdi.</p>
<p class="Pcalibre"> </p>
<p class="Pcalibre"> Dara hemen arabaya bindi.</p>
<p class="Pcalibre"> </p>
<p class="Pcalibre"> "Sırf susasın diye biniyorum," dedi.</p>
<p class="Pcalibre"> </p>
<p class="Pcalibre"> "Ne zekiyim, değil mi?" Kerry ona gülümsedi ve araba hızla Ri-ver Road'dan yukarı yönelip Coyne ormanına doğru saptı.</p>
<p class="Pcalibre"> </p>
<p class="Pcalibre"> Ormanda Kerry durup ona baktı.</p>
<p class="Pcalibre"> </p>
<p class="Pcalibre"> Başını bir yana eğip tüm sevimliliğiyle gülümseyerek, "Seni tanıyamıyorum, nedir anlamıyorum. İki ayda değişmişsin. Seni özledim" dedi.</p>
<p class="Pcalibre"> </p>
<p class="Pcalibre"> "Hayır, özlemedin tabiî ki, beni hiç düşünmedin bile. Bir kez bile yazmadın. Sana kart gönderip haber vermeme rağmen döndüğümde beni görmeye bile gelmedin."</p>
<p class="Pcalibre"> </p>
<p class="Pcalibre"> "İstedim ama gelemedim. Olmadı" dedi.</p>
<p class="Pcalibre"> </p>
<p class="Pcalibre"> Dara ona dik dik baktı. Öyle yakışıklıydı ki. Ama tabiî bahane uyduruyordu.</p>
<p class="Pcalibre"> </p>
<p class="Pcalibre"> "Ellerini mi bağlamışlardı ?" diye sordu.</p>
<p class="Pcalibre"> </p>
<p class="Pcalibre"> "Hayır, yazmam gerekirdi tabiî, ama o konuda umutsuzum. Hayır, seni karşılamak için burada olacaktım, ama sorunlarım vardı. Halletmem gereken bir sürü iş." Yüzü dertliydi.</p>
<p class="Pcalibre"> </p>
<p class="Pcalibre"> "Neydi?"</p>
<p class="Pcalibre"> </p>
<p class="Pcalibre"> "Pekâlâ, sana söyleyeceğim. Hep burada olabilmek için Done-gal'den kurtulmaya çalışıyordum. Burada ve seninle. Biraz uğraşmak gerekti."</p>
<p class="Pcalibre"> </p>
<p class="Pcalibre"> "Peki hallettin mi ?" Sesi kuşkuluydu. İşe yaramadığını söylemesini bekliyordu.</p>
<p class="Pcalibre"> </p>
<p class="Pcalibre"> O "Evet" deyince şaşırdı.</p>
<p class="Pcalibre"> </p>
<p class="Pcalibre"> "Güzel bir zamanlamayla, dünyanın en inanılmaz zamanlaması sayesinde artık özgürüm. Tam da senin dönüşün sırasında."</p>
<p class="Pcalibre"> </p>
<p class="Pcalibre"> "Hill'in otelinden ayrılıyor musun ?"</p>
<p class="Pcalibre"> </p>
<p class="Pcalibre"> "Evet, hanımfendi." Yapmacık bir selam çaktı.</p>
<p class="Pcalibre"> </p>
<p class="Pcalibre"> "Nasıl becerdin bunu ?"</p>
<p class="Pcalibre"> </p>
<p class="Pcalibre"> "Kolay olmadı. Epeyce huzursuzluk çıktı, inan bana. Hâlâ toparlamaya çalışıyorum. Herşeyim arabada, bak."</p>
<p class="Pcalibre"> </p>
<p class="Pcalibre"> "Yani, daha şimdi mi ayrıldın ?"</p>
<p class="Pcalibre"> </p>
<p class="Pcalibre"> "Şimdi. İlk seni görmeye geldim." Ona uzandı.</p>
<p class="Pcalibre"> </p>
<p class="Pcalibre"> Sanki artık bu konuyu konuşmak istemiyormuş gibiydi. Dara güvenli sular olduğunu sandığı konuya geçti.</p>
<p class="Pcalibre"> </p>
<p class="Pcalibre"> "Buralarda olacağına çok sevindim. Sadakatsiz ve unutkan olsan da, seni severim."</p>
<p class="Pcalibre"> </p>
<p class="Pcalibre"> "Neden sadakatsiz ve unutkan oluyor muşum ? Buraya seni görmeye koştum. Bırak sarılayım sana."</p>
<p class="Pcalibre"> </p>
<p class="Pcalibre"> "Bir an bile olmaz."</p>
<p class="Pcalibre"> </p>
<p class="Pcalibre"> "Neden? Ne oldu?"</p>
<p class="Pcalibre"> </p>
<p class="Pcalibre"> "Artık daha büyüdüm ve çok daha fazla anlıyorum. Sana sarılmayı ve... şey... bana dokunmanı istemiyorum... sonra ben olmaz deyince çok sinirleniyorsun."</p>
<p class="Pcalibre"> </p>
<p class="Pcalibre"> "Çok basit. Olmaz demezsin ve kimse de sinirlenmez."</p>
<p class="Pcalibre"> </p>
<p class="Pcalibre"> Dara kocaman siyah gözleriyle ona baktı. "Benim istediğim bu değil. Seninle olmaktan hoşlansam bile, o işleri de sevsem, eninde sonunda benim bedenim, değil mi ? Canımın istediğini yaparım. Ya da yapmam."</p>
<p class="Pcalibre"> </p>
<p class="Pcalibre"> Kerry durup hayran hayran baktı ona. "Vay vay vay" dedi.</p>
<p class="Pcalibre"> </p>
<p class="Pcalibre"> "Şimdiden söylersem iyi olur, dedim. Hiçbir şeye başlayıp da sen öfkeyle çekip gitmeden."</p>
<p class="Pcalibre"> </p>
<p class="Pcalibre"> "Çok akıllıca." Kerry bilgece başını salladı. Onunla dalga geçiyordu.</p>
<p class="Pcalibre"> </p>
<p class="Pcalibre"> "Anlaştık, o halde. Daha fazla ileri gitmek istemediğimi söylediğimde sinirlenmeyeceksin."</p>
<p class="Pcalibre"> </p>
<p class="Pcalibre"> "Tabiî, ama sen de her dakika kucak köpeği gibi koşup gelmediğim zaman sinirlenmeyeceksin. Artık burada oturacağım ve hem iyi, hem kötü günler olacak. Alışmam için bana biraz zaman ve rahatlık ver. Durmadan bir sürü soru sorma."</p>
<p class="Pcalibre"> </p>
<p class="Pcalibre"> "Anlaştık," dedi Dara. "Bana bir şey anlatırsan ardından bir sürü soru sorup durmayacağıma da söz veriyorum. Hâlâ kimseyi sevmediğin ve birini sevecek olursan onun ben olacağım doğru mu ?"</p>
<p class="Pcalibre"> </p>
<p class="Pcalibre"> "Bunu nereden duydun ?" Kerry gülümsedi.</p>
<p class="Pcalibre"> </p>
<p class="Pcalibre"> "Bir seferinde sen söylemiştin. Arabanda otururken. Yoldaki o lokantada seni aramaya geldiğimde."</p>
<p class="Pcalibre"> </p>
<p class="Pcalibre"> "O zaman doğruydu, şimdi de doğru" dedi Kerry. "Eğer durum herhangi bir yönde değişirse, ilk öğrenen sen olacaksın."</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> Okul açılmadan önceki son haftasonuydu.</p>
<p class="Pcalibre"> </p>
<p class="Pcalibre"> Grace okul açıldığında artık otelde oturuyor olmayı umduğunu söyledi.</p>
<p class="Pcalibre"> </p>
<p class="Pcalibre"> "Kerry hiç bahsetmedi." Dara şaşırmıştı.</p>
<p class="Pcalibre"> </p>
<p class="Pcalibre"> "Kerry daha otele gelmiyor. Yani, sonra da gelip gelmeyeceğinden emin değilim." Grace mahcup görünüyordu.</p>
<p class="Pcalibre"> </p>
<p class="Pcalibre"> "Neden otele gelmiyormuş ? Ne oldu ?"</p>
<p class="Pcalibre"> </p>
<p class="Pcalibre"> "Hiç, hiçbir şey."</p>
<p class="Pcalibre"> </p>
<p class="Pcalibre"> "Tanrı aşkına, ben senin en iyi arkadaşınım. Ben sana her şeyi anlatıyorum Grace, sen neden bana anlatmıyorsun?"</p>
<p class="Pcalibre"> </p>
<p class="Pcalibre"> "Michael'a bile söylemedim. Sanırım bir kavga olmuş. Babam onun Donegal'deki otelden ayrılmasını istememiş ama o ısrar etmiş. Mountfern'e gelmek zorunda olduğunu söylemiş."</p>
<p class="Pcalibre"> </p>
<p class="Pcalibre"> Mountfern'e gelmek zorundaymış. Dara sevinçle bunu düşündü. Gerçekten de başı derde girmişti, ama her şeye göğüs germişti. Mountfern'de olması gerektiği için. Dara'yla birlikte.</p>
<p class="Pcalibre"> </p>
<p class="Pcalibre"> 21</p>
<p class="Pcalibre"> </p>
<p class="Pcalibre"> Pazar günü Kate Rachel için artık endişelenmeye başlamıştı.</p>
<p class="Pcalibre"> </p>
<p class="Pcalibre"> Perşembe günü Dara'ya hoş geldin demek için aramamıştı. Ne cuma, ne de cumartesi uğramamıştı.</p>
<p class="Pcalibre"> </p>
<p class="Pcalibre"> Pazar sabahı Loretto iki şişe viski almak için bara uğradı.</p>
<p class="Pcalibre"> </p>
<p class="Pcalibre"> Kate şişeleri paket kâğıdına sararken, "Eğlence mi var?" diye sordu.</p>
<p class="Pcalibre"> </p>
<p class="Pcalibre"> "Hayır. Jack Coyne yemeğe gelecek. Ağır rafları indirip kaldırırken bana çok yardımcı olmuştu. Bir seferlik ona bir yemek pi-şireyim dedim."</p>
<p class="Pcalibre"> </p>
<p class="Pcalibre"> "Harika. Rachel nereye gitti bu arada?"</p>
<p class="Pcalibre"> </p>
<p class="Pcalibre"> "Rachel mi?" Loretto kaçamak bir bakış fırlattı.</p>
<p class="Pcalibre"> </p>
<p class="Pcalibre"> "Evet, bana söylemiştir ama unuttum. Günlerdir uğramıyor. Connemara'ya mı, yoksa Dublin'e mi gitti ?"</p>
<p class="Pcalibre"> </p>
<p class="Pcalibre"> "Ben... şey... bilmiyorum." Loretto gitmek istiyordu. Olan biteni Kate'e anlatmaya hiç niyeti yoktu.</p>
<p class="Pcalibre"> </p>
<p class="Pcalibre"> O akşam daha sonra Kate yaya köprüsüne doğru baktı ve karşıda, köprüden inen patikada yürüyen birini gördü.</p>
<p class="Pcalibre"> </p>
<p class="Pcalibre"> Güneş gözlüğü takmış, başına eşarp bağlamış Rachel Fine'dı. Hava eşarp bağlayacak kadar serin değildi. Güneş gözlüğü için de yeterince aydınlık değildi. Sanki görünmek istemiyor gibiydi.</p>
<p class="Pcalibre"> </p>
<p class="Pcalibre"> Dara pazartesi sabahı Kerry'yi göreceğini biliyordu. Ona hafta-sonu babasıyla barışmak için uğraşacağını, o yüzden ortalıkta olmayacağını söylemişti.</p>
<p class="Pcalibre"> </p>
<p class="Pcalibre"> Dara çok özenli giyindi. Onu tekrar görmek için can atıyordu. Buluştuklarını herkese söylemesini istemediğinin de farkındaydı. Bu ona pekâlâ uyuyordu, o da anne babasını olabildiğince</p>
<p class="Pcalibre"> </p>
<p class="Pcalibre"> habersiz tutmak istiyordu zaten.</p>
<p class="Pcalibre"> </p>
<p class="Pcalibre"> "Çok gözalıcısın Dara."</p>
<p class="Pcalibre"> </p>
<p class="Pcalibre"> Dara, "Şık diyelim" dedi. Jack Coyne onu gözalıcı buluyorsa başı dertte demekti. Ruj sürmekle fazla ileri gitmiş olmalıydı.</p>
<p class="Pcalibre"> </p>
<p class="Pcalibre"> "Köpeklerin ağzına layık." Hayranlığını belirtiyordu.</p>
<p class="Pcalibre"> </p>
<p class="Pcalibre"> "Leo'nun neler yediğine bakılacak olursa bu pek iltifat değil."</p>
<p class="Pcalibre"> </p>
<p class="Pcalibre"> "Leopold bir köpek değil, o bir hilkat garibesi," dedi Jack Coyne. "Onu burada tutup müşterileri kaçırtmak yerine bırakacaktınız, boğacaktım."</p>
<p class="Pcalibre"> </p>
<p class="Pcalibre"> "Oh, saçmalama. İnsanlar onu seviyor."</p>
<p class="Pcalibre"> </p>
<p class="Pcalibre"> "Orası tartışılır. Kerry O'Neill'den hiç haber var mı, bu arada?"</p>
<p class="Pcalibre"> </p>
<p class="Pcalibre"> "Yok, neden bana soruyorsun ?"</p>
<p class="Pcalibre"> </p>
<p class="Pcalibre"> "Ondan haber almış olabileceğini düşündüm. Özellikle seni böyle süslenmiş görünce."</p>
<p class="Pcalibre"> </p>
<p class="Pcalibre"> "Tanrım, hayır." Dara fazlasıyla rahattı. "Kerry O'Neill benim tipim değil, ben de onun değilim, bu kesin."</p>
<p class="Pcalibre"> </p>
<p class="Pcalibre"> "Zevkinin daha olgun hanımlara kaydığını söylüyorlar ama hiç bilemezsin."</p>
<p class="Pcalibre"> </p>
<p class="Pcalibre"> "Daha mı olgun ?"</p>
<p class="Pcalibre"> </p>
<p class="Pcalibre"> "Çok daha olgun. Hatta yaşlı bile diyebilir bazısı. Yine de, eğer onu görecek olursan, o poker oyununu düşündüğümü söyle. Birkaç gün önce buradayken sözünü etmişti."</p>
<p class="Pcalibre"> </p>
<p class="Pcalibre"> "Demek geçen gece gerçekten buradaydı."</p>
<p class="Pcalibre"> </p>
<p class="Pcalibre"> "Sabah kahvaltı zamanı kesinlikle buradaydı. Yukardaki sevgilisine portakal suyu ve aspirin alıyordu."</p>
<p class="Pcalibre"> </p>
<p class="Pcalibre"> "Nesine?"</p>
<p class="Pcalibre"> </p>
<p class="Pcalibre"> "Hayır, ben bir şey söylemiyorum, ama Loretto'nun annene anlatmış olmamasına şaştım doğrusu. Yine de, kendi de annenin arkadaşı olduğu için sanırım işler biraz karışık. Söylediklerimi unut, tamam mı ?"</p>
<p class="Pcalibre"> </p>
<p class="Pcalibre"> Dara'yı River Road'da öfke içinde bırakıp gitti. Dara eğilip nehir kıyısından bir avuç kuru ot kopardı ve rujunu sildi.</p>
<p class="Pcalibre"> </p>
<p class="Pcalibre"> Jack Coyne hep insanın canını sıkardı ve annesiyle babasının Eddie'yle Declan'm onun bahçesinin oralara gitmelerini istemediklerini biliyordu. Ama herhalde Jack Coyne bile bir nedeni olmadan Kerry ile Bayan Fine hakkında öyle bir şey uyduramazdı.</p>
<p class="Pcalibre"> </p>
<p class="Pcalibre"> Bayan Fine. Annesinden de büyüktü kesinlikle. İğrençti.</p>
<p class="Pcalibre"> </p>
<p class="Pcalibre"> "Oh Patrick, bu ne sürpriz!" Marian Johnson keyifle saçlarını düzeltti.</p>
<p class="Pcalibre"> </p>
<p class="Pcalibre"> "Pek sürpriz sayılmaz" diye homurdandı Patrick. "Burası benim ofisim."</p>
<p class="Pcalibre"> </p>
<p class="Pcalibre"> "Hayır, Dublin'e gideceğini duymuştum."</p>
<p class="Pcalibre"> </p>
<p class="Pcalibre"> "Hayır." Patrick'in suskunluğu üstündeydi. "Senin için ne yapabilirim...?"</p>
<p class="Pcalibre"> </p>
<p class="Pcalibre"> "Hiçbir şey aslında, yalnızca buraya bir bakmaya, ahırları filan görmeye gelmiştim."</p>
<p class="Pcalibre"> </p>
<p class="Pcalibre"> Patrick kuru bir sesle, "Dışarda, Marian" dedi. "Böyle evlerde genelde dışarda olur."</p>
<p class="Pcalibre"> </p>
<p class="Pcalibre"> Fazla sert konuştuğunun farkına vardı.</p>
<p class="Pcalibre"> </p>
<p class="Pcalibre"> Tatlılıkla, "Haydi gel, seni dolaştırayım" dedi. "Görecek pek bir şey yok tabiî, burada yalnızca atçılık oynuyoruz. Konukların hepsi Grange'a götürülecek."</p>
<p class="Pcalibre"> </p>
<p class="Pcalibre"> "Biliyorum." Marian minnetle onun kolunu okşadı. "Sen olma-san ne yapardık bilmem. Mountfern'in yüzünü değiştirdin."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Ben bunun için yola çıkmamıştım ki." İç çekti.</p>
<p class="Pcalibre"> </p>
<p class="Pcalibre"> "Çok iyi oldu tabiî. Burayı tanınmayacak kadar geliştirdin. Yani, nehrin karşısındaki şu zavallı Loretto'nun dükkânına bir bak..." Marian, Quinn'lerin bakkalının parlak renkli girişine doğru elini salladı. "Eskiden eskici dükkânına benzerdi. Şimdiyse Kerry O'NeiU'in bile gece gündüz her saat girip çıkabileceği kadar şık bir yer." Muzip olduğunu umduğu bir ifadeyle güldü.</p>
<p class="Pcalibre"> </p>
<p class="Pcalibre"> Patrick ona neredeyse acıyarak baktı. "Biliyorum Marian. Biliyorum. Kasabanın yansının bana söylediği bir şeyi anlatmanın yollarını arayarak hiç yorma kendini."                    ,</p>
<p class="Pcalibre"> </p>
<p class="Pcalibre"> "Ne demek istediğini anlıyorum." Öfkeyle kızardı.</p>
<p class="Pcalibre"> </p>
<p class="Pcalibre"> Dara'.Loretto Quinn'in dükkânının önünden geçerken Bayan Fine'ı yukarki pencerede gördü. Nehri seyrediyordu, Dara'yı görmemişti.</p>
<p class="Pcalibre"> </p>
<p class="Pcalibre"> Dara bir an duraksadı. Jack Coyne çok kesin konuşmuştu. Sonra kendini toparladı. Bir faydası olabilirdi ve zararı olmayacağı kesindi.</p>
<p class="Pcalibre"> </p>
<p class="Pcalibre"> Loretto arkalarda bir yerlerdeydi. Dara doğruca yukarı koştu.</p>
<p class="Pcalibre"> </p>
<p class="Pcalibre"> "Bayan Fine ?" Kapıyı hafifçe vurup içeri girdi.</p>
<p class="Pcalibre"> </p>
<p class="Pcalibre"> Rachel Fine başını pencereden çevirdi. Aşağıdan ne kadar kötü görünse de, buradan daha da kötüydü. Dara şaşkınlığını gizleyemedi^</p>
<p class="Pcalibre"> </p>
<p class="Pcalibre"> "Özür dilerim Dara, seni beklemiyordum. Çok hoş görünüyorsun."</p>
<p class="Pcalibre"> </p>
<p class="Pcalibre"> "Teşekkürler Bayan Fine... hmm... Siz iyi misiniz?"</p>
<p class="Pcalibre"> </p>
<p class="Pcalibre"> "Biraz üşüttüm sanırım. Griptir belki de."</p>
<p class="Pcalibre"> </p>
<p class="Pcalibre"> "Oh, anlıyorum. Annem de nerede olduğunuzu merak ediyordu."</p>
<p class="Pcalibre"> </p>
<p class="Pcalibre"> Sessizlik oldu.</p>
<p class="Pcalibre"> </p>
<p class="Pcalibre"> Dara çekinerek, "Ben gideyim o halde," dedi.</p>
<p class="Pcalibre"> </p>
<p class="Pcalibre"> "Fransa'yı sevdin mi? Çok... çok büyümüş olmalısın."</p>
<p class="Pcalibre"> </p>
<p class="Pcalibre"> "Evet. Biraz yalnızlık çektim tabiî, bunu pek beklemiyordum. Buradaki herkesi özledim. Her an."</p>
<p class="Pcalibre"> </p>
<p class="Pcalibre"> Yine sessizlik.</p>
<p class="Pcalibre"> </p>
<p class="Pcalibre"> "Annem sizi çok seviyor Bayan Fine. Ona nezle bulaştırmanızdan korkmaz."</p>
<p class="Pcalibre"> </p>
<p class="Pcalibre"> Bayan Fine'ın gözleri kocaman yaşlarla dolunca Dara korktu. Rachel yatak odasına geçip tuvalet masasının önüne oturdu. Yaşlı ve gergin, buruşuk ve acınası görünüyordu. Usta hareketlerle makyajını sildi, cildini temizledi, hücreleri yenileyici bir jel sürdü ve makyajını dikkatle yeniden yaptı.</p>
<p class="Pcalibre"> </p>
<p class="Pcalibre"> Rachel Fine hafif hareketlerle göz çevresini boyarken delirip delirmediğini düşündü. Örtce günlerce arkadaşından kaçınmış; şimdi de yastık kılıfı giyip gelse bile fark etmeyecek, iyi kalpli felçli bir kadını görmek için fahişe gibi süsleniyordu.</p>
<p class="Pcalibre"> </p>
<p class="Pcalibre"> Kate önce biraz sitem etti.</p>
<p class="Pcalibre"> </p>
<p class="Pcalibre"> "Seni görmenin çok hoş olduğunu söylemeliyim. Dara uğradığını öğrenince sevinecek."</p>
<p class="Pcalibre"> </p>
<p class="Pcalibre"> "Dara'yı gördüm. Neden hiç uğramadığımı merak ettiğini söyledi."</p>
<p class="Pcalibre"> </p>
<p class="Pcalibre"> "Onunla haber göndermemiştim." Kate'in gözleri çakmak çakmak oldu.</p>
<p class="Pcalibre"> </p>
<p class="Pcalibre"> Rachel bezgin bir halde, "Biliyorum," dedi.</p>
<p class="Pcalibre"> </p>
<p class="Pcalibre"> Aralarında ilk kez sessizlik oldu. Sonunda Rachel konuştu.</p>
<p class="Pcalibre"> </p>
<p class="Pcalibre"> "Faydası yok Kate. Ben tükendim, bittim, konuşacağın bir ben yok artık. Buralardan gideceğim, bana söyleyecek hiçbir şeyin yok, kimsenin yok."</p>
<p class="Pcalibre"> </p>
<p class="Pcalibre"> Kate'in gözleri öfkeyle parladı. "Sana söyleyecek hiçbir şeyim yokmuş! Bana böyle söyleme. İstersen alın, surat as, haksızlığa uğradığını düşün, bir şekilde hakaret edildi de, ama sana söyleyecek bir şeyim olmadığını söyleme. Söyleyecek, soracak, anlatacak, paylaşacak bir milyon şeyim var. Kapının önünden geçip giden, görüşmekten kaçınan ben değilim. Tanrı aşkına, kimseden kaçamam ben. Artık o lüksüm yok."</p>
<p class="Pcalibre"> </p>
<p class="Pcalibre"> "Üzüleceğini düşünmemiştim."</p>
<p class="Pcalibre"> </p>
<p class="Pcalibre"> "Tabiî ki üzülmedim, bitkilerin üzülmeye hakkı var mıdır ki ?</p>
<p class="Pcalibre"> </p>
<p class="Pcalibre"> Zavallı Kate, şansı var ki gelip onu ziyaret eden oluyor."</p>
<p class="Pcalibre"> </p>
<p class="Pcalibre"> "Kate, biliyorsun..."</p>
<p class="Pcalibre"> </p>
<p class="Pcalibre"> "Hiçbir şey bilmiyorum. Onları ikna edip açtırdığım bu kafe için çok korkuyorum. John'u Amerikalılar için rol yapan bir folklorcuya döndürmek istemiyorum. Bundan sonrası şapkasını çıkartıp içine para atmalarını istemek olur. Oğlanların da patatesli ekmek ve çörek servisi yapmalarını istemiyorum. Arkadaşları onlarla alay eder. Michael'ın Grace'in tatlı sözlerine ve gülücüklerine kapılmasını istemiyorum. O lanet olası Kerry O'Neill'in serçe parmağını kaldırıp kızımı, güzel Dara'mı çırılçıplak soymasını ve sonra bir kenara atıvermesini istemiyorum... O yüzden bana bu harika, sorunsuz aile yaşamımdan söz etme hiç."</p>
<p class="Pcalibre"> </p>
<p class="Pcalibre"> Rachel birdenbire, "En kötüsü nedir?" diye sordu.</p>
<p class="Pcalibre"> </p>
<p class="Pcalibre"> "Kerry sanırım. Dara'yı oltadaki balık gibi oynatıyor, istediği anda onu elde edecek, o istediği her şeyi elde eden bir tip. Bu arada kimin canını yaktığı da hiç umurunda değil."</p>
<p class="Pcalibre"> </p>
<p class="Pcalibre"> "Haklısın."</p>
<p class="Pcalibre"> </p>
<p class="Pcalibre"> "Öyle korkuyorum ki. Seninle konuşmak istiyorum ama sen de bana sırtını döndün. Bu kadar aptallık ettiğim için üzgünüm." Kate beceriksizce mendilini aradı ve tuzlu gözyaşları yeni pudraladığı yüzünden aşağı süzüldü.</p>
<p class="Pcalibre"> </p>
<p class="Pcalibre"> Rachel'ın da gözleri dolmuştu. "Sana yaklaşamadım, çünkü ne kadar aptallık ettiğimi öğrenmeni istemedim. Öylesine aptalca bir şey yaptım ki inanamazsın. Çok utanıyordum..."</p>
<p class="Pcalibre"> </p>
<p class="Pcalibre"> "Anlatmak zorunda değilsin..."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Kerry... Öyle aptalca bir şey yaptım ki... öyle korkunç bir aptallık ki...."</p>
<p class="Pcalibre"> </p>
<p class="Pcalibre"> İki kadın hava kararırken el ele oturdular ve Kate Rachel Fi-ne'ın güzel yüzüklü ellerini okşadı. Rachel ona kendini nasıl Kerry'nin eline düşürdüğünü anlattı.</p>
<p class="Pcalibre"> </p>
<p class="Pcalibre"> Tony McCann'ın bankada hesabı yoktu. Ancak, bu şubeye para bozdurmak ve birilerinin adına yazdığı çekleri tahsil etmek için öyle çok girip çıkmıştı ki, burayı hep kendi bankası gibi görüyordu. Grevdeyken özlemişti. Bin sterlinlik çeki uzattı.</p>
<p class="Pcalibre"> </p>
<p class="Pcalibre"> Veznedar tatlı tatlı gülümsedi. "Zenginsin anlaşılan ?" "Hepsi benim olsa yüzlerce kilometre uzakta bir kumsalda romlu kokakolamı yudumluyor olurdum," dedi Tony McCann. Veznedar iç çekip bir an düşündü. "Parayı nasıl istiyorsun ?" McCann, "Yüz tane on sterlinlik banknot," dedi. Kadın proviz-</p>
<p class="Pcalibre"> </p>
<p class="Pcalibre"> yon almaya giderken tembel tembel etrafına bakındı. İnsanlar kırk yıl boyunca haftada beş gün nasıl çalışabiliyorlardı? Herhalde hepsinin içinden deste deste para dolu bir torbayı kapıp kaçmak geliyordu. Düşününce, bunu gerçekten yapanların sayısının bu kadar az olması çok ilginçti.</p>
<p class="Pcalibre"> </p>
<p class="Pcalibre"> "Bay McCann?" Takım elbiseli, ekşi suratlı, üst düzey bir adam gelmişti.</p>
<p class="Pcalibre"> </p>
<p class="Pcalibre"> "Evet?"</p>
<p class="Pcalibre"> </p>
<p class="Pcalibre"> "Çekte bir sorun var gibi görünüyor."</p>
<p class="Pcalibre"> </p>
<p class="Pcalibre"> "Bu mümkün değil."</p>
<p class="Pcalibre"> </p>
<p class="Pcalibre"> "Korkarım öyle. İptal edilmiş ve çalındığı bildirilmiş."</p>
<p class="Pcalibre"> </p>
<p class="Pcalibre"> "Benim. McCann."</p>
<p class="Pcalibre"> </p>
<p class="Pcalibre"> "Evet?" Kerry O'Neill birden endişelendi.</p>
<p class="Pcalibre"> </p>
<p class="Pcalibre"> "Çek geçmiyor."</p>
<p class="Pcalibre"> </p>
<p class="Pcalibre"> "Sana inanmıyorum."</p>
<p class="Pcalibre"> </p>
<p class="Pcalibre"> "İnansan iyi olur." "</p>
<p class="Pcalibre"> </p>
<p class="Pcalibre"> "Sürtük. Aptal sürtük."</p>
<p class="Pcalibre"> </p>
<p class="Pcalibre"> "Halledeceksin o halde?"</p>
<p class="Pcalibre"> </p>
<p class="Pcalibre"> "Ben hallederim."</p>
<p class="Pcalibre"> </p>
<p class="Pcalibre"> "Bay O'Neill?"</p>
<p class="Pcalibre"> </p>
<p class="Pcalibre"> Brian Doyle tereddüt ediyordu. Patrick O'Neill bugünlerde şeytan gibiydi. En hafif bir istek bile sinirle karşılanıyordu.</p>
<p class="Pcalibre"> </p>
<p class="Pcalibre"> "Doyle?" Çok sertti.</p>
<p class="Pcalibre"> </p>
<p class="Pcalibre"> "Bayan Fine sizinle konuşmak istiyor."</p>
<p class="Pcalibre"> </p>
<p class="Pcalibre"> Brian bir zamanlar Rachel'a ilk ismiyle seslenirdi ve o da patronunun hoşuna gitmemişti.</p>
<p class="Pcalibre"> </p>
<p class="Pcalibre"> "Güzel, o halde eminim konuşacaktır" dedi Patrick.</p>
<p class="Pcalibre"> </p>
<p class="Pcalibre"> "Telefonda" diye açıkladı Brian. Sanki bir çocukla konuşur gibiydi.</p>
<p class="Pcalibre"> </p>
<p class="Pcalibre"> Patrick İrlanda telefon sisteminin karşısında aklına mukayyet olmakta zorlanıyordu. Bunun yalnızca İrlandalılara özgü olmadığı, tüm Avrupa'da böyle olduğunu söylemişlerdi ama, bu katlanmasını kolaylaştırmıyordu. Avrupa'da da oteller zinciri açmayı düşüneceğini söylemiş ve insanlar ona şefkatle gülümsemişlerdi. Hevesli Amerikalı, sürekli telaş ve koşuşturma. Ne dediklerini biliyordu.</p>
<p class="Pcalibre"> </p>
<p class="Pcalibre"> Ancak Rachel onu telefonla aradığına göre odasından çıkıp Brian Doyle'un odasına gitmesi gerekiyordu. Şu ana kadar çektirmeyi başardığı tek hat oradaydı.</p>
<p class="Pcalibre"> </p>
<p class="Pcalibre"> Patrick hemen kalktı. Doyle'un Rachel tarafından çağrılmaya</p>
<p class="Pcalibre"> </p>
<p class="Pcalibre"> ne kadar sinirlendiğini görmesini istemiyordu. Onun sevgilisi olduğunu herkes biliyordu. Avluyu geçecek, Thatch Bar'ın içinden yürüyüp Doyle'un bürom dediği o berbat yere gidecekti.</p>
<p class="Pcalibre"> </p>
<p class="Pcalibre"> Brian'm daracık yerde bir şeylerle meşgulmüş gibi yapmasını seyrederken sertçe "Evet ?" dedi.</p>
<p class="Pcalibre"> </p>
<p class="Pcalibre"> "Konuşabilir miyiz ?"</p>
<p class="Pcalibre"> </p>
<p class="Pcalibre"> "Burada mı ?" Kulaklarına inanamıyordu.</p>
<p class="Pcalibre"> </p>
<p class="Pcalibre"> "Hayır, herhangi bir yerde. Çok önemli."</p>
<p class="Pcalibre"> </p>
<p class="Pcalibre"> "Neden geleceğini söylemek için beni bu kadar yol yürütmek yerine kalkıp gelmedin ki ?"</p>
<p class="Pcalibre"> </p>
<p class="Pcalibre"> "Oraya gelmek istemiyorum."</p>
<p class="Pcalibre"> </p>
<p class="Pcalibre"> "Benim Loretto'nun oraya gelmeye vaktim yok."</p>
<p class="Pcalibre"> </p>
<p class="Pcalibre"> "Hayır, buraya gelmeni de istemiyorum."</p>
<p class="Pcalibre"> </p>
<p class="Pcalibre"> "Saklambaç mı oynuyoruz?"</p>
<p class="Pcalibre"> </p>
<p class="Pcalibre"> "Lütfen."</p>
<p class="Pcalibre"> </p>
<p class="Pcalibre"> "Nerede o halde?"</p>
<p class="Pcalibre"> </p>
<p class="Pcalibre"> "Coyne Korusu'nda. Arka tarafta, eski harap kilisenin yanında sizin eve giden küçük bir arka yol, yakınında da bir tümsek var."</p>
<p class="Pcalibre"> </p>
<p class="Pcalibre"> "Aman Tanrım," dedi Patrick.</p>
<p class="Pcalibre"> </p>
<p class="Pcalibre"> "Şimdi gidiyorum, bekleyeceğim. Çıkabildiğin zaman gelirsin."</p>
<p class="Pcalibre"> </p>
<p class="Pcalibre"> Patrick almacı bir süre elinde tutup Doyle'un penceresinden dışarı baktı. Yığın yığın inşaat malzemelerinin arasından Fern'in karşı kıyısında birinin Loretto'nun dükkânının kapısından çıkıp küçük yeşil bir arabaya bindiğini gördü.</p>
<p class="Pcalibre"> </p>
<p class="Pcalibre"> Almacı yerine koyarken "Sağ ol Brian" dedi.</p>
<p class="Pcalibre"> </p>
<p class="Pcalibre"> Brian, "Kırlarda biraz dolaşmak için harika bir gün," dedi.</p>
<p class="Pcalibre"> </p>
<p class="Pcalibre"> Patrick ona öyle bir bakış fırlattı ki, aklı olanın bugünlerde büyük O'Neill'e hiçbir şey söylememesi gerektiği anlaşılıyordu.</p>
<p class="Pcalibre"> </p>
<p class="Pcalibre"> Rahip Moran Coyne ormanının ucundaki tümseğin yakınında çiçek topluyordu. Patrick için bir bu eksikti.</p>
<p class="Pcalibre"> </p>
<p class="Pcalibre"> Amerikalı yaklaşırken yaşlı adam memnuniyetle baktı. Bu onun için bir ödüldü; güzel bir sohbetten hoşlanırdı.</p>
<p class="Pcalibre"> </p>
<p class="Pcalibre"> Patrick düşünceli düşünceli baktı ona. irlanda'da taşra rahibi olmak ne güzeldi. Rahip Moran çok saygı görüyor ve hiçbir iş yap-. mıyordu. Herkes bildi bileli bu çevredekileri o vaftiz etmiş, evlendirmiş ve defnetmişti. Buradan uzaklaştırılmasının, ya da yetkisinin elinden alınmasının imkânı yoktu.</p>
<p class="Pcalibre"> </p>
<p class="Pcalibre"> İkinci çocukluğuna dalıp yaz çiçekleri toplayabilirdi.</p>
<p class="Pcalibre"> </p>
<p class="Pcalibre"> "Bana hiç vaftiz olmamış kişilerle evlenme konusunu sorduğunuzu hatırlıyor musunuz ?"</p>
<p class="Pcalibre"> </p>
<p class="Pcalibre"> Patrick sıkıntısını yüzüne yansıtmamaya çalıştı.</p>
<p class="Pcalibre"> </p>
<p class="Pcalibre"> "Evet, Rahip Moran. Yalnızca öylesine merak ettiğim bir şeydi. Hani bazen melekleri de merak ederiz ya. Bilirsiniz, tahtlar, katlar, başmelekler. Cennette neden bir VİP sistemi olduğunu merak ederim."</p>
<p class="Pcalibre"> </p>
<p class="Pcalibre"> "Rahip Moran da melekler hakkında, özellikle de koruyucu melekler hakkında çok düşünmüştü. Zavallı meleklere göz kulak olacakları ölümlüleri neye dayanarak verdiklerini anlayamıyor-du. Bazı meleklerin işi çok kolay, bazılarıysa çaresiz olmalıydı.</p>
<p class="Pcalibre"> </p>
<p class="Pcalibre"> Patrick bütün sabahı kucağı kır çiçekleriyle dolu ihtiyar bir rahiple koruyucu meleklerden konuşarak geçirip geçirmeyeceğini düşündü. Yine de, dinsizlerle evliliği tartışmaktan iyiydi. Rac-hel'dan bir iz görebilmek için telaşla bakındı.</p>
<p class="Pcalibre"> </p>
<p class="Pcalibre"> Rahibin yaşlı gözleri Patrick'in sandığından daha keskin olmalıydı.</p>
<p class="Pcalibre"> </p>
<p class="Pcalibre"> "Sizi tutmayayım, siz meşgul bir adamsınız Bay O'Neill. Hem meşgulsünüz, hem de iyi ve cömert bir insansınız. Sizin gibi insanların tüm dünyevi servetleriyle hâlâ Tann'nın kanunlarına uyduğunu görmek çok güzel."</p>
<p class="Pcalibre"> </p>
<p class="Pcalibre"> Patrick'in söyleyecek söz bulamadığı pek sık olmazdı. Ancak şimdi ne söyleyeceğini bilemiyordu.</p>
<p class="Pcalibre"> </p>
<p class="Pcalibre"> Rahip Moran onun adına boşluğu doldurdu. "Eğer günün birinde vaftiz edilmemiş ama Katolikliği kabul eden insanların evliliği hakkında konuşmak isterseniz -tabiî farazi olarak- Başpiskoposun makamında tam adamını biliyorum. İlahiyat okuluna beraber gitmiştik. O Mountfem gibi sakin bir yere gelmedi, ilahiyat hukukunda önemli bir uzman oldu ve Katolik Kilisesi ya da başka herhangi bir kilise dışında gerçekleştirilip kendilerine göre Hıristiyan kabul edilen evlilikler konusunda bilmediği yoktur..."</p>
<p class="Pcalibre"> </p>
<p class="Pcalibre"> "Evet, evet."</p>
<p class="Pcalibre"> </p>
<p class="Pcalibre"> Rahip Moran muzaffer bir edayla sözlerini, "Bu evlilikler tümüyle geçersizdir ve hiç göz önüne alınmalarına bile gerek yoktur" diye bitirdi.</p>
<p class="Pcalibre"> </p>
<p class="Pcalibre"> "Peki, güzel. Bir gün bu konuyu düşünmem gerekirse bunu aklımda tutarım" dedi Patrick.</p>
<p class="Pcalibre"> </p>
<p class="Pcalibre"> "Düşünmeniz gerekse iyi olur, Bay O'Neill. Hayat zaman zaman yalnızlaşır ve burada hepimiz atalarınızın ülkesine dönmenize sevindik. Kendinizi o kocaman evde biraz... yalnız hissetmenizi istemeyiz."</p>
<p class="Pcalibre"> </p>
<p class="Pcalibre"> Patrick ikinci kez söyleyecek söz bulamadı. Yaşlı adam onu duygulandırmıştı, gırtlağına bir yumru tıkandığını hissetti.</p>
<p class="Pcalibre"> </p>
<p class="Pcalibre"> Sessizliği yine Rahip Moran doldurdu. "Sanırım artık gidip sarmaşık güllerin dolandığı şu ağaçların altında biraz gezinmek istersiniz. Bu mevsimde öyle güzel görünüyorlar ki, birinin bunları bir takvime koyması gerektiğini düşünürüm hep."</p>
<p class="Pcalibre"> </p>
<p class="Pcalibre"> Yaşlı adam yola doğru yürüdü ve Patrick kocaman, kalın göv-deleriyle dallarına gerçekten güllerin dolandığı ağaçların oraya doğru gitti. Rachel devrik bir kütüğün üstünde oturuyordu.</p>
<p class="Pcalibre"> </p>
<p class="Pcalibre"> Kate Carrie'ye, "Jimbo'nun şarkıcılık işi nasıl gidiyor?" diye sordu.</p>
<p class="Pcalibre"> </p>
<p class="Pcalibre"> Carrie gururla, "Çok iyi gidiyor, bir plak dolduracak" dedi.</p>
<p class="Pcalibre"> </p>
<p class="Pcalibre"> "45'lik mi, uzunçalar mı ?" Kate çocukların konuşmalarından plak tiplerini öğrenmişti.</p>
<p class="Pcalibre"> </p>
<p class="Pcalibre"> "EP olacak, han'fendi. İkisinin ortası gibi." Carrie'nin yüzü parlıyordu.</p>
<p class="Pcalibre"> </p>
<p class="Pcalibre"> "Peki bu kadar gezmekten memnun mu? Donegal'e kadar gittiğini duydum."</p>
<p class="Pcalibre"> </p>
<p class="Pcalibre"> "Oh, çok memnun, Bayan Ryan, onun için çok güzel. Ama doğruyu söylemek gerekirse, ben pek o kadar hoşlanmıyorum."</p>
<p class="Pcalibre"> </p>
<p class="Pcalibre"> "Kate anlayışlıydı. "Peki senin de onunla birlikte gitmeni teklif ediyor mu?"</p>
<p class="Pcalibre"> </p>
<p class="Pcalibre"> "Hep ediyor, ama nasıl gidebilirim ki?"</p>
<p class="Pcalibre"> </p>
<p class="Pcalibre"> "Zor tabiî."</p>
<p class="Pcalibre"> </p>
<p class="Pcalibre"> "Öyle. Aslında hiçbir zaman Bayan Jimbo Doyle olarak gitmemi istemedi. Ne demek istediğimi anlıyorsunuz. Yalnızca Carrie olarak." Çok üzgün görünüyordu.</p>
<p class="Pcalibre"> </p>
<p class="Pcalibre"> "Acaba buralarda iş bulacak olsa evde kalır mıydı ?"</p>
<p class="Pcalibre"> </p>
<p class="Pcalibre"> "Ama mesele de bu zaten, buralarda iş çok. Otel de varken haftanın yedi günü çalışabilir. Ama o yıldız olmayı aklına koymuş, iş onun için bir engel yalnızca."</p>
<p class="Pcalibre"> </p>
<p class="Pcalibre"> "Ben eğer şarkıcılık işi bulursa demek istemiştim. Otel açıldığında yani."</p>
<p class="Pcalibre"> </p>
<p class="Pcalibre"> Carrie'nin yüzü aydınlandı. "Bizim için ne harika olurdu. Ama Bay O'Neill Jimbo'yu bir usta olarak görüyor, onu şarkıcı olarak işe almaz ki."</p>
<p class="Pcalibre"> </p>
<p class="Pcalibre"> "Ben bir konuşabilirim belki."</p>
<p class="Pcalibre"> </p>
<p class="Pcalibre"> "Oh efendim, eğer Bayan Fine'a söyleyecek olursanız, belki Bay O'Neill onu da dinler."</p>
<p class="Pcalibre"> </p>
<p class="Pcalibre"> Kate "Elimizden geleni yaparız" diye söz verdi. Carrie de mutfağa gidip birisiyle kutlamak için Leopold'e kocaman bir yemek hazırladı.</p>
<p class="Pcalibre"> </p>
<p class="Pcalibre"> Kate John'a, "Fernscourt açıldığında zavallı Jimbo orada şarkı</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> söyleme fırsatı bulsa ne iyi olurdu, değil mi?" dedi.</p>
<p class="Pcalibre"> </p>
<p class="Pcalibre"> "Zavallı Jimbo deme, pazar günü gazetede ondan söz ediliyordu. Bayağı başarılı oldu."</p>
<p class="Pcalibre"> </p>
<p class="Pcalibre"> "O halde ara sıra Thatch Bar'da söylemesi pek zor olmamalı."</p>
<p class="Pcalibre"> </p>
<p class="Pcalibre"> "Bana kalırsa ona pek zamanı olmaz" dedi John.</p>
<p class="Pcalibre"> </p>
<p class="Pcalibre"> Kate mantığını anlayamamıştı. "Ne demek istiyorsun?"</p>
<p class="Pcalibre"> </p>
<p class="Pcalibre"> "Ona Ryan's Shamrock Cafe'de iş teklif ederiz. Eğer iyiyse gelsin burada söylesin, nehrin karşısında değil."</p>
<p class="Pcalibre"> </p>
<p class="Pcalibre"> Kate heyecansız bir tavırla, "Bu daha da iyi bir fikir," dedi.</p>
<p class="Pcalibre"> </p>
<p class="Pcalibre"> "Tabiî ki öyle." John onun elini okşadı.</p>
<p class="Pcalibre"> </p>
<p class="Pcalibre"> "Dara şu peçeteler için bana yardım eder misin*"</p>
<p class="Pcalibre"> </p>
<p class="Pcalibre"> "Hayır anne, hayır, hayır, hayır."</p>
<p class="Pcalibre"> </p>
<p class="Pcalibre"> "Pekâlâ."</p>
<p class="Pcalibre"> </p>
<p class="Pcalibre"> "O iş hariç ne olsa yapanm. O lanet peçeteleri bastırmaktan nefret ediyorum."</p>
<p class="Pcalibre"> </p>
<p class="Pcalibre"> "Ben hoşlanıyorum mîı sanıyorsun ?"</p>
<p class="Pcalibre"> </p>
<p class="Pcalibre"> "Ama senin başka ...." Sustu.</p>
<p class="Pcalibre"> </p>
<p class="Pcalibre"> "Yapacak başka işim yok. Ne kadar haklısın. Tekerlekli sandalyede oturt, eline kenarları bastırılacak peçeteler ver, ellerinin de başka tarafları gibi felç olmasını önle..."</p>
<p class="Pcalibre"> </p>
<p class="Pcalibre"> "Oh anne, gerçekten..."</p>
<p class="Pcalibre"> </p>
<p class="Pcalibre"> "Ne demek istiyorsun, gerçekten diye ? Gerçekten hiçbir şey. Demek istediğin buydu, değil mi ?"</p>
<p class="Pcalibre"> </p>
<p class="Pcalibre"> "Böyle kendine acımak sana yakışmıyor."</p>
<p class="Pcalibre"> </p>
<p class="Pcalibre"> "Böyle bencil bir hanım olmak da sana yakışmıyor."</p>
<p class="Pcalibre"> </p>
<p class="Pcalibre"> Bir duraksama. "Özür dilerim, demek istediğim o değildi..."</p>
<p class="Pcalibre"> </p>
<p class="Pcalibre"> "Ne diyecektin?"</p>
<p class="Pcalibre"> </p>
<p class="Pcalibre"> "Sustum ama şimdi söylemem gerek, çünkü senin tamamlama şeklin daha beter."</p>
<p class="Pcalibre"> </p>
<p class="Pcalibre"> "Neydi peki?"</p>
<p class="Pcalibre"> </p>
<p class="Pcalibre"> "Benim gibi, yapacak daha önemli bir işin olmadığını söyleyecektim. Ben... şey, biraz dolanmak istiyorum..."</p>
<p class="Pcalibre"> </p>
<p class="Pcalibre"> Kate ona boş boş baktı.</p>
<p class="Pcalibre"> </p>
<p class="Pcalibre"> "Biraz dışarda yani, burada karelerin kenarlarını bastırmak değil."</p>
<p class="Pcalibre"> </p>
<p class="Pcalibre"> "Ben de biraz dışarı çıkmak istiyorum."</p>
<p class="Pcalibre"> </p>
<p class="Pcalibre"> "Biliyorum anne, biliyorum, ama sen hayatını yaşadın bir bakıma. Oh Tanrım, onu demek istemedim. Yani sen şu avlanma, karar verme ve önemli işlerle uğraşma dönemim geçirdin."</p>
<p class="Pcalibre"> </p>
<p class="Pcalibre"> "Evet."</p>
<p class="Pcalibre"> </p>
<p class="Pcalibre"> "Anlamıyorsun."</p>
<p class="Pcalibre"> </p>
<p class="Pcalibre"> "Anlıyorum. Ben önemli kısmı geçirdim. Sen geçirmedin. Haydi bakalım, git o önemli olanı bul."</p>
<p class="Pcalibre"> </p>
<p class="Pcalibre"> "Bazen hiçbir şeyden memnun olmuyorsun anne, biliyor musun ? Sana olan biteni anlatmazsak kızıyorsun, ama anlatırsak daha da çok kızıyorsun. Bu işler olduğundan değil..." Dara elini sandalyeye doğru salladı. Evde felçli, sakat gibi sözcükleri hiç kullanmazlardı. Yalnızca bazen, ara sıra, "kaza"dan söz edilirdi.</p>
<p class="Pcalibre"> </p>
<p class="Pcalibre"> Kate kızgın değil, düşünceli görünüyordu. O kadar üzgün de değildi.</p>
<p class="Pcalibre"> </p>
<p class="Pcalibre"> "Biraz kenar bastıracağım anne, ama şimdi değil. Şimdi biraz ortalıkta olmak istiyorum, ne demek istediğimi anlıyorsan."</p>
<p class="Pcalibre"> </p>
<p class="Pcalibre"> Kate'in mizah anlayışı geri gelmiş gibiydi.</p>
<p class="Pcalibre"> </p>
<p class="Pcalibre"> "Hayır, ne demek istediğini anlıyorum. Ortalıkta olmalısın. Ama Dara, bu kez oyun oynayıp eğlenmek için gelmeyebilir, belki kafasında başka şeyler vardır."</p>
<p class="Pcalibre"> </p>
<p class="Pcalibre"> "Oh, o mu?" Dara biraz kızarıp şaşırdı. "Ben onu düşünmüyordum ki."</p>
<p class="Pcalibre"> </p>
<p class="Pcalibre"> "Elbette hayır, zaten düşünsen bile neden onun hakkında söyleyeceklerimi dinleyesin ki ? Yalnızca ben bu kez burada olmasının bir amacı olduğunu sanıyorum."</p>
<p class="Pcalibre"> </p>
<p class="Pcalibre"> "Tanrım, zaman zaman çok dramatik oluyorsun." Dara çıkıp gitti. Rimeli ve ruju Ryan'ların barının görüş alanından çıkar çıkmaz sürmek üzere beyaz ceketinin cebindeydi.</p>
<p class="Pcalibre"> </p>
<p class="Pcalibre"> Patrick devrik kütüğün üstüne, Rachel'ın yanına oturdu.</p>
<p class="Pcalibre"> </p>
<p class="Pcalibre"> Bir süre ikisi de hiçbir şey demedi. Orman mis gibi çiçek kokuyordu. Rahip Moran sendeleyerek uzaklaşmış, onları rahatsız edecek hiçbir şey yoktu. Ağaçlann arasında kelebekler uçuşuyor, bazen bir kuş kanat çırpıyordu. Sakin bir yerdi.</p>
<p class="Pcalibre"> </p>
<p class="Pcalibre"> Patrick, "Burada daha çok zaman geçirmeliymişiz" dedi.</p>
<p class="Pcalibre"> </p>
<p class="Pcalibre"> Rachel ona gülümsedi. Bu belki korktuğu kadar zor olmayacaktı. Telefonda sesi çok aksiydi.</p>
<p class="Pcalibre"> </p>
<p class="Pcalibre"> Ellerini ovuşturdu. "Bunu sana söylemek çok zor."</p>
<p class="Pcalibre"> </p>
<p class="Pcalibre"> Patrick manşetini hafifçe çekiştirip saatine baktı. "Ama dinleyeceğim. Tamam mı Rachel ?" dedi.</p>
<p class="Pcalibre"> </p>
<p class="Pcalibre"> Rachel'ın yıllardır tanıdığı o gülümsemesi vardı yüzünde. Bu, birileri vaktini ziyan edeceği zaman takındığı gülümsemeydi. Ama onlara borcu vardı. O yüzden dinleyecekti.</p>
<p class="Pcalibre"> </p>
<p class="Pcalibre"> Rachel hikâyesini o gülümsemeye karşı anlatmak zorundaydı.</p>
<p class="Pcalibre"> </p>
<p class="Pcalibre"> "Bana büyük bir brendi ver lütfen, John."</p>
<p class="Pcalibre"> </p>
<p class="Pcalibre"> John Ryan kadehi Brian Doyle'un önüne koyarken sohbet edercesine, "Öğlen yemeğinden önce büyük brendiler içiyorsan, işler bayağı kötü olmalı" dedi.</p>
<p class="Pcalibre"> </p>
<p class="Pcalibre"> "Elimde olsa çay termosuna saklanırım."</p>
<p class="Pcalibre"> </p>
<p class="Pcalibre"> "Özel bir neden veya nedenler var mı ?"</p>
<p class="Pcalibre"> </p>
<p class="Pcalibre"> "Kim bilir? Hiçbir şey onu memnun etmiyor. Çocuklar gibi Coyne ormanında seninkiyle buluşmaya gitti. O da uzun sürmedi, yüzünde saatleri bile durduracak bir ifadeyle geri döndü."</p>
<p class="Pcalibre"> </p>
<p class="Pcalibre"> John, "Gezi güzel geçmiş olamaz" diye katıldı ona. "Rachel da onunla birlikte döndü mü ?"</p>
<p class="Pcalibre"> </p>
<p class="Pcalibre"> "Onunla birlikte dönmek mi ? Hayır, dönmedi. Bu ikisi termometrelerde o gördüğümüz kadın ve erkek bebeklerine benziyorlar. Biri çıkınca diğeri içeri giriyor; biri yağmuru, öteki güneşi simgeliyor. Bir seferinde bir yerlerde görmüştüm. Blackpool'day-dı sanırım."</p>
<p class="Pcalibre"> </p>
<p class="Pcalibre"> John güldü. "O kadar mı kötüler?"</p>
<p class="Pcalibre"> </p>
<p class="Pcalibre"> "Oh Tanrım, John,"şu aşk işi başa gelince yetişkinler daha da beter oluyorlar. Ben bile bu iş için fazla yaşlı olduğumu düşünüyorum ve üstelik O'Neill'den kaç yaş gencim."</p>
<p class="Pcalibre"> </p>
<p class="Pcalibre"> John "Elini çabuk tutup başkası kapmadan kentteki o kız arkadaşınla evlensen iyi edersin" dedi.</p>
<p class="Pcalibre"> </p>
<p class="Pcalibre"> "Bağlanmak istemiyorum. Erkekler bağlandıkları zaman çok mutsuz oluyorlar. Onların doğada olduğu gibi, özgürce dolanmaları gerek."</p>
<p class="Pcalibre"> </p>
<p class="Pcalibre"> John, "Neyse ki Mary Donnelly bugün postanede" dedi.</p>
<p class="Pcalibre"> </p>
<p class="Pcalibre"> "Öyle. Bir aydır O'Neill'in masasında duran bazı formlar vardı. Hiç bakmadı bile, ama bugün onlar yüzünden beni payladı. Bizim cadı suratlı da bankoda durmuş, paketlerinde çok fazla balmumu olduğundan mıdır, nedir, zavallı Fergus Slattery'yi haşlıyordu. Tanrım, insan canına okuyacak bir kadına bağlı olmak yerine özgür gezmeyi istemez mi hiç?"</p>
<p class="Pcalibre"> </p>
<p class="Pcalibre"> John ılımlıydı. "Bilmiyorum, etrafta kadınlara bağlı olmayan erkeklere bak: Jack Coyne, Fergus Slattery, Papers Flynn, O'Neill'in kendisi... Pek özgür kuşlar olduğunu söyleyemezsin, değil mi?"</p>
<p class="Pcalibre"> </p>
<p class="Pcalibre"> "Bırak şimdi. Seninki etraftaki pek az mutlu evlilikten biri ama karşılığında aldığın teşekküre bak. Sakıncası yoksa o brendinin kalan yarısını da alayım."</p>
<p class="Pcalibre"> </p>
<p class="Pcalibre"> "İyi ki bina yapılırken de bu kadar içmedin" dedi John. "İnsan başına yıkılır korkusuyla içeri girmeye bile cesaret edemezdi."</p>
<p class="Pcalibre"> </p>
<p class="Pcalibre"> Jack Coyne, "Kendine bir iyilik yap Eddie" dedi.</p>
<p class="Pcalibre"> </p>
<p class="Pcalibre"> "Nedir o Bay Coyne ?" Eddie artık kuşkulanmıştı. Her adımda çavuş Sheehan'ın gölgesi düşüyordu aklına.</p>
<p class="Pcalibre"> </p>
<p class="Pcalibre"> "Şu ilerki yolda yeni giriş için kazdıkları yeri biliyorsun. Hani bütün araçların park ettiği yeri."</p>
<p class="Pcalibre"> </p>
<p class="Pcalibre"> "Evet, biliyorum."</p>
<p class="Pcalibre"> </p>
<p class="Pcalibre"> "Düşünüyordum da, birisi o araçlardan birkaçının el frenini boşaltsa, sabah çalıştırdıklarında ortalık nasıl birbirine girerdi. İnsanlar birbirlerinin üstüne kayıp devrilirlerdi... Büyük eğlence olurdu."</p>
<p class="Pcalibre"> </p>
<p class="Pcalibre"> "Eddie Jack Coyne'a bakıp babasının onun hakkında söylediklerini hatırladı. Sesinde hissettiğinden de fazlasını yansıtan bir cesaretle, "Orada yeterince kaza oldu" dedi.</p>
<p class="Pcalibre"> </p>
<p class="Pcalibre"> Buna verilecek cevap yoktu. Jack irkildi, ama bozuntuya vermedi.</p>
<p class="Pcalibre"> </p>
<p class="Pcalibre"> "Bunun öyle bir şeyle ilgisi yok, hem O'Neill'in her şeyi yapıp edip buraları ayaklar altına alması herkesten çok seni endişelendirmiyor mu ?"</p>
<p class="Pcalibre"> </p>
<p class="Pcalibre"> "Ben o işleri bıraktım artık Bay Coyne."</p>
<p class="Pcalibre"> </p>
<p class="Pcalibre"> Eddie hafiye gibi konuşuyordu.</p>
<p class="Pcalibre"> </p>
<p class="Pcalibre"> "Boğazına kadar battın ama" dedi Jack. "Sen dur bakalım, ben babana ve çavuş Sheehan'a tenekelerle vemik alıp yaptıklarını bir anlatayım."</p>
<p class="Pcalibre"> </p>
<p class="Pcalibre"> "Bize verniği kimin verdiğini öğrenmek isteyeceklerdir Bay Coyne."</p>
<p class="Pcalibre"> </p>
<p class="Pcalibre"> "Galiba O'Neill sana benden daha fazla para veriyor. Eninde sonunda iş buna dayanır hep."</p>
<p class="Pcalibre"> </p>
<p class="Pcalibre"> "Siz bize hiçbir zaman para vermediniz ki Bay Coyne." Eddie alınmıştı.</p>
<p class="Pcalibre"> </p>
<p class="Pcalibre"> "Demek ki artık bir şeyler istiyorsun, seni küçük paragöz."</p>
<p class="Pcalibre"> </p>
<p class="Pcalibre"> Eddie aynen iyi şerifin kasabadaki kötü adamlara sırtını dönmesi gibi, arkasını dönüp yürüdü gitti.</p>
<p class="Pcalibre"> </p>
<p class="Pcalibre"> "Işığı açma."</p>
<p class="Pcalibre"> </p>
<p class="Pcalibre"> Rachel ışığı yaktı ve onu koltuğunda yayılmış oturur buldu.</p>
<p class="Pcalibre"> </p>
<p class="Pcalibre"> "Neden yaktın?" diye sordu Kerry. "Loş bir yaz akşamında oturup güzel bir sohbet etmeyi istemiştim. Belki sana bir içki daha verip yine havaya sokardık. Hey, iyi olurdu bu."</p>
<p class="Pcalibre"> </p>
<p class="Pcalibre"> "Eğer sen gitmezsen ben gideceğim."</p>
<p class="Pcalibre"> </p>
<p class="Pcalibre"> "Beni gördüğüne şaşırmadın."</p>
<p class="Pcalibre"> </p>
<p class="Pcalibre"> "Mesajını aldım. Er geç geleceğini biliyordum."</p>
<p class="Pcalibre"> </p>
<p class="Pcalibre"> "Erken oldu, çünkü bana verdiğin o çekle ilgili küçük bir yanlış anlama var."</p>
<p class="Pcalibre"> </p>
<p class="Pcalibre"> "Fikrimi değiştirdim. İptal ettim."</p>
<p class="Pcalibre"> </p>
<p class="Pcalibre"> "Çok aptalca bir şey yapmışsın."</p>
<p class="Pcalibre"> </p>
<p class="Pcalibre"> Rachel, "Gidiyor musun?" diye sordu ona.</p>
<p class="Pcalibre"> </p>
<p class="Pcalibre"> "Hayır, sen de gitmiyorsun. Burası Mountfern, Rachel; burası bir daire değil, yol kenarındaki bir dükkânın üstündeki odalar yalnızca. Burada kalıyorsun, çünkü Grange'da kalabilecek kadar iyi değilsin, çünkü Fernscourt'ta asla kalamayacaksın."</p>
<p class="Pcalibre"> </p>
<p class="Pcalibre"> Rachel kapıya doğru yöneldi.</p>
<p class="Pcalibre"> </p>
<p class="Pcalibre"> "Dur" diye emretti Kerry. "Durumunun ne kadar umutsuz olduğunu gör, Rachel. Bu çeki yeniden yaz ve bir yanlış anlama olduğunu belirten bir de not ekle. Şimdi. Bay McCann'ı mahcup ettiğin için özür dile onlardan."</p>
<p class="Pcalibre"> </p>
<p class="Pcalibre"> "Bay McCann." Rachel neşesiz bir kahkaha attı. "O adama hayatında kimse bay dememiştir ve demeyecektir de. Beni korkutamazsın Kerry. Patrick'e gidiyorum."</p>
<p class="Pcalibre"> </p>
<p class="Pcalibre"> "Babama gidiyorsun."</p>
<p class="Pcalibre"> </p>
<p class="Pcalibre"> "Elbette gidiyorum. Eğer oğlu böyle davranıp beni taciz ediyorsa, onun bilmesi gerekir."</p>
<p class="Pcalibre"> </p>
<p class="Pcalibre"> "Rachel, Rachel." Kerry çok rahattı. "Sen romantik filmler ve kadın dergilerinin dünyasında yaşıyorsun. Kendini hakarete uğramış bir hanımefendi gibi görüyorsun. Büyü artık. Gerçeği gör. Sen vakti geçmiş, kenara atılmış, orta yaşlı bir kadınsın..."</p>
<p class="Pcalibre"> </p>
<p class="Pcalibre"> "Beni incitemiyorsun."</p>
<p class="Pcalibre"> </p>
<p class="Pcalibre"> "Memnun oldum, çünkü niyetim o değil. Yalnızca ne kadar komik olduğunu görmeni istiyorum. İnsanlar kendi saçmalıklarını görürlerse onlara yararı olur."</p>
<p class="Pcalibre"> </p>
<p class="Pcalibre"> Elinde bir kâğıt ve kalemle ona yaklaştı. "Yaz, Rachel. En akıllıca iş bu."</p>
<p class="Pcalibre"> </p>
<p class="Pcalibre"> "Asla yazmayacağım."</p>
<p class="Pcalibre"> </p>
<p class="Pcalibre"> "Ne oyunlar oynayıp eğlendiğimizi babama söyleyeceğim."</p>
<p class="Pcalibre"> </p>
<p class="Pcalibre"> "Söyleyebilirsin. Ben söyledim bile."</p>
<p class="Pcalibre"> </p>
<p class="Pcalibre"> Kerry'nin yüzü hiç değişmedi. Tek bir kası bile oynamadı.</p>
<p class="Pcalibre"> </p>
<p class="Pcalibre"> "Aramızda hiçbir şey olmadığını biliyor."</p>
<p class="Pcalibre"> </p>
<p class="Pcalibre"> "Öylemi?"</p>
<p class="Pcalibre"> </p>
<p class="Pcalibre"> Kerry elindeki çeke baktı. Sonra bakışlarım yine Rachel'a çevirdi.</p>
<p class="Pcalibre"> </p>
<p class="Pcalibre"> Gülümsemesinde onu telaşa düşüren bir şey vardı.</p>
<p class="Pcalibre"> </p>
<p class="Pcalibre"> "Demek bu çeki neden yazdığını da açıklayabildin ona?" diye sordu.</p>
<p class="Pcalibre"> </p>
<p class="Pcalibre"> Rachel'ın yüzünden onu etkilediğini anlamıştı. Patrick'le Coyne ormanmdaki konuşmalarının en tatsız yanı buydu. Devrik kü-</p>
<p class="Pcalibre"> </p>
<p class="Pcalibre"> tüğün üstünde oturduğu yerde hiç tepki vermeden dinlemişti onu. İçki, baş dönmesi, baygınlık, sonraki baş ağrısı, Kerry'nin sabah dükkâna inmekteki küstahlığı... hepsi bir şekilde açıklanabiliyordu. Ama onun para istemesine neden hemen boyun eğmişti? Bir şekilde parayla onu susturabileceğine inanmıştı demek.</p>
<p class="Pcalibre"> </p>
<p class="Pcalibre"> Dara'ya o sabah giyinip çıktıktan ve Bay Coyne'la o can sıkıcı karşılaşmadan beri çok uzun bir gün gibi gelmişti.</p>
<p class="Pcalibre"> </p>
<p class="Pcalibre"> Bugün Mountfern'de insanlar çok garip davranıyorlardı. Jacin-ta Bay O'Neill'in metresi olan Bayan Fine'la Bay O'Neill arasında büyük bir kavga olduğunu söylemişti. Kadının yaptığı çok kötü bir şeyden dolayı Bay O'Neill ona Amerika'ya dönmesini emretmişti.</p>
<p class="Pcalibre"> </p>
<p class="Pcalibre"> Dara ne olduğunu sormuştu, ama Jacinta söyleyemezdi.</p>
<p class="Pcalibre"> </p>
<p class="Pcalibre"> Liam White Bayan Fine'ın sarhoş olup Kerry'ye asıldığını sanıyordu.</p>
<p class="Pcalibre"> </p>
<p class="Pcalibre"> Tommy Leonard Kerry'le ilgili bir skandal olduğunu sanıyordu; yanlış yerde kahvaltı etmişti. Ama o, Tommy, hiçbir şey bilmiyordu ve fikir yürütmeye de niyeti yoktu.</p>
<p class="Pcalibre"> </p>
<p class="Pcalibre"> Mary Donnelly Dara'nın elbisesini beğendi ve artık bu kadar büyüdüğüne göre hep aynı küçük grubun içinde kalmak yerine neden kendine iyi yeni arkadaşlar bulmadığını sordu.</p>
<p class="Pcalibre"> </p>
<p class="Pcalibre"> Dara şaşkınlıkla, "Bu küçük bir grup değil, yalnızca burada kim varsa o" diye bağırdı.</p>
<p class="Pcalibre"> </p>
<p class="Pcalibre"> Daha önce Mountfern'de kimse gruplardan söz etmemişti.</p>
<p class="Pcalibre"> </p>
<p class="Pcalibre"> Biraz şaşırmış ve her nedense düş kırıklığına uğramıştı. Bir süre annesiyle oturdu. Annesinin bile garip göründüğünü düşündü.</p>
<p class="Pcalibre"> </p>
<p class="Pcalibre"> Kate güzel kızına baktı. Lütfen, bir şey olup şu tehlikeli Kerry O'Neill'i oradan uzaklaştırandı.</p>
<p class="Pcalibre"> </p>
<p class="Pcalibre"> Rachel'a bile bile yaptığı kötülük, şantaj, herkese karşı duygusuz davranışları Kate'i ürpertiyordu.</p>
<p class="Pcalibre"> </p>
<p class="Pcalibre"> Dara annesinin birdenbire ürperdiğini fark etti. "İyi misin anne?" diye sordu.</p>
<p class="Pcalibre"> </p>
<p class="Pcalibre"> "İyiyim. Bana şu hafif yünlü şalı uzatabilir misin... Rachel'ın getirdiği yeni şalı." Kate şalı omzuna aldı.</p>
<p class="Pcalibre"> </p>
<p class="Pcalibre"> Dara sanki bir şey söyleyecekmiş de, vazgeçmiş gibi duruyordu.</p>
<p class="Pcalibre"> </p>
<p class="Pcalibre"> "Nedir?"</p>
<p class="Pcalibre"> </p>
<p class="Pcalibre"> "Bayan Fine'ın Kerry'yi beğenebileceğini sanmıyorum. Saçma geleceğini biliyorum ama sence doğru olabilir mi ?"</p>
<p class="Pcalibre"> </p>
<p class="Pcalibre"> Dara annesinin yüzünde önce şok ve utanç, ardından da öfkeyi görünce Jack Coyne'un o korkunç sözlerinin gerisinde gerçek-</p>
<p class="Pcalibre"> </p>
<p class="Pcalibre"> ten de bir şeyler olduğunu anladı. Bütün kalbiyle hiç sormamış olmayı diledi.</p>
<p class="Pcalibre"> </p>
<p class="Pcalibre"> Hayatında duyduğu en iğrenç şeydi ve en kötüsü de, annesi zaten biliyordu.</p>
<p class="Pcalibre"> </p>
<p class="Pcalibre"> Fergus Kate'e, "Ne giyeceksin?" diye sordu.</p>
<p class="Pcalibre"> </p>
<p class="Pcalibre"> "Otelin açılışına mı ?"</p>
<p class="Pcalibre"> </p>
<p class="Pcalibre"> "Hayır Kate. Duruşmaya."</p>
<p class="Pcalibre"> </p>
<p class="Pcalibre"> "Mahkemeye gitmeden halledilmesinin daha iyi olacağmı söyledin sanmıştım."</p>
<p class="Pcalibre"> </p>
<p class="Pcalibre"> "Öyle. Kevin de öyle düşünüyor, ama mahkemeye gitmeye de hazır olmalıyız. Hepimiz."</p>
<p class="Pcalibre"> </p>
<p class="Pcalibre"> "Ben hiç düşünmedim."</p>
<p class="Pcalibre"> </p>
<p class="Pcalibre"> "Düşün öyleyse."</p>
<p class="Pcalibre"> </p>
<p class="Pcalibre"> "Yanaklarımı beyaza boyayıp gözlerimin altına halkalar çizmemi mi istiyorsun ?"</p>
<p class="Pcalibre"> </p>
<p class="Pcalibre"> "Hayır, ama Rachel Fine'ın ipek eşarplarını ve mücevherlerini takıp takıştırmanı da istemiyorum."</p>
<p class="Pcalibre"> </p>
<p class="Pcalibre"> "Fergus, bundan yoruldum artık. Bu bir para. Ne giyersem giyeyim, bir para. En fazla on bin, en az iki bin sterlin olacak. Bu konuda anlaşmamış mıydık?"</p>
<p class="Pcalibre"> </p>
<p class="Pcalibre"> "Sen ve John ve ben ve Kevin Kennedy ve yaklaşık üç kişi daha anlaştık. Nehrin karşısındaki o kodamanlarla büyük ve isimsiz sigorta şirketleri daha razı olmadı. Muhallebi suratlı çiftçiler ile dükkâncılardan oluşan jüri de razı olmadı. Henüz değil."</p>
<p class="Pcalibre"> </p>
<p class="Pcalibre"> "Ne giymemi istiyorsan onu giyerim." Sesi yorgun çıkıyordu.</p>
<p class="Pcalibre"> </p>
<p class="Pcalibre"> "Yakında bitecek." Fergus da yorulmuştu.</p>
<p class="Pcalibre"> </p>
<p class="Pcalibre"> Dara'nın yatak odasının kapısı açıktı. Meryem Ana resminin önünde duruyordu.</p>
<p class="Pcalibre"> </p>
<p class="Pcalibre"> Michael "Ne düşünüyorsun ?" diye sordu.</p>
<p class="Pcalibre"> </p>
<p class="Pcalibre"> Dara, "Gelecek hafta çok para almak için dua etmeli miyiz, yoksa bu yanlış mı olur?" diye sordu.</p>
<p class="Pcalibre"> </p>
<p class="Pcalibre"> "Bilmem."</p>
<p class="Pcalibre"> </p>
<p class="Pcalibre"> "Ben de senin ne düşündüğünü merak ediyordum. Bugünlerde öyle az konuşuyorsun ki. Senin bir fikrin olabileceğini düşünmüştüm."</p>
<p class="Pcalibre"> </p>
<p class="Pcalibre"> Michael daha da sinirlendi. "Çok az konuşuyorum, hiçbir fikrim yok, hiçbir şey anlatmayan asıl sensin, yalnızca omuz silkip herkesi çok kötü tersliyorsun."</p>
<p class="Pcalibre"> </p>
<p class="Pcalibre"> "Ha ha." Dara alınmıştı. "İnsanların başkalarını kendi kusurları</p>
<p class="Pcalibre"> </p>
<p class="Pcalibre"> yüzünden suçlamalarını çok duydum. Asıl bugünlerde sen bir köpeğe bile söyleyecek bir kelime bulamıyorsun ve Leopold bile artık sana yaltaklanmaya zahmet etmiyor. Tahtaya sokulsa daha iyi."</p>
<p class="Pcalibre"> </p>
<p class="Pcalibre"> Michael, "Ben bir odaya girer girmez sen çıkıp gidiyorsun" diye bağırdı. "Şu haline bak. Kalktın bile, yine gidiyorsun. Bana ne. Hiç umrumda bile değil, yalnızca ortalıkta dolanıp geçimsiz olanın ben olduğumu söyleme, asıl tatsız olan sensin."</p>
<p class="Pcalibre"> </p>
<p class="Pcalibre"> "Burada duruyorum, çünkü daha oturmaya vaktim olmadı, seni şarlatan. Sana uygar bir soru sordum, makul bir soruydu. Otuz gün dua edelim mi, etmeyelim mi gibi. Eskiden böyle şeyleri konuşurduk. Sen konuşurken yani."</p>
<p class="Pcalibre"> </p>
<p class="Pcalibre"> Dara'nın dudağı hafifçe titriyordu. Michael gördü.</p>
<p class="Pcalibre"> </p>
<p class="Pcalibre"> "Bence dualar işe yaramaz" dedi. "Emin değilim, ama yaradıklarım sanmıyorum."</p>
<p class="Pcalibre"> </p>
<p class="Pcalibre"> "Ben de emin değilim, ama ya yarıyorlarsa, yanlış mı olurdu ?" Ağlayacakmış gibi duruyordu.</p>
<p class="Pcalibre"> </p>
<p class="Pcalibre"> Michael "Neden birdenbire parayla ilgilenir oldun ?" diye sordu. "Daha önce hiç ihtiyacımız olmamıştı."</p>
<p class="Pcalibre"> </p>
<p class="Pcalibre"> "Biliyorum, yalnızca işleri düzeltmeye, herkesin bu kadar sıkılmasını önlemeye yaran olur diye düşünmüştüm. Bütün bu korkunç şeyler bitsin artık."</p>
<p class="Pcalibre"> </p>
<p class="Pcalibre"> Michael çekinerek kolunu kardeşinin omzuna doladı. "O kadar da kötü değil."</p>
<p class="Pcalibre"> </p>
<p class="Pcalibre"> "Bazen öyle."</p>
<p class="Pcalibre"> </p>
<p class="Pcalibre"> "Biliyorum, benim için de öyle."</p>
<p class="Pcalibre"> </p>
<p class="Pcalibre"> "Oh sen! Senin için her şey yolunda." Kıskanıyor gibiydi.</p>
<p class="Pcalibre"> </p>
<p class="Pcalibre"> "Her zaman değil. Bir ara anlatırım."</p>
<p class="Pcalibre"> </p>
<p class="Pcalibre"> "Bugünlerde artık hiç konuşmuyoruz" dedi Dara.</p>
<p class="Pcalibre"> </p>
<p class="Pcalibre"> "Artık aynı odada uyuyamayacağımız için ne kadar sinirlen-miştik, hatırlıyor musun ?" dedi Michael.</p>
<p class="Pcalibre"> </p>
<p class="Pcalibre"> "Ben hâlâ senin daha iyi odayı aldığını düşünüyorum."</p>
<p class="Pcalibre"> </p>
<p class="Pcalibre"> "Evet, ama Eddie ile Declan'ı da aldım."</p>
<p class="Pcalibre"> </p>
<p class="Pcalibre"> Dara ona gülümsedi. Bu daha iyiydi, eski günlerdeki gibi.</p>
<p class="Pcalibre"> </p>
<p class="Pcalibre"> "Dışarı çıkalım," dedi. "Özgürlüğümüzün son günü. Tünele gideriz."</p>
<p class="Pcalibre"> </p>
<p class="Pcalibre"> Michael, "Öyle güneşli bir gün ki..." diye söze başladı.</p>
<p class="Pcalibre"> </p>
<p class="Pcalibre"> "Oh haydi, tünele hep güneşli günlerde giderdik."</p>
<p class="Pcalibre"> </p>
<p class="Pcalibre"> Michael istemeye istemeye razı oldu. River Road'dan aşağı yürüdüler. Tam Loretto Quinn'in önünden geçerlerken krem rengi keten tayyörü, kahverengi-bej bluzuyla Rachel çıktı.</p>
<p class="Pcalibre"> </p>
<p class="Pcalibre"> Onları görünce durdu. Huzursuzdu.</p>
<p class="Pcalibre"> </p>
<p class="Pcalibre"> Dara da durdu.</p>
<p class="Pcalibre"> </p>
<p class="Pcalibre"> Önce Rachel konuştu.</p>
<p class="Pcalibre"> </p>
<p class="Pcalibre"> "Sizi götürebilir miyim?" diye sordu.</p>
<p class="Pcalibre"> </p>
<p class="Pcalibre"> "Hayır, teşekkürler, yürüyüşe çıkmıştık" dedi Michael.</p>
<p class="Pcalibre"> </p>
<p class="Pcalibre"> Dara hiçbir şey demedi.</p>
<p class="Pcalibre"> </p>
<p class="Pcalibre"> "Emin misiniz...?"</p>
<p class="Pcalibre"> </p>
<p class="Pcalibre"> Michael Dara'ya bakıp onun cevap vermesini bekledi. Ondan ses çıkmayınca tekrar konuştu.</p>
<p class="Pcalibre"> </p>
<p class="Pcalibre"> "Gerçekten, teşekkürler. Bugün tatilin son günü."</p>
<p class="Pcalibre"> </p>
<p class="Pcalibre"> "Evet, tatilin son günü" diye tekrarladı Rachel. "Bu tatili hiç unutmayacaksınız..." Bakışları büyük köprüye yöneldi. "Kimse böyle olacağını bilemezdi."</p>
<p class="Pcalibre"> </p>
<p class="Pcalibre"> "Yeşil arabasına binip uzaklaştı."</p>
<p class="Pcalibre"> </p>
<p class="Pcalibre"> Michael, "Neden öyle davrandın ?" diye sordu.</p>
<p class="Pcalibre"> </p>
<p class="Pcalibre"> "Ne gibi?"</p>
<p class="Pcalibre"> </p>
<p class="Pcalibre"> "Biliyorsun işte."</p>
<p class="Pcalibre"> </p>
<p class="Pcalibre"> "Sana söyleyemem. Daha d£ğil."</p>
<p class="Pcalibre"> </p>
<p class="Pcalibre"> "Pekâlâ." Üzülmüş gibiydi. Dara fark etti. Belki de tünelde anlatırdı.</p>
<p class="Pcalibre"> </p>
<p class="Pcalibre"> Bayan Hayes Dublin'e gitmişti. Yapması gereken çok iş vardı. Pasaportunu ve seyahat çeklerini alması gerekiyordu. Seyahat acentasında biletiyle ilgili formaliteleri tamamlamalı, uzak kuzen-leriyle buluşmalıydı. Yolculuk için birkaç giysi dikmek üzere kumaş almayı da istiyordu. Bayan Fine sentetiklerden kaçınıp saf pamuklu kullanması konusunda çok yardımcı olmuştu. Bay O'Neill onu kasabaya kadar götürüp oradan trene binebileceğini söyledi.</p>
<p class="Pcalibre"> </p>
<p class="Pcalibre"> Kerry Grace'i görmeye eve gelmişti. Dağınık ve hırpanî görünüyordu.</p>
<p class="Pcalibre"> </p>
<p class="Pcalibre"> "Keşke böyle davranmasan Kerry, kaçak biri gibi. Babamla yine büyük bir kavga ettiğinizi biliyorum ama bana kimse bir şey anlatmıyor. Grace'in üzücü şeyler duymaması lazım... ama o seni kovmadı, işi bu kadar büyüten sensin."</p>
<p class="Pcalibre"> </p>
<p class="Pcalibre"> "Biraz karışık işler. Her şeyi halledersem sorun kalmayacak. Eve dönmek istemiyorum, işler hallolana dek.</p>
<p class="Pcalibre"> </p>
<p class="Pcalibre"> "Bana anlatamaz mısın?"</p>
<p class="Pcalibre"> </p>
<p class="Pcalibre"> "Hayır Gracie. Henüz değil."</p>
<p class="Pcalibre"> </p>
<p class="Pcalibre"> "Kerry, nerede kalıyorsun ?"</p>
<p class="Pcalibre"> </p>
<p class="Pcalibre"> "Eninde sonunda anlatacağım. Gerçekten."</p>
<p class="Pcalibre"> </p>
<p class="Pcalibre"> "Öyle huzursuzsun ki, benimle bir şey konuşmak istediğini söyledin. Neydi?"</p>
<p class="Pcalibre"> </p>
<p class="Pcalibre"> "Gracie, sen her şeyin harika olduğunu düşünüyorsun. Herkes iyi ve her şey mutlu sonla bitecek."</p>
<p class="Pcalibre"> </p>
<p class="Pcalibre"> "Hayır buna inanmıyorum, yalnızca beni mutlu eden şeyler üstüne odaklanıyorum. Sense seni mutsuz eden şeylere odaklanıyorsun. Babamla kavga edip yaşlı Bayan Hayes'in yalnızca titiz yanlarını görmek gibi. Senin giysilerini memnuniyetle elden geçirirdi..." Grace Kerry'nin her şeyin kolay yolunu görememesine şaşırarak başını salladı.</p>
<p class="Pcalibre"> </p>
<p class="Pcalibre"> "Çıkmam gerek. Birisiyle buluşacağım. Sonra gelirim ve gelecekten, planlarımızdan konuşuruz. Sen de bana istediğin gibi ders verirsin."</p>
<p class="Pcalibre"> </p>
<p class="Pcalibre"> Dara tünele girer girmez içinde bir huzur hissetti. Michael'la burada Fernscourt harabelerinde olduğu kadar mutlu olmuştu.</p>
<p class="Pcalibre"> </p>
<p class="Pcalibre"> "Biliyor musun, bu tünellerden çok varmış. Eskiden bunun dünyada tek olduğunu sanırdık" dedi.</p>
<p class="Pcalibre"> </p>
<p class="Pcalibre"> "Bizim için öyleydi" dedi Michael.</p>
<p class="Pcalibre"> </p>
<p class="Pcalibre"> Dar geçitten yürüyüp kendi özel odalarına geçtiler. Dara uzun zamandır olduğundan daha çok konuşuyordu.</p>
<p class="Pcalibre"> </p>
<p class="Pcalibre"> "Farklı görünüyor" dedi.</p>
<p class="Pcalibre"> </p>
<p class="Pcalibre"> Michael, "Tabiî uzun zamandır gelmedik buraya," dedi.</p>
<p class="Pcalibre"> </p>
<p class="Pcalibre"> Çöplükte bulup parlattıkları eski ve paslı şamdanlardaki mumları yaktılar.</p>
<p class="Pcalibre"> </p>
<p class="Pcalibre"> Ancak Dara daha önce hiç görmedikleri şekilde bağlanmış samanları gördü. Eskiden yere koydukları minderler kırık kanepenin üstüne yığılmıştı. Birdenbire burayı böyle bırakmamış olduklarını fark etti.</p>
<p class="Pcalibre"> </p>
<p class="Pcalibre"> Michael Grace'i tünele getirmişti. Bu ihanet kalbini sızlattı.</p>
<p class="Pcalibre"> </p>
<p class="Pcalibre"> Mesele etmemeye karar verdi. Zaten çok fazla dram yaşanmıştı. Ama ona Bayan Fine'dan, doğru olduğunu bildiği o korkunç hikâyeden söz etmeyecekti. Artık ona güvenemezdi.</p>
<p class="Pcalibre"> </p>
<p class="Pcalibre"> Havadan sudan söz ettiler. Ertesi günkü okuldan konuştular. Biraz da annelerinin gelecek perşembe yapılacak duruşmasından söz ettiler. O gün ikisi de sınıflarında, ders çalışıyor olacaklardı.</p>
<p class="Pcalibre"> </p>
<p class="Pcalibre"> Dara ikiz kardeşinin sadakatsizlik ettiği duygusunu bastırmaya uğraştı. Onu bu tünelde Grace'le düşünmemeye çalıştı. Onun biraz huzursuz ve kaygılı göründüğünü düşündü. Sanki canım sıkan bir şey varmış gibiydi, ama ne olduğunu söylemedi ve Dara da sormadı.</p>
<p class="Pcalibre"> </p>
<p class="Pcalibre"> Papers Flynn Çavuş Sheehan'a kışın soğuk geçeceğini, bunu böyle duyduğunu söyledi.</p>
<p class="Pcalibre"> </p>
<p class="Pcalibre"> Çavuş Sheehan "Kışa daha aylar var" dedi. Sözün nereye geleceğini merak etmişti.</p>
<p class="Pcalibre"> </p>
<p class="Pcalibre"> "Rahiplerin evinin arkasında çok güzel bir baraka var. İnsan sığınacak bir yer istese, rüzgârların esip üfürmeyeceği bir yer."</p>
<p class="Pcalibre"> </p>
<p class="Pcalibre"> Çavuş, "Tam da bir sığınaktan bekleneceği gibi" dedi. "tabiî kendisi kiliseye mensup olmayan bir kâhya hanım seni çıkartıp atmazsa."</p>
<p class="Pcalibre"> </p>
<p class="Pcalibre"> "O biraz zor olurdu. Anlatmamın nedeni birisi orayı karargâhı yapmak isterse diye" diye açıkladı Papers.</p>
<p class="Pcalibre"> </p>
<p class="Pcalibre"> Çavuş bilgece başını salladı.</p>
<p class="Pcalibre"> </p>
<p class="Pcalibre"> Papers yaşlanıyordu. Eskiden olsa herhangi birinin barakasında şansını denerdi. Hayattaki asıl önceliği düzene girmekten kaçınmaktı. Ancak, artık mücadelede zorlanıyordu. Bu, onun Çavuş Sheehan'a havalar soğuyunca orada oturması için Bayan Purcell ve rahiplerden izin almasını rica etme şekliydi.</p>
<p class="Pcalibre"> </p>
<p class="Pcalibre"> Patrick otelin tamamlanması on yıl bile sürse umurunda olmadığını, kendi dairesinin bu hafta tamamlanıp taşınmaya hazır hale getirilmesini söyledi.</p>
<p class="Pcalibre"> </p>
<p class="Pcalibre"> Brian Doyle "Bu programda yoktu" demek gafletinde bulundu.</p>
<p class="Pcalibre"> </p>
<p class="Pcalibre"> "Senin programın ciltlenip basılıp satılsaydı, Doyle, yılın en çok satan mizah kitabı olurdu."</p>
<p class="Pcalibre"> </p>
<p class="Pcalibre"> Brian'a hakaret etmek kesinlikle mümkün değildi. "Bu doğru olabilir, ama bunu halletmek için adamları başka işlerden almamız lazım. Sorun yalnızca orayı hazırlamak değil, bir de devamlı oradan gelip geçmek zorunda kalmamız lazım."</p>
<p class="Pcalibre"> </p>
<p class="Pcalibre"> Patrick alaycı bir ifadeyle, "O çok iyi olurdu" dedi. "Senin şu ustalar ordusunun dairemden gelip geçmemeleri. Evet, gerçek bir ödül olurdu bana."</p>
<p class="Pcalibre"> </p>
<p class="Pcalibre"> Brian pratikti. "Ne zaman burada kalmak istiyorsun ?"</p>
<p class="Pcalibre"> </p>
<p class="Pcalibre"> "Yarın gece."</p>
<p class="Pcalibre"> </p>
<p class="Pcalibre"> Tazminat davası başlamadan otele yerleşmek istiyordu. Oğlundan uzaklaşmak istiyordu. Artık kendi evine geçmesi gerektiği belli olmuştu. Hemen.</p>
<p class="Pcalibre"> </p>
<p class="Pcalibre"> Yeni evi olacak, bitmemiş odaların içinde dolandı. Üç yatak odası, iki banyo, bir oturma odası, bir çalışma odası ve küçük bir mutfak.</p>
<p class="Pcalibre"> </p>
<p class="Pcalibre"> Büyük odalar evin birinci katında ve Fern'e bakıyordu. O mutfak istememiş, ama Rachel ısrar etmişti. Her zaman otel yemekleri yemek istemeyebilirdi. Grace bazen ailesi için yemek pişirmek isteyebilirdi. Kapılarını kapatıp otelden uzaklaşabile-</p>
<p class="Pcalibre"> </p>
<p class="Pcalibre"> çekleri bir yerlerinin olması iyiydi.</p>
<p class="Pcalibre"> </p>
<p class="Pcalibre"> En büyük oda çalışma odasıydı. İki duvar raflarla doluydu. Rachel daha sonra başka antikalar alabileceklerini, belki büyük konaklardaki müzayedelere gidebileceklerini, ama şimdilik evrakına ve kitaplarına bir yer gerektiğini söylemişti.</p>
<p class="Pcalibre"> </p>
<p class="Pcalibre"> Acaba kendini hiç burada, onunla düşünmüş müydü, diye merak etti. Önerilerinde hiçbir zaman, ona katılabileceğini ima bile etmemişti. Onun giysileri için bir oda hiç düşünülmemişti. Bunun yerine, daha en başından beri hem Kerry, hem de Grace'e bir oda hazırlamakta ısrar etmişti. Böylece burayı evleri olarak göreceklerdi.</p>
<p class="Pcalibre"> </p>
<p class="Pcalibre"> Grace her şeyle meşgul olmuş, dolabını, masasını nereye koyacağına karar vermişti. Kerry'nin de bir odası olmakla beraber, ne döşenmiş, ne de görüşülmüştü. Artık resmen giyinme odası olmuştu.</p>
<p class="Pcalibre"> </p>
<p class="Pcalibre"> Brian Patrick'in teftiş turuna eşlik etti.</p>
<p class="Pcalibre"> </p>
<p class="Pcalibre"> Tehlikeli bir sarhoşu, ya da hem kafadan çatlak, hem de şiddete yatkın birini teskin edermiş gibi bir ses tonuyla, "Yarın gece," diye tekrarladı.</p>
<p class="Pcalibre"> </p>
<p class="Pcalibre"> "Güzel." Patrick onun sesinin tonunu anlamazdan geldi ve zemindeki boşluklardan, ortalıktaki elektrik kablolarından gözlerini kaçırdı.</p>
<p class="Pcalibre"> </p>
<p class="Pcalibre"> Pencerelere cam takıldığını belli etmek için beyaz boyalar sürülmüş, marangozların işleri devam ettiğinden ortalık talaş yığın-larıyla doluydu. Eşyalar sandıklar içinde koridorlarda duruyordu.</p>
<p class="Pcalibre"> </p>
<p class="Pcalibre"> Patrick tatlı tatlı gülümsedi.</p>
<p class="Pcalibre"> </p>
<p class="Pcalibre"> "Burada başımı sokacak bir yerim oldukça sorunum olmaz Doyle" dedi.</p>
<p class="Pcalibre"> </p>
<p class="Pcalibre"> "Tanrı beni affetsin, ama çoğu zaman yuvaya dönüp bu arazide kendinize küçük bir ev yaptırsaydınız hem kendinizi, hem de başkalarını bir sürü dertten kurtarmış olurdunuz diye düşünüyorum Bay O'Neill" dedi.</p>
<p class="Pcalibre"> </p>
<p class="Pcalibre"> "Ne kadar da düşüncelisin Doyle. Düşün bir, cebe attığın o muazzam servet bir yana, bir de fazladan sağdan soldan toparladığın o kadar parayı da kaçırmış olurdun."</p>
<p class="Pcalibre"> </p>
<p class="Pcalibre"> Brian'ın elini samimiyetle sıkıp sırtını okşadı.</p>
<p class="Pcalibre"> </p>
<p class="Pcalibre"> "Yarın saat altı sularında taşınırım. Kutlamak için sen de gelirsin, bir içki içeriz."</p>
<p class="Pcalibre"> </p>
<p class="Pcalibre"> "Gelirim, Bay O'Neill. Sabırsızlıkla bekleyeceğim. Alice Harikalar Diyartnda'ya ben de oldum olası bayılmışımdır."</p>
<p class="Pcalibre"> </p>
<p class="Pcalibre"> Rachel arabasına binip ikizlerden uzaklaşır uzaklaşmaz gırtlağı yine tıkandı. Dara hakaret ve nefret doluydu.</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> Hiç şaşırmamalı. Daha on altısına bile gelmemiş, büyük olasılıkla kafasını yalanlar ve sahte vaatlerle doldurmuş yakışıklı bir oğlanla ilk aşkını yaşayan bir kız. Sonra kasabada insanlar her yerde çıkıp oğlanın kızın annesinin en iyi arkadaşıyla yattığını fı-sıldaşıyorlar.</p>
<p class="Pcalibre"> </p>
<p class="Pcalibre"> O siyah gözlerin acı ve nefretle yanmasına şaşırmamak gerekirdi.</p>
<p class="Pcalibre"> </p>
<p class="Pcalibre"> Rachel haziran ayında, kızlarla çok samimi olduğu o günleri düşündü. Abla rolünü oynamıştı. O günler artık hayallerden oluşan bir Kelt sisinin içinde kalmış gibiydi.</p>
<p class="Pcalibre"> </p>
<p class="Pcalibre"> Ama kendine acımanın sırası değildi henüz; otele gitmeli, işini bitirmeli ve olabildiğince çabuk yola çıkmalıydı.</p>
<p class="Pcalibre"> </p>
<p class="Pcalibre"> Eğer olan bitenden sonra biraz vakarı kalmışsa, seyircilerin gözlerinin önünden kaybolana dek sakin ve profesyonel kalmalıydı.</p>
<p class="Pcalibre"> </p>
<p class="Pcalibre"> Arabasını park edip bilinçli adımlarla otelin basamaklarını çıktı ve Jim Costello'yu aramaya koyuldu.</p>
<p class="Pcalibre"> </p>
<p class="Pcalibre"> İrlanda keteninden panellerin bazılarıyla ilgili bir sorun çıkmıştı. Her partide aynı rengi tutturmak zor oluyordu. Genç Jim Costello konuyu hemen kavramıştı. Hepsini aynı yapmaya çalışmakla, bilinçli olarak farklı tonları kullanmak arasında bir karar vermek gerekiyordu.</p>
<p class="Pcalibre"> </p>
<p class="Pcalibre"> Birlikte salonlardan geçtiler, merdivenleri çıkıp toplarla kumaş açtılar.</p>
<p class="Pcalibre"> </p>
<p class="Pcalibre"> Jim otelin açılışının rakiplerini ve gelecekteki işveren ya da destekçilerini çok şaşırtmasını istiyordu. Rachel onun doğrulan yapmak için herkes kadar hevesli ve istekli olduğunu biliyordu.</p>
<p class="Pcalibre"> </p>
<p class="Pcalibre"> Sonunda farklı tonları kullanmaya karar verdiler. Bazı panellerin güneşten solup yerine aynısının konamaması olasılığı da vardı.</p>
<p class="Pcalibre"> </p>
<p class="Pcalibre"> Küçük keten fabrikalarına bir ziyaret daha yapmak gerekecekti.</p>
<p class="Pcalibre"> </p>
<p class="Pcalibre"> Arabasına giderken işçiler onu selamladılar. Kimseye tepeden bakmadığı, herkese gülümsediği ve durup kadınca konuşmalarla canlarım sıkmadığı için severlerdi onu.</p>
<p class="Pcalibre"> </p>
<p class="Pcalibre"> Kerry küçük yeşil arabaya yaslanmış duruyordu.</p>
<p class="Pcalibre"> </p>
<p class="Pcalibre"> "Ne yapıyorsun ?"</p>
<p class="Pcalibre"> </p>
<p class="Pcalibre"> "Seni bekliyorum."</p>
<p class="Pcalibre"> </p>
<p class="Pcalibre"> "Boşuna beklemişsin. Gidiyordum. İzninle..."</p>
<p class="Pcalibre"> </p>
<p class="Pcalibre"> Yanından geçmeye çalıştı. Kerry kıpırdamadı.</p>
<p class="Pcalibre"> </p>
<p class="Pcalibre"> "Sana son bir şans veriyorum" dedi.</p>
<p class="Pcalibre"> </p>
<p class="Pcalibre"> Rachel dönüp merdivenlerden yukarı çıkmaya başladı. Kerry</p>
<p class="Pcalibre"> </p>
<p class="Pcalibre"> peşinden koştu; sanki doğruca babasına gittiğini biliyor gibiydi.</p>
<p class="Pcalibre"> </p>
<p class="Pcalibre"> "Sana son bir şans veriyorum" dedi.</p>
<p class="Pcalibre"> </p>
<p class="Pcalibre"> Rachel durmadı. Kerry yanına gelmişti.</p>
<p class="Pcalibre"> </p>
<p class="Pcalibre"> "Şu eve bak Rachel, bu her şeye sahip olmak için son şansın. Bütün hayatını bunun için harcadın, değil mi ? Fırlatıp atma. Şu çeki yaz. Hemen şimdi. Yoksa ona her şeyi anlatırım."</p>
<p class="Pcalibre"> </p>
<p class="Pcalibre"> "Benimle gel, beraber anlatalım." Merdivene yönelmişti.</p>
<p class="Pcalibre"> </p>
<p class="Pcalibre"> "Parayı almam gerek. McCann'ın adamları sana ve senin yüzünden de bana çok kızgınlar. Bu adamlarla oyun olmaz."</p>
<p class="Pcalibre"> </p>
<p class="Pcalibre"> Onun önüne geçip yolunu kesti.</p>
<p class="Pcalibre"> </p>
<p class="Pcalibre"> "Yolumdan çekilir misin ?" Sesini özellikle yükseltmişti, işçiler işlerini bırakıp birbirlerini dürttüler. Herkesin gözünün önünde O'Neill'in kadınıyla oğlu arasında çıkacak bir münakaşayı seyretmeye değerdi.</p>
<p class="Pcalibre"> </p>
<p class="Pcalibre"> Tam o anda Patrick O'Neill merdivenin tepesindeki sahanlıkta belirdi. Olan biteni bir anda anladı ve bu beklenmedik gösteriyi seyretmeye hazırlanan gözleri de gördü.</p>
<p class="Pcalibre"> </p>
<p class="Pcalibre"> Heyecana son verecek ve her şeyden çok etkili olacak tek şeyi yaptı. İkisine de şöyle bir bakıp tek kelime bile etmeden yanla-¦ nndan geçip gitti.</p>
<p class="Pcalibre"> </p>
<p class="Pcalibre"> Neyse ki dokuma fabrikalarına giden yol büyük ölçüde dümdüzdü. Rachel dikkatini hiç toplamadan kullanıyordu. Zaman zaman gözleri doluyor, önünü görebilmek için gözlerini kırpıştırmak zorunda kalıyordu.</p>
<p class="Pcalibre"> </p>
<p class="Pcalibre"> Durduk yere yaşlı Yahudilere yönelik Haddassah bakımevinin bahçesindeki o küçük ihtiyar adamı düşündü. Rachel'ın annesinin öldüğü yerdi orası. Yaşlı adam bahçede otururken dayanılmaz derecede kederli görünüyordu. Rachel bir keresinde ona kendisini bu kadar üzen şeyin ne olduğunu sormuştu.</p>
<p class="Pcalibre"> </p>
<p class="Pcalibre"> "Ben deli değilim," demişti adam. "Siz ya da başka herhangi bir ziyaretçi kadar aklım başımda. Yeğenim bütün icatlarımı çalıp kendininmiş gibi gösterebilmek için beni buraya koydu. Bu çok delice bir şey gibi geliyor ve herkes benim deli olduğumun bir göstergesi olarak kabul ediyor."</p>
<p class="Pcalibre"> </p>
<p class="Pcalibre"> O dönemde ihtiyarın gerekçesinin ne kadar mantıklı olduğundan etkilenmişti. Ancak, yalnızca başını üzüntüyle sallayıp akılları hiç başlarında olmayanlann da ne kadar aklıbaşında laflar edebildiğine şaşırmıştı.</p>
<p class="Pcalibre"> </p>
<p class="Pcalibre"> Bugün, yaz sonu güneşi altında İrlanda'yı geçer, zaman zaman durup bir koyun sürüsüne, sığır sürüsüne, ya da bir seferinde de</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> gezintiye çıkmış, neşeli bir grup rahibeye yol verirken, Rachel Fine o ihtiyar adamı hatırlayıp ona daha çok yakınlık göstermiş olmayı diledi.</p>
<p class="Pcalibre"> </p>
<p class="Pcalibre"> Grace Kerry'yi eve döndüğünde çok telaşlı görüp şaşırdı.</p>
<p class="Pcalibre"> </p>
<p class="Pcalibre"> "Az önce bir pencerede aksimi gördüm ve haklıymışsın, gerçekten çok kötü görünüyorum. Dinle, üstüme başıma bir çekidüzen vereceğim. Grace, sen de şu yeni aşçılık becerini kullanıp bana yumurta yapabilir misin? Sonra konuşuruz."</p>
<p class="Pcalibre"> </p>
<p class="Pcalibre"> Grace onun banyoda şarkı söylediğini duydu ve yüzü parladı. Mutluluk içinde evin güneşli mutfağına gitti.</p>
<p class="Pcalibre"> </p>
<p class="Pcalibre"> Ağaçların ortasındaki bu küçük evden ayrılmak üzecekti onu. Bayan Hayes'in tatlı arkadaşlığını, küçük boz tavşanların pencerenin pervazına sıçrayıp burunlarını cama bastırdıkları odasını arayacaktı.</p>
<p class="Pcalibre"> </p>
<p class="Pcalibre"> Yine de, otelde yaşamak heyecanlı olacaktı.</p>
<p class="Pcalibre"> </p>
<p class="Pcalibre"> Jim Costello ona başarılı bir otel kadar başdöndüren hiçbir şeyin olmadığını söylemişti. İçersi çok hareketli olur ve insan yirmi dört saat yaşadığını hissederdi. Grace bu sözleri hatırlayıp gülümsedi.</p>
<p class="Pcalibre"> </p>
<p class="Pcalibre"> Jim her otelin merkezinde gerçekten güzel bir kadının bulunması gerektiğini ve şimdi Fernscourt'un her şeye ek olarak bir de buna sahip olacağım söylemişti.</p>
<p class="Pcalibre"> </p>
<p class="Pcalibre"> Kerry saçlan ıslak, temiz beyaz bir pantolon ve beyaz bir kazak giymiş olarak çıkageldi.</p>
<p class="Pcalibre"> </p>
<p class="Pcalibre"> "Böylesi daha iyi." Kardeşine gülümsedi. "Şimdi anlat bakalım, neler yaptın?"</p>
<p class="Pcalibre"> </p>
<p class="Pcalibre"> Grace asıl anlatması gerekenin o olduğunu düşündü. "Hiçbir şey yapmadım" dedi.</p>
<p class="Pcalibre"> </p>
<p class="Pcalibre"> "Hiç mi ? Her gün, bütün gün, genç Ryan'la bisiklete binip gidiyorsun. Hiçbir şey yapmadığını söyleme bana."</p>
<p class="Pcalibre"> </p>
<p class="Pcalibre"> "Biliyorsun işte. Balık tuttuk, konuştuk, oyalandık işte." Mahcup, güldü.</p>
<p class="Pcalibre"> </p>
<p class="Pcalibre"> Kerry'nin ifadesi sertti. "Ne tür oyalanmaktı bu ?"</p>
<p class="Pcalibre"> </p>
<p class="Pcalibre"> "Oh Tanrım. Bilirsin. Ciddi bir şey değil."</p>
<p class="Pcalibre"> </p>
<p class="Pcalibre"> "Ciddi olmasa iyi olur, hem de çok."</p>
<p class="Pcalibre"> </p>
<p class="Pcalibre"> "Ne demek istiyorsun ?" Grace korkmuştu.</p>
<p class="Pcalibre"> </p>
<p class="Pcalibre"> "Sen kendini düşüremezsin; kendini bir bardan gelen, ama her hayvan kadar ne istediğini bilen ve almak için de her şeyi yapan bir çaylağın kucağına atamazsın."</p>
<p class="Pcalibre"> </p>
<p class="Pcalibre"> Grace gözleri alev alev yanarak ayağa fırladı. "Michael bir hay-</p>
<p class="Pcalibre"> </p>
<p class="Pcalibre"> van değildir. Onun hakkında böyle konuşamazsın."</p>
<p class="Pcalibre"> </p>
<p class="Pcalibre"> "Sana hiçbir zarar vermediğini, yapmaman gereken bir şeye zorlamadığını bilene dek olmaz."</p>
<p class="Pcalibre"> </p>
<p class="Pcalibre"> "Yapmamam gereken pek çok şeyi yaptım ben, sen de öyle." Grace içinden gelerek haykırdı. "Michael'la yaptığım her şeyi istediğim için yaptım."</p>
<p class="Pcalibre"> </p>
<p class="Pcalibre"> "İstememelisin, o seni istetmemeli. Sen çok gençsin, benim kardeşimsin, herhangi bir köylünün altına yatamazsın."</p>
<p class="Pcalibre"> </p>
<p class="Pcalibre"> "Öyle değil."</p>
<p class="Pcalibre"> </p>
<p class="Pcalibre"> "Olmasın da, en iyisi."</p>
<p class="Pcalibre"> </p>
<p class="Pcalibre"> "Ya sen, senle Dara, neden kimse size bir şey söylemiyor?"</p>
<p class="Pcalibre"> </p>
<p class="Pcalibre"> "O farklı." Geçiştirdi.</p>
<p class="Pcalibre"> </p>
<p class="Pcalibre"> "Ama neden farklıymış ?"</p>
<p class="Pcalibre"> </p>
<p class="Pcalibre"> "Dara erkek değil."</p>
<p class="Pcalibre"> </p>
<p class="Pcalibre"> Aralarındaki sessizlikte telefon tiz bir sesle çaldı.</p>
<p class="Pcalibre"> </p>
<p class="Pcalibre"> Grace içi rahatlayarak, "Bu Michael" dedi. Ama değildi, Kuzey İrlanda aksanıyla konuşan biri Kerry'yi istiyordu.</p>
<p class="Pcalibre"> </p>
<p class="Pcalibre"> Kate doktorun geldiğini duyunca Declan'ı gönderdi.</p>
<p class="Pcalibre"> </p>
<p class="Pcalibre"> Martin White henüz ağabeyi Eddie gibi bir serseriye dönüşmemiş olan bu en küçük Ryan'a gülümsedi.</p>
<p class="Pcalibre"> </p>
<p class="Pcalibre"> "Yarın gittiklerinde onlan arayacak mısın, yoksa senin için biraz rahatlık mı olacak?" diye sordu.</p>
<p class="Pcalibre"> </p>
<p class="Pcalibre"> "Sanırım ortalıkta başıboş dolaşmak yerine manastırın ve biraderlerin duvarlarının arkasında olurlarsa daha az yaramazlık yaparlar." Kate iç çekti.</p>
<p class="Pcalibre"> </p>
<p class="Pcalibre"> "Biliyorum. Benimkiler de bu binicilik işiyle kafayı bozdular; binici şapkaları, kamçı ve çizmeler ve Tann bilir başka neler neler. Tann'ya şükür ki sen bu işten kurtuldun. Solgun görünüyorsun. Ağnn sızın var mı?"</p>
<p class="Pcalibre"> </p>
<p class="Pcalibre"> "Midem rahatsız. Biraz bulantım var ama sanırım kafede sunacağımız yemekleri denemekten oldu... Sunacak birileri olursa tabiî."</p>
<p class="Pcalibre"> </p>
<p class="Pcalibre"> "Bu işe girmek zorunda mısınız ?"</p>
<p class="Pcalibre"> </p>
<p class="Pcalibre"> "Ya bu işe girecek, ya da batacağız."</p>
<p class="Pcalibre"> </p>
<p class="Pcalibre"> Doktor çekinerek, "Ya tazminat?" diye sordu.</p>
<p class="Pcalibre"> </p>
<p class="Pcalibre"> "Bir aileyi geçindirmez, Martin. Tanrım, perşembeden öyle korkuyorum ki, düşününce bile avuçlarım terlemeye başlıyor."</p>
<p class="Pcalibre"> </p>
<p class="Pcalibre"> Dr. White duruşma gününde Kate'e hafif bir sakinleştirici vereceğini söyledi.</p>
<p class="Pcalibre"> </p>
<p class="Pcalibre"> "Beni uyuşuk ve sersem yapar mı?" Kate bilmek işitiyordu.</p>
<p class="Pcalibre"> </p>
<p class="Pcalibre"> "Hiçbir şey yapamaz." Dr. White gülümsedi.</p>
<p class="Pcalibre"> </p>
<p class="Pcalibre"> "Belki de sakinleştiriciye ihtiyacım yoktur. Zaten yeterince yavaşım." Kate çok moralsiz görünüyordu.</p>
<p class="Pcalibre"> </p>
<p class="Pcalibre"> "Endişeni biraz azaltır, hepsi o. Bir milyon sterline evet ya da hayır deme gücünü etkilemez."</p>
<p class="Pcalibre"> </p>
<p class="Pcalibre"> "Evet-hayır diyecek olan ben değilim; John. John ile Fergus."</p>
<p class="Pcalibre"> </p>
<p class="Pcalibre"> Martin ona setçe baktı. Son birkaç haftadır hayata bağlılığını yitirmiş gibi görünüyordu. Tam olarak ne olduğunu anlamak kolay değildi.</p>
<p class="Pcalibre"> </p>
<p class="Pcalibre"> "Psikiyatri diplomam olmadığını biliyorum ama bir sorun mu var Kate ? Konuşmak ister misin ?"</p>
<p class="Pcalibre"> </p>
<p class="Pcalibre"> Kate hafifçe gülümsedi. "Felç olmaktan, hayat boyu tekerlekli sandalyeye bağlı kalmaktan, büyük olasılıkla müşterileri nehrin karşısındaki bir bara kaptırmaktan başka mı? Pek sorun yok."</p>
<p class="Pcalibre"> </p>
<p class="Pcalibre"> Dr. White genelde hastalara pek şefkatli davranmamakla suç-lanırdı. Hiçbir hastasından zamanını ve enerjisini esirgemez, ama kasabanın çoğunun zaman zaman ihtiyaç duyduğu ikna ve tesellilerde de pek başarılı olamazdı.</p>
<p class="Pcalibre"> </p>
<p class="Pcalibre"> Kalkıp gitmeye hazırlandı. Kate'in söylediklerini duymazdan geldi.</p>
<p class="Pcalibre"> </p>
<p class="Pcalibre"> Kısaca "Perşembeye görüşürüz" dedi ve tam kapıdan çıkacakken Kate seslendi.</p>
<p class="Pcalibre"> </p>
<p class="Pcalibre"> "Martin, özür dilerim."</p>
<p class="Pcalibre"> </p>
<p class="Pcalibre"> "Sen neden özür dileyecekmişsin ?" Eli kapıdaydı.</p>
<p class="Pcalibre"> </p>
<p class="Pcalibre"> "Ukalalık ettiğim için. Sen nezaket gösterdin. Bir sorun var gerçekten. Ama söylemesi çok güç."</p>
<p class="Pcalibre"> </p>
<p class="Pcalibre"> Dr. Martin White onun sözcükleri bulmasını bekledi. Gerekirse bütün gün ve bütün gece orada dururdu ve Kate de bunu biliyordu.</p>
<p class="Pcalibre"> </p>
<p class="Pcalibre"> "Ben artık işlerin başında değilim. Kararlan alan ben değilim..." Elindeki dantelli mendille oynuyordu. Doktor ona baktı ve biraz daha konuşturmaya çalıştı.</p>
<p class="Pcalibre"> </p>
<p class="Pcalibre"> "Bugünlerde artık ben yokum. Sanki kişiliğimi filan kaybetmiş gibiyim."</p>
<p class="Pcalibre"> </p>
<p class="Pcalibre"> Martin hiç anlamadan, bomboş bakıyordu. "Sana ne diyeyim bilemiyorum, çıldırmış olmandan başka. Sen bu çevrede bir efsane değil misin ? İşlerin başında olmaya gelince, bizim hepimizi alıp satamaz mısın ? Kafe fikrini ortaya atanın da sen olduğunu söylüyorlar. Herhalde bir altın madeni olacaktır."</p>
<p class="Pcalibre"> </p>
<p class="Pcalibre"> Kate artık kazanacağı bir şey olmadığını gördü. Doktora teşekkür etti, yalnızca duruşma yüzünden sinirlerinin bozulmuş olaca-</p>
<p class="Pcalibre"> </p>
<p class="Pcalibre"> ğmı söyledi ve kendi kendine tekrar tekrar etrafta ne hissettiğini anlayan tek insanın Patrick O'Neill olmasının kaderin ne garip bir cilvesi olduğunu düşündü. Patrick'le ilgili gördüğü bir rüya o kadar canlıydı ki, durup durup hatırlıyordu.</p>
<p class="Pcalibre"> </p>
<p class="Pcalibre"> Düşünde onunla Coyne ormanında olduğunu görmüştü. Patrick eline kocaman bir kürek alıp büyük bir çukur kazmaya girişiyordu.</p>
<p class="Pcalibre"> </p>
<p class="Pcalibre"> Bir mezar, diyordu, açlık dönemindeki o kocaman toplu mezarlar gibi ve bu seferki Mountfern halkı içindi. Aslında hepsinin yüzyıl önce, açlık döneminde ölmüş olması gerekiyordu, ama yanlışlıkla yaşamışlardı. O işte bu nedenle geri gelmişti; işi doğru dürüst bitirecekti.</p>
<p class="Pcalibre"> </p>
<p class="Pcalibre"> Kate düşünde ona kimsenin kurtulup kurtulmayacağım soruyor ve o da yalnızca Kate'in gidebileceğini söylüyordu. O zaten buralı değildi ve bu yüzden eğer hemen koşarsa geldiği yere geri dönebilirdi. Kate koşmaya çalışmış, ama dehşet içinde uyanmış ve öyle bir rüyadan uyananların normalde hissedecekleri rahatlığı da hiç hissetmemişti. Kate Ryan uyurken ya da uyanıkken hiçbir zaman ormanda koşamayacaktı ve sürekli ona yakınlık göstererek gülümseyen Patrick'in yüzünü görüyordu. Sanki odanın karşı köşesinde gibiydi. Bir mahkeme salonunun.</p>
<p class="Pcalibre"> </p>
<p class="Pcalibre"> Michael ile Dara çabucak köprüden geçtiler.</p>
<p class="Pcalibre"> </p>
<p class="Pcalibre"> Birbirlerine hemen Leonard'lara gidip ertesi gün için defter ve kalem almalarının iyi olacağını söylüyorlardı. Rahiplerin evinin önünden geçip Bridge Street'ten aşağı koştular. Aslında kırtasiye malzemelerini almak için acele etmiyorlardı; her zamanki düşünceler akıllarına hücum etmeden köprüyü geçmek istiyorlardı.</p>
<p class="Pcalibre"> </p>
<p class="Pcalibre"> Üstelik, ikisi de kendilerince tünel hakkında düşünmek istiyorlardı.</p>
<p class="Pcalibre"> </p>
<p class="Pcalibre"> Dara, Michael Grace'i oraya götürdüyse, kendisinin de kullanabileceğini düşünüyordu. Keny O'Neill'i işte bu yüzden; ona güvenmediği, onu doğru dürüst sevmediği için kaybettiğini düşündükçe deliye dönüyordu. Üstelik sevmeyi öyle çok istemişti ki. Neden Mic-hael'a Kerry'yi tünele götürmek istediğini çoktandır söylememişti?</p>
<p class="Pcalibre"> </p>
<p class="Pcalibre"> Orada güvende olurlar ve kendilerini evlerinde hissederlerdi.</p>
<p class="Pcalibre"> </p>
<p class="Pcalibre"> Minderlerle dolu kanapeyi hatırladıkça, Grace ile Michael'ın öyle düşünmüş oldukları belli, dedi kendi kendine.</p>
<p class="Pcalibre"> </p>
<p class="Pcalibre"> Michael'a tünelden hiç çıkmayacaklarmış gibi gelmişti. Her yerde Grace ile oradaki beraberliklerinin işaretlerini görüyordu. Da-ra'nın fark etmemiş olması inanılmazdı. Ancak onu daha da telaş-</p>
<p class="Pcalibre"> </p>
<p class="Pcalibre"> landıran, gördükleriydi. O ve Grace minderleri öyle yığmamışlar-dı ve onlara ait olmayan bir de kilim vardı. Kibritler ve portakal kabukları da.</p>
<p class="Pcalibre"> </p>
<p class="Pcalibre"> Tünele birisi girmişti.</p>
<p class="Pcalibre"> </p>
<p class="Pcalibre"> Grace'in bir başkasına söylemiş olabileceğine inanamıyordu. Oraya başka biriyle gitmiş olması da olanaksızdı.</p>
<p class="Pcalibre"> </p>
<p class="Pcalibre"> Jim Costello Brian Doyle'a kısa konuştu.</p>
<p class="Pcalibre"> </p>
<p class="Pcalibre"> O'NeüTin dairenin hazırlanması talebinin çok saçma olduğunu söyledi. Ama Tann aşkına, Doyle maaşları kimin ödediğini unut-masındı.</p>
<p class="Pcalibre"> </p>
<p class="Pcalibre"> Jim hayretle, "Şu lanet duruşma onu bütün servetini bu otele yatırmaktan daha çok huzursuz ediyor," dedi.</p>
<p class="Pcalibre"> </p>
<p class="Pcalibre"> "Daha akıllı olmasını beklemez miydin ?" Brian'ın inceliklere ayıracak zamanı yoktu.</p>
<p class="Pcalibre"> </p>
<p class="Pcalibre"> "Bir bakıma ne demek istediğini anlıyorum. Bütün kasaba neler olacağını merak ediyor. Kate Ryan yeterli tazminatı alamazsa herkes hemen ona karşı cephe alacak. Artık burada devam etmesi kolay olmayacak."</p>
<p class="Pcalibre"> </p>
<p class="Pcalibre"> "Ah, bu ailevi sorunlarının yanında ufacık kalır..."</p>
<p class="Pcalibre"> </p>
<p class="Pcalibre"> Jim bulunduğu yere dedikodu ederek gelmemişti. "O konuda pek bir şey bilmiyorum. Ben onun yalnızca iş hayatını biliyorum."</p>
<p class="Pcalibre"> </p>
<p class="Pcalibre"> "Boş versene. Oğlunun kadınına asıldığını sen de bizler kadar biliyorsun ve eğer burası bu yüzden yanıp yakılmazsa, bir daha hiç tutuşmaz."</p>
<p class="Pcalibre"> </p>
<p class="Pcalibre"> Jim ciddiyetle, "En azından kızı sorun çıkartmıyor," dedi.</p>
<p class="Pcalibre"> </p>
<p class="Pcalibre"> Brian her şeyi biliyordu. "O tarafta gözün olduğunu biliyorum. Akıllı adamsın," diye takdir etti.</p>
<p class="Pcalibre"> </p>
<p class="Pcalibre"> "O daha çocuk, ama bizler açılışta nişanlın Peggy'yi görebilecek miyiz acaba?"</p>
<p class="Pcalibre"> </p>
<p class="Pcalibre"> "Herhalde." Brian isteksizce mırıldandı.</p>
<p class="Pcalibre"> </p>
<p class="Pcalibre"> "Güzel. Davetliler listesinde olmasını sağla. Hepsi gelecek hafta gönderilecek."</p>
<p class="Pcalibre"> </p>
<p class="Pcalibre"> Brian şaşkınlıkla çevresine bakındı. "Sonunda açılacak olması bir mucize değil mi ?"</p>
<p class="Pcalibre"> </p>
<p class="Pcalibre"> "Sil şu ifadeyi yüzünden Brian. İnsanlar binanın ayakta durmasına hayret ettiğini sanacaklar. Bu da işler için iyi değil."</p>
<p class="Pcalibre"> </p>
<p class="Pcalibre"> Kerry telefonun öbür ucundaki sesi dikkatle dinliyordu. Hanımefendi bankaya bir hata olduğunu, çekin çalınmadığını söylemişti.</p>
<p class="Pcalibre"> </p>
<p class="Pcalibre"> Kerry rahat bir nefes aldı. Rachel direnişin anlamsız olduğunu görmüş olmalıydı.</p>
<p class="Pcalibre"> </p>
<p class="Pcalibre"> Hayatında hiç bu kadar rahatlamamıştı. Ancak telefondaki ses Kerry'ye sorunlarının henüz bitmediğini söylüyordu. Daha yeni başlıyorlardı. Çek artık çalıntı kabul edilmediğinden yasal takibat olmayacaktı. Ama yine de bloke edilmişti. Tahsil edemiyor-lardı.</p>
<p class="Pcalibre"> </p>
<p class="Pcalibre"> Kerry'nin hâlâ bin sterlin bulması gerekiyordu.</p>
<p class="Pcalibre"> </p>
<p class="Pcalibre"> Tiz, yapay bir sesle "İmkânsız" dedi.</p>
<p class="Pcalibre"> </p>
<p class="Pcalibre"> Sessizlik oldu.</p>
<p class="Pcalibre"> </p>
<p class="Pcalibre"> Sonra bir öneri getirdiler. Bunun yerine onlar için bir şey yapabilirdi. Borcunu o şekilde ödeyebilirdi.</p>
<p class="Pcalibre"> </p>
<p class="Pcalibre"> Ondan ne istediklerini duymayı beklerken bütün vücudu gerildi ve parmak eklemleri bembeyaz oldu.</p>
<p class="Pcalibre"> </p>
<p class="Pcalibre"> Birtakım mallan gözden uzak, güvenli bir yerde saklaması gerekecekti. Kimsenin bilmediği bir yerde.</p>
<p class="Pcalibre"> </p>
<p class="Pcalibre"> Kerry kaslarının gevşediğini hissetti. Tam yerini biliyordu.</p>
<p class="Pcalibre"> </p>
<p class="Pcalibre"> Michael o akşam Grange'daki eve gitti.</p>
<p class="Pcalibre"> </p>
<p class="Pcalibre"> Bayan Hayes trenle Dublin'den gelmiş, aldığı kumaşları Gra-ce'e gösteriyordu.</p>
<p class="Pcalibre"> </p>
<p class="Pcalibre"> "Açılış için size bir elbise dikerdim, ama mağazadan daha şık bir şeyler almak istersiniz" dedi.</p>
<p class="Pcalibre"> </p>
<p class="Pcalibre"> "Neden açılışa kadar kalmıyorsunuz ?"</p>
<p class="Pcalibre"> </p>
<p class="Pcalibre"> "Gemi daha önce kalkıyor."</p>
<p class="Pcalibre"> </p>
<p class="Pcalibre"> Michael sabırsızlanmakla birlikte, sohbete katılmaya pek hevesli görünmüyordu. Grace sonunda anladı ve onunla dışarı çıktı.</p>
<p class="Pcalibre"> </p>
<p class="Pcalibre"> "Kimseye söyledin mi? Tünelden kimseye bahsettin mi?" Gözleri deli gibiydi.</p>
<p class="Pcalibre"> </p>
<p class="Pcalibre"> "Neden? Ne oldu?"</p>
<p class="Pcalibre"> </p>
<p class="Pcalibre"> "Bugün Dara'yla oraya gittim. Oraya gittiğimizi fark etmedi ama her şey değişmiş. Oraya birisi gitmiş, hatta belki de orada yatmış."</p>
<p class="Pcalibre"> </p>
<p class="Pcalibre"> Grace birdenbire anladı. Tabiî, Kerry geceleri orada geçiriyordu.</p>
<p class="Pcalibre"> </p>
<p class="Pcalibre"> Michael ona, kimseye söylemeyeceğine dair yemin ettirmişti, ama Donegal'den son geldiğinde Kerry'ye söyleyivermişti işte. Önemli olmadığını düşünmüştü.</p>
<p class="Pcalibre"> </p>
<p class="Pcalibre"> Michael'ın yüzüne bakınca önemli olduğunu düşündü.</p>
<p class="Pcalibre"> </p>
<p class="Pcalibre"> "Hayır" dedi. "Elbette söylemedim, bana kimseye söylemememi tembih etmemiş miydin ?"</p>
<p class="Pcalibre"> </p>
<p class="Pcalibre"> Dara, Coyne Korusu'nda yürüyüşe çıktı. Onu görmeyi beklemiyor ve istemiyordu.</p>
<p class="Pcalibre"> </p>
<p class="Pcalibre"> Ama içinden bir sesin söylediği gibi, o oradaydı. Fazla şaşır-madı.</p>
<p class="Pcalibre"> </p>
<p class="Pcalibre"> Kerry çok mutlu ve rahat görünüyordu, önceden olduğu gibi gergin değildi.</p>
<p class="Pcalibre"> </p>
<p class="Pcalibre"> Dara hiçbir şey söylemedi. Sarı beyaz çizgili elbisesi ve yakasındaki kocaman sarı yapma gülle öylece durdu. Gülü Fransa'dan ayrılırken Matmazel Stephanie vermiş, bir de bilmiş bilmiş göz kırpmıştı.</p>
<p class="Pcalibre"> </p>
<p class="Pcalibre"> Yarın okula gidecek ve bu garip yaz da sona erecekti. İkizler bu yıl doğumgünü partisi planlamıyorlardı. Parti salonları artık kafe-ye dönüşmüştü ve tarih de neredeyse annelerinin tazminat davasıyla aynı güne denk geliyordu.</p>
<p class="Pcalibre"> </p>
<p class="Pcalibre"> Kerry'nin gözlerine baktı.</p>
<p class="Pcalibre"> </p>
<p class="Pcalibre"> Kerry başını bir yana eğip gülümsedi.</p>
<p class="Pcalibre"> </p>
<p class="Pcalibre"> Dara ona gülümsemedi.</p>
<p class="Pcalibre"> </p>
<p class="Pcalibre"> "Ne var? Söyle bana."</p>
<p class="Pcalibre"> </p>
<p class="Pcalibre"> "Biliyorsun. Bütün kasaba biliyor."</p>
<p class="Pcalibre"> </p>
<p class="Pcalibre"> "Ben bilmiyorum." Masum ve şaşkındı.</p>
<p class="Pcalibre"> </p>
<p class="Pcalibre"> "Bayan Fine."</p>
<p class="Pcalibre"> </p>
<p class="Pcalibre"> Kerry burun kıvırdı: "Açması biri o. Yıllardır babamın peşinde koştu, babam ondan sıkılınca o da... Pek konuşmaya değmez aslında."</p>
<p class="Pcalibre"> </p>
<p class="Pcalibre"> "Hayır, değer."</p>
<p class="Pcalibre"> </p>
<p class="Pcalibre"> "Bana garip yaklaşımlarda bulundu, sarhoş olup ağlamaya başladı ve burayı, Mountfern'i çok sevdiğini, tam ona göre insanlar olduğunu ve kalmayı istediğini söyledi..."</p>
<p class="Pcalibre"> </p>
<p class="Pcalibre"> Bayan Fine'ın Dara'nın annesiyle yaptığı konuşmalardan bildik ve olası sözlerdi bunlar. Geçmişte kulak misafiri olduklarından anladığı kadarıyla.</p>
<p class="Pcalibre"> </p>
<p class="Pcalibre"> "Sonra saçmaladı. Çok bayağı, ama kendimi kollarından kurtarıp onu yatırmam gerekti. Ertesi sabah kendine bir şey yapmış filan olmasın diye bakmaya gittim ve ona kahvaltı götürdüm diye herkes üstüne atladığımı sanıyor."</p>
<p class="Pcalibre"> </p>
<p class="Pcalibre"> Dara ona baktı. Doğru olmasını diliyordu.</p>
<p class="Pcalibre"> </p>
<p class="Pcalibre"> "Ciddiyim Dara. Bana bak. Ben o yaşta bir kadına, Brooklyn'li tombul bir Yahudiye asılacak biri miyim? Çok komik."</p>
<p class="Pcalibre"> </p>
<p class="Pcalibre"> Öyle yakışıklıydı ki, annesi olabilecek bir kadının peşine düşecek biri değildi.</p>
<p class="Pcalibre"> </p>
<p class="Pcalibre"> "Bana bir şey söyleyecek misin, yoksa bütün gün orada durup</p>
<p class="Pcalibre"> </p>
<p class="Pcalibre"> suçlamaları mı tekrarlayacaksın ?"</p>
<p class="Pcalibre"> </p>
<p class="Pcalibre"> "Bilmiyorum."</p>
<p class="Pcalibre"> </p>
<p class="Pcalibre"> Kerry incinmiş ve şaşkın göründü.</p>
<p class="Pcalibre"> </p>
<p class="Pcalibre"> Dara konuştu. "Fransa'dayken ateşböceklerini gördüm. Ne olduklarını bilmiyordum; akşam karanlığında minicik ateşlere ben-ziyorlardı. Madam'a onlara ne dendiğini sordum. 'Mouches a feu' dedi. Sözcükleri doğru telaffuz edebilmem için bana tekrarlatır-lardı. Sürekli 'mouche a feu, mouche a feu' deyip durdum. Ateş böceği, ateş böceği. Ve seni düşündüm. Her seferinde seni düşündüm."</p>
<p class="Pcalibre"> </p>
<p class="Pcalibre"> Kerry onu kollarına alıp başını göğsüne yasladı. Dara onun kalbinin sesini duyabiliyordu.</p>
<p class="Pcalibre"> </p>
<p class="Pcalibre"> Dalgın dalgın konuştu: "İrlanda'da onlardan neden olmadığını öğrendim. Sordum ve artık biliyorum. Onlar egzotik böcekler ve İrlanda onlar için fazla soğuk, ıslak ve rüzgârlı. Burada yaşayamazlar. Hiç hayatta kalamazlar."</p>
<p class="Pcalibre"> </p>
<p class="Pcalibre"> Patrick O'Neill büyük bir ciddiyetle ve sandığından çok daha az keyif alarak oteline taşındı. Bu işi törensiz yapmaya karar vermişti. Bütün eğlenceleri büyük açılışa saklayacaktı.</p>
<p class="Pcalibre"> </p>
<p class="Pcalibre"> Kendi eşyasını getirip yarattığı yerde bir gece yattı. İyi uyuya-madı.</p>
<p class="Pcalibre"> </p>
<p class="Pcalibre"> Düşünde her türlü istenmeyen düşünce doluştu kafasına. Sonunda kalkıp ay ışığında yürüdü. Yıllar öncesi gibi gelen bir zamanda, burası harabeyken yaptığı gibi.</p>
<p class="Pcalibre"> </p>
<p class="Pcalibre"> Mehtap pek değişmemişti; üstünde parladığı nehir de. Ama başka her şey değişmişti.</p>
<p class="Pcalibre"> </p>
<p class="Pcalibre"> 22</p>
<p class="Pcalibre"> </p>
<p class="Pcalibre"> Olive Hayes Mountfern'den tam da istediği gibi, vakur ve havalı bir şekilde, ama gürültü patırtı olmadan ayrıldı.</p>
<p class="Pcalibre"> </p>
<p class="Pcalibre"> Dört yıldır sessizce bu ailenin yanında yaşamış, sırlarını saklamış, onları hiç yargılamamıştı. Artık onların hayatlarının bir parçası olmayacaktı.</p>
<p class="Pcalibre"> </p>
<p class="Pcalibre"> Kerry onun gidişini umursamadı bile.</p>
<p class="Pcalibre"> </p>
<p class="Pcalibre"> Bayan Hayes böyle olacağını biliyordu. Artık onun işine yaramayacaktı. Bir zamanlar olsa sevimli davranırdı, ama sevimlilik geçer akçeydi; Bayan Hayes için harcamaya gerek yoktu artık.</p>
<p class="Pcalibre"> </p>
<p class="Pcalibre"> İçinde büyük bir huzur ve başarmış olma duygusu vardı, hiçbir şey için pişmanlık duymuyordu. Hep bunu planlamıştı.</p>
<p class="Pcalibre"> </p>
<p class="Pcalibre"> Bay O'Neill'in cömertliği eğer işler umduğu gibi gitmezse geri dönmesini de olası kılmıştı. Kasabadaki küçük evini bebeği olan genç bir çifte kiralamıştı. Az bir kira ödeyecek ve onu da adına Sheüa Whelan'ın postanesinde yatıracaklardı.</p>
<p class="Pcalibre"> </p>
<p class="Pcalibre"> Olive Hayes her zamanki sakinliği ve nezaketiyle bardakilere veda etmeye geldiğinde Kate'e de uğradı. Tazminat davasında ona şans dileyen çoğunluğun aksine, o farklı bir şey diliyordu.</p>
<p class="Pcalibre"> </p>
<p class="Pcalibre"> "Bu konuda ne diyeceğimi çok düşündüm Bayan Ryan ve belki de ben yalnızca ihtiyar bir işgüzarım, ama eve bağlı yaşadığınızdan Kerry O'Neill'in ne kadar tehlikeli bir genç olduğunun belki farkında değilsinizdir."</p>
<p class="Pcalibre"> </p>
<p class="Pcalibre"> "Oh Bayan Hayes, bilmem mi." Kate iç çekti. "Ne kadar dengesiz olduğunu çok iyi biliyorum. Elimden geleni yapıp kızımı Fransa'ya gönderdim, ama çocuğu sonsuza dek de kendi köyünden süremem ki."</p>
<p class="Pcalibre"> </p>
<p class="Pcalibre"> "Saygısızlık etmek istemem ama o dengesiz biri değil; ne yaptığını ve ne istediğini çok iyi biliyor. Son derece bencil. Belki de</p>
<p class="Pcalibre"> </p>
<p class="Pcalibre"> Tann'nın izniyle kızınız onun gerçek yüzünü görür."</p>
<p class="Pcalibre"> </p>
<p class="Pcalibre"> "Hemen o rahibelerin yanına gidip kızım için dua etmelerini sağlamanız gerek." Kate acı acı gülümsedi.</p>
<p class="Pcalibre"> </p>
<p class="Pcalibre"> Olive Hayes onu ciddiye aldı. "Evde kendi başına oturacağını duyduğumda Bernadette'den özel bir nedenle dua okumasını istemiştim zaten."</p>
<p class="Pcalibre"> </p>
<p class="Pcalibre"> Kate uzun bir süre onun elini tuttu, ardından Olive Hayes Mo-untfem'den ayrıldı.</p>
<p class="Pcalibre"> </p>
<p class="Pcalibre"> Michael'ın umduğu gibi, Grace otele geldikten beri onu görebilmek pek de o kadar kolay olmuyordu. Yeni hayatın heyecanı ve gördüğü ilgi okul dışında onu devamlı meşgul ediyordu.</p>
<p class="Pcalibre"> </p>
<p class="Pcalibre"> Geceleri belirli saatlerde birbirlerine el sallayıp aynalarla ışık yansıtmak üzere sözleşmişlerdi.</p>
<p class="Pcalibre"> </p>
<p class="Pcalibre"> Michael mors alfabesinde "Seni seviyorum"u öğrenmişti ama Grace bunun çok uzun olduğunu, insanın tek bir cümle için bütün o kısa-uzun-kısa-uzunları ezberlemeye çalışırken bitkin düşeceğini söylemişti.</p>
<p class="Pcalibre"> </p>
<p class="Pcalibre"> Tommy Leonard anlayışlıydı. Michael'a "Kızlardan önce çok daha kolaydı, değil mi?" diye sordu.</p>
<p class="Pcalibre"> </p>
<p class="Pcalibre"> "Cennet bahçesinde Adem Baba yalnızken olduğu gibi mi ?" Michael güldü.</p>
<p class="Pcalibre"> </p>
<p class="Pcalibre"> "Hayır, ne demek istediğimi biliyorsun."</p>
<p class="Pcalibre"> </p>
<p class="Pcalibre"> "Ama senin Jacinta'yla sorunun yok, değil mi ? O hep burada, sokağın karşısında oturuyor." Michael kıskanıyordu.</p>
<p class="Pcalibre"> </p>
<p class="Pcalibre"> "Benim istediğim Jacinta değil ki, kalın kafalı."</p>
<p class="Pcalibre"> </p>
<p class="Pcalibre"> Grace Michael'a babasının açılış için ona yeni bir elbise hediye edeceğini söyledi. Onu almak için Dublin'e gidecekti. O gün okuldan izin isteyecekti. Michael da gelip seçmesine yardım eder miydi ?</p>
<p class="Pcalibre"> </p>
<p class="Pcalibre"> Okul yeni açılmıştı ve Michael'a bir kızla Dublin'de alışveriş yapsın diye izin vermeleri olasılığı bir uçan dairede gezmeye gitmesiyle aynıydı.</p>
<p class="Pcalibre"> </p>
<p class="Pcalibre"> "Haydi Michael, düşün bir şeyler."</p>
<p class="Pcalibre"> </p>
<p class="Pcalibre"> "Ama yalnızca Peder Keane değil ki, annemle babama da anlatmam gerek. Eğer onlara hiçbir şey söylemeden gidersem Eddie duyup söyler, ya da Tommy Leonard söyler. Tanrım, Grace, sanki birer yetişkinmişiz gibi kalkıp Dublin'e gidemeyiz ki."</p>
<p class="Pcalibre"> </p>
<p class="Pcalibre"> Grace dudak büktü. "Yetişkiniz biz pek çok bakımdan" dedi.</p>
<p class="Pcalibre"> </p>
<p class="Pcalibre"> "Evet, öyle." Michael tünele son ziyaretlerini düşününce yüzü</p>
<p class="Pcalibre"> </p>
<p class="Pcalibre"> kızardı. Artık Dara izin verdiğine göre, oraya gitmelerinin resmiyet kazandığını düşünüyordu. Bunu kutlamak üzere Grace'e yaklaşırken daha girişken davranmıştı.</p>
<p class="Pcalibre"> </p>
<p class="Pcalibre"> Grace, "Bu kadar ana kuzusu olma" diye dalga geçti.</p>
<p class="Pcalibre"> </p>
<p class="Pcalibre"> Bu incitti. Özellikle de en çok annesinden çekindiği için. Grace'le olan arkadaşlığının onu kaygılandırdığını hissediyordu. Bu alışveriş gezisini teklif etmesi bile onu dehşete düşürmeye yetecekti.</p>
<p class="Pcalibre"> </p>
<p class="Pcalibre"> Kate o sabah ilk kez Dara ile Michael'a yaklaşan duruşmadan söz etmişti.</p>
<p class="Pcalibre"> </p>
<p class="Pcalibre"> Onlardan ellerinden gelen tüm desteği vermelerini istemişti. Bu konuda uluorta konuşmalarını ve aptalca şakalar yapmalarını istemiyordu. Yalnızca şu birkaç gün için bile olsa, bütün Mount-fern'in gözleri ailenin üstünde olacağından, örnek bir tutum sergilemeleri gerekiyordu. Bazıları bir servet almalarını istiyor, bazıları da otele zararı olmasın diye hiçbir şey almamalarını diliyordu. Ancak işin doğrusu, hatırı sayılır bir para alınacak ve çocukların eğitimi için bankaya yatırılacaktı.</p>
<p class="Pcalibre"> </p>
<p class="Pcalibre"> Mahkemeye gitme durumunda kalmak hiç hoş değildi, ama Ryan ailesinin çocuklarının çok çalıştıklarım ve buradan gelebilecek herhangi bir kazanca layık olduklarım düşünmek teselli oluyordu.</p>
<p class="Pcalibre"> </p>
<p class="Pcalibre"> Kate çok ciddiydi ve uzun zamandır ilk kez üzgün görünüyordu.</p>
<p class="Pcalibre"> </p>
<p class="Pcalibre"> Kendi hayatının pek çok bakımdan artık sona erdiğini, buna pek de üzülmemek gerektiğini; insanların hayatlarının başka başka biçimlerde sona erebileceğini söyledi. Ancak, çocukları küçük bir kasabadaki dedikodular ve aşırı heyecan karşısında güçlü olup soylu tavırlar sergilerlerse, her şeyin bir anlamı olacaktı.</p>
<p class="Pcalibre"> </p>
<p class="Pcalibre"> Michael ile Dara onu düş kırıklığına uğratmayacaklarına söz verdiler.</p>
<p class="Pcalibre"> </p>
<p class="Pcalibre"> Hafta ortası trenle Dublin'e gitmek, Peder Keane'e bir sürü yalan söylemek -bu onu düş kırıklığına uğratmak olurdu.</p>
<p class="Pcalibre"> </p>
<p class="Pcalibre"> Michael Grace'le gidip elbise seçmesine yardım edemeyeceğini söyledi.</p>
<p class="Pcalibre"> </p>
<p class="Pcalibre"> Grace pekâlâ o halde, dedi, Jim Costello'ya bu aralar Dublin'e gidip gitmeyeceğini sorardı; onun arabasıyla gidebilirdi. Michael hiç dert etmesindi.</p>
<p class="Pcalibre"> </p>
<p class="Pcalibre"> Kentte bölge mahkemesi her gün toplanıyor ve daha yüksek yargı organına gitmesi gereken davalarla temyiz edilenler yılda dört kez, üçer hafta toplanan daha yüksek mahkeme tarafından görülüyordu.</p>
<p class="Pcalibre"> </p>
<p class="Pcalibre"> Bir seferinde balıkçılığa meraklı bir yargıç her akşam yaşlı bir</p>
<p class="Pcalibre"> </p>
<p class="Pcalibre"> berduş gibi, arabasına binip Fern'e gelmişti. O ve Fergus Slat-tery'nin babası birbirlerinin hukukçu olduğunu hiç bilmeden dost olmuşlardı. Fern'de yüzen balıklara ve onları oradan çıkarmaya olan ilgileri o kadar büyüktü.</p>
<p class="Pcalibre"> </p>
<p class="Pcalibre"> Artık yollar ve tren seferleri daha düzeldiği için yargıçlar da, avukatlar da kentte uzun süre kalmıyorlardı. Mountfern'e kadar geldikleri de pek enderdi.</p>
<p class="Pcalibre"> </p>
<p class="Pcalibre"> Kate ile John Ryan duruşmadan önceki akşam Kevin Kennedy bara girince şaşırdılar.</p>
<p class="Pcalibre"> </p>
<p class="Pcalibre"> Kate telaşlandı. "Fergus Slattery geleceğini söylemedi" dedi.</p>
<p class="Pcalibre"> </p>
<p class="Pcalibre"> Tekerlekli iskemlesini çevik bir hareketle rampadan indirip onu büyük yeşil odasına davet etti. Bu odayı onun için bir oturma odası haline dönüştürmek ne iyi olmuştu. Hayatının geri kalanını oturarak geçireceğine göre, hoş bir ortamda bulunmak ve sürekli özür dilemek zorunda kalmamak durumu daha katlanılır kılıyordu.</p>
<p class="Pcalibre"> </p>
<p class="Pcalibre"> John Kate'in yerine geçmesi için Mary'yi çağırdı. Müşterilerin çoğu Kevin Kennedy'nin kim olduğunu ve ne iş yaptığını zaten biliyordu.</p>
<p class="Pcalibre"> </p>
<p class="Pcalibre"> Kevin aralarına sıkışıp bara sokulurken adamın biri, "İyi şanslar ve onlara bir servet kap" dedi.</p>
<p class="Pcalibre"> </p>
<p class="Pcalibre"> Kevin, "Şansın çok rolü olacak" diyerek döndü. "İnsanların neye hakkı olup olmadığıyla bir ilgisi yok; aksi halde büyük para alırlardı."</p>
<p class="Pcalibre"> </p>
<p class="Pcalibre"> Sesindeki ciddiyet müşterileri şaşırttı. Esprili bir cevap ummuşlardı.</p>
<p class="Pcalibre"> </p>
<p class="Pcalibre"> Odaya geçtiklerinde "Fergus buraya geldiğimi bile bilmiyor..." diye söze başladı.</p>
<p class="Pcalibre"> </p>
<p class="Pcalibre"> John, "Sence acaba..." dedi.</p>
<p class="Pcalibre"> </p>
<p class="Pcalibre"> "Hayır, hayır, buradan sonra ona uğrayacağım zaten. Bir teklif aldık. Kesin bir teklif. Altı bin sterlin. Evet veya hayır. Öyle dediler."</p>
<p class="Pcalibre"> </p>
<p class="Pcalibre"> "Evet" dedi Kate.</p>
<p class="Pcalibre"> </p>
<p class="Pcalibre"> John, "Fegus'a sormalıyız" dedi.</p>
<p class="Pcalibre"> </p>
<p class="Pcalibre"> Kate John'a "Sen ne düşünüyorsun ?" diye sordu.</p>
<p class="Pcalibre"> </p>
<p class="Pcalibre"> "Ne düşüneceğimi bilmiyorum. Mahkemeye gidip bütün gün mücadele eder ve elimizde daha az parayla çıkabiliriz, ama duruşmaya yirmi dört saat kala böyle bir teklifte bulunmaları daha çok aleyhlerine olabileceğini düşündüklerini gösteriyor."</p>
<p class="Pcalibre"> </p>
<p class="Pcalibre"> Kevin Kennedy ikisinin de yüzüne baktı.</p>
<p class="Pcalibre"> </p>
<p class="Pcalibre"> Davalarında çok fazla fikir danışma olmazdı, genelde doğruca dava dosyasına bakarak çalışırdı. Ancak söz konusu insanları</p>
<p class="Pcalibre"> </p>
<p class="Pcalibre"> kendi evlerinde görünce, taşralılara karşı kentli ön yargılarının doğrulandığını hissederdi. Bu insanlar çoğu zaman durumu kav-rayamaz, duygularını ifade edemezlerdi. Ama bu kez farklıydı. Mountfem'de hoşuna giden bir sükûnet; bu çiftte ve kısaca gördüğü kara gözlü güzel çocuklarında bir zarafet vardı.</p>
<p class="Pcalibre"> </p>
<p class="Pcalibre"> Sakat Kate Ryan'da onu yürüyüp koşabilen pek çok kadına oranla daha hayat dolu gösteren, bastırılmış bir enerji vardı. Tez-canlı, ne istediğini bilen ve sabırsız bir kadındı; başkalanna dayanma mecburiyetini uzun ve zor derslerden sonra öğrenmişti. Kevin kocayı da seviyordu. Dışardan bakılınca canayakm ve yumuşak huyluydu ama güçlü bir mantığı vardı. Fergus Slattery adamın kendi çapında bir şair olduğunu da söylemişti.</p>
<p class="Pcalibre"> </p>
<p class="Pcalibre"> Kendini bu insanlara uzun zamandır kimseye hissetmediği kadar yakın hissediyordu. Benzer tüm davaları gözden geçirmişti: Daha bu yıl bir fabrika işçisine 3 000 sterlin tazminat hükmedil-mişti. Bu tutar adamın kazancına ve daha ne kadar kazanabileceğine dayanarak hesaplanmıştı. Yirmi sekiz yaşındaydı, bir gözünü kaybetmişti. 3 000 sterlinin adil bir rakam olduğunu herkes kabul etmişti; adam haftada 14 sterlin kazanıyordu.</p>
<p class="Pcalibre"> </p>
<p class="Pcalibre"> Bir de kırklı yaşlarının ortasındaki tarım işçisi vardı. Yaralarını okurken bile ürküyordu insan. 7 000 sterlin almıştı. Dava dilekçesinde hiçbir zaman evlenip çocuk sahibi olamayacağı da belirtilmişti. Tazminat yüksek görülmüştü. Bir de İngiltere'de özel bir hastanede dört ay kalan bir kadın vardı. Avukatları öyle bir manevi acı çektiğini kanıtlamışlardı ki, kadın 7 000 sterlin tazminat kazanmıştı.</p>
<p class="Pcalibre"> </p>
<p class="Pcalibre"> Sanki o bilirmiş gibi, ona bakıyorlardı. Ve o bilmiyordu. Onlara bunun adil bir rakam olup olmadığını ve neler olacağını söyleyemiyordu.</p>
<p class="Pcalibre"> </p>
<p class="Pcalibre"> Kate, "İnsanın içinden kabul etmek geliyor" dedi. "Öylesine güçlü bir dürtü ki, yanlış karar olduğunu düşünmek zorundayım."</p>
<p class="Pcalibre"> </p>
<p class="Pcalibre"> John konuşurken elini karısının elinin üstüne koydu. "İşi çok kolayca bitirmiş olurduk," dedi. "Bunu alıp belki çocukların üniversite okuması için bankaya koyar, ya da önümüzdeki kötü günlere hazırlanırdık." Başıyla Fernscourt'u işaret etti ve Kevin Kennedy yeni otelin küçük barı nasıl tehdit ettiğini hatırladı.</p>
<p class="Pcalibre"> </p>
<p class="Pcalibre"> "Demek reddetmek istiyorsunuz?.."</p>
<p class="Pcalibre"> </p>
<p class="Pcalibre"> John, "Bence hemen kabul etmemeliyiz" dedi. "Biraz risk almak olduğunu biliyorum... ben ne kumarbazım, ne de pazarlıklar ve anlaşmalarla pek işim olur. Ama içimden bir ses ilk teklifi kabul etmemek gerektiğini söylüyor. Haksız mıyım ?"</p>
<p class="Pcalibre"> </p>
<p class="Pcalibre"> Kevin yarın kuşkusuz yeterince vakit olacağından, şu anda hiçbir şeyi kabul etmeye gerek olmadığını söylemek üzereydi, ama Kate ondan hızlı davrandı.</p>
<p class="Pcalibre"> </p>
<p class="Pcalibre"> "Eminim Fergus'un bizim için yalnızca bir avukat olmaktan çok daha öte olduğunu biliyorsundur. Sanki kendi beli kırılmış gibi oldu" dedi. Apaçık, abartılı bir duygusallığa sapmadan konuşuyordu. Uzun boylu taşra avukatının hayatlarında ne kadar önemli olduğunu anlamasını istiyordu yalnızca.</p>
<p class="Pcalibre"> </p>
<p class="Pcalibre"> Kevin, "Evet tabiî, öyle" diye mırıldandı.</p>
<p class="Pcalibre"> </p>
<p class="Pcalibre"> "O yüzden sanırım bunu ona da söyleyeceksin değil mi, hem ona ne yapmamız gerektiğini düşündüğünü de sor. Fergus yokken John'la benim bir karar vermememiz gerektiğini düşünüyorum."</p>
<p class="Pcalibre"> </p>
<p class="Pcalibre"> "Elbette. Ben yalnızca ilk tepkinizi almak istedim. Bazen avukat çokluğunun insana yarardan çok zararı olur."</p>
<p class="Pcalibre"> </p>
<p class="Pcalibre"> "İlk tepkimizi aldın mı?" diye sordu Kate.</p>
<p class="Pcalibre"> </p>
<p class="Pcalibre"> "Evet. Siz ne olsa alırsınız Bayan Ryan, mahkemeye çıkmamak için ne olsa kabulünüz. Kocanız da bunun farkında, ama o her ikinizin de yıllar sonra neler hissedeceğinizi düşünüp onu da hesaba katmaya çalışıyor. Ben Bay Ryan'ın yanındayım, ama olay da benim başıma gelmedi tabiî."</p>
<p class="Pcalibre"> </p>
<p class="Pcalibre"> Fergus tahmin ettikleri gibi, bu miktarın yeterli olmadığını söyledi.</p>
<p class="Pcalibre"> </p>
<p class="Pcalibre"> Kevin Kennedy jüriden bundan fazlasını bekleyemeyeceklerini bildirdi.</p>
<p class="Pcalibre"> </p>
<p class="Pcalibre"> Dr. White bunun büyük para olduğunu ve otomobil kazalarından sonra sakat kalan pek çok hastasının bunun üçte birini bile almadığını söyledi</p>
<p class="Pcalibre"> </p>
<p class="Pcalibre"> Fergus muhataplarının mültimilyoner, uluslararası büyük yabancı şirketler olduğunu ve para dolu kasalarım kıskançlıkla koruyup yıkıları, hak ettiği belli insanlara bile koklatmadıklarını söyledi.</p>
<p class="Pcalibre"> </p>
<p class="Pcalibre"> John temkinli bir adam olduğunu söyledi, ama 6000 sterlin yüklü bir miktar değil miydi, ve onlara ihtiyaç duyacakları her şeyi almaz mıydı? Hiçbir miktarda para Kate'in bir daha yürümesini sağlamayacağına göre, belki de şimdi bunu alıp konuyu kapatmaları iyi olurdu. Ama öte yandan...</p>
<p class="Pcalibre"> </p>
<p class="Pcalibre"> Onlar konuşurken Kate hiç ses çıkarmadı.</p>
<p class="Pcalibre"> </p>
<p class="Pcalibre"> Eğilip bir noktayı vurguluyor, birbirlerinin sözünü kesiyorlardı. Dört adam hepsi de onun iyiliğini istiyor, olaya farklı açılardan bakıyorlardı. Kate kendini her şeyden soyutlanmış hissetti. Sanki</p>
<p class="Pcalibre"> </p>
<p class="Pcalibre"> doktoru, avukatları ve bar işletmecisini havadan bir yerden seyrediyor gibiydi.</p>
<p class="Pcalibre"> </p>
<p class="Pcalibre"> Hemen hemen aynı anda söyleyeceklerini tükettiler ve ona baktılar.</p>
<p class="Pcalibre"> </p>
<p class="Pcalibre"> "Eninde sonunda her şey sana bağlı Kate. Sen ne dersen onu yapacağız."</p>
<p class="Pcalibre"> </p>
<p class="Pcalibre"> Ağır ağır küçük gruptakilerin yüzlerine baktı.</p>
<p class="Pcalibre"> </p>
<p class="Pcalibre"> "Mücadele edelim" dedi. "Bence bu çocuklara boynumuzun borcu. Sonuna kadar mücadele edelim."</p>
<p class="Pcalibre"> </p>
<p class="Pcalibre"> Kevin Kennedy geceyi Mountfern'de geçireceğini söyledi. Grange isimli çok hoş, eski bir otel olduğunu duymuştu. Herkesin bakıştığını gördü. Sorun neydi acaba? Hiçbir şey, yalnızca Patrick O'Neill de orada kalıyordu.</p>
<p class="Pcalibre"> </p>
<p class="Pcalibre"> Kate "Taşındı o" dedi. "Otele geçti."</p>
<p class="Pcalibre"> </p>
<p class="Pcalibre"> "Bu diğerlerini şaşırttı, ama Kate her şeyi herkesten önce öğrenirdi."</p>
<p class="Pcalibre"> </p>
<p class="Pcalibre"> "iyi o halde." Kevin Kennedy profesyonelce davranıyordu. "Onları ararım. Eğer dostumuz Bay O'Neill çıkmışsa sorun yok demektir."</p>
<p class="Pcalibre"> </p>
<p class="Pcalibre"> Güneşli bir sabahtı.</p>
<p class="Pcalibre"> </p>
<p class="Pcalibre"> Kate "Bu, işi daha mı iyi, yoksa daha mı kötü yapıyor, bilemiyorum" dedi.</p>
<p class="Pcalibre"> </p>
<p class="Pcalibre"> John onun odasındaki kanepede yatmıştı. İkisini de pek uyku tutmamıştı. John iki kez kalkıp çay hazırlamıştı. Camlı kapıların önündeki perdeleri açınca Leopold'ün dışarda kederli kederli oturduğunu gördüler.</p>
<p class="Pcalibre"> </p>
<p class="Pcalibre"> "Eğer o hayvan en ufak bir şekilde uluyacak olursa, onu çıplak ellerimle boğacağım" dedi Kate.</p>
<p class="Pcalibre"> </p>
<p class="Pcalibre"> Leopold tehlikeyi sezmiş gibiydi. Sanki birisi kapalı kapının ardından onunla el sıkışacakmış gibi, ön patasını kaldırdı.</p>
<p class="Pcalibre"> </p>
<p class="Pcalibre"> Kate uykulu ve endişeli görünüyordu.</p>
<p class="Pcalibre"> </p>
<p class="Pcalibre"> John yatağının yanında durdu. "Işığı kapatıp seni rahat bıraksam bir saat daha uyur musun ?" dedi.</p>
<p class="Pcalibre"> </p>
<p class="Pcalibre"> "Hayır, çok heyecanlıyım."</p>
<p class="Pcalibre"> </p>
<p class="Pcalibre"> "Ben de öyle. Ne oturabiliyor, ne yatabiliyorum."</p>
<p class="Pcalibre"> </p>
<p class="Pcalibre"> "Ne yapacağız?" Kate kocasının gömleğinin üstüne bir kazak giydiğini gördü. Bu kadar erken saatte yıkanıp mahkemeye hazırlanacak değildi.</p>
<p class="Pcalibre"> </p>
<p class="Pcalibre"> "Bilmiyorum. Her nedense kendimi burada kapana kısılmış hissediyorum."</p>
<p class="Pcalibre"> </p>
<p class="Pcalibre"> "Kate'in yüzündeki ifade ona karısının her zaman kendini kapana kısılmış gibi hissettiğini hatırlattı.</p>
<p class="Pcalibre"> </p>
<p class="Pcalibre"> Alelacele, "Dışarı çıkacak filan değilim ama," dedi.</p>
<p class="Pcalibre"> </p>
<p class="Pcalibre"> "Beni de götür."</p>
<p class="Pcalibre"> </p>
<p class="Pcalibre"> "Daha saat sabahın altı buçuğu."</p>
<p class="Pcalibre"> </p>
<p class="Pcalibre"> "Haydi gel, bir yürüyüş yapalım."</p>
<p class="Pcalibre"> </p>
<p class="Pcalibre"> John onu giydirdi ve Kate sandalyesine geçti. Yavaşça barın ön kapısından çıktılar -Mary Donnelly'yi uyandırmamak için arka taraftan geçmediler.</p>
<p class="Pcalibre"> </p>
<p class="Pcalibre"> Eylül sabahı nehir çok güzeldi. Leopold de sabah erkenden çıkma fırsatından memnun, saygılı bir mesafeden peşlerinden geliyordu.</p>
<p class="Pcalibre"> </p>
<p class="Pcalibre"> Pembe perdeleri sıkı sıkı kapatılmış Rosemarie Kuvaför Salonunun önünden geçtiler.</p>
<p class="Pcalibre"> </p>
<p class="Pcalibre"> John, "Sence hâlâ devam ediyor mudur?" diye sordu.</p>
<p class="Pcalibre"> </p>
<p class="Pcalibre"> Kate güldü. "Hiç sanmam. Amerikan saç modelleri hazırlamakla çok meşgul. İstedikleri gibi yapabilmek için kitaplar bile almış."</p>
<p class="Pcalibre"> </p>
<p class="Pcalibre"> "Oh, o insanların hoşlanacağı şekilde yapmayı hep bilirdi zaten" dedi John. "Bana anlattıklarından biliyorum tabiî, kendim denemedim."</p>
<p class="Pcalibre"> </p>
<p class="Pcalibre"> Yaya köprüsüne dönüp de gün herkes için başlamak üzereyken durup Fernscourt'a baktılar.</p>
<p class="Pcalibre"> </p>
<p class="Pcalibre"> Birinci kattaki pencerelerin birinde gömleğiyle Patrick O'Ne-ill'i görebiliyorlardı.</p>
<p class="Pcalibre"> </p>
<p class="Pcalibre"> Kate, "Onun için de zor bir gün" dedi.</p>
<p class="Pcalibre"> </p>
<p class="Pcalibre"> Nehrin karşısındaki iskeleye, kayalık bahçelerle çalıların yukarısında, araba yolunun gelişine baktılar. Büyük evin merdivenlerinden yukarı, arkada iki tarafa açılan yatak odası kanatlarını, ikişer üçer gelen işçileri gördüler.</p>
<p class="Pcalibre"> </p>
<p class="Pcalibre"> Patrick penceresinde kıpırdamadan duruyordu.</p>
<p class="Pcalibre"> </p>
<p class="Pcalibre"> O da onları görmüş olmalıydı.</p>
<p class="Pcalibre"> </p>
<p class="Pcalibre"> Ancak gün o gün olduğundan, kimse diğerine el sallamadı.</p>
<p class="Pcalibre"> </p>
<p class="Pcalibre"> Rachel Kate'i giydirmeye gelecekti.</p>
<p class="Pcalibre"> </p>
<p class="Pcalibre"> O kadar uzun zamandır öyle yakın arkadaştılar ki, davanın bu iki tarafının bir araya gelmesinde kimse bir gariplik görmüyordu.</p>
<p class="Pcalibre"> </p>
<p class="Pcalibre"> Gri-beyaz sade elbisesiyle ne giymesi gerektiği konusunda bazı fikir ayrılıkları olmuştu. Elbiseyi önce Carrie ütülemiş, sonra Dara bir daha ütülemiş, en sonunda da Mary el atmıştı.</p>
<p class="Pcalibre"> </p>
<p class="Pcalibre"> Rachel hiçbir hanımefendinin eldivensiz gezmeyeceğini öne sürdü. Kate buralarda ancak kibarların eldiven giydiğini söyledi.</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> Rachel birazcık göz farının Kate'i çok daha çekici hale getireceğini söyledi. Kate ise göz fan sürerse taşralı jürinin ona Bâbil fahişesi gözüyle bakacağını anlattı.</p>
<p class="Pcalibre"> </p>
<p class="Pcalibre"> "İnsanları kara cahil olarak görmekten vazgeç Kate. Altmışlı yıllardayız. Her yerde olduğu gibi onlar da zamana ayak uyduru-yorlardır."</p>
<p class="Pcalibre"> </p>
<p class="Pcalibre"> Kate bu riske girmeyeceğini söyledi. Fergus'a ciddi görünmeye söz vermişti.</p>
<p class="Pcalibre"> </p>
<p class="Pcalibre"> Çok erkenden hazırdılar.</p>
<p class="Pcalibre"> </p>
<p class="Pcalibre"> Rachel olacaklarla hiç ilgisi olmayan hikâyelerle onu oyalamaya çalıştı.</p>
<p class="Pcalibre"> </p>
<p class="Pcalibre"> Bu sandığından çok daha zordu. Hemen hemen anlatabileceği her şey ya Patrick, ya da oteliyle ilgiliydi.</p>
<p class="Pcalibre"> </p>
<p class="Pcalibre"> Oldukça sıradan bir konu olduğunu düşünerek, "Grace bugün Dublin'e gidiyor" dedi.</p>
<p class="Pcalibre"> </p>
<p class="Pcalibre"> "Bilmez miyim!" diye bağırdı Kate. "Zavallı Michael üzüntüsünden mahvoldu. Ona Grace'in dolaplar dolusu elbisesi varken bir tane daha almak için bu kadar yol gitmesinin kendini beğenmişlik olduğunu söyledim, ama hata etmişim. Hanımefendiyi eleştirmek yasak."</p>
<p class="Pcalibre"> </p>
<p class="Pcalibre"> Rachel, "Prenses Grace" dedi.</p>
<p class="Pcalibre"> </p>
<p class="Pcalibre"> "Biraz çokbilmiş, değil mi ? Ama ben önyargılıyım tabiî. Bana göre Michael Ryan'ın kanına giren herkes cehennemin derinliklerinde olmalı."</p>
<p class="Pcalibre"> </p>
<p class="Pcalibre"> "Belki de o genç otel müdürüyle bir yere varamaz." Rachel Kate'in son derece taraflı tepkilerine gülümsedi.</p>
<p class="Pcalibre"> </p>
<p class="Pcalibre"> "Aslında Michael'dan bıkmasını tercih ederim, hem de bir an önce. İkizlerin ikisi de bu pırıltılı O'Neill'lerden ne kadar erken kurtulurlarsa o kadar iyi."</p>
<p class="Pcalibre"> </p>
<p class="Pcalibre"> Rachel acı acı, "Evet, O'Neill'lerden erkenden kurtulmak hepimiz için iyi olurdu" dedi.</p>
<p class="Pcalibre"> </p>
<p class="Pcalibre"> Rachel çok üzgün görünüyordu ve Kate onu tanıdığından beri ilk kez arkadaşının yaşlanmış göründüğünü düşündü. Yüzündeki hayat pırıltısı gitmişti. O canlılık olmayınca da geriye bir tek çizgiler kalıyor ve onlar da oldukça derin görünüyordu.</p>
<p class="Pcalibre"> </p>
<p class="Pcalibre"> Rachel'ın elini ellerine alıp bir an sessizce okşadı. Yanlış şey söyler ya da ağlamaya başlar diye konuşmaya cesaret edemedi.</p>
<p class="Pcalibre"> </p>
<p class="Pcalibre"> Rachel, "Bırak şimdi, bu kadar kendime acımak yeter" dedi. "Bugün senin kader günün, benim değil. Sen iyi misin ?"</p>
<p class="Pcalibre"> </p>
<p class="Pcalibre"> "Evet, Dr. White bana sakinleştirici bir şeyler verdi. Kendimi iyi hissediyorum."</p>
<p class="Pcalibre"> </p>
<p class="Pcalibre"> "Tuvalete gittin mi?"</p>
<p class="Pcalibre"> </p>
<p class="Pcalibre"> "Evet. Üstelik, pek bir şey yiyip içmediğim için sorun çıkmaz."</p>
<p class="Pcalibre"> </p>
<p class="Pcalibre"> "Aynadan birbirleriyle konuştular. İkisi de diğerinin aksini görüyordu. Yüz yüze konuşmakla aynı değildi. İnsan daha açıksöz-lü olabiliyordu."</p>
<p class="Pcalibre"> </p>
<p class="Pcalibre"> "Kate?"</p>
<p class="Pcalibre"> </p>
<p class="Pcalibre"> "Evet?"</p>
<p class="Pcalibre"> </p>
<p class="Pcalibre"> "Senin çok almanı istiyor, biliyorsun. Teklifi reddettiğine çok sevindi. Diyor ki..."</p>
<p class="Pcalibre"> </p>
<p class="Pcalibre"> "Hayır... lütfen yapma."</p>
<p class="Pcalibre"> </p>
<p class="Pcalibre"> "Sen benim arkadaşımsın ve hep arkadaşım kalacaksın; Flat-bush'da bir yaşlılar evine girdiğimde bile."</p>
<p class="Pcalibre"> </p>
<p class="Pcalibre"> "Tabiî ki öyle."</p>
<p class="Pcalibre"> </p>
<p class="Pcalibre"> "Ufacık bir köyden gelme şansına sahip, on azizenin ismini taşıyan biriyle evlendiğinde..."</p>
<p class="Pcalibre"> </p>
<p class="Pcalibre"> "Rachel..."</p>
<p class="Pcalibre"> </p>
<p class="Pcalibre"> "Ona ne sadakat borcum var ki ? Ona göre en az kabul etmen gereken..."</p>
<p class="Pcalibre"> </p>
<p class="Pcalibre"> Sandalye donuverdi. Kate'in gözleri alev alevdi.</p>
<p class="Pcalibre"> </p>
<p class="Pcalibre"> "Yapma, duyuyor musun beni, yapma. Susmalısın. Eğer kalkıştığım şu oyundan ufacık bir vakarla bile çıkacaksam, bunun yolu dürüstçe yapmak..."</p>
<p class="Pcalibre"> </p>
<p class="Pcalibre"> "Ben söylemeyecektim..."</p>
<p class="Pcalibre"> </p>
<p class="Pcalibre"> "Evet söyleyecektin, bana onun tarafının nereye kadar gidebileceğini söyleyecektin. Bunu bilemem, görmüyor musun ? Ne vermeye hazır olduklarını hiçbir zaman bilmemem gerekir."</p>
<p class="Pcalibre"> </p>
<p class="Pcalibre"> Rachel hâlâ duygu yoğunluğundan şaşkın, "Ama sen benim dostumsun. Senin için en iyisini istiyorum" diye bağırdı.</p>
<p class="Pcalibre"> </p>
<p class="Pcalibre"> Kate sesini alçalttı. "İyi niyetli olduğunu biliyorum, ama anlamıyor musun, eğer şu adamla nehrin karşısında komşum olarak normale benzer bir yaşam sürdüreceksem, oğlum onun kızına deli gibi âşıkken... biz onun otelinden gelecek müşterilere bel bağlamışken... elini görsem kendimi nasıl hissederim?"</p>
<p class="Pcalibre"> </p>
<p class="Pcalibre"> "O senin tarafında, bütün dediğim bu."</p>
<p class="Pcalibre"> </p>
<p class="Pcalibre"> "Biliyorum, biliyorum. Şimdi lütfen, yalvarıyorum daha fazla söyleme. Şimdi, Rachel Fine, bana bir veda öpücüğü verip iyi şanslar diler misin ?"</p>
<p class="Pcalibre"> </p>
<p class="Pcalibre"> Rachel onu öpmek için eğildi. Kollarım Rachel'a dolayıp yanağını yanağına dayadı.</p>
<p class="Pcalibre"> </p>
<p class="Pcalibre"> Titreyen bir sesle, "Her zaman mümkün olan en güzel şeylere, hatta mümkün olamayanlara da sahip olmanı dilerim," dedi.</p>
<p class="Pcalibre"> </p>
<p class="Pcalibre"> Kate sandalyesini kapıya doğru çevirirken, "Sen benim en iyi dostum değil misin? Bu benim için çok değerli," dedi.</p>
<p class="Pcalibre"> </p>
<p class="Pcalibre"> John ile Dr. White onu barda bekliyorlardı. Fergus ile Kevin Kennedy önden mahkemeye gitmişlerdi.</p>
<p class="Pcalibre"> </p>
<p class="Pcalibre"> Kate gittikten sonra Rachel yeşil odada durdu. Bunun dua etmek sayılıp sayılmayacağını bilmiyordu, ama mavi-yeşil renkler ağırlıkta olduğu ve odaya uyduğu için bizzat seçtiği Meryem Ana'nın kederli resminin önüne gitti.</p>
<p class="Pcalibre"> </p>
<p class="Pcalibre"> Resmin önünde durup kocaman kederli gözlere baktı.</p>
<p class="Pcalibre"> </p>
<p class="Pcalibre"> "Lütfen onu kandırmalarına izin verme, onu ucuza ikna etmesinler. Haydi, lütfen. Çok şey istemiyorum. Bugün her yerde binlerce iyi ve binlerce kötü şey oluyor. Kate Ryan için bu iyi bir gün olsun. Lütfen."</p>
<p class="Pcalibre"> </p>
<p class="Pcalibre"> Sıcak ve sıkıntılı bir sabahtı. Dara aklını derse veremiyordu.</p>
<p class="Pcalibre"> </p>
<p class="Pcalibre"> "Haydi Dara, uyan. Sıfat tamlaması neyi pekiştiriyor?"</p>
<p class="Pcalibre"> </p>
<p class="Pcalibre"> "Efendim, Hemşire ?" "</p>
<p class="Pcalibre"> </p>
<p class="Pcalibre"> "Neyi pekiştiriyor?"</p>
<p class="Pcalibre"> </p>
<p class="Pcalibre"> "Emin değilim, Hemşire Laura."</p>
<p class="Pcalibre"> </p>
<p class="Pcalibre"> "Eğer pencere yerine kitaba baksaydın daha emin olabilirdin. Cevap ateşten harflerle Dublin yolunda yazmıyor. Cümle şöyle... Haydi, Dara, dikkatini toplarsan çok kolay."</p>
<p class="Pcalibre"> </p>
<p class="Pcalibre"> "Biliyorum hemşire." Kızın yüzü çok kederliydi.</p>
<p class="Pcalibre"> </p>
<p class="Pcalibre"> Rahibe Laura duruşmanın bugün görüleceğini biliyordu.</p>
<p class="Pcalibre"> </p>
<p class="Pcalibre"> "Dili eğitmenin bundan daha iyi bir yolu yoktur. Cümlelerin nasıl kurulduğunu sonsuza dek bileceksiniz." Rahibe bembeyaz yüzlü çocuğa yardımcı olmaya çalışıyordu.</p>
<p class="Pcalibre"> </p>
<p class="Pcalibre"> "Başka kim biliyor... ?" Rahibe Laura Dara Ryan'ı rahat bırakmaya karar verdi.</p>
<p class="Pcalibre"> </p>
<p class="Pcalibre"> "Hemşire! Hemşire!" Birkaç kişi ellerini salladı.</p>
<p class="Pcalibre"> </p>
<p class="Pcalibre"> Rahibe Laura sınıfta bakındı ve normalde Grace O'Neill'in oturduğu boş sandalyeyi gördü. Çocuk günübirlik Dublin'e gitmişti. Babası izin istemişti.</p>
<p class="Pcalibre"> </p>
<p class="Pcalibre"> "Grace doktora gitmesi gerektiğini söyleyecek. Bu doğru değil, elbise almaya gidiyor. Ama göründüğü kadar da saçma değil, Hemşire Laura. Tazminat davasının gününde Mountfern'de olmamasını istiyorum, o yüzden genç müdürümden onu götürmek için bir bahane bulmasını istedim. Daha uygun olur. Daha duyarlı."</p>
<p class="Pcalibre"> </p>
<p class="Pcalibre"> Haklıydı tabiî. O çok iyi bir adamdı. Yalnızca onlara salon için para, ya da Yahudi hanımın getirdiği o perdelik kumaşları verdiği için değil. O gerçekten iyi yürekliydi ve insanların iyiliğini istiyor-</p>
<p class="Pcalibre"> </p>
<p class="Pcalibre"> du. Rahibe Laura insanların onun hakkında kötü konuşmalarına dayanamıyordu. Yalnızca kıskançlıktı bu; başarılı olup da parasını babasının bir hiç olduğu yerde harcamaya gelen bu adamı çe-kemiyorlardı. Ona kalsa Ryan'lara istedikleri her şeyi vereceğini biliyordu. Ama tabiî, onun eline bakarak yaşamak Ryan'lar için imkânsız olurdu.</p>
<p class="Pcalibre"> </p>
<p class="Pcalibre"> Rahibe Laura'nın bakışları sınıfta asılı duran kutsal resme yöneldi. Yolların Hanımı. Meryem Ana'nın kederli gözlerine bakıp içinden Oğlu'na Ryan'lara doğru dürüst bir tazminat verdirmesi için kısa bir dua okudu. Sonra cümleyi kendi çözümleyeceğini ve bütün sınıfın dikkat etmesini söyledi.</p>
<p class="Pcalibre"> </p>
<p class="Pcalibre"> Peder Keane bugün dişi ağrıdığını, kendisiyle uğraşmamalarını söylemişti. Öğrencilerini bırakıp kasabaya dişçiye gitmesini gerektirecek kadar ciddi bir durum yoktu ama, uyanık olduğu her dakika dişinin varlığını hissedecek kadar da sorunu vardı. Oğlanları önceden uyarmanın adil olacağını düşünmüştü.</p>
<p class="Pcalibre"> </p>
<p class="Pcalibre"> Michael tekrar tekrar Grace ile Jim Costello'nun şu an nerede olacaklarını düşündü. Okuldan izin almasında hiç sorun çıkmamış, erkenden yola koyulacaklarını söylemişti.</p>
<p class="Pcalibre"> </p>
<p class="Pcalibre"> Michael iyi yolculuklar dilemek için erkenden bisikletle Gran-ge'a gitmiş, Grace merdivenden daha önce hiç görmediği, sarı çiçekli bir elbiseyle inmişti. Papatya kadar güzel görünüyordu...</p>
<p class="Pcalibre"> </p>
<p class="Pcalibre"> "Harika görünüyorsun" demişti. "Yeni bir elbiseye hiç ihtiyacın yok, otelin açılışında bu harika olmaz mıydı ?"</p>
<p class="Pcalibre"> </p>
<p class="Pcalibre"> Yanlış sözlerdi bunlar. Yine de, Grace onu görmek için bisikletle o kadar yol gitmesine memnun oldu. Hiç söyletmeden onu öptü. Kollarını boynuna dolayıp parmak uçlarına kalkarak bir öpücük kondurdu, tam o anda da Jim Costello'nun arabası geldi.</p>
<p class="Pcalibre"> </p>
<p class="Pcalibre"> Michael'a, "Dava hakkında konuşmamaya yemin ettiğimizi biliyorum" diye fısıldadı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Biliyorum." Michael yutkundu.</p>
<p class="Pcalibre"> </p>
<p class="Pcalibre"> "Ama ne olursa olsun, biz değişmeyeceğiz. Annenin çok para almasını dilerim, gerçekten."</p>
<p class="Pcalibre"> </p>
<p class="Pcalibre"> Bunu söyleyişindeki bir şey Michael'ın kendini dışlanmış hissetmesine yol açtı. Ancak belki de o korkunç Jim Costello'nun insanın içini bulandıran gülümsemesiyle oturup Grace'i bekleme-siydi. Asıl o olmalıydı.</p>
<p class="Pcalibre"> </p>
<p class="Pcalibre"> Sınıf havasızdı. Ölmekte olan bir eşek ansı boşuna camlara çarpıp duruyordu. Dışan çıksa bile bir saatlik ömrü daha kalmamıştı. Michael işini cetvelle hemen bitirse mi diye düşündü.</p>
<p class="Pcalibre"> </p>
<p class="Pcalibre"> Peder Keane ona bakıyordu. Michael hayal mi ediyordu, yoksa öğretmenin şiş yüzünde yumuşak bir ifade mi vardı ?</p>
<p class="Pcalibre"> </p>
<p class="Pcalibre"> Bugün sınıfın her şeyden çok nefret ettiği bir alıştırma yapıyorlardı. Peder Keane onlardan bir dakika boyunca herhangi bir konuda konuşmalannı istiyordu. Hmmm ve şeyyy denmeyecekti. Pederler bunun oğlanlann kendilerini ifade etmesini kolaylaştıracağını umuyorlardı. Oğlanlarsa bu işten nefret ediyor ve oyun sahasında hiç konu eksikliği çekmeseler de, sınıfın önünde ko-nuşmalan istendiğinde susup kalıyorlardı.</p>
<p class="Pcalibre"> </p>
<p class="Pcalibre"> "Michael Ryan. Bizi Fern nehrimizde bolca bulunan tatlısu turnası konusundaki bilgilerinden yararlandır bakalım."</p>
<p class="Pcalibre"> </p>
<p class="Pcalibre"> Sınıfta homurtular duyuldu. Peder Keane ya tuzak soru sormuştu, ya da formunu kaybediyordu. Turna hakkında konuşmak çok kolaydı; hepsi kendilerini bildi bileli turna tutuyorlardı.</p>
<p class="Pcalibre"> </p>
<p class="Pcalibre"> "Bu konuda neyi öğrenmek istiyorsunuz Peder?" Michael'ın yüzü endişeliydi. "Söyleyecek o kadar çok şey var ki."</p>
<p class="Pcalibre"> </p>
<p class="Pcalibre"> "O halde birini seç ve sınıfı daha fazla bekletme." Peder Keane elini yüzüne götürmüştü.</p>
<p class="Pcalibre"> </p>
<p class="Pcalibre"> "Turna da diğer tüm balıklar gibi oksijene ihtiyaç duyar. Akciğerleri için değil tabiî, insanlarınki gibi, hatta hayvanlannki gibi bile akciğerleri yoktur; hiç akciğerleri yoktur. Bizim bildiğimiz anlamda."</p>
<p class="Pcalibre"> </p>
<p class="Pcalibre"> "Bize lütfen nelerinin olmadığının yerine nelerinin olduğunu anlatır mısın? Baştan başla."</p>
<p class="Pcalibre"> </p>
<p class="Pcalibre"> "Turnalar ağızlarından su almak zorundadırlar ve o suda da havada olduğu gibi bir miktar oksijen bulunur. Suyu solungaçlann-dan çıkartırlar. Bütün balıklar öyle yapar. Peki turnada farklı olan nedir? Turna hayvanlar krallığındaki kurt gibi kötü bir üne sahiptir. Diğer balıklan avladığını, nehir kıyısındaki sazlıklann arasında pusuya yattığını söylerler. Ancak bu bir bakıma iyidir, çünkü turna bir iş yapıyor; nehir yatağını daha temiz ve daha iyi bir yer haline getiriyordur. Eline geçeni avlamak onun yapısında vardır. Turnayı suçlamak yalnızca cehalettir aslında, elimizde olsa hepimiz birer turna olurduk ve çıkıp kendi başlanna avlanmaya hazır tur-nalann sayısı daha fazla olsaydı, dünya da daha iyi bir yer olurdu."</p>
<p class="Pcalibre"> </p>
<p class="Pcalibre"> Oğlanın yüzü kıpkırmızı ve öfkeliydi. Kimse turnalar aleyhinde tek bir söz bile söylememişti. Peder Keane bildiği kadarıyla asla.</p>
<p class="Pcalibre"> </p>
<p class="Pcalibre"> Peder Keane daha önce bahçede şu anda karara bağlanan duruşma hakkında konuşmalar duymuştu.</p>
<p class="Pcalibre"> </p>
<p class="Pcalibre"> Oğlanın evin kızıyla pek sıkı fıkı olduğu söyleniyordu ve büyük olasılıkla sadakat çelişmesi söz konusuydu.</p>
<p class="Pcalibre"> </p>
<p class="Pcalibre"> Peder Keane Michael Ryan'ı severdi. Küçük kardeşi Eddie'ye oranla Melek Cebrail'e benzerdi o.</p>
<p class="Pcalibre"> </p>
<p class="Pcalibre"> "Çok aydınlatıcı" dedi ve sınıf çok şaşırdı. "Şimdi, Tommy Le-onard, senin Kırsal Elektrik Programı hakkındaki görüşlerini alabilir miyiz?"</p>
<p class="Pcalibre"> </p>
<p class="Pcalibre"> "Ah Tanrım, Peder, bu turnadan çok daha zor" dedi Tommy Le-onard. Hayatın hiç de adil olmadığını öğreniyordu.</p>
<p class="Pcalibre"> </p>
<p class="Pcalibre"> Bayan Daly Rita Walsh'a mahkemeden haber gelip gelmediğini sordu.</p>
<p class="Pcalibre"> </p>
<p class="Pcalibre"> Rita'dan önce Marian Johnson yanıtladı ve saat on birden itibaren her an gelebileceğni söyledi. İçeri girmelerine gerek kalmadan dışarda da halledilebilirdi. Bunu en yüksek yerden duymuştu. Ryan'lan temsil eden Bay Kennedy dün gece Grange'da kalmıştı. Dublin'li, çok hoş bir adamdı. Sonuç ne olursa olsun, orada bir gece daha kalacaktı. Dublin'e dönmek için yolun çok uzun olduğunu ve Grange'm hep kalmak isteyip de hiç rastlamadığı gibi bir yer olduğunu söylemişti.</p>
<p class="Pcalibre"> </p>
<p class="Pcalibre"> Marian düşünceli düşünceli saçını düzeltti ve Rita Walsh Bayan Johnson'ı ince, uçuşan saçlarıyla düzenli olarak Rosemarie Kuvaför Salonuna getirecek yeni bir neden daha sezdi.</p>
<p class="Pcalibre"> </p>
<p class="Pcalibre"> Kasabalılardan birkaçı Rahip Moran'la Rahip Hogan'dan özel bir nedenle dua etmelerini istemişlerdi. Hatta o amaçla ayin bile teklif etmişlerdi. Amaç hiçbir yerde belirtilmemişti.</p>
<p class="Pcalibre"> </p>
<p class="Pcalibre"> Rahipler konunun mahkemeyle ilgili olduğunu, bir tarafın Ryan'ların büyük para almalarını dilerken, diğerlerinin O'NeüTin canını sıkmamak endişesiyle çok az almalarım dilediğini tahmin ediyorlardı.</p>
<p class="Pcalibre"> </p>
<p class="Pcalibre"> Genç Peder Hogan "Müşkül bir durum, değil mi?" demişti.</p>
<p class="Pcalibre"> </p>
<p class="Pcalibre"> "Hiç de değil. Yalnızca bugün mahkemelerde adaletin yerine getirilmesi için dua ederiz, o her şeyi kapsar" dedi Rahip Moran. Çok uzun bir ömür sürmüştü ve hemen hemen her şeyi biliyordu o.</p>
<p class="Pcalibre"> </p>
<p class="Pcalibre"> Sheila Whelan çaydanlığı boşaltmıştı. "En iyisi bu güzel, sakin yerde saklanmaktan vazgeçip gideyim" dedi.</p>
<p class="Pcalibre"> </p>
<p class="Pcalibre"> "Gerçekten de sakin ve güzel bir yer. Beni buraya getirmekle çok iyi ettin." Mary Donnelly minnettarlık içinde, sertçe konuşuyordu.</p>
<p class="Pcalibre"> </p>
<p class="Pcalibre"> "Tam da birine ihtiyaç duydukları anda seni bulmaları ne şanstı, değil mi? Sen olmasan asla yapamazlardı."</p>
<p class="Pcalibre"> </p>
<p class="Pcalibre"> Mary artık ne o yazı, ne de geçirdiği şok ve üzüntüyü pek ha-</p>
<p class="Pcalibre"> </p>
<p class="Pcalibre"> tırlamıyordu. Onu o kadar düş kırıklığına uğratan adamı da hemen hiç düşünmüyordu. Genelde tüm erkekleri suçlarken bile, onun yüzünü kolay kolay hatırlayamıyordu.</p>
<p class="Pcalibre"> </p>
<p class="Pcalibre"> Kadınlar güneşe çıkarken Çavuş Sheehan geçiyordu.</p>
<p class="Pcalibre"> </p>
<p class="Pcalibre"> Şakayla karışık, "Erken başlamışsın Sheila" dedi.</p>
<p class="Pcalibre"> </p>
<p class="Pcalibre"> "Tanrım, yakalandım." Sheila güldü.</p>
<p class="Pcalibre"> </p>
<p class="Pcalibre"> O gittikten sonra düşünceli göründü.</p>
<p class="Pcalibre"> </p>
<p class="Pcalibre"> Mary fark etti. "Ne var?"</p>
<p class="Pcalibre"> </p>
<p class="Pcalibre"> "Bilmiyorum. İçimden orada ona bir şey söylemek geldi ama görüyorum ki ben de diğerleri kadar kötüleşiyorum."</p>
<p class="Pcalibre"> </p>
<p class="Pcalibre"> "Neydi o?"</p>
<p class="Pcalibre"> </p>
<p class="Pcalibre"> "Hiçbir şey herhalde, ama patikada epeyce hareketlenme gördüm. Nehrin karşı kıyısında, köprünün arkasında. Gecenin ortasında ışıklar ve gürültüler."</p>
<p class="Pcalibre"> </p>
<p class="Pcalibre"> "Gecenin yansında sen patikada ne arıyordun?"</p>
<p class="Pcalibre"> </p>
<p class="Pcalibre"> Sheila uyku tutmadığı için yürüyüşe çıkmıştı.</p>
<p class="Pcalibre"> </p>
<p class="Pcalibre"> Joe'nun öldüğünü haber almıştı. Hemşire istediği gibi, sessizce haber vermişti ona.</p>
<p class="Pcalibre"> </p>
<p class="Pcalibre"> Dublin'deki cenazeye gitmeyecek, Kate Ryan dışında hiç kimseye de ölümünü söylemeyecekti.</p>
<p class="Pcalibre"> </p>
<p class="Pcalibre"> Yine de, Joe Whelan'ın herkesin ona o kadar iyi davrandığı Dublin'deki o hastanenin morgunda yattığını bilirken gözlerini uyku tutmamıştı. Kansı hiçbir zaman yeterince toparlanıp saygılarını sunmaya gitmeyecek ve dört çocuğundan üçü de anneleriyle kalacaklardı. Dördüncü de tutuklanma endişesiyle İngiltere'den gelmeye cesaret edemezdi.</p>
<p class="Pcalibre"> </p>
<p class="Pcalibre"> Uyumak çok zordu, onun yerine yürüyüşe çıkmıştı.</p>
<p class="Pcalibre"> </p>
<p class="Pcalibre"> "Oh, beni bilirsin Mary, sağım solum belli olmaz benim."</p>
<p class="Pcalibre"> </p>
<p class="Pcalibre"> "Belki de hayal gördün" dedi Mary.</p>
<p class="Pcalibre"> </p>
<p class="Pcalibre"> "Belki" dedi Sheila.</p>
<p class="Pcalibre"> </p>
<p class="Pcalibre"> Fergus tıraş olmaya başladığında ellerinin titrediğini fark edip tıraş bıçağını hemen bıraktı. Mahkemeye kanlar içinde gitmek istemiyordu. Ellerinin titremesini nasıl geçirebileceğini düşündü. Dalgın dalgın küçük bir kadeh brendi ve port, diye düşündü, eskiden babası üşüttüğünde o kanşıma başvururdu.</p>
<p class="Pcalibre"> </p>
<p class="Pcalibre"> Ama Fergus reddetti. İçini ısıtıp sakinleştirebilirdi, ama çok geçmeden her gün tıraş olmadan, hatta yataktan kalkmadan bir tane içmek zorunda kalabilirdi.</p>
<p class="Pcalibre"> </p>
<p class="Pcalibre"> Evden çıkmaya hazır olduğunda ellerinin titremesi de geçmişti. Aynada yüzüne baktı, harika bir iş çıkardığını düşündü; hiçbir</p>
<p class="Pcalibre"> </p>
<p class="Pcalibre"> yerde tek bir kesik bile yoktu. Koyu gri kravatını sıkıca bağladı.</p>
<p class="Pcalibre"> </p>
<p class="Pcalibre"> Kevin Kennedy'nin saçlarını bile öylesine tarayacağını biliyordu, ama işte o -yoksul taşralı avukat, önemsiz bir tip- bir tavus-kuşu gibi süsleniyordu. Tıpkı hanımının bayrağıyla savaşa giden bir ortaçağ şövalyesi gibi.</p>
<p class="Pcalibre"> </p>
<p class="Pcalibre"> Tanrım, onları devam etmeye teşvik etmekte haklı çıksın. Kevin Kennedy ona defalarca taşralı jürileri kestirmenin olanaksız olduğunu söylemişti ama Kevin de taşradan hep korkan bir kentliydi. Sütü şişelerle almadıkça ve arazi dedikleri küçük, bakımlı bahçeler anlamına gelmedikçe rahat etmezdi.</p>
<p class="Pcalibre"> </p>
<p class="Pcalibre"> Fergus arabasına binip kente gitmeden önce sokağın karşısında Sheila Whelan'a hafifçe el salladı. Onun Mountfern'de, sanki hepsi bir iddiadan ibaretmiş gibi iyi şanslar dilemeyecek tek insan olduğunu biliyordu.</p>
<p class="Pcalibre"> </p>
<p class="Pcalibre"> Lütfen Tanrım 12 000 sterlin alsınlar. Bu onları on beş yıl, 1980'le-re kadar geçindirirdi. Onu alsınlar. Kate artık endişe ve korku nedir bilmesin.</p>
<p class="Pcalibre"> </p>
<p class="Pcalibre"> Dümdüz yoldan kente giderlerken Kate arabada oturmuş sakin sakin sağa sola bakmıyordu. Bu yıl eylül ayında kırlar çok güzeldi. Yaz iyi geçmiş, fazla kuraklık olmamıştı. Mountfern kadar küçük köylerden geçtiler, ama buraları her nedense, anayolun üstünde olduklarından daha önemli yerlerdi, tabiî bütün bunlar yakında değişecekti. Daha şimdiden tabelalar konmuştu; artık ıssız bir yerleşim yeri olarak kalmayacaklardı.</p>
<p class="Pcalibre"> </p>
<p class="Pcalibre"> Kaşlarını çatmış yola bakan John'a, "Seninle daha sık gezmeye çıkmalıyım" dedi. "Benim için o kadar zahmete girip araba kullanmayı öğrendin ama ben pek arabana binmiyorum. Artık güzel güzel gezmeliyiz, ikimiz."</p>
<p class="Pcalibre"> </p>
<p class="Pcalibre"> Martin White sertçe bugünden sonra daha iyi bir araba alabileceklerini umduğunu söyledi.</p>
<p class="Pcalibre"> </p>
<p class="Pcalibre"> Kate şaşırmıştı. "Ben yeni bir araba almayı hiç düşünmemiştim, ya sen John ?"</p>
<p class="Pcalibre"> </p>
<p class="Pcalibre"> "Tanrım, hiç düşünmedim, bu bize yetmiyor mu ?"</p>
<p class="Pcalibre"> </p>
<p class="Pcalibre"> "Peki parayla ne yapmayı düşünüyorsunuz?" Martin White on-. lan bu soruyu sorabilecek kadar uzun zamandır tanıyordu.</p>
<p class="Pcalibre"> </p>
<p class="Pcalibre"> "Gelecek, çocuklar..."</p>
<p class="Pcalibre"> </p>
<p class="Pcalibre"> "Bizim orayı biraz toparlarız..."</p>
<p class="Pcalibre"> </p>
<p class="Pcalibre"> "Elimizdeki işi sürdürmeye çalışırız..."</p>
<p class="Pcalibre"> </p>
<p class="Pcalibre"> "Ve belki nehrin karşısındaki otele gelen para babalarından bir kısmını çekmeye çalışırız."</p>
<p class="Pcalibre"> </p>
<p class="Pcalibre"> Birden ikisi de gülmeye başladılar.</p>
<p class="Pcalibre"> </p>
<p class="Pcalibre"> Kate gözlerini silerek, "İkizler gibi olduk" dedi.</p>
<p class="Pcalibre"> </p>
<p class="Pcalibre"> Adliyenin merdivenlerine yanaşıyorlardı.</p>
<p class="Pcalibre"> </p>
<p class="Pcalibre"> Kocaman, çirkin bir binaydı. Ne John, ne de Kate hiç içine girmemişlerdi. Dr. White birkaç kez girdiğini söyledi; insanı düş kırıklığına uğratan bir yerdi. Dışardan bir sürü sütun ve basamağıy-la çok etkileyici görünüyordu. Ancak içersi bakılacak gibi değildi.</p>
<p class="Pcalibre"> </p>
<p class="Pcalibre"> Bir tarafında Garda karakolu, diğerinde kütüphane olduğundan, çoğu insan binayı biraz tanıyordu zaten.</p>
<p class="Pcalibre"> </p>
<p class="Pcalibre"> Kentin tam ortasında olmasa, yıkıp yerine daha uygun bir şey yapabilirlerdi. Kimse yıkılmasına hayıflanmazdı; ulusal bir anıt filan değildi. Zaten adaleti İngilizlerin dağıttığı bir devirden kalma olduğundan, kimsenin binaya karşı duygusal bir bağı da yoktu.</p>
<p class="Pcalibre"> </p>
<p class="Pcalibre"> Ancak adliyeyi yıkmak, kenti altüst etmek anlamına gelecekti. Aynı zamanda, en tanınmış bina da kaybolacaktı. Kalabalık ve dar sokaklarda birini bulabilmenin en emin yolu "adliyenin mer-divenlerinde buluşalım" demekti. Adliyenin tam karşısında otobüs durağı vardı. Merdivenlerde her zaman birkaç kişi bekleşir; çoğunun hukuk ve adalet işleriyle hiçbir ilgisi olmazdı.</p>
<p class="Pcalibre"> </p>
<p class="Pcalibre"> Ancak bugün kendi davalarıyla ilgili birkaç kişiyi tanıdılar.</p>
</body>
</html>
