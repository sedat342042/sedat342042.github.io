<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.6.5"/>
  <link rel="stylesheet" type="text/css" href="../Styles/style.css"/>
  <title>IX. BÖLÜM - Tibet: Buddha ve Yeni Mutluluk</title>
</head>

<body>
  <h2 class="h21" style="font-size: 29px; line-height: 33px;"><b>IX. BÖLÜM</b></h2>

  <h2 class="h20">Tibet: Buddha ve Yeni Mutluluk</h2>

  <p class="p0"><span class="t19"><img src="../Images/img27.png" width="51" height="24" alt="img27.png"/></span></p>

  <p class="p0"><span class="t19">&nbsp;</span></p>

  <p class="p0"><span class="t19">&nbsp;</span></p>

  <p class="p0"><span class="t19">&nbsp;</span></p>

  <p class="p0"><span class="t19">&nbsp;</span></p>

  <p class="p0"><span class="t19">&nbsp;</span></p>

  <p class="p0">&nbsp;</p>

  <p class="p0">&nbsp;</p>

  <p class="p9">“Dinsel Kurumlara Bağlı Aldatıcı Gericilerin Kara Kötülüğü Hoşgörülemez” başlıklı bir belgede Buddha’nın yaşamı aşağıdaki gibi anlatılmaktadır.</p>

  <p class="p12">“O zaman Hindistan’da birçok krallık vardı ve Şakyamuni’nin doğduğu krallık en büyüğü ve en güzeliydi. Daima öteki küçük krallıklara baskı yapıyordu. Şakyamuni iktidara geçtiğinde, krallığının bütün halkı ona karşı çıktı ve sonra komşu krallıklar onlara katıldı ve ona karşı ayaklandılar. Sonunda Şakyamuni yenildi, fakat çevreyi kuşatan ordulardan kaçtı. Gidecek yeri olmadığından ormanda inzivaya çekildi ve tefekküre dalıp Buddha dinini kurdu. Böylece, insanların güçlü yüreklerine pişmanlık ve zayıflık vererek, halkı üstünde yeniden egemenlik kurmak istedi. Dinin başlangıcı işte budur.”<a id="a881"></a><a href="../Text/Dipnotlar.html#a2560"><span class="t14">{826}</span></a></p>

  <p class="p12">Bu&nbsp; Gözden&nbsp; Geçirilmiş&nbsp; Anlatım’ın&nbsp; yazarının,&nbsp; Çin’e&nbsp; götürülüp çağdaş bilimsel araştırmalar ışığında aydınlanmadan önce Tibetli bir keşiş olduğu söyleniyor. Ve belgenin sonunda gururla şöyle deniyor: “Eğer tanrılar hakkında konuşanlar varsa, benim inandığım tanrı Komünizm’dir. Niye diye sorulursa, çünkü Komünizm bize mutlu bir yaşam verecektir. Dolayısıyla, sınırları gerici manastır efendilerinden temizleyerek yaşadığım sürece Komünizm’in yolundan gitmeye devam edeceğim.”<a id="a882"></a><a href="../Text/Dipnotlar.html#a2562"><span class="t14">{827}</span></a></p>

  <p class="p12">Görüşleri hakkında daha fazla bilgi edinmek için şimdi ustasına bakalım.</p>

  <p class="p12">“Tanrılar, tapınmamızı hak edebilirler. Fakat köylü birliğimiz olmasa da yalnızca İmparator Kuan ve Merhamet Tanrıçası olsaydı, yerli zorbalar ve kötü ağaları devirebilir miydik? Tanrı ve tanrıçalar gerçekten acınacak durumda. Yüzyıllarca yıl onlara tapınıldı, fakat sizin için tek bir yerli zorbayı veya kötü ağayı deviremediler!</p>

  <p class="p12">“Şimdi kiranızın düşürülmesini istiyorsunuz. Sormak isterim: Bunu nasıl yapacaksınız? Tanrılara inanarak mı, köylü birliğine inanarak mı?”<a id="a883"></a><a href="../Text/Dipnotlar.html#a2564"><span class="t14">{828}</span></a></p>

  <p class="p12">İşte Mao Tse-tung.</p>

  <p class="p12"><span class="t13">Çelişki Üzerine</span>’de yazıyor: “Diyalektik görüş Çin’de ve Avrupa’da çok eski zamanlarda geliştirilmiştir. Fakat eski diyalektikçilerin kendiliğinden ve naif bir yönü vardır; o zamanların tarihsel ve toplumsal koşullarına bağlı olarak yeterli bir kuram biçiminde formülleştirilemedi, dolayısıyla dünyayı tam anlamıyla açıklayamıyordu ve daha sonra metafizikçiler tarafından kullanıldı. Ünlü Alman filozofu Hegel, on sekizinci yüzyıl sonu, on dokuzuncu yüzyıl başında yaşamıştır ve diyalektiğe önemli katkılarda bulunmuştur, fakat onunki idealist diyalektiktir. Marx ve Engels’e, proletaryanın büyük eylem adamlarına kadar, insan bilgisinin tarihsel kazanımlarının sentezi yapılmamıştır ve Hegel diyalektiğinin akılcı öğeleri eleştirel biçimde özümlenip diyalektik materyalizm ve tarihsel materyalizm kuramları yaratılmamıştır; bununla insan bilgi tarihinde görülmedik bir devrim olmuştur. Daha sonra Lenin ve Stalin bu büyük kuramı daha da geliştirmişlerdir. Çin’e giren bu kuram Çin düşünce dünyasında hemen büyük değişiklikler yaratmıştır.</p>

  <p class="p12">Bu diyalektik görüş çeşitli şeylerdeki zıtların hareketini gözlemlemeyi ve çözümlemeyi öğretir, bu çözümleme temelinde çelişkileri çözme yöntemleri bulunabilir. Sonuç olarak şeylerin çelişkisi yasasını anlamak bizler için çok önemlidir.”<a id="a884"></a><a href="../Text/Dipnotlar.html#a2566"><span class="t14">{829}</span></a>&nbsp; </p>

  <p class="p12">Mitoloji&nbsp; araştırıcısı için önemli olan nokta eski Çin&nbsp; yin- yang ikiliği ve Marx’ın diyalektik materyalizmi arasında bağ kuruluşudur. Çağdaş Doğudaki birçok açıklamada ortaya konulduğu gibi. Doğu zihninde Marksist görüşle çok yakın bağıntılar vardır. Bence bunlar Marksist dogmanın tarihin geri çevrilemezliği yasasıyla <span class="t13">maat, me, dharma, tao</span>nun insanın toplumsal düzenine uygulanmasında aranmalıdır. Kozmik yasa kavramı geçersiz diye reddedilirken iman ilişkileri yasalaştırılmıştır. Bireysel karar verme ve seçme özgürlüğü olmasına gereklilik ve olanak tanımadan bilinmesi ve izlenmesi gereken bir yasadır bu. Öyle ki, eskiden rahip, <span class="t13">yıldızları okuyanlar</span> Yasayı bilip öğretirken şimdi bunun yerini toplumbilimcisi almıştır. Böylelikle tamamen modern koşullarla modern bir döneme girmek olanağı doğacaktır. Ve Dr. C. G. Jung’un bireyleşme olarak adlandırdığı Batı’nın can alıcı sorunuyla da karşı karşıya kalmaya gerek olmayacaktır. Bireyleşme yerine daha eski terim kullanırsak, bu özgür iradedir: Her bireyin itaat değil, fakat yargılama ve karar verme sorumluluğu olması.</p>

  <p class="p12">Hintli&nbsp; aziz&nbsp; Şri&nbsp; Ramakrişna,&nbsp; “İngilizler&nbsp; özgür&nbsp; iradeden&nbsp; söz&nbsp; ediyorlar”&nbsp; diyor,&nbsp; “ama&nbsp; Tanrıyı&nbsp; kavramış&nbsp; olanlar&nbsp; özgür&nbsp; iradenin&nbsp; bir&nbsp; görüntüden&nbsp; ibaret&nbsp; olduğunu&nbsp; bilirler. Gerçekte insan makine Tanrı kullanıcısıdır, insan araba Tanrı da sürücüdür.”<a id="a885"></a><a href="../Text/Dipnotlar.html#a2568"><span class="t14">{830}</span></a></p>

  <p class="p12">Adlar ve biçimler dünyasının yasaya bağlı düzeni dışında Doğu’da sonsuz nitelikte bireysel tarihin öncesine giden aşkın bir mitoloji yoktur. Yalnızca boşluk, ikili olmayan Brahman, Tao’nun boş öteki yüzü vardır. Veya başka türlü ifade edilirse: Doğu’da Tanrı olmayıp insan olan, fakat gene de sonsuz değeri olan bir varlık hiçbir zaman düşünülmemiştir veya insanın değil belirli bir insanın, şu veya bu kadının, özgür olduğunda kozmik kendiliğindenliğin tezahürü değil, kendi öznesi, kendi karar vericisi olduğu da düşünülmüş değildir. “Bana daha önce doğmuş olduğun yüzü göster!” Doğu’dan bunu duyuyoruz: işlenmemiş blok düşüncesi. Bloğun daha önce görülmedik yaratıcı düşüncelerle işlenmesi durumunda ne olacak?</p>

  <p class="p12">Bugünkü dünya sahnesinin en önemli, mitolojik olarak koşullandırılmış olgularından biri Batı’da her çağrının bireysel özgürlük adına yapılırken, Doğulu kulağın bunu şeytanın ta kendisinin propagandası gibi duymasıdır (<span class="t13">aham</span> “Ben” dünyayı yaratmıştır, gerçekten de!), Marksgil Çiçek Çelengi şarkısı çok uzun zaman ruhsal, gizemli ve kutsal kabul edilenin kaçınılmaz çağdaş dönüşümüdür, insanın nasıl dünya istediğine kendisinin karar vermesinin ve bunu uygulayabilmesinin yolu yoktur.</p>

  <p class="p12">Ve bugün hepimizin iyi bildiği gibi, bütün insan zihinlerinin itaat etmesi gereken üstün tasarımlı yasa düşüncesinin bu yeni gelişimi son dönemde Tibet’e de taşınmıştır, dünyada eski Doğu yolunun halen formda olduğu yere. Belki kırılgan, yaşlı ve köhne olabilir, fakat halen canlı ve iyi durumdadır. İşgalden önceki manzara hakkında Marco Pallis’in <span class="t13">Zirveler ve Lamalar</span> yapıtında anlattığı Tibet yaşam anlayışını okuyarak okuyucunun kendisi karar verebilir.<a id="a886"></a><a href="../Text/Dipnotlar.html#a2570"><span class="t14">{831}</span></a> Veya 1960’ta Cenevre’de Uluslararası Yargıçlar Soruşturma Kurulu’nun Tibet Yasal Soruşturma Komitesi’nce yayımlanan rapor okunabilir. “Tibetliler” deniliyor “... yiğit, neşeli ve kendi kaynaklarıyla geçinen, komşularıyla barış içinde yaşayıp, Tibet dışında pek görülmeyen inanç ve mistisizmlerini önemli derecede pekiştirmiş bir ulus.” <a id="a887"></a><a href="../Text/Dipnotlar.html#a2572"><span class="t14">{832}</span></a></p>

  <p class="p12">Tibet Buddhizmi ana çizgileriyle MS onuncu ve on ikinci yüzyılın Hint Mahayana okullarını izler. Daha fazla yoğunlaşma üstünde duran psikolojik vurguyu artıran Şingon mezhebinin renklerini taşır. Muhteşem Tibet Ölüler Kitabı üstünde kısa bir çalışma da bunu görmeye yetecektir.<a id="a888"></a><a href="../Text/Dipnotlar.html#a2574"><span class="t14">{833}</span></a></p>

  <p class="p12">Bu halk aniden kendi cehennemlerindeki Gazaplı İlahların sunduğu ruhsal sahnelerin maddileşip gerçekleştiklerini gördü. Mahayana Buddhist tefekkürünün her varlıkta, her şeyde, her eylemde karşılıklı işleyişte Buddha varlığını gören gücünü mutlak bir nihai sınava tabi tutmak ancak böyle olabilir. Fakat bu Buddhist dünyanın daha önce de rastlaştığı bir sınavdır -içinden doğup geliştiği için, sınav demekten çekinmeyeceğim. Ve sahneler, inanılmaz görünse de, daha önce dinlenen motiflerin çağdaş giysilerle yeniden üretilmesinden ibarettir- örnek olarak MS 844’teki gibi.</p>

  <p class="p12">1955 Martında Thraşak, Nyarong köyünden Nepal’e kaçan otuz yedi yaşında bir keşiş, köyünün bütün halkının ve keşişlerinin bir toplantıya çağrıldığını ve önderlerinin bu zenginliği nereden edindiklerinin ve kendilerine kötü davranıp davranmadıklarının sorulduğunu anlatmıştı.</p>

  <p class="p12">“Yanıt kimsenin kötü davranış görmediği ve önderlerden şikâyet olmadığıydı. Toplantıda Çinliler silah ve mühimmat sordular. Sonra keşişlere ne tür ürünleri, mülkleri ve zenginlikleri olduğunu,&nbsp; iyi&nbsp; ve&nbsp; kötü&nbsp; önderlerin&nbsp; kimler&nbsp; olduğunu&nbsp; sordular.&nbsp; Yanıt, önderlerinin iyi oldukları ve kendilerine iyi davrandıklarıydı. Sonra Çinliler keşişlere hepsinin yoz olduğunu, evlenmeleri gerektiğini söylediler. Evlenmeyi reddedenler hapse konuluyorlardı ve kendisi bunlardan iki lamanın, Dawa ve Naden’in, çivilerle çarmıha gerilip ölüme bırakıldığını gördü. Gumi-Tsering adlı lamanın kalçasına biz gibi sivri uçlu, parmak kalınlığında bir sopa batırıldı, işkencenin nedeni din karşıtı vaaz vermeyi reddetmesiydi. Çinliler lama ve keşiş arkadaşlarını onu taşımaları için çağırdılar. İşkenceye onlar da katıldı ve öldüler. Bunu yapmaya zorlandılar mı bilinmiyor. Bundan sonra birçok keşiş ve köylü kaçtı. Tanığın verdiği bilgiye göre, evlenmeyi kabul eden keşiş yok ve on iki&nbsp; kişi&nbsp; daha&nbsp; çarmıha gerilmiş.&nbsp; Çarmıha&nbsp; germe&nbsp; işi&nbsp; manastırlarda yapılıyormuş&nbsp; ve kaçakların geceleri olanları duymak için geri&nbsp; gelişlerinde&nbsp; bunları&nbsp; duymuş...&nbsp; Dışarıda&nbsp; çok&nbsp; sayıda&nbsp; Çinli&nbsp; varmış&nbsp; ve tapınağa&nbsp; atlarla&nbsp; girmişler.&nbsp; Çinliler&nbsp; içeri&nbsp; kadın&nbsp; sokmuşlar,&nbsp; ama keşişler reddetmişler. Bunlar Çin askerlerinin gruplar&nbsp; halinde&nbsp; getirdikleri&nbsp; Khamba&nbsp; kadınları.&nbsp; Yazmalar mindere çevrilmiş, tuvalet kâğıdı olarak kullanılmış.&nbsp; Turukhu Sunngrab adlı bir&nbsp; keşiş&nbsp; Çinlilere&nbsp; gitmelerini&nbsp; söylemiş,&nbsp; bunun&nbsp; üzerine&nbsp; de&nbsp; kolu&nbsp; kesilmiş.&nbsp; Ona&nbsp; ‘Tanrı&nbsp; kolunu&nbsp; geri&nbsp; verir’&nbsp; demişler.&nbsp; Çinliler onlara din olmadığını,&nbsp; dinle&nbsp; uğraşmanın yaşamın ve zamanın&nbsp; boşa&nbsp; harcanması&nbsp; olduğunu&nbsp; söylemişler.&nbsp; Din&nbsp; nedeniyle&nbsp; insanlar&nbsp; çalışmıyormuş.”<a id="a889"></a><a href="../Text/Dipnotlar.html#a2576"><span class="t14">{834}</span></a></p>

  <p class="p12">Ba-Jeuba’dan&nbsp; elli&nbsp; iki&nbsp; yaşında&nbsp; bir&nbsp; köylü&nbsp; kardeşinin&nbsp; evinden&nbsp; sesler&nbsp; duyunca&nbsp; pencereden&nbsp; baktı&nbsp; ve&nbsp; dediğine&nbsp; göre,&nbsp; “kardeşinin&nbsp; karısının&nbsp; ağzına&nbsp; sesi&nbsp; çıkmasın&nbsp; diye&nbsp; havlu&nbsp; tıkandığını”&nbsp; gördü.&nbsp; İki&nbsp; Çinli&nbsp; ellerini&nbsp; tutarlarken,&nbsp; üçüncüsü&nbsp; ona tecavüz&nbsp; etti, sonra sıra öteki ikisine geldi ve sonra gittiler. 1954’te&nbsp; bu&nbsp; köyden&nbsp; bir&nbsp; yaşından&nbsp; küçük&nbsp; kırk&nbsp; sekiz&nbsp; bebek&nbsp; Çin’e götürüldü.</p>

  <p class="p12">“Çinlilerin&nbsp; dediğine&nbsp; göre, babalarının&nbsp; daha&nbsp; çok&nbsp; çalışmaları için. Ana babaların çoğu bebeklerin götürülmemesi için Çinlilere yalvardı, iki asker, iki sivil ve birkaç Tibetli işbirlikçi evlere girip bebekleri aldılar. Karşı koyan on beş ana baba, Çinliler tarafından ırmağa atıldı ve biri intihar etti. Bebeklerin çoğu orta ve üst sınıflardandı... Çocuklar ana babalarını rezilliklere uydurmaları için cesaretlendiriliyorlar, Çin usullerine uymayanları eleştirmeleri isteniyordu. Beyin yıkama başlamıştı. Beyni yıkanmış bir genç babasını dua tekeri ve tespihiyle gördü ve ona vurup hakaret etmeye başladı. Baba çocuğa vurdu, o karşılık verdi ve birkaç kişi seyretmeye geldi. Üç Çinli asker gelip seyircilerin ayırmasına izin vermediler ve çocuğun buna hakkı olduğunu söylediler. Çocuk babasına vurup hakaret etmeye devam etti. Baba ırmağa atlayarak intihar etti. Babanın adı Ahçu ve oğlununki Ahsalu, yaşı on sekiz, on dokuz...”</p>

  <p class="p12">1953’te aynı tanık Patung Ahnga köyünde, geliri yerinde birinin çarmıha gerilişini seyretmeye götürülmüştü.</p>

  <p class="p12">“Altında ateş yakılmıştı ve etinin yandığını görüyordu. Zengin sınıftan yirmi beş kişi çarmıha gerilmişti ve hepsini seyretmişti. 1960 Ocak ayında Tibet’ten ayrıldığında Trungyi’de savaş halen devam ediyordu... O zamana kadar bu bölgedeki manastırların büyük bölümü dinsel kurum olarak sona erdirilmişti. Çin askerlerinin karargâhı olarak kullanıyorlardı ve alt katlar at ahırı haline getirilmişti. Çocuklar Çin’e gönderildikten bir zaman sonra Jeuba’da gözlerinden çivilenerek öldürülmüş yirmi beş kişi gördü. Gene halk bunu seyretmek için çağrılmıştı. Orta sınıftan insanlardı ve Çinliler bunu Komünizm yolunu tutmadıklarından, işbirliği yapmayı reddettiklerinden ve çocuklarını okula göndermek istemediklerinden yaptıklarını söylüyorlardı.”<a id="a890"></a><a href="../Text/Dipnotlar.html#a2578"><span class="t14">{835}</span></a></p>

  <p class="p12">Mao Tse-tung: “Bütün iktidar köylü birliklerine!’’ diye yazıyor.</p>

  <p class="p12">“Köylüler ana hedefler olarak yerel zorbalara ve kötü eşrafa ve&nbsp; yasadışı toprak&nbsp; ağalarına&nbsp; saldırırlar,&nbsp; kentlerde&nbsp; ataerkil&nbsp; ideoloji ve kurumlara, yozlaşmış memurlara, kırlarda kötü geleneklere vururlar. Güç ve hareket olarak saldırı fırtına veya boran gibidir; ona itaat edenler yaşar, direnenler yok olurlar. Sonuç olarak feodal toprak ağalarının binlerce yıldır sahip oldukları ayrıcalıklar parça parça edilir.&nbsp; Ağaların onur ve ayrıcalıkları yere serilir. Toprak ağalarının egemenliğinin çökmesiyle, köylü birliği tek iktidar organı&nbsp; durumuna gelir ve halkın ‘Bütün iktidar köylü birliklerine’ sloganı gerçekleşmiş olur. Erkek ve kadın arasındaki tartışma gibi küçük şeyler bile köylü birliği içinde çözülmelidir. Birlik olmayan insanların çözebileceği hiçbir şey yoktur. Gerçekte kırsal kesimde her konuda sözü geçen birliktir ve “dediği her şey olur” sözü gerçek olmuştur. Halk, birliği ancak övebilir ve onu mahkûm edemez. Yerel zorbalar ve kötü eşraf ve yasadışı toprak ağaları söz hakkından tamamen yoksun bırakılmışlardır ve hiç kimse ‘Hayır’ sözcüğünü kullanmaya cesaret edemez.”<a id="a891"></a><a href="../Text/Dipnotlar.html#a2580"><span class="t14">{836}</span></a></p>

  <p class="p12">“1956’da&nbsp; Çinliler&nbsp; Litang&nbsp; manastırını&nbsp; özel&nbsp; bir&nbsp; tören&nbsp; yapılırken&nbsp; sardılar&nbsp; ve&nbsp; tanık&nbsp; (göçebe,&nbsp; kırk yaşlarında,&nbsp; bir&nbsp; günlük yol olan Rawa’dan), dışarıdan gelen başkalarıyla birlikte manastırdaki&nbsp; törene&nbsp; katılıyordu.&nbsp; Çinliler&nbsp; keşişlere&nbsp; yalnız&nbsp; iki&nbsp; yol&nbsp; olduğunu&nbsp; söylediler:&nbsp; Sosyalizm&nbsp; ve&nbsp; eski&nbsp; feodal&nbsp; sistem. Eğer&nbsp; bütün&nbsp; mülklerini&nbsp; sosyalizme&nbsp; teslim&nbsp; etmezlerse&nbsp; manastır&nbsp; tamamen&nbsp; yıkılacaktı.&nbsp; Keşişler reddettiler...&nbsp; Altmış dört gün, tanık içeride, manastır muhasaraya alındı. Çinliler duvarlara saldırdılar ve keşişler kılıç ve mızrakla savaştılar. Altmış dördüncü gün uçaklar manastırı bombaladı ve makineli tüfekle taradı, çevre binaları tahrip etti, fakat ana tapınağa dokunmadı. O gece iki bin kadarı kaçtı, bir o kadarı da tutsak edildi...” Bir lama çarmıha gerildi, bir başkası yakıldı, diğer ikisi vuruldu ve yaralandı, bir başkasının üstüne kaynar su döküldü ve boğuldu, biri de taşlandı ve başına balta indirildi.<a id="a892"></a><a href="../Text/Dipnotlar.html#a2582"><span class="t14">{837}</span></a></p>

  <p class="p12">Ba-Nangsang’dan bir muhtar Minya’da durdurularak değişime&nbsp; itiraz&nbsp; edenlere&nbsp; ne&nbsp; olduğunu&nbsp; seyretmesi&nbsp; istendi.&nbsp; “Wangtok&nbsp; adlı&nbsp; biri&nbsp; tutuklandı&nbsp; ve&nbsp; Tibetlilerin&nbsp; olacakları&nbsp; seyretmeleri için toplandığı büyük bir salona getirildi. Çin ordusunda asker olan&nbsp; dilenciler&nbsp; onu&nbsp; sopayla&nbsp; dövdüler&nbsp; ve&nbsp; başına&nbsp; kaynar&nbsp; su döktüler. Dokuz torba altını olduğunu itiraf etti&nbsp; (ama&nbsp; altınlar hiç çıkmadı diyor tanık).&nbsp; El&nbsp; ve&nbsp; ayak&nbsp; başparmaklarından&nbsp; asıldı. Altında saman yakıldı ve altının nerede olduğu soruldu. Tanığa göre&nbsp; buna&nbsp; yanıt&nbsp; veremedi,&nbsp; çünkü&nbsp; altını&nbsp; yoktu.&nbsp; Kor&nbsp; gibi&nbsp; bir&nbsp; çivi&nbsp; alnına&nbsp; çakıldı;&nbsp; çivinin uzunluğu iki santim kadar vardı. Sonra kamyona taşınıp götürüldü. Çinliler Pekin’e götürüldüğünü söylediler.”<a id="a893"></a><a href="../Text/Dipnotlar.html#a2584"><span class="t14">{838}</span></a></p>

  <p class="p12">Litang manastırının başkeşişi lama Khangsar’ın ayaklarına zincir bağlanmış, göğüs ve kollarına direk geçirilmişti.&nbsp; “Sonra kollarına tel bağlandı. Boynundan ağır bir zincirle asıldı, halkın başvurusuna karşın bırakılmadı. <span class="t13">Uza</span> (dua ezbercisi) tutuklandı, çırılçıplak soyuldu ve kalçaları, göğsü, koltuk altları iki parmak kalınlığında kızgın çiviyle yakıldı. Bu üç gün devam etti, aralarda merhem sürülüyordu. Tanık dördüncü gün ayrıldığında <span class="t13">uza</span> henüz sağdı.”<a id="a894"></a><a href="../Text/Dipnotlar.html#a2586"><span class="t14">{839}</span></a></p>

  <p class="p12">Sıkkım yakınlarındaki Sakya manastırında, kırmızı şapkalı mezhepten (din adamlarının evlenebildiği mezhep) bir lamanın karısının annesinin saçları halkın önünde yolundu.<a id="a895"></a><a href="../Text/Dipnotlar.html#a2588"><span class="t14">{840}</span></a> Derge Dzongsar’da bir köy önderinin kızı, kırk yaşlarında, önce halkı sömürdüğü için aşağılandı, sonra ağzına saman dolduruldu, tartaklandı ve sırtına eğer vuruldu; serseriler sırtına binip onu dört- ayak dolaştırdılar; sonra aynısını Çinliler de yaptı. <a id="a896"></a><a href="../Text/Dipnotlar.html#a2590"><span class="t14">{841}</span></a> Amdo eyaletinde Rigong köyünde halk önderlerinin öldürülüşünü seyretmeleri için toplattırıldı, “gövdesinin yukarısından aşağısına doğru yükselen dokuz kurşunla öldürüldü. Bir başkasına ayakta veya yatarken mi ölmeyi istediği soruldu. Ayakta ölmek istedi. Çukur kazıldı ve içine indirildi. Sonra çukur dolduruldu ve bastırıldı. Adam öldükten sonra da bunu yapmaya devam ettiler ve sonunda adamın gözleri dışarı fırladı ve Çinlilerce kesildi. Dört kişi de anne babalarının suçlarını anlattılar; dine bağlılık gösterdiklerini vb. söylediler. Bu dört kişinin başlarına ateş edildi. Beyinleri dağılırken Çinliler çiçekler açıyor diyorlardı.”<a id="a897"></a><a href="../Text/Dipnotlar.html#a2592"><span class="t14">{842}</span></a></p>

  <p class="p12">Mao Tse-tung, “Yüz çiçek açsın, yüz düşünce çarpışsın” demişti.<a id="a898"></a><a href="../Text/Dipnotlar.html#a2594"><span class="t14">{843}</span></a></p>

  <p class="p12">“Özdeşleşme,&nbsp; birlik,&nbsp; uygunluk,&nbsp; sızma,&nbsp; nüfuz etme,&nbsp; karşılıklı&nbsp; bağımlılık&nbsp; (veya mevcut olmak için karşılıklı bağımlılık), ilişki,&nbsp; işbirliği,&nbsp; bütün&nbsp; bu&nbsp; farklı&nbsp; terimler&nbsp; aynı&nbsp; anlama&nbsp; gelir&nbsp; ve iki&nbsp; koşulu&nbsp; anlatır:&nbsp; Birincisi,&nbsp; bir&nbsp; gelişimdeki&nbsp; her&nbsp; çelişkinin&nbsp; iki yönü de varlık nedenini öteki yönde bulur ve iki yön birlikte bir varlık oluşturur; ikincisi, çelişkinin iki yönü de, verili koşullarda, ötekine dönüşme eğilimindedir. Özdeşlikle anlatılmak istenen budur.” <a id="a899"></a><a href="../Text/Dipnotlar.html#a2596"><span class="t14">{844}</span></a></p>

  <p class="p12">“Yürüttüğümüz tarım devrimi toprak sahibi sınıfın toprağının alınırken, bir zamanlar toprağı olmayan köylülerin küçük toprak mülkü edinmeleri demektir ve olacaktır. Olanlar ve olmayanlar, kaybedenler ve kazananlar, belirli koşullar nedeniyle karşılıklı ilişki içindedirler; iki tarafın özdeşleşmesi vardır. Sosyalizmde köylülüğün özel mülk sahibi olması, sosyalist tarımın kamusal mülkiyetine dönüşecektir. Bu, Sovyetler Birliği’nde olmuştur ve tüm dünyada olacaktır. Özel mülkiyetle kamu mülkiyeti arasında birinden ötekine uzanan köprü vardır; felsefede buna özdeşlik denmektedir veya ötekine dönüşme veya nüfuz etme denir.”<a id="a900"></a><a href="../Text/Dipnotlar.html#a2598"><span class="t14">{845}</span></a></p>

  <p class="p12">Gene Rigong’da, Amdo bölgesinde,&nbsp; üç yüksek rütbeli lamanın&nbsp; saçları&nbsp; halkın önünde yolunmuştur;&nbsp; ayakkabıları&nbsp; çıkartılmış,&nbsp; dövülmüşler ve tuvalete sokulmuşlardır. “Onlara soruluyordu, ‘Lama&nbsp; olduğunuza&nbsp; göre,&nbsp; tutuklanacağınızı&nbsp; biliyor&nbsp; muydunuz?’&nbsp; Üç&nbsp; çukur&nbsp; kazılıp lamalar&nbsp; içlerine&nbsp; konuldular.&nbsp; İnsanlara&nbsp; üstlerine&nbsp; işetildi. Sonra Çinliler lamalara&nbsp; çukurlardan dışarı uçmalarını söylediler. Sonra hapse götürüldüler, boyunlarından&nbsp; birbirlerine&nbsp; zincirlendiler ve sepetle&nbsp; insan&nbsp; pisliği&nbsp; taşımaya&nbsp; zorlandılar.”<a id="a901"></a><a href="../Text/Dipnotlar.html#a2600"><span class="t14">{846}</span></a></p>

  <p class="p12">Amdo bölgesinden Doi-Dura’dan yirmi iki yaşında birine Çinliler daha akıllı olması için eğitim görmesi gerektiğini söylediler. O dönemde Çinliler, Tibetlilere aptal, aşağı bir ırk olduklarını, Rus ve Çinliler tarafından desteklenmeleri gerektiğini söylüyorlardı. Bu adamın kan testlerini, karısının ve daha birçoğunun kanını aldılar ve Tibet’in başka bölgelerinden de aynı biçimde bu genç adamın ve karısının ertesi gün zorlandıkları türden çok fazla olay bildirilmektedir. İkisi de hastaneye götürüldüler. “Adamı soydular, sandalyeye çıkarttılar ve cinsel organını incelediler. Sonra dijital rektal inceleme yapıldı ve çıkan beyazımsı sıvı bir cam üstüne alınıp götürüldü. Sonra makas gibi kolları olan uzun bir alet idrar yoluna sokuldu ve adam acıdan bayıldı. Kendine gelince, doktorlar kuvvet vereceğini söyledikleri beyaz haplar verdiler. Sonra penisin skrotuma birleştiği yerden iğne yaptılar. İğne acıtıyordu, ama ilaç acı vermiyordu. İğne çıkarılana kadar uyuşukluk hissetti. On gün hastanede, bir ay evde yattı... Daha iki yıllık evliydi ve bu müdahaleye kadar normal cinsel istek sahibiydi... Sonra hiç cinsel isteği kalmadı…” </p>

  <p class="p12">Bu&nbsp; sırada&nbsp; karısı&nbsp; “soyulmuş,&nbsp; bağlanmıştı.&nbsp; Bacakları&nbsp; kaldırılıp gerilmişti. Çok soğuk ve acı veren bir şey rahmine zerk edildi. Ucunda lastik balon olan lastik bir tüp gördü. Tüp rahmine sokulup balon sıkıldı. Kadın soğuk bir şeyin içine girdiğini hissediyordu. Bu ona acı vermiyordu. Balon değil yalnız tüp sokulmuştu. İşlem boyunca bilincini hiç yitirmedi. Sonra yatağa götürüldü. Bir hafta kadar bu işlem her gün yapıldı. Sonra eve gitti ve üç hafta kadar yattı”&nbsp; ve bundan sonra ne cinsel istek duydu ne adet gördü. <a id="a902"></a><a href="../Text/Dipnotlar.html#a2602"><span class="t14">{847}</span></a></p>

  <p class="p12">“Tuhlung bölgesinin yöneticisi kaçmış ve iki gün sonra yakalanmıştı. Dudakları kesildi ve bağlanıp Tuhlung’a çıplak getirildi. Çinliler yürüyüşünden memnun değillerdi; şişman olduğundan hızlı yürüyemiyordu ve süngülerle dürtülüyordu. Tanıklar her yanının süngü yarası olduğunu görüyorlardı. Çinliler onu bir ağaca bağladılar ve onu zalimlikle suçlayıp Tibetlilerin onu dövmesini istediler. Onu öldürmemelerini, bunun ona iyilik olacağını söylüyorlardı.. Sonunda Çinliler tarafından dövüldü ve sekiz gün sonra öldü. Dudakları işkence görmeden öldürülmesi için yalvarırken kesilmişti.”<a id="a903"></a><a href="../Text/Dipnotlar.html#a2604"><span class="t14">{848}</span></a></p>

  <p class="p12">Ve son olarak -rapor devam ediyor ama- kırk dokuz yaşında bir göçebe vardı; eskiden yirmi, otuz yak sahibiydi ve çadırda yaşardı; iki arkadaşının yanarak öldüğünü görmüştü. Sonra Kham’ın bütün zenginlerinin idam edildiklerini gördü, sonra lamaların ve keşişlerin idam edildiklerini. Sonuncular çevredeki manastırlardan toplanmışlardı ve bin kadarı halkın önünde idam edilmişti. Tanık olanları saklandığı tepeden gördü. “Beşinin bir Buddha heykelinin ağırlık olarak kullanılarak bir iple sallandırıldığını gördü... Kham’daki en ünlü lamalardan biri olan Dzorçen Rimpoçe’nin dört çiviye bağlandığını ve karnının yırtılmış olduğunu gördü. Lamalara karşı getirilen suçlama, halkı aldatmak ve sömürmekti.”<a id="a904"></a><a href="../Text/Dipnotlar.html#a2606"><span class="t14">{849}</span></a>&nbsp;1955’te Amdo, Doi’de keşişler tarlalara götürülmüş, çift boyunduruğa koşulmuş, kırbaçlı bir Çinli subay gözetiminde saban çekmişlerdi.”<a id="a905"></a><a href="../Text/Dipnotlar.html#a2608"><span class="t14">{850}</span></a></p>

  <p class="p12">Tibet Ölüler Kitabı boyunca görülen cennet ve cehennem sahnelerinde,&nbsp; ruhun yanında bulunan lama daima bütün&nbsp; biçimleri kendi bilincinin yansımaları olarak görmesini öğütlemektedir; ve cehennem sahneleri geldiğinde lama şöyle der: “Korkma, korkma, ey soylu! Ölüm Efendisinin Kızgınlığı boynuna geçmiş ve seni sürüklüyor; başını kesiyor, kalbini çıkarıyor, bağırsaklarını deşiyor, beynini kazıyor, kanını içiyor, etini yiyor, kemiklerini kemiriyor; fakat gerçekte, gövdenin özü boştur; korkmana gerek yok...<a id="a906"></a><a href="../Text/Dipnotlar.html#a2610"><span class="t14">{851}</span></a></p>

  <p class="p12">“Korkma, ürkme. Eğer kutsal biçimler ve ışınlar gibi parıldayan bütün görüngü insanın kendi zihninin kurtuluşu olsaydı, Buddhalık bunu görür görmez edinilirdi... Eğer insan kendi düşünce biçimlerini tek önemli olay ve sözle bilse, Buddhalığa erişir.”<a id="a907"></a><a href="../Text/Dipnotlar.html#a2611"><span class="t14">{852}</span></a></p>

  <p class="p12">Ve bu uyarıcı, korkunç hayalin hepsi gerçek oldu; mitolojik yaşam maddileşti -sessizce bitireceğim, çünkü hiçbir Batılı zihin Doğu’da tek olanın ikili yönüne ilişkin Doğu’nun kendisi kadar uygun biçimde söz edemez- Önde gelen çağdaş Doğulu zihinlerin sözlerinden de ikisinden de ne kadar gurur duyup umutlu oldukları görülüyor.</p>

  <p class="p12"><a id="a908"></a>Mısır’ın eski İki Ortağın Gizi öğretisi, Boşluğun Mahayanası, Karşılıklı Uyanma ve Çiçek Çelengi, <span class="t13">yang</span> ve <span class="t13">yinin </span>Taocu bütünlenişi ve Çin Komünist Partisi’nin nüfuzu ve gök ve yerlerin bütün katlarının, bütün tanrılarının ve cinlerinin mevcut olduğu günümüz tantrik söylemi: Bunların, çeşitli biçimlerde çevrilip biçimlendirilip sonsuz yaşamın zaman dışı tek öğretisini, Batılı adamın veya en azından önemli sayıda arkadaşının yemeyi beceremediği, bahçesindeki ağacın meyvesinin özsuyunu temsil ettiği düşünülebilir.</p>

  <p class="p2">&nbsp; </p>
</body>
</html>
