<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><a id="bookmark0"></a><span class="calibre5"><a id="bookmark1"></a>1959</span></p>

  <div class="calibre1"><img alt="" class="calibre51" src="../Images/main-41.png" /></div>

  <div class="calibre1"><img alt="" class="calibre52" src="../Images/main-42.png" /></div>

  <p class="calibre4">Leylim Canım,</p>

  <p class="calibre4">Mektubunu hemen yanıtlamayı çok isterdim. Ne var ki başım belâdaydı. Üstelik bana verdiğin işi iyi kötü bir sona erdirmeden yazmak da gelmedi içimden. Tahmin edebileceğin belirli çevrelerin ve kişilerin bütün edepsizlik ve kalleşliğine rağmen sürgün işini iyi sayılacak bir sona vardırdım. Karar dün çıktı. Burada kalıyorum. KİRPİ’ni de bugün ele geçirdim. Yerden göğe hakkın var küfretmekte. Tanımıyordum o çevreyi, sayende heriflerle müşerref olduk. Pek gözüm tutmadı. Ancak hikâyenin bir sayfası eksik. Bağışla güzelim, gene asılacağım bulup verirlerse ne âlâ, vermezlerse bu kadarlığıyla yetin. İtlerle uğraşacak gücüm kalmamış.</p>

  <p class="calibre4">Dedikodu yapmış olmayayım ya, muhterem arkadaşların seni kocandan boşadılar, ne boşaması hattâ bir yabancıya metres edip terki diyar da ettirdiler! Ne desem boş, o herifleri gene de hoş tutar, evinde konuk eder, ağırlarsın. Hikâyeni istediğim zat da yekten senin homoseksüel olduğunu anlatmaya kalktı. Tersledim. “Tanır mısınız?” diye sorunca “Yooo, en yakınlarından öyle duyuyorum” dedi. En yakınların, güzelim!</p>

  <p class="calibre4">Kim bilecek, benden daha yakının olamayacağını?</p>

  <p class="calibre4">Mektup yazmayışıma alınmış gibisin. Bu duygunda içten olduğuna inanabilsem sevinir, kıvanır, sonra da kanlı katiller gibi ocağına düşer, bağışlamanı isterdim. “Balkona fırlatılmış olan” bir mektubumdan bahsediyorsun. Kim fırlatmış bilmiyorum. Postacı mı, yoksa evden biri mi? Neyse, canın pek sıkkın belli. Hikâyeni, o bitip tükenmez kendi kendini yemeni, kanıksadığım dellenmelerini, tutaraklarını okudum. Sevemedim. Sonu belki sevdirirdi. O da yok.</p>

  <p class="calibre4">Yazar mısın bilmiyorum? Yazmayacağını sanıyorum ya gene de soruyorum. Yazarsan sevinirim. “LEYLİM LEYLİM” yayınlandı. (Şiirimizin Cumhuriyeti - YENİLER cilt 2) diye bir antoloji çıktı. Bulursan al. Kel kafamla bir de resim oturtmuşlar. Ama şiirlerin padişahını da koymuşlar. Üç ayrı şiir daha var. Sevdiğin şiirler civanım... Geçen yılbaşında İstanbul’daydım. Güner’le, Ayhan’la (Bambino) bir gece geçirdik. Bir âlem... Ayhan şimdi burada. “O huyunu” terklemiş sözde. Pek iyi şeyler söylemiyorlar hakkında. Ne yapsın fukara? Aytek de bildiğin mesleğini epey geliştirmiş, büyük dümenler çevirmek sevdasında. Konuşmuyorum onunla. Sana saygısızlık edenlerin cümlesini iğrenmeden anamıyorum... Memed’e selâm ederim. Öperim seni canım. Emrin olursa, esirgeme e mi?</p>

  <p class="calibre4">[İmza]</p>

  <div class="calibre1">
    <div class="calibre1"><img alt="" class="calibre53" src="../Images/main-43.png" /></div>
  </div>

  <div class="calibre1"><img alt="" class="calibre54" src="../Images/main-44.png" /></div>

  <p class="calibre4">Nasıl, Leylâ? Kara’mı sevdin mi? Bunda diğer şiirlerimde bulunmayan, bir hayli yeni deyiş ve imajlar var. “Sütlü barut”, döğme yapılırken kullanılan bir boyadır. Süt ve barut karıştırılarak yapılır. Bunun gibi, daha sana yabancı gelen sıfat ya da deyimler varsa, yaz da sor. Kara imajı beni bir hayli baskıya almıştı. Bu şiirde onu bol-bol, sebil, kullandım. Bilmem tekrarlar batıyor mu? Bu hususu yaz, e mi.</p>

  <p class="calibre4">Sana bir ufak şiir daha! Uzunlarını yazabilecek halde değilim, affet. Ve bunun adı yok, vardı ama iptal ettim. Yeni bir ad koyacağımdan eskisinin hükmü yoktur!</p>

  <div class="calibre1">
    <div class="calibre1"><img alt="" class="calibre55" src="../Images/main-45.png" /></div>
  </div>

  <div class="calibre1">
    <div class="calibre1"><img alt="" class="calibre56" src="../Images/main-46.png" /></div>
  </div>

  <div class="calibre1">
    <div class="calibre1"><img alt="" class="calibre57" src="../Images/main-47.png" /></div>
  </div>

  <div class="calibre1">
    <div class="calibre1"><img alt="" class="calibre58" src="../Images/main-48.png" /></div>
  </div>

  <div class="calibre1">
    <div class="calibre1"><img alt="" class="calibre59" src="../Images/main-49.png" /></div>
  </div>

  <div class="calibre1">
    <div class="calibre1"><img alt="" class="calibre60" src="../Images/main-50.png" /></div>
  </div>

  <div class="calibre1">
    <div class="calibre1"><img alt="" class="calibre61" src="../Images/main-51.png" /></div>
  </div>

  <div class="calibre1">
    <div class="calibre1"><img alt="" class="calibre62" src="../Images/main-52.png" /></div>
  </div>

  <p class="calibre4">Ha, bak, bu şiirleri ahlâki mecburiyetlerinin kanalına almamanı rica ederim. Mademki ilanı aşk değil, şu halde başkasına okumamak seni vicdanen rahatsız etmez! Kızma, e mi canım! Buna aksine sevin. Şaka yapabilecek, sana takılacak kadar ruh zindeliğine kavuştum. Ah, sen. Sen çok iyi çocuksun...</p>

  <p class="calibre4">Bekletme, hemen yaz. Her saniyen dolu da olsa bana yazmaya çalış. Bak, tembelliğe, savsatmaya vurursan, benden hiçbir şey bekleme. Bencil bir duygu ama kusurumu affet, bu, böyle.</p>

  <p class="calibre4">[İmza]</p>

  <div class="calibre1">
    <div class="calibre1"><img alt="" class="calibre63" src="../Images/main-53.png" /></div>
  </div>

  <div class="calibre1"><img alt="" class="calibre64" src="../Images/main-54.png" /></div>

  <div class="calibre1"><img alt="" class="calibre65" src="../Images/main-55.png" /></div>

  <div class="calibre1">
  <p class="calibre4">2-</p><img alt="" class="calibre66" src="../Images/main-56.png" /></div>

  <div class="calibre1"><img alt="" class="calibre67" src="../Images/main-57.png" /></div>

  <div class="calibre1"><img alt="" class="calibre68" src="../Images/main-58.png" /></div>

  <div class="calibre1">
    <div class="calibre1"><img alt="" class="calibre69" src="../Images/main-59.png" /></div>
  </div>

  <p class="calibre4">Sevgili Leylâ,</p>

  <p class="calibre4">Sesin sedan kesik gene! Günlerinin, saatlerinin bu mertebe doluluğuna gıpta ediyorum. Herhal aldın, bu sıra çok yazdım sana. Beni ıskalaman neyse, hikâyelerini geciktirmen korkunç. Yoksa temelli bozuştuk mu?</p>

  <p class="calibre4">Her postada uçarcasına umutluyum. Kutuya koşarak gidiyorum. Ve hep eli boş, boynu bükük, içi ezik dönüyorum. Bu şartlar içinde iyileşmeme imkân yok. İyileşmek şöyle dursun, gün günden bozuyor, paralize oluyorum. Dün sabah sana küfürlü bir sayfa karaladım, zarfladım, pulladım. Sonra kıyamadım postaya vermeğe, kendimden utandım. Yırttım attım. Beni affeder misin?</p>

  <p class="calibre4">Nen var? Anlat, yaz bana. Senden yana hiçbir zulum beni yıkmaz, inan canım.</p>

  <p class="calibre4">Gözlerinden, ellerinden, öperim.</p>

  <p class="calibre4">Kulun-kölen</p>

  <p class="calibre4">[İmza]</p>

  <p class="calibre4">Leylâ,</p>

  <p class="calibre4">Sevmeyi, neleri nice ya da nasıl sevmeyi, (nedenli ya zırva da olsa) sana öğretmek, kabul ettirmek gibi bir çabam olamaz elbet. Bu her şeyden önce sana saygısızlık, seni önemsemezlik olur. Gelgelelim -bu benim kara bahtımdır- sana kul, sana divâne olmanın “aşırılığını” sevmediğini söylüyorsun. Bir doz, bir ayar meselesinden çok, bir çeşit acımaklı tersleme! Bu bahiste yerden göğe haklısın. Zaten sen asla haksız düşmeyeceksin. Ne var ki hayatım, sebep gösterme ya da deliller üzerinde düşünmekle geçtiği halde, bu bahiste kafamdan çok yüreğimi verdim sana. “Verdim” yanlış galiba! Mesele vermekle bitmezmiş meğer. Kabul ettirmek, yüzümü dönünce bir kenara âlelade fazladan ve hurda bir nen gibi attırmamak varmış. Öğrettin, sağ ol. Ne diye böyle sıcak, böyle dost, böyle “hayır” denilemeyecek bir havadasın? “S..tir çekme” nin bu şendeki çeşidini bin yıl yaşasam öğrenemezdim.</p>

  <p class="calibre4">“Zaafı hiçbirimiz sevmeyiz” diyorsun. İşi kelime oyununa dökmüş olmayayım. Sevmek de bir zaaf değil mi? Hattâ nice üstünlüklerin, nice erdem sayılan olguların, alt yüzü zaaf’a varmaz mı? Seni sevmeyim de, önemli ya da önemsiz, kendi cehennemimde seninle dayatmayım da ne yapayım Leylâ? Başıma hangi ataşı</p>

  <p class="calibre4">dökeyim? Bunlar sana sorulacak nenler değil. Benimki de çaresizlik, hay gebereydim!</p>

  <p class="calibre4">Elbet nasıl istersen öyle olacak... Öpülesi her nenlerin sende, yerli yerinde, duruyor. Zorla, tek yönlü (kendi mübâlağalı duyarlığımla -senden!-) mektuplarda bile öpemem elbet. Affet demeğe korkuyorum, kızarsın diye... Sana, oralığa gelmek mi canım? Ne mene küfredersen et yahut nasıl ilgisiz olursan ol, şu anda sadece ölmek istiyorum. Gebermek. Tek çıkar yol bu. Öyle ki cansız bir gövdeden gayrı hiçbir nen, hiçbir iz, hattâ hiçbir anı bırakmadan gebermek. Senin başın için yemin ederim bu böyle.</p>

  <p class="calibre4">Derkenar: Sana kırgın, sana dargın, alınmış da değilim. Bütün kahrım kendime. Sakın üzülme. Yalvarırım üzülme.</p>

  <p class="calibre4">[İmza]</p>

  <div class="calibre1">
    <div class="calibre1"><img alt="" class="calibre70" src="../Images/main-60.png" /></div>
  </div>

  <p class="calibre4">15 Mayıs 1977 Ankara</p>

  <p class="calibre4">Leylim,</p>

  <p class="calibre4">İngiltere’ye gittiğini gazetede okudum. Bu nedenle -dönüş zamanım bilmediğimden- sana teşekkürde geciktim. “Eski Sevgili”yi roman boyutlarında ele alabilirdin. Gene de çok güzel. Adını bana danışsaydın, “Eski” yerine “Ölümsüz” ya da “Sonsuz” olmasını isterdim. Uygunu, yakışığı budur çünkü. Neyse, bu konuda fırsat bulunca konuşuruz. Yahut yazışırız. Sana Dr. İsmail Beşikçi’nin imzalı kitabım gönderiyorum. İlgilenir, yararlanırsın. Başkaca ne desem? Filinta, beşini sürüyor. Bazen boynu bükük ve sonsuz mahzun, bazen şimşek gibi çakıp gürleyen bir çocuk. Fatoş ablasını ve seni öper. Ben de güzellik, sağlık ve mutluluğunun sonsuz olmasını dilerim. Fatoş’un gözlerinden öperim. Selâm ve sevgiler.</p>

  <p class="calibre4">[İmza]</p>

  <p class="calibre4"><a id="bookmark2"></a><span class="calibre5">SÖZLÜK</span></p>

  <p class="calibre4">Abstrait: Fr.; soyut</p>

  <p class="calibre4">Afer: Beyaz, bembeyaz</p>

  <p class="calibre4">Bililtizam: Bile bile, bilerek ve isteyerek.</p>

  <p class="calibre4">Cenup: Güney.</p>

  <p class="calibre4">Cızlamı çekmek: Bırakıp gitmek Fak: Tuzak.</p>

  <p class="calibre4">Firaklı: Üzüntülü, dokunaklı.</p>

  <p class="calibre4">Hatt-ı istiva: Ekvator.</p>

  <p class="calibre4">Hempa: Arkadaş, ayaktaş, omuzdaş.</p>

  <p class="calibre4">Hökerekli: Gösterişli Idee fixe: Saplantı İhtikar: Vurgunculuk</p>

  <p class="calibre4">Kalebentlik: Şehrin kale sınırlarının dışına çıkmamaya hüküm giyen suçlu durumunda olmak.</p>

  <p class="calibre4">Kavas: Elçilik veya konsolosluklarda görev yapan hizmetli.</p>

  <p class="calibre4">Kekitmek: Kaçırmak, saptırmak Koygun: Dokunaklı, etkili, içli, acıklı.</p>

  <p class="calibre4">Lahza: An.</p>

  <p class="calibre4">Muvakkaten: Geçici olarak.</p>

  <p class="calibre4">Mültefit: İltifat eden (kimse).</p>

  <p class="calibre4">Refulman: Bilinçten bilinçdışına bastırma.</p>

  <p class="calibre4">Say: Çalışma, emek sarf etme.</p>

  <p class="calibre4">Siftinmek: Yılışıklık ederek sokulmak, yanaşmak.</p>
</body>
</html>
