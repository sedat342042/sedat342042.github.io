<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 10</title>
</head>

<body>
  <h1 class="h11">BÖLÜM 10</h1>

  <p class="p13"><span class="t6">Ş</span><span class="t6">EYTAN'IN EL</span><span class="t6">İ</span><span class="t6">NDE</span></p>

  <p>&nbsp;</p>

  <p>Cılız Shaun beni tekrar daha yataktan kaldırırken Scarabek'in bir tür kara büyü yaptığını duydum. Saniyeler sonra kendimizi höyüğün dışında bulduk. Hava tekrar kararmıştı, gökte hilal şeklinde bir ay yükseliyordu. Hava buz gibiydi, yumuşak bataklık toprağının üzerinde kırağı oluşmaya başlamıştı bile.</p>

  <p>Kuzeye doğru ilerlemeye başladık. Cadı yumruk yaptığı elini Alice'in saçlarının arasına sokmuş onu peşi sıra sürüklüyordu. Hizmetçi cin höyükte bırakılmıştı.</p>

  <p>Kabın korumasından uzakta kalmasına rağmen acaba Şeytan neden Alice'i şimdiye kadar yakalamaya gelmedi acaba? diye düşündüm. Eline geçen ilk fırsatta intikam alacağını düşünüyorduk.</p>

  <p>Yani şimdi cadı Şeytan'ı mı çağıracaktı? Eğer öyleyse kan kabı bize yaklaşmasına engel olacak mıydı? Cadı kabın varlığından haberdar mıydı? Kabı kırıp bizi Şeytan'a mı teslim edecekti?</p>

  <p>Etrafımızdaki kasvetli ve çorak manzara çalılık ve dikenlerle kaplıydı. Cadı bizi sık çalılıklardan birine doğru sürükledi. Alice'i bir çalının yanına çekip saçlarından bağladı. Ben dehşete kapılmış bir halde Cılız Shaun'un omzundan olan biteni izlerken Scarabek bir yandan kara büyü okuyarak çalılığın etrafında üç kez döndü. Alice ağlamaya haşladı. Kara büyüler hakkındaki bilgisi sayesinde cadının tam olarak ne yapmayı hedeflediğini anlayabiliyordu.</p>

  <p>"Of Tom!" diye bağırdı Alice. "Şeytan'la anlaşma yapmış. Sana da zarar vermek istiyor. Yakında burada olur."</p>

  <p>"Olacak elbet!" diye onayladı Scarabek. "Şimdi seni biraz öteye alma vakti geldi ki Şeytan gelip rahatça alabilsin. Hadi bakalım!" diye emretti Cılız Shaun'a.</p>

  <p>Ben de Alice'in yanına bağlanacağımı bekliyor ve umuyordum. Cadı kan kabının hâlâ cebimde olduğunu bilmiyordu, yani Şeytan bana zarar veremezdi.</p>

  <p>Ama bayır yukarı çıkarılarak Alice'ten uzaklaştırıldım. Yukarıdan bakarak olan biteni izlemeye başladık. Bu yükseklikten bakıldığında Alice iyice küçük görünüyordu, ama yine de kurtulmak için çaresizlik içinde çırpınıp durduğunu görebiliyordum.</p>

  <p>Çok geçmeden Scarabek hakkında yanıldığımı anladım: Her şeyi biliyordu!</p>

  <p>"Artık yeterince uzaklaştık," dedi "ve kız şu kendi yaptığı kabın etki alanının dışında. Yani çekeceğin ilk acı bu olacak: Şeytan, güzel arkadaşının hayatıyla ruhunu alırken izleyeceksin. Senin acı çekecek olman ona büyük keyif veriyor. Ama endişelenme, <span class="t19">sana</span> elini sürmesine izin vermeyeceğim! Niyetim seni Morrigan'a vermek."</p>

  <p>Batıdan yaklaşarak yıldızları kapatan kara bulutlarla birlikte bir anda çakan şimşekler göğü ikiye böldü. Hemen ardından şiddetli bir gök gürültüsü duyuldu ve sonrasında çöken sessizlikte yeni bir ses: Uzaktan gelen ama her seferinde bir tıslamanın takip ettiği sert ayak sesleri.</p>

  <p>Şeytan yavaş yavaş belirmeye başlıyordu. Çok yakında cadıların 'Korkutucu Efendi' dedikleri ve karşılaşan herkesin içine korku ve şaşkınlık salan şekline bürünecekti. Bu görüntü karşısında korkuya kapılarak olduğunuz yerde ölebileceğinizi söyleyenler vardı. Zaten korkak bir mizaca sahip olanlar için bu doğru olabilirdi. Fakat ben de, Alice de daha önce onun bu görüntüsüyle karşılaşmış ve bu deneyimi sağ salim atlatmıştık.</p>

  <p>Yaklaşmakta olan ayak izlerini göremeyecek kadar uzaktaydık. Ayakları alev gibi yanıyordu ve yarık toynakları ahşap döşemelerde izini bırakırken böyle soğuk ve bataklık zeminlerde attığı her adım, topraktan tıslamaya benzer seslerle birlikte buhar yükselmesine neden olurdu.</p>

  <p>Çalıdan çaresizlik içinde kurtulmaya çabalayan Alice'e yaklaşmasını izlerken yüreğim ağzımdaydı. Alice'in dehşet çığlıklarını duyabiliyordum. Cılız Shaun'un elinden kurtulmaya çabaladıysam da çok güçlüydü ve zaten bitkin düşmüş halimle bu çabalarımın hiçbir anlamı yoktu.</p>

  <p>Alice'e tepeden bakan Şeytan, sol eliyle uzandı, tıpkı cadının yaptığı gibi onu saçlarından yakalayıp otların arasından çekti aldı, başının hizasına kadar kaldırdı. Saçları dikenlere takılarak yolunan Alice, bağırarak yeniden ağlamaya başladı. Şeytan sanki başını ısırıp koparacakmış gibi Alice'e biraz daha yaklaştı.</p>

  <p>"Tom! Tom!" diye bağırdı Alice. "Elveda Tom. Elveda!"</p>

  <p>Bu sözler üzerine soluğum kesildi, güçlükle nefes alabiliyordum. Neler oluyordu? Sonunda gerçekten her şey bitiyor muydu? Şeytan, Alice'i avucunun içine almıştı ve onu kurtarmak için yapabileceğim hiçbir şey yoktu. Peki ya ben Alice olmadan nasıl yaşayacaktım? Gözlerimden yaşlar boşandı; kontrolsüz bir şekilde hıçkıra hıçkıra ağlamaya başladım. Evet, kaçınılmaz kaybın açışıydı bu, ama bir yandan da Alice'in yerine kendimi koyarak onun çektiği acıyı da hissedebiliyordum.</p>

  <p>Birbirimize öyle yakındık ki tam olarak neler yaşadığını arılayabiliyordum. Çektiği acıları ben de çekiyordum. Bu dünyada bana artık rahat yoktu; Alice'in ruhu, sırf benim uğruma Şeytan'a verdiği acılar ve çıkardığı sorunların cezasını çekerek Karanlık'ta yitip giderken beni de acı ve dehşet dolu bir sonsuzluk bekliyordu. Hepsi benim suçumdu. Bu katlanılmaz bir şeydi.</p>

  <p>Bir an sonra her şey bitti. Bir ışık çakması, bir gök gürültüsü ve yüzümüze vuran sıcak bir rüzgâr... Gözlerimi sımsıkı yumdum ve tekrar açabildiğimde Şeytan Alice'i de yanına alarak gözden kaybolmuştu.</p>

  <p>Yaşadığım kaybın verdiği acı içime oturdu. Alice artık bu dünyada değildi. Kendimi hiç bu denli yalnız hissetmemiştim. Cılız Shaun beni sırtlayıp gerisin geri aşağıya taşırken Scarabek de hemen yanımda alaycı laflar ediyordu.</p>

  <p>Bardaktan boşanırcasına yağan yağmurla birlikte akan gözyaşlarıma keyifle sırıtarak bakıyordu bakmasına ama söylediği hiçbir şey umurumda değildi. Gözyaşlarım Alice ve kendim içindi. Artık dünya korkunç bir şekilde değişmişti. Annemi ve babamı kaybetmiştim ve bu kayıplar beni derinden etkilemişti, ama bu kez durum farklıydı. Bu hepsinden öte bir acıydı. Alice benim arkadaşımdı, el ele tutuşmuş, yan yana oturmuştuk. Ve gerçeği ancak onu kaybettiğimde kavrayabildim:</p>

  <p>Alice'i seviyordum ve o artık yoktu.</p>

  <p>&nbsp;</p>

  <p>Yaratığı höyükten aldıktan sonra kulübeye döndük ve Cılız Shaun beni bir patates çuvalı gibi yatağın üzerine fırlatıverdi.</p>

  <p>Scarabek aşağılayan gözlerle bana bakıyordu. "Okyanustaki su damlaları kadar gözyaşı akıtsan bile," diye tısladı, "çektiğin acı benimkine yaklaşamayacak. Kardeşimi kendim kadar çok seviyordum ve zaten o bendim, ben de o!"</p>

  <p>"Ne demek istiyorsun?" diye sordum. Çektiğim acıya rağmen içimdeki Hayalet ortaya çıkmak için fırsat kolluyordu. Ustam düşmanlarımız hakkında bilgi edinebilmek için her fırsattan faydalanmayı öğretmişti, ancak bu şekilde onları alt edecek konuma geçebilirdik.</p>

  <p>"Biz ikizdik," diye yanıtladı. "Öyle nadir görülen bir cadı türüne mensuptuk ki bizim gibi ikizlere bu topraklarda daha önce yalnızca bir kez rastlanmış. Ortak bir zihni paylaşıyorduk; iki bedeni idare eden tek bir zihin. Ben onun gözlerinden bakıyordum, o da benimkilerden."</p>

  <p>"Ama senin gözlerin onunkilere benzemiyor. Biri mavi, biri yeşil... Neden?" diye sordum meraklı bir şekilde.</p>

  <p>"Eskiden gözlerimin her ikisi de maviydi, ama kız kardeşimin ölümünden bu yana güç peşinde Çukur Tepe'nin çevresinde dolanıp duruyorum," diye yanıtladı cadı. "Orada uzun süre kalan herkes değişir. Ama biz hayal edebileceğinden çok daha yakındık. Onun yaşadığı şeyleri ben de yaşıyordum. Çektiği acıları ben de hissediyordum. Ona ihanet edip öldürdüğünde ben de oradaydım. O ölünce benim yarım da sökülüp alındı."</p>

  <p>"Eğer oradaysan kız kardeşini benim öldürmediğimi de bilmen gerekir," diye itiraz ettim. "Onu öldüren kişi ustam Bill Arkwright'ti."</p>

  <p>"Yalan söyleme! Birlikte çalışıyordunuz. Onun ölümünü sen planladın. Bu bir tuzaktı, senin planındı."</p>

  <p>Bitkin bir şekilde başımı iki yana salladım. "Bu doğru değil. Yaptığımız anlaşmaya sadık kalacaktım."</p>

  <p>"Bir hayalet çırağına neden inanayım ki? Söylediklerinin hiç önemi yok ve planlarımda bir değişiklik olmayacak."</p>

  <p>"Şimdi bana ne yapacaksın?" diye sordum. En kötüsünü bilmek iyiydi. Çektiğim acıya rağmen kaçma şansım olup olmadığını kestirmeye çalışıyordum. Gümüş zincirim Cılız Shaun'un bıraktığı yerde duruyordu. Ama ben göz ucuyla zincire bakınca Scarabek pis pis gülümsedi.</p>

  <p>"Unut bunu. Öyle bir silah kullanabileceğin günler geçmişte kaldı. Onu kullanamayacak kadar zayıf düşerek Konal'a yem olacaksın. Bir saate kalmaz acıkır."</p>

  <p>"Konal hizmetçi cinin mi?"</p>

  <p>Cadı başını iki yana salladı. "Hayır, Konal benim sevgili oğlum ve bu dünyadaki vakti azalan höyük bekçisi Cılız Shaun da onun babası. Bekçilerin bir cadıdan olma tek bir oğulları vardır: onların yerine geçerek görevlerini sürdürecek olan çocukları."</p>

  <p>"Bekçi mi? Neden böyle deniyor?"</p>

  <p>"Bu isim çok uygun. Bekçiler bu topraklara yayılmış çok sayıdaki höyüğün bakımını yaparlar. Höyükler bir zamanlar ölülerin kemiklerinin saklandığı yerlerdi ama artık Kelt cadıları için birer sığınak işlevi görüyor. Shaun büyünün etkisinin sürekliliğini sağlıyor ve bu büyü yapanları hoş tutuyor, çünkü ruhları asla fazla uzaklaşmıyor. Onlara kan veriyor."</p>

  <p>Aklıma dehşet verici bir düşünce geldi. Cılız Shaun'un da oğlu gibi kana ihtiyacı var mıydı? Başımı kaldırıp pis pis sırıtan bekçiye baktım.</p>

  <p>"Bakışlarındaki korkuyu görebiliyorum," dedi. "Seni de emeceğimi düşünüyorsun? Haksız mıyım?"</p>

  <p>Ondan uzaklaştım. Yoksa zihnimi mi okuyordu?</p>

  <p>"Benden korkmana gerek yok," dedi Cılız Shaun. "Kanı hayvanlardan sağlıyorum. Bekçiler nadiren insan kanı içer. Ama susuzlukları dayanılmaz bir hal aldığında kurbanlarını ölünceye kadar emerler."</p>

  <p>"Fakat bunların hiçbiri seni ilgilendirmiyor, çünkü muhtemelen bir haftadan daha az ömrün kaldı," diye araya girdi cadı. "Yakında Killorglin'e varacağız ve çektiğin acı katlanacak. Yeterince konuştuk. Shaun, daha fazla lapa getir!"</p>

  <p>Beni bir kez daha zorla yedirdiler; ama bu sefer daha az lapa verdiler ve sonra başım dönmeye başladığında dilim damağım kurumuş bir halde çaresizce yatarken cadı çocuğunu yanıma getirdi. Sarılı olduğu battaniyeden çıkarttıktan sonra Konal'ı boynuma yakın bir yere bıraktı. Çok geçmeden keskin dişlerinin boynuma battığını hissettim ve Scarabek sırıtarak bana bakarken kanım yavaş yavaş çekilmeye başlandı.</p>

  <p>Aklımda hâlâ Alice vardı ve hissettiğim acı beni neredeyse boğacaktı. Zehirli lapa ve kan kaybı beni rahatlatıcı bir bilinç kaybına doğru sürüklerken güç kaybetmek son derece rahatlatıcıydı.</p>

  <p>&nbsp;</p>
</body>
</html>
