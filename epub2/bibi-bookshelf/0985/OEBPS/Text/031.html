<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 21</title>
</head>

<body>
  <h1 class="h11">BÖLÜM 21</h1>

  <p class="p13"><span class="t6">ZAMANIN</span> <span class="t6">İ</span><span class="t6">Ç</span><span class="t6">İ</span><span class="t6">NDE DONMAK</span></p>

  <p>&nbsp;</p>

  <p>Bill Arkwright bir dönem beni hayaletlik mesleğinin fiziksel tarafı, özellikle de dövüşme ve asa kullanma konusunda altı ay süren bir eğitimden geçirmişti. Ara sıra zalimlik olarak nitelendirilebilecek ödevler veren çetin bir eğitmendi ve her yanım morluklarla dolmuştu. Acılı ve yorucu bir deneyimdi.</p>

  <p>Ancak Grimalkin'in eğitmenliği altında geçirdiğim bir haftanın yanında bu dönemin lafı bile edilemezdi. Çektiğim acıların büyük çoğunluğunun nedeni katil cadıyla bire bir dövüşmenin verdiği dehşet duygusundan kaynaklanıyordu. Dış görünüşü yeterince ürkütücüydü, ancak bunun yanı sıra bıçaklarını öyle vahşi bir hızla kullanıyordu ki bedenini sarıp sarmalayan kınların hangisinden hangi bıçağı çekip çıkardığını asla göremiyordum.</p>

  <p>Üstelik henüz boy ölçüşemeyeceğim bir fiziksel güce sahipti. Etki alanından uzak durmam gerekiyordu. Açığımı yakaladığı anda kendimi soluk soluğa iki seksen yere yuvarlanmış, boğazıma bir bıçak dayalı halde buluveriyordum.</p>

  <p>Üstelik beni birden çok kez yaraladı. Şifalı ot ve merhemleriyle Alice'in yardımıma gelebilmesini çok isterdim. En yakın arkadaşımı kaybetmenin acısı henüz dinmemişti, Grimalkin'in keskin bıçaklarının verdiği acı bunun yanında sönük kalırdı.</p>

  <p>Çok geçmeden kılıç kullanma konusunda ustalaştım; artık kılıcıma bedenimin bir uzantısı gibi hükmedebiliyordum. Ama katil cadı öğrenme sürecimin henüz başında olduğumu hatırlatmakta gecikmedi. Beni öldürmek isteyen bir düşmana karşı giriştiğim her mücadelenin becerimi arttıracağını söyledi. Tabii bu mücadelelerden sağ salim kurtulmam şartıyla...</p>

  <p>Tekrar tekrar çalışmam gereken becerilerden biri de dövüş esnasında zamanı durdurmaktı. Hafta ilerledikçe benim de kontrol yeteneğim arttı. Daha önce kanıtladığım üzere bu becerimi kullanarak Grimalkin gibi ölümcül bir düşmana karşı dahi şansım olabilirdi.</p>

  <p>Bu bir haftalık yoğun eğitim süreci göz açıp kapayıncaya kadar geçti ve şimdiye dek giriştiğimiz en zorlu mücadeleye artık hazırdık.</p>

  <p>&nbsp;</p>

  <p>Güneş batarken Shey'in evinden çıkıp çukura yaklaştık. Yalnızca üç kişiydik: Hayalet, Grimalkin ve ben. Benim üzerimde cübbem vardı, kınındaki Kader Kılıcı ise belime asılıydı. Kan kabı pantolon cebimdeydi. Cadıdan aldığım eğitim sürecinde Hayalet vakit buldukça Yaratıklar Kitabı'na Şeytanı bağlama hazırlıklarımız hakkında yeni bir bölüm yazıyordu.</p>

  <p>Hayalet'le geçirdiğim yıllar boyunca hep Alice'in de bu görevde yer alacağını düşünmüştüm, ama öyle olamadı. Artık sonsuza dek gitmişti ve bu gerçeği kabullenmem gerekiyordu.</p>

  <p>Bağlayıcı ve çalışma arkadaşı bizi çukurun üzerine inşa ettikleri devasa ahşap vincin yanında bekliyorlardı. Her ikisinin de korktuğu belliydi ama o ana dek iyi bir iş çıkarmışlardı: Çukuru kapatmaya yarayacak o muazzam kaya yere paralel duracak şekilde makaraya bağlanmıştı. Bir kenardaysa işlemin sonunda bu kayanın üzerine yerleştirilecek diğer kaya duruyordu. Yerden kaldırmayı kolaylaştırmak için bu kayaya bir halka takılmıştı.</p>

  <p>Çukurun yakınında kazmak için çok uğraştığım toprak yığını duruyordu. Bu yığına bol miktarda tuz ve demir katılmıştı. Şeytan'a karşı fazla bir etkisi olmazdı ama Hayalet yine de onu az da olsa güçsüzleştirecek her şeyi denemeye değer buluyordu. Şeytan'ı bağlamayı başarırsak çukur bu karışımla doldurulacaktı.</p>

  <p>Ama başarısız olursak... Şeytan yaptıklarım için intikam almakta gecikmezdi; önce beni haklar, ardından Hayalet ve Grimalkin'i öldürürdü. Sonrasındaysa ruhlarımız sonsuza dek acı çekerdi.</p>

  <p>Grimalkin'in elinde iki çuval olduğunu gördüm: Birinde hazırladığı mızrak ve çiviler vardı; diğeriyse deriden yapılmıştı ve içi boş gibi görünüyordu. Oldukça yeniydi. Acaba bu çuvalı kendisi mi dikti? diye düşündüm. Her iki çuvalı da yere koydu ve elinde deri eldivenleri olduğu halde dört uzun mızrağı tek tek, dikkatlice çıkardı. Yanlarında birkaç tane uzun, geniş başlı gümüş alaşımlı çivi ve bunları Şeytan'ın tenine saplamak için kullanılacak iki tane kısa saplı çekiç vardı. Bunlardan birini Hayalet'e uzattı.</p>

  <p>Hayalet'le ben çukurda bekleyerek Şeytan'a aşağıdan saldırırken Grimalkin mızrağını kalbine saplamaya çalışacaktı. Bu kadarını başarabildikten sonra onu kayaya çivileyecektik.</p>

  <p>Güneş iyice alçalmıştı ve hava kararmaya başlamıştı. Çukur yedi meşaleyle aydınlatılıyordu; bunlardan üçü ahşap makara iskelesinden sarkıtılmıştı, diğerleriyse çukurun dört köşesine yere yakın bir şekilde yerleştirilmişti.</p>

  <p>Hayalet çukura indi, ben de peşinden. Daha derin kazabilmeme engel olan kayalık zemine rağmen çukur oldukça derindi; Hayalet'in başı neredeyse çukurun ağzıyla aynı hizadaydı. Katil cadı ikimize de birer mızrak verdi. Bu keskin uçlu mızraklar oldukça ince ve esnekti. Hayalet'le birlikte çukurun karşı köşelerine geçtik. Yukarıdaysa Grimalkin üçüncü mızrağı eline almış -dördüncüsü hemen yanında yerde duruyordu- dikkatli bir şekilde aşağı bakıyordu.</p>

  <p>Hayalet boğazını temizledi. "İşte hepimizin beklediği an geldi," dedi. "İçimizden birileri burada hayatını kaybedebilir. Şeytan'ın başarılı bir şekilde bağlanması buna değer. Amacımız aynı ve yanımda durduğunuz için ikinize de teşekkür ediyorum!"</p>

  <p>Ustamın bu sözleri sarf ettiğini duymak inanılmazdı. Kendisiyle birlikte çalıştığı için bir cadıya teşekkür etmişti! Grimalkin belli belirsiz gülümseyip ona doğru başını salladı.</p>

  <p>"Vakit geldi," dedi Hayalet bana dönerek. "Kan kabını bana ver!"</p>

  <p>Ağzım kurumuştu ve ellerim titriyordu fakat ne gerekiyorsa yapmaya kararlıydım. Soluk alıp verişimi kontrol altına alarak kendimi sakinleştirmeye odaklandım. Gergin bir şekilde kabı cebimden çıkarıp çukur boyunca yürüyerek ona uzattım. Hayalet'in kabı biraz sonra parçalayacağını bilince, Alice'le birlikte çatlayan kabın etkisinin azalıp Şeytan'ın bizi yakalayabileceğinden korktuğumuzu düşünmek çok tuhaf geliyordu.</p>

  <p>Vakit kaybetmeden yerime döndüm. Hayalet bir an için yüzünde tatsız bir ifadeyle kaba baktıktan sonra onu havaya kaldırdı.</p>

  <p>"Kaptaki çatlak yüzünden Şeytan birçok kez sana yaklaşabildi," dedi. "Hep yakınında olduğunu ve intikam almak için fırsat kolladığını düşünüyorum. O yüzden kap kırılır kırılmaz ortaya çıkacaktır. Hazır olun!"</p>

  <p>Hayalet anî bir hareketle elindeki kabı ahşap iskelenin desteklerinden birine doğru fırlattı. Kabın tuzla buz olmasıyla birlikte benim de dizlerimin bağı çözüldü.</p>

  <p>Her şey bitmişti. Şeytan birkaç saniye içinde burada olurdu. Alice, kap kırıldığı takdirde Şeytan'ın anında belireceğine inanırdı hep.</p>

  <p>Ama saniyeler dakikalara uzadı... ve hiçbir şey olmadı. Tedirginliğim iyice arttı. Bir anda meşaleler titredi ve yaydıkları ışık azaldı. Meşalelerin ışığı iyice azalınca bağlayıcılar korkuya kapılarak çığlık atmaya başladılar. Yukarıda gök gürültüsünü andıran bir ses duyuldu ve bir an için kendimizi zifiri karanlığın içinde bulduk.</p>

  <p>Şeytan yaklaşıyordu...</p>

  <p>Tüm gücümü toplayarak odaklanmaya çalıştım. Zamanı gereğinden erken durduracak olursam Şeytan çukura giremezdi, geç kalırsam da kontrolü eline geçirebilirdi. Bu sefer <span class="t19">ben</span> onun tutsağı haline gelir, çaresizlik içinde bana yapacaklarını beklemeye başlardım.</p>

  <p>Meşaleler bir kez daha parladı ve Şeytan çukurda Hayalet'le benim aramda belirirken yükselen dehşet verici böğürtüyle birlikte sanki tüm dünya sallandı. Üzerinden tuhaf, kırmızı bir ışık yayılıyordu. Dehşete kapılmama rağmen ümitlenmiştim de. Gelmişti. Demek ki <span class="t19">gerçekten</span> başarabilirdik.</p>

  <p><span class="t19">Odaklan! Zaman</span><span class="t19">ı</span> <span class="t19">yava</span><span class="t19">ş</span><span class="t19">lat! Onu durdur!</span></p>

  <p>Şeytan Hayalet'in üç katı büyüklüğündeydi; geniş bir göğsü, uzun kuyruğu, kıvrık ayak tırnakları, koçlarınkini andıran kıvrık boynuzları ve simsiyah, kalın bir postu vardı. Göz bebekleri incecik birer çizgiden ibaretti ve midemi kaldıran yoğun, hayvansı bir koku yayıyordu. Ama yaşadığım o dehşete rağmen çukurun yeterince büyük olduğunu anlayınca rahatladığımı hissettim.</p>

  <p>Şeytan hareket etmiyordu -artık zamanı kontrol etmek benim için çocuk oyuncağıydı- Hayalet ve Grimalkin de öyle. Herkes hareketsiz ve sessizdi. Kalbim çarpıyor, hâlâ soluk alıp veriyordum. Zamanı durdurmuştum. Şimdi mızrağı Şeytan'ın vücuduna saplamam gerekiyordu...</p>

  <p>Ona doğru hareket ettim ama elimde tuttuğum mızrak çok yavaş hareket etti. İşin kötüsü, kalp atışlarım yavaşlamaya başlamıştı. Şeytan karşı saldırıya geçerek <span class="t19">beni</span> zamanda dondurup kendini serbest bırakmaya çalışıyordu.</p>

  <p>Çok mu geç kalmıştım? Onun gücüyle nasıl başa çıkarabilirim? diye düşündüm. Ama denemem gerekiyordu. Artık pes edemezdim.</p>

  <p>Dişlerimi sıkarak gümüş mızrağımı vücuduna doğru savurdum. Ancak mızrak da iyiden iyiye yavaşlamıştı. Bunu başaramazsam Şeytan hepimizi öldürürdü. Yapmaya çalıştığımız her şeyin sonu gelirdi. Mızrağı olabildiğince hızlı bir şekilde saplamaya çalışırken bir yandan da düşüncelerimi odakladım. Ancak olduğum yerde donakalmıştım sanki.</p>

  <p><span class="t19">Grimalkin...</span> diye düşündüm. Grimalkin onu uzaklaştıramaz mıydı?</p>

  <p>Bu ümidim anında suya düştü. Grimalkin bunu nasıl yapacaktı ki? O da benim gibi zamanın bir kesitine sıkışıp kalmış, çaresizlik içinde ne yapması gerektiğini düşünüyor olmalıydı. Grimalkin, Şeytan'ı alt edebileceğime güveniyordu. <span class="t19">Peki ama ya bunu yapamazsam?</span></p>

  <p>Ve sonra gözlerim kararmaya başladı.</p>

  <p>&nbsp;</p>
</body>
</html>
