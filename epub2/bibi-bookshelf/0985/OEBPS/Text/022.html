<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="p13"><span class="t6">KAD</span><span class="t6">İ</span><span class="t6">M TANRI PAN</span></p>

  <p>&nbsp;</p>

  <p>Sayıca çok fazlaydılar; ortak güçlerine karşı koymamın imkânı yoktu. Büyücüler beni dizlerimin üzerine çöktürdüler, birkaç saniye içinde boynum soğuk, nemli taşın üzerine yerleştirilmişti bile.</p>

  <p>Titremeye başladım. Ölüm anımda Şeytan'ın ruhumu alacak olması beni baltadan daha çok korkutuyordu. Bir kez daha kurtulmaya çabaladıysam da birileri, yakaladığı saçlarımdan başımı aşağı bastırarak boynumu balta için hazır ediyordu; iki yana uzayan kollarım öyle sıkı çekiliyordu ki omuz başımdan çıkacaklarını hissediyordum. Çaresizdim.</p>

  <p>Baltanın havaya kaldırıldığını hissedip kendimi kaçınılmaz darbeye hazırlayarak gözlerimi sımsıkı kapadım. Her şey bitmişti. Hayalet'i düşündüm. Onu hayal kırıklığına uğratmıştım. Derken son anda bize doğru yaklaşan ayak sesleri duyuldu.</p>

  <p>"Bekleyin!" diye bağırdı tanıdık bir ses. Bu höyük bekçisi Cılız Shaun'un sesiydi.</p>

  <p>"Scarabek nerede?" diye sordu Kasap.</p>

  <p>"Başını seve seve sehpaya koyacak, endişelenmeyin," dedi Cılız Shaun. "Buna hayatım üzerine yemin ederim. Oğlanı neden şimdi öldürüyorsunuz? Scarabek'in henüz onunla işi bitmedi. Daha yarın var. Yarın buraya geleceğini garanti ediyorum."</p>

  <p>"O halde bir kez daha soruyorum: Şu anda nerede?"</p>

  <p>"Şu anda tutsak, ama peşine düşüp onu kurtaracağım. Fazla uzağa götürülmedi."</p>

  <p>"Düşmanlarımızın elinde mi? Yani İttifak'ın?.."</p>

  <p>"Evet, düşmanların elinde, ama bildiğimiz düşmanların değil," diye yanıtladı Shaun. "Onu fark ettirmeden kaçırabildiklerine göre çok güçlü olmalılar. Ama bunu yaptıklarına pişman olacaklar. Henüz öfkemle yüzleşmediler. Ben höyük bekçisiyim. Doğduklarına pişman olacaklar!"</p>

  <p>Cılız Shaun 'öfkeden' bahsediyordu ama son derece sakin görünüyor, duygularını hiç belli etmiyordu. Sahiden bir insan olup olmadığını düşündüm.</p>

  <p>Apar topar ayağa kaldırılınca korkudan titrerken orada öylece kalakaldım, büyücüler Shaun'un getirdiği haberler hakkında konuşmak üzere uzaklaşıyorlardı. Hizmetkârlarından ikisi beni kollarımdan tutuyordu. Zaten kaçamayacak kadar bitkindim.</p>

  <p>Doolan geri gelip Cılız Shaun'a döndü. "Yarın akşam aynı saate kadar vaktin var, o zaman dördüncü ve son ayini gerçekleştireceğiz. Yoksa cadının yerine oğlanı öldüreceğiz. Çabalarımızın başarıya ulaşması için Scarabek'in buraya kendi isteğiyle gelmesi gerekiyor."</p>

  <p>Shaun başını sallayıp oradan ayrıldı. Ellerim bir kez daha bağlandı, yeniden platformdaki keçinin yanına çıkarıldım. Platform hızla yükseltildi ve şoka girmiş bir halde orada öylece kalakaldım. Ölmeme saniyeler kalmıştı; baltanın inmeye başladığını hissetmiştim.</p>

  <p>Kendimi toplayıp Cılız Shaun'un söylediklerini düşündüm. Scarabek'i <span class="t19">kim</span> kaçırmış olabilirdi? O güçlü bir cadıydı, üstesinden gelmek kolay değildi. Belki de bunu yapan Hayalet'ti. Ne de olsa Shaun bunu 'bilinmeyen' birinin yaptığından bahsetmişti. Eğer öyleyse ustam şimdi çok daha büyük bir tehlikeyle karşı karşıyaydı.</p>

  <p>&nbsp;</p>

  <p>Gece çok yavaş geçti ve şafak sökmeden saatler önce keçi acı çekiyormuş gibi melemeye başladı. Solgun ay ışığında başında dikenli tellerin açtığı yaralardan kan sızdığını gördüm. Dilini çıkarıp yüzünden aşağı akan kanı emmeye başladı.</p>

  <p>Keçinin melemeleri çarpıcı bir şekilde ton değiştirdi; sesi sanki meydan okuyormuş gibi çok daha sert çıkıyordu. Bakışlarımı kaçırmak istiyor fakat bunu yapamıyordum: Keçinin yüzünün yarı insan yarı hayvan bir şekle bürünüşünü zorla izliyordum.</p>

  <p>Sonra <span class="t19">ürkü</span> geldi! Dehşet verici bir korkuydu. Ama şimdiye kadar herhangi bir cadı tarafından yapılanlardan çok daha farklıydı. Bu büyülere daha önce maruz kalmıştım ve etkilerinin üstesinden nasıl gelebileceğimi biliyordum. Fakat bu farklıydı, sanki ilave bir şey daha vardı: bir nevi <span class="t19">zorlan</span><span class="t19">ı</span><span class="t19">m.</span> Aniden keçiye yaklaşıp ona dokunma dürtüsü hissettim. Kendimi kontrol edemeyerek yaratığın berbat nefes kokusunu alıncaya dek dizlerimin üzerinde ilerledim.</p>

  <p>Keçi artık dönüşümünü tamamlamıştı. Artık Pan'ın yanındaydım. Yüzü yaratıklarınkini andıran bir insan yüzüydü; doğanın hışmına uğramış vahşi ve bozuk bir yüz. Boynuzları gitmişti ama hâlâ toynaklıydı; geriye kalan diğer hayvansı özellikse gözleriydi: Gözbebekleri delice parlayan incecik siyah çizgilerden ibaretti.</p>

  <p>Pan dört ayağının üzerindeyken doğrulup bana tepeden baktı, arka ayakları hâlâ gümüş zincirlerle bağlıydı. Ve sonra gürültülü bir şekilde uzun uzun güldü. Delilerinkini andıran kontrol dışı, tuhaf bir kahkahaydı bu. Kurbanlarını çıldırtmasıyla bilinmiyor muydu? Oysa aklım tamamen başımdaydı; düşüncelerim düzgün ve mantıklıydı. Korkuyordum, evet... Ve sakinleşmek için derin derin soluk alıp veriyordum ama şimdilik çıldırmış olan ben değil de o gibi görünüyordu.</p>

  <p>Yoksa hayalet çırağı olmak nispeten mantıklı kalabilmemi mi sağlıyordu? Bu düşünce aklımdan geçer geçmez her yer dönmeye başladı ve kendimi zifiri karanlığın içinde buldum. Düştüğümü hissediyordum. Sanki altımdaki ahşap yapı çökmüş de soğuk taş zemine doğru düşüyordum.</p>

  <p>&nbsp;</p>

  <p>Otların arasından esen rüzgârın ıslığıyla birlikte yakındaki kayaların arasından akan suyun melodisini duyuyordum. Sırt üstü yatıyordum; gözlerimi açıp doğrulunca ilk fark ettiğim şey ellerimin artık bağlı olmadığıydı.</p>

  <p>Gümüş gibi parıldayan bir nehrin kıyısında oturuyordum. Ay'ı görmeyi umarak başımı kaldırdığımda gökyüzünün karanlık olduğunu gördüm. Sonra etrafımdaki <span class="t19">her</span> <span class="t19">ş</span><span class="t19">eyin</span> belli belirsiz gümüşî bir ışık yaydığını fark ettim. Nehrin kıyısında uzun otlar akıntı boyunca bana doğru esen rüzgârın etkisiyle sallanıyordu. Onlar da gümüşi bir ışık yayıyordu.</p>

  <p>Neredeydim? Bu nasıl mümkün olabilirdi? Rüyada mıydım? Eğer öyleyse son derece gerçekçiydi: Esintiyle birlikte çiçeklerin kokusunu alabiliyor ve ayaklarımın altındaki toprağı hissedebiliyordum. Solumda karşı kıyıda devam eden bir orman başlıyordu. Göz alabildiğine kışın yapraklarını döken ağaçlar uzanıyordu, dalları çiçeklerle doluydu ve hava yumuşaktı. Havada Killorglin'in ilkbahar öncesi soğuğu değil de yaz ortasının sıcağı vardı.</p>

  <p>Ayağa kalkınca yeni bir ses duydum. Önce bunun otların arasından esen rüzgârın ıslığı olduğunu düşündüysem de birkaç nota seçebilince meraklandım. Daha da dinlemek istiyordum.</p>

  <p>Böylelikle sesin geldiği yöne doğru yürümeye başladım. Nehrin kıyısında geniş bir çimenlik alana ulaşınca şaşırtıcı bir manzarayla karşılaştım. Yüzlerce hayvan vardı. Bunların çoğu tavşandı ama birkaç tilki ve porsuk da belerttikleri gözlerini hiç kırpmadan, hipnotize olmuş gibi müziğin kaynağına bakıyordu. Etraftaki ağaçlarda da çeşit çeşit kuş vardı.</p>

  <p>Genç bir oğlan bir kayanın üzerine oturmuş kaval çalıyordu. Görünüşe bakılırsa kavalı kamıştan yapılmıştı ama çaldığı müzik son derece etkileyiciydi. Uzun saçları vardı, yüzü solgundu. Üzerinde yaprak ve otlardan yapılmış giysiler vardı. Yüzü insan yüzüydü ama uzun kulaklarının uçları sivriydi. Ayakları çıplaktı ve ayak tırnakları öyle uzundu ki uçları yukarı doğru kıvrılmıştı.</p>

  <p>Hayalet'in Yaratıklar Kitabı'ndan okuduklarıma göre bu Pan olmalıydı. Bu korkutucu olmayan görünümüydü. Oğlan şekline büründüğünde, zararsız ve doğanın hayat kaynağı olarak görülüyordu.</p>

  <p>"Neredeyim?" diye sordum. Çok sakindim ve hiç korkmuyordum.</p>

  <p>"Nerede olduğunun önemi var mı?" Hoş bir şekilde gülümsedi fakat hemen ardından sarf ettiği sözler kanımı dondurmaya yetti. "Seni yaşadığım yere getirdim. Burası 'Karanlık' dediğiniz ve senin en çok korktuğun yer!"</p>

  <p>&nbsp;</p>
</body>
</html>
