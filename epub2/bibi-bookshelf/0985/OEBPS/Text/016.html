<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 6</title>
</head>

<body>
  <h1 class="h11">BÖLÜM 6</h1>

  <p class="p13"><span class="t6">İ</span><span class="t6">Ş</span><span class="t6">KENCE ALET</span><span class="t6">İ</span></p>

  <p>&nbsp;</p>

  <p>Kalın taş duvarları ve batıya dönük tek kapısıyla Ballycarbery güçlü bir kaleye benziyordu. Ancak kalenin hendeği ve köprüsü yoktu Daha önce benzer kaleler gördüğümden bunun önemli bir eksiklik olduğunu düşünüyordum. Bu durum düşman askerlerinin kale duvarının dibine kadar yanaşabileceği anlamına geliyordu. Bir kale olarak daha iyi günler görmüş olmalıydı. Duvarları da sarmaşıklarla kaplıydı. Azimli saldırganlar duvarlara tırmanmak için bu sarmaşıkları kullanabilirdi.</p>

  <p>Hayalet'in gümüş zincirine bağlı büyücü sabahleyin başlayacak olan sorgulamayı beklemek üzere zindana indirildi. Bizlere kalede rahat yataklar verildi ve uykumuzu alıp dinlenmek için vakit kaybetmeden odalarımıza çekildik. Uykuya dalmadan önce kan kabına bakarken elimde olmadan geçmişte durumumuzun çok farklı olduğunu düşünmeden edemedim. Böyle kalelerin nemli zindanlarında ölümü bekleyen bizken, güçlü konumda olan daima düşmanlarımızdı.</p>

  <p>Yine karga şekline bürünmüş Morrigan tarafından kovalandığım kâbusu gördüm. Fakat bu kez gördüğüm kâbus öncekilerden daha az korkutucuydu. Tanrıça giderek yaklaşırken ben de hızlanarak görünmeyen sığınağa gitgide daha çok yaklaşıyordum.</p>

  <p>Ansızın kan ter içinde uyandım. Kalbim yerinden fırlayacakmış gibi çarpmasına rağmen nedense kendimi yüreklenmiş hissediyordum. Acaba öğreniyor muydum? Aynı kâbusu gördükçe güçleniyor olabilir miydim?</p>

  <p>O anda görebileceğim tüm kâbuslardan çok daha korkutucu bir şey oldu.</p>

  <p><span class="t19">Pat, pat, pat</span> diye yatağıma yaklaşan ayak sesleriyle yanan ahşaptan çıkan cızırtı duyuldu. Gözlerimi açmaya çalıştıysam da gözkapaklarım iyice ağırlamıştı; kesik kesik soluk alıp veriyordum ve kalbim acı verecek bir şekilde çarpıyordu. Yatağın yanında devasa bir şey hissettim; bana doğru uzanan bir şey. Ardından yüzümde sıcak bir nefesle birlikte berbat bir koku aldım. Ve çok iyi tanıdığım bir ses sol kulağımın hemen yanında konuştu. Bu Şeytan'dı:</p>

  <p>"Artık neredeyse benimsin Tom. Sana uzanabiliyorum. Kısa bir süre sonra kabın etkisi geçecek! Sonra benim olacaksın!"</p>

  <p>Şeytanın kocaman başı, kıvrık boynuzları ve ağız dolusu keskin dişlerini göreceğimi sanarak gözlerimi açtım. Ama neyse ki hiçbir şey yoktu. Apar topar yataktan çıkınca bunun bir kâbus olduğunu anladım. Ancak döşemelerin üzerinde yanık toynak izleri vardı. Bu izler handaki son olay sonrasında gördüklerimden daha derindi. Zamanım azalmıştı. Kan kabının etkisi geçmek üzereydi.</p>

  <p class="p13">* <span class="t19">*</span> *</p>

  <p>Olanlardan ne Alice'e ne de Hayalet'e bahsettim. Onları daha fazla korkutmanın anlamı yoktu. Bu konuda hiçbir şey yapamazdık. Grimalkin'in bir an önce gelmesini dilemekten başka yapabileceğim bir şey yoktu.</p>

  <p>Kahvaltıdan sonra Shey'le birlikte zindana indik. Üç silahlı muhafızla tutukluyu sorgulamak için zindana indik.</p>

  <p>"Ona ne yiyecek ne de içecek verildi," dedi Shey zindanın kapısına yaklaşırken. "Bu dilini az da olsa çözebilir."</p>

  <p>Muhafızlardan ikisi bizimle birlikte soğuk ve nemli hücreye girerken diğeri bizi dışarıdan kilitleyip kapı önünde nöbet tutmaya başladı. Hiçbir şey şansa bırakılmıyor, düşmanımızın gücü kesinlikle küçümsenmiyordu.</p>

  <p>Hücre epey genişti ve tutukluların sorgulanması için tasarlandığı belliydi. Köşeye yığılmış saman yığınından başka uyuyacak yer olmamasına rağmen odada bir masa ve içlerinden birinde tutuklunun kollarına bağlanacak deri bantlar olan üç sandalye vardı. Hayalet gümüş zincirini ustaca bir hareketle çekip çıkarır çıkarmaz büyücünün ağzı ve elleri bağlandı. En sonunda sandalyeye de bağlandı ve Hayalet'le Shey onun tam karşısına oturdular.</p>

  <p>Gereken aydınlatmayı masadaki mumla duvardaki meşale sağlıyordu. Masanın üzerinde aynı zamanda su dolu büyük bir sürahiyle iki bardak vardı. Alice'le ben Hayalet ve Shey'in hemen arkasındaydık, iki muhafızsa tutuklunun sandalyesinin yanındaydı.</p>

  <p>"Sana birkaç soru soracağız," dedi Shey, soludukça ağzından çıkan buhar mum ışığında görünebiliyordu. "Dürüst bir şekilde yanıtlaman senin için iyi olur. Aksi takdirde kötü sonuçlar olabilir. Anlıyor musun?"</p>

  <p>Büyücü başını aşağı yukarı salladı. Shey'den gelen işaretle birlikte muhafızlardan biri büyücünün ağzındaki ipi çözdü. Tutuklu anında öksürmeye başladı; konuşmakta zorlanıyor gibiydi.</p>

  <p>"Su... su verin lütfen!" diye yalvardı çatlak bir sesle.</p>

  <p>Suyu yakında alacaksın," dedi Shey. "Ama önce sorularımızı yanıtlamalısın!" Ardından Hayalet'e dönüp başıyla işaret etti.</p>

  <p>"Keçi ayini neden bazen başarısız oluyor?" diye sordu ustam vakit kaybetmeden.</p>

  <p>"Size hiçbir şey söylemeyeceğim!" diye yanıtladı büyücü kaşlarını çatarak. "Hem de hiçbir şey!"</p>

  <p>"Bu bilgiyi senden öyle ya da böyle alacağız," dedi Shey. "Bunu yapmanın bir zor, bir de kolay yolu var. Seçim senin..."</p>

  <p>"Ölmemin ya da yaşamamın hiçbir önemi yok."</p>

  <p>"O halde ya çok cesursun ya da aptal!" diye çıkıştı Shey. "İkincisi çok daha muhtemel," diye ekleyerek cebinden çıkardığı ufak metal parçayı büyücünün görebileceği şekilde masanın üzerine bıraktı. Bir penseye benziyordu. "Ölmeden önce acı çekeceksin. Korkunç bir acı! İstediğin bu mu?"</p>

  <p>Hayalet kaşlarını. "Bununla tam olarak ne yapmayı planlıyorsun?" diye sordu Shey'e, aleti işaret ederek.</p>

  <p>Farrell Shey daha çok kargaburuna benzeyen penseyi aldı. "Bu son derece kullanışlı bir alet," dedi usulca, "inatçı tutukluları konuşmaya ikna etmek için farklı şekillerde kullanılabilir. Parmakları kırabilir ya da diş çekebilir."</p>

  <p>"İşkenceyi tasvip etmiyorum!" Hayalet'in sesi öfkeliydi. "Hem işkenceye sadece aptallar başvurur. Birine yeterince acı verdiğinizde çektiği acının bitmesi için her şeyi söyleyebilir. Cadı olmakla suçlanan masum insanların çoğu, işkence altında cadı olduklarını itiraf etmiştir. İşkencenin verdiği acıdan kurtulmanın verdiği geçici rahatlığın ardından infaz ve ölüm acısı gelir. O yüzden şu aleti kaldır, yoksa buna daha fazla devam edemem!"</p>

  <p>Hayalet olduğum için gurur duyuyordum. İşimizi son derece onurlu bir şekilde yapıyorduk.</p>

  <p>Shey öfkeyle kaşlarını çatıp dudaklarını büzmesine rağmen yine de işkence aletini cebine koydu. Büyücülerle toprak sahiplerinin arasında uzun yıllardır süregelen mücadele her iki tarafın da zalimleşmesine yol açmış olmalıydı. Ben de hayatta kalmak için Karanlık'ı kullandığımdan, kimseyi yargılayacak durumda değildim.</p>

  <p>Ustam sorusunu yineledi: "Keçi ayini?.. Neden bazen başarısız oluyor?"</p>

  <p>Büyücü duraksadı, ama sonra bakışlarını Hayalet'e çevirip mırıldandı: "Çünkü bazen yaptıklarımız tanrımızın hoşuna gitmez."</p>

  <p>"İyi de onun hoşuna neyin gideceğini <span class="t19">bilmiyor musunuz?"</span> diye sordu Hayalet. "Bu kara ayin yüzyıllardır devam ediyor. Şimdiye dek öğrenmiş olmanız gerekir."</p>

  <p>"Bu birçok şeye bağlı. Önceden kestirilemeyen birtakım değişkenler var."</p>

  <p>"Ne gibi değişkenler?"</p>

  <p>"Susadım. Boğazım kuru. Bana biraz su verin de anlatayım..."</p>

  <p>İçgüdüsel bir şekilde ve Shey'in tepkisini beklemeden sürahiyi kaparak bardağı doldurdum. Sonra büyücünün ağzına yaklaştırıp hafifçe eğdim. Suyu kana kana içerken âdemelması bir inip bir kalkıyordu. Suyu bitirince odaya girdiğimizden bu yana ilk kez konuştum.</p>

  <p>"Adın ne?" diye sordum.</p>

  <p>"Cormac," diye yanıtladı büyücü.</p>

  <p>Shey bana kaşlarını çatmış bir halde bakıyordu ama Hayalet gülümseyip inisiyatif almamı onayladığını belirtircesine başını salladı.</p>

  <p>"Pekâlâ Cormac," dedi. "Nedir bu değişkenler?"</p>

  <p>"Keçinin seçimi önemlidir. Tanrımız Pan'ın kullanacağı kutsal bir bedendir o. Hoşuna gitmeyen bedeni kullanmaz. Başlangıçta yedi keçi seçilir. Birlikte en iyilerini seçmemiz gerekir. Kolay bir süreç değildir. Kâhinlerimiz günlerce bu seçim konusunda tartışmalar yürütür."</p>

  <p>Ustam başını aşağı yukarı salladı. "Diğer değişkenler nedir?" diye sordu.</p>

  <p>"İnsan adağı da olmalı; toplam üç kişi. Bunlar da kusursuz olmalı. Biri kadın olmalı ve ölmeyi isteyerek canını seve seve vermeli. Diğer ikisi de yine kendilerini tanrıya isteyerek kurban eden büyücüler olmalı. Adaklardan biri bendim. Diğerini de ahşap kulenin yanında <span class="t19">sen</span> öldürdün!" diyerek öfkeli bir şekilde Shey'e baktı.</p>

  <p>Hayalet düşünceli bir şekilde başını salladı. "Yani ölmek için gönüllü olan iki büyücü aynı zamanda platformun inşasını idare etmekten de sorumlu?"</p>

  <p>"Evet, bu eski bir gelenek."</p>

  <p>"Gönüllülerden biri öldüğüne göre şimdi ne olacak?"</p>

  <p>"Adı Mendace idi. Düşmanlar tarafından öldürülmesi de Pan tarafından ayinin bir parçası gibi kabul edilecek olan cesur bir adamdı. Yani bu durum bizi etkilemedi."</p>

  <p>"Peki ya sen Cormac?" diye sordu ustam. "Eğer burada ölecek olursan bu da aynı şekilde kabul edilir mi?"</p>

  <p>"Evet, beni öldürürseniz ayine doğrudan katkıda bulunmuş olursunuz," dedi büyücü ilk kez gülümseyerek. "Bu yüzden korkmuyorum. Ölümü kucaklıyorum!"</p>

  <p>"Peki ya seni öldürmezsek?"</p>

  <p>Cormac yanıt vermedi ve bu kez gülme sırası Hayalet'te idi. "O halde süreç başladığında adakların yerini kimse alamıyor, öyle mi? Törenin başarılı olması ancak senin kurban edilmene bağlı! Yani senin güvenliğini sağladığımız takdirde Pan'ı çağırma seremonisi başarısız olacak..."</p>

  <p>Büyücü başını öne eğip uzun bir süre konuşmadan masaya baktı.</p>

  <p>"Sanırım Cormac'ın sessizliği her şeyi açıklıyor," dedi Hayalet en sonunda Shey'e dönerek. "Amacımıza ulaştık bile. Şimdi tek yapmamız gereken, onu burada tutsak etmek. Bu kale büyücülerin saldırısına karşı savunulabilir ini?"</p>

  <p>"Hiçbir kale tamamen aşılmaz değildir," diye yanıtladı Shey. "Ve düşmanlarımız çaresizlik içinde olacaktır; yani buraya saldırabilirler."</p>

  <p>"O halde kaleyi savunmak için olabildiğince fazla adam getirmeli ve böyle bir kuşatmaya karşı iyi stok yapmalısın," diye önerdi ustam. "İşler daha iyi olamazdı. Burada bekleyin ve sonra yaz ortasında, onlar yeniden denemeden ve iyice güçten düşmüşken Staigue'e giderek bu işi kökten halledin. Önerim bu."</p>

  <p>Shey gülümsedi. "Bu iyi bir öneri John Gregory. Biz de öyle yapacağız. Yüzyıllardır süren anlaşmazlık, büyücülerin mağlubiyetiyle sona erebilir. Size teşekkür ediyorum."</p>

  <p>Alice bu sorgulama boyunca sesiz kalmıştı ama şimdi çelik gibi bakışlarını tutukluya çevirdi. "Peki ya kadın kim, kurban edilmek için gönüllü olan?" diye sordu.</p>

  <p>Bir an için büyücünün bu soruya yanıt vermeyeceğini düşündüysem da adam dönüp dosdoğru Alice'e baktı. "Bir cadı, bizimle işbirliği yapanlardan biri."</p>

  <p>Alice başını sallayıp bana doğru endişeli bir şekilde baktı. Demek Kelt cadılarından biri bu bölgedeydi ve kendini kurban etmek üzere Killorglin'e gidecekti. Artık buraya gelerek Ballycarbery Kalesi kuşatmasına katılacağına dair hiç şüphe yoktu.</p>

  <p>&nbsp;</p>
</body>
</html>
