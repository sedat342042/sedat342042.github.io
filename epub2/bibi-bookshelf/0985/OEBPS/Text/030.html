<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 20</title>
</head>

<body>
  <h1 class="h11">BÖLÜM 20</h1>

  <p class="p13"><span class="t6">BA</span><span class="t6">Ğ</span><span class="t6">IRDI</span><span class="t6">Ğ</span><span class="t6">INI DUYAN OLMAYACAK</span></p>

  <p>&nbsp;</p>

  <p>Daha gözlerimi açmadan yüzüme çarpan serin esintiyle birlikte yüzükoyun uzanmış bedenimin altındaki otları hissettim.</p>

  <p>Doğrulup etrafıma bakınca kanlı kılıcın hâlâ elimde olduğunu gördüm. Hava neredeyse kararmak üzereydi. Kenmare'deki dikilitaş çemberinin tam ortasındaydım. Peki ama zamanında dönebilmiş miydim? Ne kadar zaman geçmişti? Bir yüzyıl mı?</p>

  <p>Ayağa kalkıp çukura doğru ilerledim. Loş ışıkta kestirmek güçtü fakat aynı görünüyordu. Birkaç ay için bile terk edilmiş olsa girişini ot ve sarmaşıklar bürürdü.</p>

  <p>Sonra yerde asamı gördüm. Bu beni iyiden iyiye ümitlendirdi. Hayalet beni aramaya mutlaka gelirdi. Asamı görünce de yanına alırdı; bu şekilde yerde bırakıp gitmezdi.</p>

  <p>Bunun üzerine yerden asamı alıp Shey'in evine doğru yürümeye başladım. Kapıya vardığımda nöbet tutan iki muhafız vardı, fakat beni görünce hiçbir şey olmamış gibi başlarını sallayarak içeri aldılar.</p>

  <p>Hole girdiğimde Hayalet ve Grimalkin oradaydı. Katil cadının elinde mızrak çuvalı vardı, Hayalet'se asasını tutuyordu. Çok rahatladım. Burada Ötedünya'dakinden çok daha kısa bir zaman geçtiği belliydi. Her ikisi de şaşkınlık içinde bana baktılar.</p>

  <p>"Yaralı mısın evlat?" diye sordu ustam.</p>

  <p>Başımı iki yana salladım. "Birkaç çizik ama ciddi bir şey yok."</p>

  <p>"Ne oldu?" Neredeydin?"</p>

  <p>"Bu kılıç!" diye bağırdı Grimalkin, ben daha yanıt veremeden şaşkınlık içinde gözlerini açarak. "Şuna bir bakayım!"</p>

  <p>Elindeki mızrak çuvalını yere bıraktı. Kılıcı ona uzattım. Katil cadı gümüş alaşımlı bıçağına değmemeye özen göstererek kılıcı inceledi.</p>

  <p>Başını kaldırıp bana baktı. "Bunun ne olduğunu biliyor musun?" diye sordu kabzasına kazılı tuhaf işaretlere bakıp emici başına dokunarak.</p>

  <p>Başımı hayır anlamında salladım. Ne demek istiyordu?</p>

  <p>"Bu Kadim Tanrılardan biri olan Hephaistos tarafından ustalıkla yapılan bir 'kahraman kılıcı'. Bunlardan yalnızca üç adet yapıldı ve bu da içlerinde en iyisi!"</p>

  <p>Gülümsedim. "Kahramanla tanıştım!" diyerek söylediklerini doğruladım. "Ötedünya'daydık ve bana kendi kılıcını verdi. O olmasa buraya geri dönemezdim. Morrigan bana saldırdı ve ben de onun kafasını kestim."</p>

  <p>"Morrigan kendini iyileştirecektir," dedi Grimalkin. "Buna şüphen olmasın. Ama ben Şeytan'la yakında girişeceğimiz mücadeleyi düşünüyorum. Bu kılıç sayesinde başarma şansımız çok daha yüksek. Aslında yalnızca bu kılıç için kullanılan tuhaf bir başka isim daha var, hatta belki de kılıcın amacına daha uygun bir isim. 'Kader Kılıcı' olarak biliniyor. Bu kılıca sahip olan kimse başarmak için doğduğu şeyi gerçekleştirebilir."</p>

  <p>"Ben buna katılmıyorum," diye araya girdi Hayalet. "Bizler her hareketimizle geleceği şekillendiririz. Kader diye bir şey yoktur. Bu bir yanılsamadan ibaret; geriye dönük olarak görebileceğimizi düşündüğümüz bir şey."</p>

  <p>"Ben senin gibi düşünmüyorum," dedi Grimalkin.</p>

  <p>"Evet, ben de öyle düşünmüştüm, o halde anlaşmazlığımız konusunda bir anlaşmaya varalım," dedi ustam. "Çocuk yaralı ve yorgun. Şeytan'ı bağlayabilmek için en güçlü halimizde olmamız gerek. Bunu yarına bırakalım."</p>

  <p>Grimalkin başını aşağı yukarı sallayarak onayladı.</p>

  <p>"Hadi şimdi yatağa evlat," dedi Hayalet sert bir ifadeyle bana bakarak. "Neler olup bittiğini bize sabahleyin anlatırsın."</p>

  <p>&nbsp;</p>

  <p>Odamda birinin ya da bir şeyin olduğunu hissederek gözlerimi açtım. Söken şafakla birlikte perdelerin arasından sızan gri ışığın önünde uzun boylu birinin silüetini görebiliyordum. Hızla doğruldum ve bunun Grimalkin olduğunu fark ettim.</p>

  <p>"Ayağa kalk evlat!" diye emretti. "Bugün yapılacak çok işimiz var."</p>

  <p>Gömlek ve pantolonumu dahi çıkarmadan yorganın üzerinde uyuyakalmıştım. Dediğini yapıp ayağa kalktım. Cadı yanıma yaklaştı, benden bir baş boyu daha uzundu.</p>

  <p>"Gömleğini çıkar."</p>

  <p>Grimalkin duraksadığımı görünce başını iki yana sallayıp gülümsedi, siyaha boyalı dudaklarının ardındaki sivri dişleri göründü. "Daha önce sıska bedenler gördüm!" dedi alaycı bir şekilde. Sonra elinde gri renkli bir giysi olduğunu fark ettim.</p>

  <p>Gömleğimin düğmelerini açıp çıkardım. Grimalkin elindeki giysiyi ustalıkla göğsüme dolamaya başladı. Bunu yaparken duraksayıp kolumda, bir keresinde Alice'in tırnaklarını batırdığı yerdeki ize baktı. "Bu Alice'in işareti değil mi?" diye sordu. Başımı evet anlamında sallarken arkadaşımı bir daha asla göremeyeceğimi düşününce kendimi çok kötü hissettim.</p>

  <p>Dikkatimi Grimalkin'in giydirdiği giysiye verdim. Bu da bir tür gömlekti ama omuzlarında destekler vardı. Sağ omzumdan kalçamın sol tarafına doğru çaprazlamasına inen destekli bir başka kısmı daha vardı. Cadı hızlı hareketlerle düğmeleri kapadıktan sonra kendi bedenini çaprazlamasına saran deri kayışlardaki kınların birinden bir makas çıkardı.</p>

  <p>İrkilip geriledim. Bu makasları düşmanlarının başparmak kemiklerini kesip almak için kullanıyordu. Bazıları bunu düşmanları hâlâ hayattayken yaptığını anlatır.</p>

  <p>Ama istediği şey benim kemiklerim değildi. Hızlı hareketlerle gömleğin önce alt kısmındaki fazlalıkları aldı ve ardından kol kısmını dirseğime gelecek kadar kesti.</p>

  <p>"Bu destekli bir iç gömlek," diye açıkladı. "Kayışların ve kının tenine sürterek tahriş etmesini engellemek için bunu kullanacaksın."</p>

  <p>Diğer elinde uzunca bir deri parçası tutuyordu; üzerinde kendisininkilere benzer bir kın vardı. Bu parçayı da üstüme tutturmak için çalışmaya koyuldu. Önce parçayı boydan boya incelttikten sonra iğne iplik kullanarak yalnızca birkaç usta işi hareketle gömleğe dikti.</p>

  <p>İşini bitirdikten sonra kılıcı alıp bana verdi. "Kınına sok!" diye emretti.</p>

  <p>"Sağ elimle mi kullanmalıyım?" diye sordum.</p>

  <p>"Her iki elini de kullanacaksın ama asıl silahın olan asayı sol elinle kullandığından kılıcı diğer elinle çekmelisin."</p>

  <p>Kılıcı kınına soktum.</p>

  <p>"Şimdi olabildiğince hızlı bir şekilde çek!"</p>

  <p>Dediğini yaptım.</p>

  <p>"Kınına sok ve tekrar çek.</p>

  <p>Dediğini yaptım ve Grimalkin birkaç dikiş daha atarak deri kayışı gömleğe iyice tutturdu.</p>

  <p>"Şimdi," dedi gülümseyerek, "mahzene inme vakti..."</p>

  <p>&nbsp;</p>

  <p>Mahzen evin epey altındaydı, itiraz etmeden Grimalkin'i döner merdivenler boyunca takip ettim, içeride döşemelerin üzerine konularak duvar dibine dayanmış bir masa dışında eşya yoktu. Mahzeni duvarlara asılmış bir düzine kadar meşale aydınlatıyordu. Görünüşe bakılırsa daha yeni süprülmüştü.</p>

  <p>Grimalkin içeri girdikten sonra ağır ahşap kapıyı arkamızdan kapatıp kilitledikten sonra anahtarı masanın üzerine attı.</p>

  <p>"Neden buraya indik?" diye sordum, ansızın ağzım kurumuştu.</p>

  <p>"Öncelikle burada yeterli alanımız var," diye yanıtladı. "Ama yalnızca bu değil. Bu mahzende bağırdığını kimse duyamaz."</p>

  <p>Bir adım geriledim. Grimalkin de bana doğru bir adım attı. "Kaçacak yer yok Thomas Ward," dedi alçak fakat öfke dolu bir ses tonuyla. "Bir keresinde asanı bana saplamıştın. Bunun için bana borçlusun ve ben borçlar konusunda çok hassasımdır. Bu işi ancak canını almam halleder, o yüzden kılıcını çekip kendini savun! Tabii bunu yapabilirsen!"</p>

  <p>Daha önce asamı omzuna saplayarak onu bir ağaca bağladığım doğruydu. Bunları kendimi savunmak için yapmıştım, çünkü beni öldürmek üzere peşime düşmüştü. Ama o günden sonra omuz omuza mücadele ettik; müttefik olduğumuzu ve Grimalkin'in Kenmare'e, Şeytan'ı bağlamamıza yardım etmek üzere geldiğini sanmıştım. Bu bir yalan mıydı? diye düşündüm. İntikam hissi bu denli güçlü müydü? Beni kaleden kurtarmasının nedeni bu mahzende kendi elleriyle öldürmek istemesi miydi?</p>

  <p>Korkuya kapıldım ve dizlerim titremeye başladı. O saldırıya geçmeden önce kılıcı kınından güçlükle çıkarabildim. Grimalkin aynı anda iki bıçak çekerek bana doğru koşmaya başladı. Kader Kılıcı'nın havaya kaldırıp sol elindekini engellemeyi başardım, diğer bıçaksa sol kulağıma teğet geçti.</p>

  <p>Daha dengemi tekrar sağlayamadan Grimalkin yine bana döndü. Paniğe kapılarak kılıcı başına doğru savurdum ama bu hamleyi savuşturmayı başarıp bıçağını sol omzuma sapladı. Yeterince hızlı değildim ve bıçak tenime saplanırken bir acı hissettim. Yaram ne kadar kötü diye omzuma bakınca dirseğime doğru akan kanı gördüm.</p>

  <p>Yaramın durumuna bakmak aptalca bir hataydı; neredeyse canımdan edecek bir hata. Grimalkin duraksamamı değerlendirip saldırıya geçti. Bu saldırı karşısında çaresizlik içinde sendeleyip yere düştüm fakat her nasılsa bıçaklar beni ıskaladı.</p>

  <p>Yerde yuvarlanıp ayağa kalktım. Yeniden üzerime doğru geldiğinde gözleri ışıldıyordu ve ağzı sanki tenimden bir parça koparacakmış gibi açılmıştı. Öldürücü sivrilikteki dişleri katil cadının en korkutucu yanıydı.</p>

  <p>Umutsuzluğa kapılmaya başlamıştım. Grimalkin'e karşı ne şansım olabilirdi ki? Malkin klanının yetiştirdiği gelmiş geçmiş en ölümcül katili nasıl yenebilirdim? Ufacık da olsa bir umudum olduğunu fark ettim. Saldırı esnasında bir şekilde odaklanarak zamanı yavaşlatmayı denemeliydim. Bana annemden geçen bu beceri daha önce birçok kez hayatımı kurtarmıştı. Şimdi de bunu denemeliydim.</p>

  <p>Planımı uygulamaya fırsat bulamadan Grimalkin tekrar saldırıya geçti, içimde birden bir öfke kabardı. Ne yapıyordu? Ben bu mahzende ölmeyi hak etmiyordum. Ve beni eğer şimdi öldürecek olursa Şeytan ruhuma işkence etmek için hazır bekliyor olurdu. Yükselen öz güvenimle öne çıkıp kılıcı ona doğru var gücümle savurarak gerilemesini sağladım, sonra yana çekilip kılıcı sağ elimden sol elime alarak bir kez daha saldırıya geçtim. Bu, asalarla alıştırma yaparken Hayalet'in öğrettiği bir numaraydı. Daha önce de Grimalkin'i bu şekilde yaralayabilmiştim.</p>

  <p>Neredeyse yine başaracaktım fakat yana çekilmeyi başarıp tekrar ileri atıldı. Derin bir nefes alarak içimde gizli o gücü ortaya çıkarmaya odaklandım.</p>

  <p><span class="t19">Odaklan! Zaman</span><span class="t19">ı</span> <span class="t19">s</span><span class="t19">ı</span><span class="t19">k</span><span class="t19">ı</span><span class="t19">ş</span><span class="t19">t</span><span class="t19">ı</span><span class="t19">r. Onu yava</span><span class="t19">ş</span><span class="t19">lat. Onu durdur!</span></p>

  <p>Grimalkin bana doğru gelirken hareketleri neredeyse birer dans figürüne dönüştü. Ayak parmaklarının üzerinde dengesini sağlayıp dizlerini kırıyor, sola kayarak kalbime doğru ölümcül darbeyi indirmek üzere kolunu havaya kaldırıyordu. Ama onun hareketleri yavaşlarken benimkiler hızlanıyordu. Kılıcım bu darbeyi savuşturarak bıçağının elinden fırlamasını sağladı.</p>

  <p>Katilin meşale ışığında parlayan bıçağı havada döndü, döndü ve bir tüy kadar yavaş yere düşmeye başladı. Ama sonra durdu. Yerin hemen üzerinde öylece boşlukta asılı kalmıştı. Zamanı gerçekten durdurmuştum!</p>

  <p>Kılıcımı gerisingeri kaldırarak cadının boynuna doğru savurdum. Grimalkin savunmasızdı; ben kazanmıştım.</p>

  <p>Kılıcımın savunmasız boynuna yaklaşmasını izledim. Fakat o esnada başka bir şey fark ettim. Grimalkin zamanın içinde donup kalmıştı, çaresizdi ama bir yandan da gözlerimin içine bakıyor... ve gülümsüyordu! Kılıcım boynundan birkaç santim uzaktaydı ve o gülümsüyordu!</p>

  <p>Son anda kılıcı yukarı kaldırıp onu ıskaladım. Sonra uzaklaşıp yere çömeldim. Fırsatım varken onu neden öldürmemiştim? Sorunum neydi? Mona Adası'nda da şansım varken Kemikli Lizzie'yi öldürememiştim. O zaman kendimi tutmamın nedeni onun Alice'in annesi olmasıydı. Peki ama burada neler oluyor? diye sordum kendi kendime.</p>

  <p>Ve bir anda durumu anladım. Rahatlayıp zamanın akmasına izin verdim. Grimalkin elindeki diğer bıçağı kınına sokup yanıma geldi. Hâlâ gülümsüyordu.</p>

  <p>İşte o an bunun bir tür sınama olduğunu fark ettim. Beni test etmişti. Konuşmaya başladı:</p>

  <p>"Bir keresinde o dönemde Pendle'ın ileri gelen kâhini Martha Ribstalk'a danıştığımda bana bir şekilde Şeytan'ın gücünü alt edebilecek güce sahip bir çocuğun doğduğunu söylemişti," dedi Grimalkin. "Martha'nın gücüne rağmen birileri bu çocuğu onun görüşünden gizliyordu. Artık bunu yapan kişinin annen olduğuna inanıyorum; sen o çocuksun! Ve en büyük düşmanımla giriştiğim bu mücadelede müttefikimsin. Birlikte başaracağız. Bu böyle olacak. Şeytan'ı yok etmek bizim kaderimiz."</p>

  <p>Ellerim titremeye başladı. Az önce yaşananları atlatmak beni iyiden iyiye rahatlatmıştı.</p>

  <p>"Seni korkutmak istedim. Üzerinde canını kurtarmak için savaşmanı sağlayacak kadar büyük bir baskı kurmam gerekiyordu. Şimdi kılıcı nasıl kullandığını görme imkânım oldu ve bu becerini daha da iyileştirmek için ne yapılması gerektiğini de biliyorum. John Gregory ile konuştum ve seni eğitmek için en az bir haftaya ihtiyacım olduğunu söyledim. Kabul etti. Gerekli olan seviyeye eriştiğinde Şeytan'ı bağlamayı deneyeceğiz. Başka şansımız yok."</p>

  <p>"Şeytan'a karşı bu kılıçla mı dövüşeceğim?"</p>

  <p>Grimalkin yine gülümsedi. "Pek sayılmaz. Sana öğreteceklerim çok can alıcı şeyler olacak, çünkü Karanlık'a ait yaratıklar, yani Şeytan'ın hizmetkârları, peşine düşecek. Seni haklamaya çalışacaklarından o kılıcı kullanabilmek için gerekli beceriye sahip olman gerek. Ölümle yaşam arasındaki ince çizgiyi aşman buna bağlı olabilir. Daha önce de söylediğim gibi bu kılıcın başka bir adı daha var: Kader Kılıcı. Ustan her ne derse desin bu kılıca sahip olan herkes kaderinde yazılanları -bu hayatta başarması gereken şeyleri- gerçekleştirir."</p>

  <p>"Bu çok kaderci bir yaklaşım," dedim; "yani geleceğin önceden yazılmış olduğu düşüncesi. Bu konuda Hayalet'le aynı fikirdeyim. Hepimizin az da olsa özgür iradesi, seçme şansı olduğuna inanıyorum."</p>

  <p>"Bu doğru olabilir çocuk, ama ben senin kaderinin yazıldığına inanıyorum: Sen Şeytan'ı yok etmek için doğdun. Ve Karanlık'ın avcısısın. Şimdi elinde o kılıç olduğuna göre senden iyice korkmaya başlayacak! Morrigan'ın başını nasıl kestiğini hatırlıyor musun?"</p>

  <p>Bir anda Grimalkin'in benden ne beklediğini anladım. "Aynı şeyi Şeytan'a mı yapmamı istiyorsun?"</p>

  <p>"Önce mızrak saplayıp arkasından kafasını keseriz. Sonrasında kafasını başka bir yere gömeceğim. Böylece sonsuza dek yok edilebilmesi için kalıcı bir çözüm bulmana yetecek vaktin olacak."</p>

  <p>"Az önce seni neredeyse öldürüyordum," dedim. "Bu sınama biraz fazla ileri gitti..."</p>

  <p>Grimalkin başını iki yana salladı. "Ne zaman öleceğimi biliyorum. Martha Ribstalk bana bunu da söyledi. Burada senin ellerinde ölmeyeceğim."</p>

  <p>Başımı salladım. Grimalkin'in bu kehanete olan inancını Hayalet'in çok aptalca bulacağını biliyordum.</p>

  <p>&nbsp;</p>
</body>
</html>
