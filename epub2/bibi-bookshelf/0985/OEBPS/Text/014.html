<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 4</title>
</head>

<body>
  <h1 class="h11">BÖLÜM 4</h1>

  <p class="p13"><span class="t6">AYNA</span></p>

  <p>&nbsp;</p>

  <p>O gece geçmişimde kalan korkunç bir olayı yeniden yaşadığım bir başka kâbus daha gördüm: Bill Arkwright'la birlikte Eyalet'te savaştığımız Kelt cadısıyla son karşılaşmamızı...</p>

  <p>Cadıyı tam önümde, ay ışığının aydınlattığı ağaçların arasında koşarken görebiliyordum. Peşinden koşup arayı kaparken bir yandan da onu bağlayabileceğimden emin bir şekilde gümüş zincirimi hazırlıyordum. Ama tam zinciri fırlatmak üzereyken yana çekilince hedefimle arama bir ağaç girdi. Bill Arkwright'ın iri bedeni cadının önüne çıkıverince çarpıştılar. Bill yere düştü, oysa cadının yerden kalkıp eskisinden daha hızlı bir şekilde koşmaya başlaması sadece bir saniye sürdü.</p>

  <p>Artık ağaçların arkasındaki açıklıkta otlarla kaplı bir höyüğe doğru ilerliyorduk. Tam gümüş zincirimi yeniden fırlatacakken parlak bir ışık gözlerimi aldı, bir an için hiçbir şey göremedim. Cadının silüeti sarı renkli yuvarlak bir kapının önünde durdu. Sonrasındaysa karanlık ve sessizlik çöktü.</p>

  <p>Soluk soluğa birden durup etrafıma baktım. Hava ısınmıştı, yaprak kımıldamıyordu. İçeride, kapının ötesindeyse taş duvarlar etrafı aydınlatıyordu: siyah cadı mumları. Ufak bir ahşap masayla iki de sandalye görebiliyordum.</p>

  <p>Höyüğün içinde olduğumu fark edince dehşete kapıldım! Cadının açtığı büyülü kapıdan geçivermiştim. Ve işte yüzünde nefret dolu bir ifadeyle orada, tam karşımdaydı. Sakinleşmek ve yerinden fırlayacakmış gibi çarpan kalbimi yavaşlatmak için birkaç kez derin derin soluk alıp verdim.</p>

  <p>"Nasıl bir aptal, beni böyle kovalar!" diye bağırdı.</p>

  <p>"Hep böyle uyaklı mı konuşursun?" diye sordum onu şaşırtmaya çalışarak.</p>

  <p>Bu işe yaradı ve cadı yanıt vermeye fırsat bulamadan gümüş zincirimi fırlatıverdim. Boynuna ve ağzının etrafına sıkıca dolanan zincir, onu dizlerinin üzerine indirdi. Mükemmel bir atıştı. Cadıyı bağlamıştım fakat şimdi gerçek bir sorunum vardı: Artık etrafta kapı falan göremiyordum. Höyükten dışarı nasıl çıkacaktım?</p>

  <p>Belki de sonsuza dek burada sıkışıp kalacaktım. Asla uyanamayacaktım... Bu dehşet verici bir düşünceydi.</p>

  <p>Odanın etrafını dikkatlice aradım, içeri girdiğim yeri kestirmeye çalışarak parmaklarımı oralarda dolaştırdım. Ama kaya pürüzsüzdü. Çıkışı olmayan bir mağaradaydım. Arkwright hâlâ dışarıdaydı; yani içeride sıkışıp kalmıştım. Ben mi cadıyı bağlamıştım yoksa <span class="t19">cad</span><span class="t19">ı</span> mı <span class="t19">beni?</span></p>

  <p>Cadının yanına gidip neşeyle parlayan gözlerinin içine baktım. Zincirin altında yamulmuş ağzı gülümsemeyle buruşma arası bir ifadeyle kasılıp kalmıştı.</p>

  <p>Buradan nasıl çıkabileceğimi acilen öğrenmeliydim. Konuşabilmesini sağlamak için zinciri cadının ağzından çıkarmam gerekiyordu.</p>

  <p><span class="t19">Ama bunu yapmak istemiyordum, çünkü aniden sonras</span><span class="t19">ı</span><span class="t19">nda olanlar</span><span class="t19">ı</span> <span class="t19">hat</span><span class="t19">ı</span><span class="t19">rlad</span><span class="t19">ı</span><span class="t19">m.</span></p>

  <p>Bilinci yerinde olan -yani rüya gördüğümün farkında olan- yanım, çaresizlik içinde kontrolü ele geçirmeye çabalıyordu. Her nasılsa bunu yapmamam gerektiğini biliyordum. Ama yine de kendimi durduramıyordum. Rüyanın tutsağıydım ve aynı riskli hareketleri yeniden yapmaya zorlanıyordum. Böylece zinciri ağzından çıkardım. Artık bunun sonuçlarına katlanmam gerekiyordu.</p>

  <p>Ağzı zincirden kurtulan cadı vakit kaybetmeden kara büyü yapmaya başladı. Kadim Dil'de sonu uyakla biten üç cümleyi hızlı bir şekilde söyleyiverdi. Ardından iyice açtığı ağzından yoğun ve kara bir duman bulutu çıktı.</p>

  <p>Bu tehditkâr bulut büyümeye devam ederken ben de ayağa fırlayıp geriye doğru sendeledim. Cadının yüzü gitgide yoğunlaşan bulutla çevrelenerek korkutucu bir hal alıyordu.</p>

  <p>Artık siyah renkli tüyler, öne uzatılmış pençeler ve keskin bir gaga görebiliyordum. Bulut, simsiyah bir kargaya dönüşmüştü. Cadının ağzı Karanlık a açılan bir geçitti! Tanrıça Morrigan'ı çağırmıştı!</p>

  <p>Ama bu normal boyut ve orantıda bir kuş değildi; devasaydı, şekilsiz ve orantısız bir hal almıştı. Gagası, bacakları ve pençeleri bana doğru uzanırken başıyla bedeni onlara kıyasla ufacık kalıyordu.</p>

  <p>Ama sonra kanatlar da bu muazzam kuşun her iki yanından uzanarak etraftaki boşluğu tamamen dolduruncaya dek büyümeye başladı. Delice çırpıldıkça duvara vuran kanatlar masaya çarparak onu ortadan ikiye ayırdı. Pençeler bana uzandı. Eğilip yana kaçınca başımın üzerinden geçen pençeler hemen arkamdaki kayalara çarptı.</p>

  <p>Burada ölecektim! Fakat aniden içimde bir güç hissettim. Korkunun yerini öz güven aldı; öfkelenmiştim de...</p>

  <p>İçgüdüsel bir karar ve beni bile şaşırtan bir hızla harekete geçtim. Öne doğru bir adım atıp Morrigan'a yaklaşarak asamın ucundaki bıçağı çıkarıp soldan sağa savurdum. Bıçak kuşun göğsünü keserek siyah tüylerin arasında kan kırmızı bir yarık açtı.</p>

  <p>İnsanın kanını donduran bir çığlık duyuldu. Tanrıça titreyip kasılarak yumruğumdan bile daha küçük bir hal alıncaya kadar küçüldü. Sonra yok oldu. Ama kana bulanmış siyah tüyler yavaş yavaş süzülerek düşmeye devam ediyordu.</p>

  <p>Artık cadıyı bir kez daha görebiliyordum: Şaşkınlık içinde başını iki yana sallıyordu. "Bu mümkün değil!" diye bağırdı. "Sen kimsin ki böyle bir şey yapabiliyorsun?"</p>

  <p>"Benim adım Tom Ward," dedim. "Ben hayalet çırağıyım ve işim Karanlık'la savaşmak."</p>

  <p>Vahşice sırıttı. "Eh, son savaşını yaptın evlat. Buradan kaçış yolu yok ve yakında tanrıça geri gelir. Bu kez işin o kadar kolay olmayacak."</p>

  <p>Gülümseyip yerdeki kanla kaplı tüylere baktım. Ardından gözlerimi kırpmamaya çalışarak cadıyla göz göze geldim. "Göreceğiz. Bir dahaki sefere kafasını koparabilirim..."</p>

  <p>Elbette ki blöf yapıyor, daha öz güvenli görünmeye çalışıyordum. Cadıyı höyüğün kapısını açmaya ikna etmeliydim.</p>

  <p>"Sakın ola ki yanılıp memleketime yolunu düşürme evlat!" diye uyardı beni. "Morrigan orada çok daha kuvvetlidir. Ve kindardır. Sana tahmin edebileceğinden bile daha acı verici işkenceler yapar. Ne yaparsan yap İrlanda'dan uzak dur!"</p>

  <p>&nbsp;</p>

  <p>Soğuk soğuk terlemiş halde kalbim yerinden fırlayacakmış gibi çarparak uyandığımda şafak sökmek üzereydi.</p>

  <p>Mona Adası'nda hayatta kalmak için çabaladığımız o karanlık günleri hatırladım. O dönemde kâbuslar gören kişi Hayalet'ti. Neyse ki onunkiler sona ermişti, görünüşe bakılırsa sıra bendeydi. Artık, rüya görmeden rahat bir uyku çektiğim geceler çok nadirdi.</p>

  <p>Eyalet'te daha sonra olanları zihnimde yeniden kurmaya çalıştım: Cadıyla pazarlık yapmıştım. Büyülü kapıyı açması karşılığında Eyalet'i terk edip İrlanda'ya gitmesi halinde serbest kalabileceğine dair söz vermiştim. Ama dışarı çıktığımızda gümüş zinciri söker sökmez Bill Arkwright bıçağını sırtına saplayıp cadıyı oracıkta öldürüvermişti. Sonrasında kalbini çıkarıp köpeklere yedirmişti. Böylelikle ölü olarak geri dönmeyeceğini garantilemişti.</p>

  <p>Yani burada, İrlanda'da intikam peşinde koşan cadı, aynı cadı olamazdı. Kendimi buna inandırmaya çalıştıysam da hâlâ rahatsızlık hissediyordum ve kötü bir şey olacağına dair güçlü bir önsezim vardı: Sanki kâbusumdaki bir şey peşimden gelmişti ve şu anda bu odadaydı.</p>

  <p>Birden odanın uzak köşesindeki kapının hemen yanından belli belirsiz bir ses duydum. Bu bir fare ya da sıçan olabilir miydi?</p>

  <p>Dikkatlice dinledim ama hiçbir şey yoktu. Belki de yanılmıştım... Sonra yine duyuldu. Bu kez bir ayak sesi gibiydi ve onu bir başka ses daha takip etti. Dehşete kapılmama neden olan yeni bir ses...</p>

  <p>Bu yanan odunların çıkardığı cızırtı ve tıslamaya benzer bir sesti.</p>

  <p>Bana hayalet çırağı olduğumdan bu yana yaşadığım en kötü deneyimi hatırlatan bir ses. Genellikle Şeytan yaklaşırken çatallı toynakları döşemeleri yaktıkça çıkan bir sesti bu.</p>

  <p>Bu dehşet verici sesleri art arda iki kez daha duyunca yüreğim ağzıma gelecek gibi oldu. Artık yanan ahşabın kokusunu da alabiliyordum!</p>

  <p>Ama tam ben Şeytan'ın yanımda belireceğini düşünürken cızırtı kesildi ve yanık kokusu azaldı. Ardından bir sessizlik çöktü. Yataktan çıkma cesaretini toplayabilmek için epey uzun bir süre beklemem gerekti. En sonunda cesaretimi toplayıp yataktan kalktıktan sonra mumu alıp döşemeleri inceledim. Şeytan'ın bu şekilde ortaya çıktığını son gördüğümde yerde derin izler bulmuştum. Buradaysa ahşap zeminin üzerinde sadece silik bazı izler vardı. Ama yine de çok barizdi: Kapıdan yatağa doğru giden dört çatallı toynak izi.</p>

  <p>Ev halkını uyandırmamaya gayret ederek ustamla Alice'i odama çağırdım. Ustam başını iki yana salladı; Alice dehşete kapılmıştı.</p>

  <p>"Hiç şüphe yok evlat," dedi Hayalet. "Bu Şeytan'ın ayak izi. Kabın onu uzak tutacağını sanıyordum..."</p>

  <p>"Şu kaba yine bakabilir miyim Tom," dedi Alice elini uzatarak.</p>

  <p>"Şu ilk umacılarla yüzleştiğimizde kabın üzerine düştüm," diye açıkladım ustama, kabı Alice'e uzatırken. "Ama Alice'e gösterdim ve bir sorun olmadığını söyledi."</p>

  <p>"Şimdi o kadar da emin değilim," dedi Alice başını iki yana sallarken endişeli görünüyordu.</p>

  <p>Parmağını çatlak boyunca ileri geri dolaştırdı. Havaya kaldırdığında parmağının üzerinde belli belirsiz bir kırmızılık vardı. "Sızıntı yapıyor denemez, ama kabın içinde zaten sadece altı damla kan var. Şeytan'ı uzak tutma etkisi yavaş yavaş azalıyor. Fazla zamanımız kalmadı..."</p>

  <p>Cümlesini bitirmesine gerek yoktu. Kabın etkisi azaldıkça Şeytan da bize giderek daha çok yaklaşabilecekti. En sonunda beni Karanlık'a sürükleyecek ve Alice'i de bana yardım ettiği için yok edecekti.</p>

  <p>"Şeytan'la yüzleşmeden önce yeterince vaktimiz olacağını düşünüyordum," dedim ustama. "Oysa şimdi konu biraz acil. Kap her an etkisini yitirebilir." Alice'e döndüm. "Neden Grimalkin'le yeniden iletişime geçmeyi denemiyorsun?"</p>

  <p>"Elimden geleni yaparım Tom. Umalım da başına bir şey gelmemiş olsun."</p>

  <p>Hayalet hiçbir şey demedi fakat yüz ifadesinden canının sıkkın olduğu anlaşılıyordu. Onun bakış açısına göre durum çok kötüydü. Kan kabına bel bağlayarak zaten daha en başından Karanlık'la gizli bir anlaşma yapmıştık. Grimalkin'i çağırmazsak kap eninde sonunda etkisini yitirecek ve Şeytan, benimle Alice'i almak üzere geri gelecekti. Yoluna çıkmaya çalışırsa Hayalet'i de haklardı. Fakat Grimalkin'den yardım isteyerek bir kez daha Karanlık'a başvurmuş oluyorduk. İçinde bulunduğumuz durum nedeniyle kendini kapana kısılmış gibi hissettiğini biliyordum ve bu benim suçumdu.</p>

  <p>&nbsp;</p>

  <p>Gece soğuk ve rüzgârsız geçti. Kerry'e gitmek üzere batıya doğru yola koyulurken sert bir kırağı, toprağı beyaza bürümüştü. Sabah güneşi uzaktaki karla kaplı tepeleri aydınlatıyordu. Alice hâlâ Grimalkin'e ulaşmayı başaramamıştı. Ayna kullanmış, fakat tüm çabalarına rağmen katil cadıdan yanıt alamamıştı.</p>

  <p>"Denemeye devam edeceğim Tom," dedi. "Yapabileceğim tek şey bu. Ama korkuyorum. Kabın etkisi daha ne kadar sürer bilemeyiz."</p>

  <p>Hayalet başını iki yana sallayıp pencereden dışarı, at arabasının yanından koşan köpeklere baktı. Söylenecek bir şey yoktu. Yapılabilecek bir şey de... Grimalkin yakın zamanda yanıt vermediği takdirde her şey bitecekti. Ölüm ve sonsuz bir işkence bizi bekliyordu.</p>

  <p>Bir saat içinde zümrüt yeşili asker ceketleri giymiş bir grup atlı bize eşlik etti, ikisi at arabamızın önünde, diğer ikisiyse arkasındaydı. Gün boyunca güneybatı istikametinde ilerledik ve önümüzdeki dağlar bulutsuz masmavi göğe yaklaştıkça biz de yükselmeye başladık. Sonra güneş batmaya başlarken hemen altımızda denizi ve bir nehrin ağzına kurulmuş ufak bir kasaba gördük.</p>

  <p>"Burası Kenmare, benim yaşadığım yer," dedi Shey. "Büyücüler karşısında bir sığınak. Burada bize daha önce hiç saldırmadılar. En azından şimdilik... Evim batıdaki ormanın kenarında."</p>

  <p>Ev büyük bir E harfi şeklinde inşa edilmiş zarif bir köşktü; üç kanadı da üçer kat yüksekliğindeydi. Kapıları sağlamdı ve zemin kattaki pencerelerin tümü sürgülenmişti. Bunlara ilaveten köşkü çevreleyen yüksek bir duvar vardı. Köşke ancak at arabamızın geçeceği genişlikteki dövme demir bir kapıdan giriliyordu. Aynı zamanda duvarın hem içinde hem de dışında devriye gezen nöbetçiler vardı.</p>

  <p>Ev sahibimizin misafirperverliği mükemmeldi, o gece harika bir akşam yemeği yedik.</p>

  <p>"Yemyeşil ülkemiz hakkında ne düşünüyorsunuz?" diye sordu.</p>

  <p>"Bizim memleketimize benziyor," dedim. "Burası bana Eyalet'i hatırlatıyor."</p>

  <p>Shey gülümsedi. Söylememem gereken bir şey söylemiştim ama aslında yalnızca dürüst bir yanıt vermiştim. Her kelimesini inanarak söylemiştim.</p>

  <p>"Burası onurlu ve iyi kalpli insanların yaşadığı sorunlu bir coğrafya," dedi. "Ama Ötedünya asla çok uzak değil."</p>

  <p>"Ötedünya mı?" diye sordu Hayalet. "Ne demek istiyorsunuz?"</p>

  <p>"İrlanda'nın ölmüş kahramanlarının yeniden doğmayı bekledikleri yer."</p>

  <p>Hayalet başını aşağı yukarı salladı fakat asıl düşüncelerini dillendirmeyecek kadar kibardı. Ne de olsa burada misafirdik ve ev sahiplerimiz son derece bonkör davranmıştı. Farrell Shey 'Ötedünya' diyerek Karanlık'ı kast ediyor olmalıydı. İrlanda kahramanları hakkında hiçbir şey bilmiyordum fakat bazı kötücül cadıların Karanlık'tan dönerek bu dünyada yeniden doğdukları doğruydu.</p>

  <p>"Eyalet'te ne ölü ne de diri pek fazla kahramanımız yoktur," dedi Alice haylazca sırıtarak. "Bizde sadece hayaletler ve onların şaşkın çırakları vardır!"</p>

  <p>Hayalet'in suratı asıldı ama ben sadece gülümsedim. Şaka yaptığını biliyordum.</p>

  <p>Ustam, Farrell Shey'e dönerek, "Bize şu İrlandalı kahramanlarınızdan bahseder misiniz?" diye sordu. "Memleketinizin yabancısıyız ve daha çok bilgi edinmek isteriz."</p>

  <p>Shey gülümsedi. "Size İrlanda'nın kahramanlarının hepsinden bahsedecek olsam günlerce buradan ayrılamayız, o yüzden içlerinde en önemlisini kısaca tanıtayım. Adı Cuchulain, aynı zamanda Calann Kurdu olarak da bilinir. Bu ikinci ismi almasının nedeni genç bir adamken devasa ve saldırgan bir kurdu çıplak elleriyle öldürmüş olmasıdır. Kurdun kafasını bir kapı dikmesine vurarak öldürdü.</p>

  <p>Son derece güçlü biriydi ve hem kılıç hem de mızrak kullanma konusunda çok becerikliydi ama en çok savaştaki taşkınlığıyla bilinirdi: vahşi savaşçılara özgü bir tür öfke. Kasları ve tüm bedeni şişer, gözlerinin biri kafatasına gömülürken diğeri geniş alnından fırlayacakmışçasına belerirdi. Kimileri savaş esnasında bedenindeki her delikten kan fışkırdığını, kimileriyse bunun öldürdüğü düşman askerlerinin kanı olduğunu söyler. Memleketini defalarca savunarak sayıca çok üstün düşmanlara karşı büyük zaferler elde etti. Ama genç öldü."</p>

  <p>"Nasıl öldü?" diye sordu Hayalet.</p>

  <p>"Cadılar tarafından lanetlenmişti," diye yanıtladı Shey. "Sol omzuyla sol kolunu pörsüttüler, öyle ki gücü yarıya düştü. O halde bile savaşmaya devam ederek pek çok düşmanın canına okudu. Kıyım tanrıçası Morrigan ona yöneldiğindeyse sonu geldi. Morrigan onu sevmişti fakat o tüm yaklaşma girişimlerini reddetmişti. Bunun üzerine Morrigan intikam almak için güçlerini ona karşı kullandı. Güçsüz düşerek karnına ölümcül bir yara aldı ve sonrasında düşmanları başını kesti. Şimdiyse Ötedünya'da, geri dönüp İrlanda'yı tekrar kurtarması gereken günün gelmesini bekliyor."</p>

  <p>Bir süre sessizce yemeye devam ettik: Cuchulain'in ölümünü hatırlamanın Shey'i üzdüğü çok belliydi, Hayalet'se düşüncelere dalmış gibi görünüyordu. Ben kendi adıma Morrigan'ın adının geçmesinden rahatsız olmuştum. Alice'le göz göze gelince alaycı gülümsemesinin yerini korku dolu bir ifadenin aldığını fark ettim. Bana yönelen tehdidi düşünüyor olmalıydı.</p>

  <p>"Şu 'Ötedünya' hakkında söyledikleriniz ilgimi çekti," dedi Hayalet sessizliği bozarak. "Cadıların eski höyüklere girebilmek için büyülü kapılar kullandıklarını biliyoruz. Ötedünya'ya da girebiliyorlar mı?"</p>

  <p>"Evet ve bunu çoğu zaman yapıyorlar," dedi Shey. "Hatta Ötedünya'nın bir diğer adı da Çukur Tepeler'dir. Bu höyükler aslında oraya açılan kapılardır. Fakat cadılar bile orada uzun süre kalmak istemez. Tehlikeli bir yer olmasına rağmen içinde sığınılabilecek yerler de vardır, bunlara <span class="t19">sidhe</span> denir ve sıradan insanlar kilise zannedebilir, oysa bir tanrının saldırısına dahi dayanabilecek güçte kalelerdir bunlar. Daha düşük güçte bir varlık anında telef olur; hem bedeni hem de ruhu yok olur."</p>

  <p>Söyledikleri sürekli gördüğüm kâbustan bazı görüntüleri anımsamama neden oldu. Morrigan'dan kaçarken kiliseye benzer bir yere sığınmıştım. Acaba burası bir sidhe miydi? Gördüğüm rüyaların mantığını yavaş yavaş çözmeye başlıyordum. Yoksa bu rüyalardan ileride işime yarayacak şeyler mi öğreniyorum? diye düşündüm.</p>

  <p>"Büyücülerin asıl peşinde oldukları şey budur," diye devam etti konuşmasına Shey. "Pan'dan yeterince güç emerek günün birinde Ötedünya'nın kontrolünü ele geçirebilmeyi umuyorlar; ki oradaki bazı şeyler, onlara burada muazzam güçler bahşedebilir."</p>

  <p>"Ne gibi şeyler?" diye sordu Hayalet. "Büyüler mi? Kara büyü gücü mü?"</p>

  <p>"Olabilir," dedi Shey. "Ama tanrılar tarafından inşa edilmiş çok etkili bazı silahlar da olabilir. Kimileri demirci tanrısı Hephaistos tarafından inşa edilmiş bir savaş baltasının orada bulunduğuna inanır. Bu balta fırlatıldığında hedefini asla ıskalamaz ve sahibinin eline geri dönermiş. Kasap Doolan bu tür bir silaha sahip olmayı isteyecektir!"</p>

  <p>Hayalet verdiği bilgiler için ev sahibimize teşekkür ettikten sonra sohbet çiftçiliğe ve bir sonraki patates hasadıyla ilgili umutlara doğru kaydı. İki yıldır bitki hastalıkları yakalarını bırakmamıştı: Bu yılki verim de kötü olursa birçok insan açlıktan ölme sınırına gelebilirdi. Kendimi suçlu hissetmeye başladım. İrlanda'da geçirdiğimiz süre boyunca yemeklerimiz hep bir şölen havasında geçmişti, oysa dışarıda açlık çeken insanlar vardı.</p>

  <p>&nbsp;</p>

  <p>Yolculuk hepimizi yorduğundan erkenden yattık. Alice kan kabının korumasında olacağı yan odadaydı, Hayalet'in odasıysa koridorun daha ilerisindeydi. Tam üzerimi değişip yatağa girmek üzereyken boğuk bir ses duydum.</p>

  <p>Kapıyı açıp dışarı baktım. Kimse yoktu. Kapıdan içeri girince sesi yine duydum ve Alice'in odasından geldiğini fark ettim. Kimle konuşuyordu? Kapısına yaslanıp dinledim. Bu kesinlikle Alice'in sesiydi, başka bir ses de yoktu. Görünüşe bakılırsa biriyle konuşmaktan ziyade büyü yapıyordu.</p>

  <p>Kapıyı açıp içeri girdikten sonra ses çıkarmamaya dikkat ederek kapıyı arkamdan kapadım. Alice makyaj masasının önüne oturmuş, dikkatlice aynaya bakıyordu. Hemen yanındaysa bir mum vardı.</p>

  <p>Aniden büyü yapmaya ara verince aynaya doğru yalnızca dudaklarını oynatarak sessizce bir şeyler mırıldandığını gördüm. Bazı cadılar aynalara yazı yazardı, fakat daha becerikli olanları dudak okurdu. Alice, Grimalkin'e ulaşmaya çalışıyor olmalıydı.</p>

  <p>Aynada Alice'in yansıması yerine başka bir kadının silüetini görünce bir an yüreğim ağzıma gelecek gibi oldu. Durduğum yerden kadının yüz hatlarını göremiyordum, bir an için kanım dondu. Ancak aynaya biraz daha yaklaşıp bunun Grimalkin'in yüzü olduğunu anlayınca rahatladım.</p>

  <p>Alice en sonunda iletişim kurabilmişti. Çok mutluydum ve içim umutla doluydu. Belki de katil cadı yakında İrlanda'ya gelip Şeytan'ı bağlamamıza yardım ederdi, böylece kan kabına mahkûm olmaktan kurtulurduk.</p>

  <p>Alice'in, transtan çıkınca hemen arkasında olduğumu fark ettiğinde şoka girebileceğini düşünerek odadan çıktım. Kendi odama dönünce sandalyeme oturup beklemeye başladım. Alice'in buraya gelip Grimalkin'le yaptığı konuşmayı bana anlatacağına emindim.</p>

  <p>Bir süre sonra irkilerek doğruldum. Olduğum yerde uyuyakalmıştım. Saat gecenin bir yarısıydı ve mumum sönmek üzereydi. Alice'in odama gelmemiş olması beni şaşırtmıştı, ama belki o da uyuyakalmıştı, iki gündür yollardaydık ve çok yorgunduk. Üzerimi değişip yatağıma yattım.</p>

  <p class="p13">* * *</p>

  <p>Kapımın usulca çalınmasına uyandım. Yatakta doğruldum. Sabah güneşi perdelerin arasından içeri sızıyordu. Kapı yavaşça aralanınca Alice'in bana gülümseyen yüzünü gördüm.</p>

  <p>"Hâlâ yatakta mısın uykucu?" dedi. "Kahvaltıya geciktik bile. Konuşmalarını duyabiliyorum. Pastırmanın kokusunu almıyor musun?"</p>

  <p>Ben de gülümsedim. "Aşağıda görüşürüz," dedim.</p>

  <p>Alice odadan çıkıp da giyinmeye başladığımda Grimalkin'le aynada yaptığı konuşmadan Alice'in bahsetmediğini fark ettim. Bu haber daha sonraya bırakılamayacak kadar önemliydi.</p>

  <p>Bir an için tüm bunları rüyamda görmüş olabileceğimi düşündüm, fakat ustam her zaman bilinçlilikle rüya halinin arasındaki farkı bilmenin öneminden bahsederdi. Aradaki bölge hayaletler için bazı sorunlara neden olabilirdi; cadılar ve Karanlık'ın diğer hizmetkârları o ara bölgede sizi kendi çıkarları için etki altına almaya çabalayabilirlerdi. Hayır, bunun bir rüya olmadığını biliyordum.</p>

  <p>Kahvaltıya indim, çok geçmeden sosis ve pastırma yemeye başlamıştım bile. Ustamsa kahvaltısını ederken bir yandan da ev sahibimize düşmanlarımız keçi büyücüleriyle ilgili sorular yöneltiyordu.</p>

  <p>Konuşulanları yarım yamalak dinliyordum. Dün gece hakkında konuşabilmek için bir an önce Alice'le yalnız kalabileceğim bir anı kolluyordum. Acaba Grimalkin en sonunda bize katılmak üzere yola koyulmuş muydu? Kan kabının etkisi geçmeden yetişebilecek miydi? Alice bu konuşmasından Hayalet'e neden bahsetmemişti? Ortada son derece tuhaf ve endişe verici bir durum vardı.</p>

  <p>"Hava almaya ihtiyacım var, yürüyüşe çıkacağım," diyerek ayağa kalktım. "Hem zaten yürüyüş yapmak köpeklere de iyi gelir."</p>

  <p>"Ben de seninle gelirim," dedi Alice gülümseyerek. Ben de zaten bunu planlamıştım: Kan kabından ayrı kalmayı göze alamazdı.</p>

  <p>"Evden fazla uzaklaşmazsanız iyi olur," dedi Shey. "Kenmare bizler için bir sığmaktır. Kasabanın girişlerinde muhafızlarım olmasına rağmen bu bölge yeterince güvenli değil. Düşmanlarımız bizi mutlaka izliyordur."</p>

  <p>"Evet evlat, dikkatli ol," diye ekledi Hayalet. "Tanımadığımız topraklardayız ve bilinmeyen bir düşmanla mücadele ediyoruz."</p>

  <p>Başımı olur anlamında sallayarak Alice'le birlikte yemek odasından çıktık. Pençe, Kan ve Kemik'i almak üzere köpek kulübesine gittikten kısa süre sonra ön kapıdan çıkıp hızlı adımlarla yokuştan aşağı inmeye başladık. Güzel, güneşli bir gündü, kış mevsiminde yaşanabilecek en güzel günlerden biriydi. Köpekler heyecan içinde koşuşturuyor, etrafı koklayıp gürültülü bir şekilde havlıyordu.</p>

  <p>İstenmeyen durumlara karşı gözümüzü dört açarak toprağın hâlâ bembeyaz bir kırağı tabakasıyla kaplı olduğu bir koruluğa girdik ve orada, yaprakları dökülmüş bir çınar ağacının altında konuyu açtım:</p>

  <p>"Dün akşam aynaya karşı büyü mırıldandığını duydum Alice. Odana girince Grimalkin'le konuştuğunu gördüm. Ne söyledi? Yolda mıymış? Bana bundan şimdiye kadar bahsetmemene şaşırdım doğrusu..." Kızgınlığımı sesime yansıtmamaya gayret ediyordum.</p>

  <p>Bir an için şaşkınlığa kapılan Alice bu durumunu gizlemeye çabaladı. "Sana anlatacaktım ama bir süre daha beklemenin en iyisi olacağına karar verdim. Haberler iyi değil."</p>

  <p>"Ne! Yani bize katılamıyor mu?"</p>

  <p>"Geliyor ama buraya varması uzun sürebilir. Düşman askerleri Pendle'ı talan edip cadı klanlarını temizlemeye çalışmışlar. Önce işler istedikleri gibi gitmiş ve bazı evleri yakıp birkaç cadı öldürmüşler. Ama hava karardığında cadılar, yoğun bir sis tabakası oluşturarak askerleri korkutup Cadılar Vadisi'ne sürmüş, çoğunu öldürmüş. Fakat bu Malkinleri tatmin etmemiş ve Grimalkin'i Caster Kalesinde, karargâhındaki düşman komutanının peşine göndermişler.</p>

  <p>Grimalkin gece yarısı kalenin duvarlarını aşıp komutanı yatağında öldürmüş. Başparmak kemiklerini almış ve kanıyla da yatak odasının duvarına bir lanet büyüsü yazmış."</p>

  <p>Bunu duyunca korkudan titredim. Katil cadı acımasızdı ve durum gerektirdiğinde son derece zalim olabilirdi. Kimse onu kızdırmak istemezdi.</p>

  <p>"Sonra başına bir ödül konmuş, Priestown'daki düşman askerlerinin tamamı onun peşindeymiş," diye devam etti Alice. "İskoçya'ya ulaşıp oradan bir tekneye binerek İrlanda'ya gelebilmeyi umuyor."</p>

  <p>"Hâlâ bunu bana neden daha önce anlatmadığını anlamadım."</p>

  <p>"Üzgünüm Tom, ama gerçekten de kötü haberleri bir süreliğine de olsa senden saklamanın en iyisi olacağını düşündüm."</p>

  <p>"Ama bu <span class="t19">o kadar</span> da kötü bir haber değil ki. Grimalkin kaçmış ve gecikmeli de olsa yoldaymış."</p>

  <p>Alice başını öne eğip sivri burunlu ayakkabılarına baktı. "Dahası var Tom... Senden bir şey saklayabilmemin imkânı yok, öyle değil mi? Grimalkin senin için endişeleniyor. Şeytan'ı yok etmek istiyor, ama bunu yalnızca senin yardımınla başarabileceğine inanıyor. Annenin söylediklerine inanıyor; yani onu haklamanın bir yolunu bulacağına. Ama şimdi bir kâhin, senin tehlikede olduğunu söylemiş: Ölü bir cadının ellerinde can verme riskin varmış..."</p>

  <p>"Ne?! Yani..."</p>

  <p>"Evet, şu daha önce bahsettiğin Kelt cadısı; hani yaşlı Arkwright'ın öldürdüğü. Grimalkin onun geri döndüğünü ve senin peşinde olduğunu söyledi."</p>

  <p>Kâbusumda gördüğüm korkunç sahneler bir kez daha gözümün önünde canlandı. Yoksa bunlar birer uyarı mıydı? Belki de bu yüzden aynı kâbusu görüp duruyordum. Fakat nasıl olur da <span class="t19">bu</span> cadı benim peşimde olabilir? diye düşündüm.</p>

  <p>"Bu mümkün değil Alice. Geri dönemez. Bill Arkwright onun kalbini köpeklere yedirdi!"</p>

  <p>"Emin misin? Grimalkin söylediklerinin doğruluğundan emin görünüyordu."</p>

  <p>"Bunu yaptığında oradaydım Alice. Cadının kalbini Pençe ve yavrularına attığını gözlerimle gördüm."</p>

  <p>Bir cadıyı astığınızda ölü olarak geri dönebilirdi. Dönmesine engel olmanın iki yöntemi vardı: İlki onu yakmak, diğeriyse kalbini çıkarıp yemekti. Bill Arkwright'ın su cadılarının kalplerini köpeklerine yedirmesinin nedeni de buydu. Aynı şeyi bu Kelt cadısı için de yapmıştı. Bu daha önce defalarca kez denenmiş, hayaletlere özgü bir yöntemdi. Ve <span class="t19">daima</span> işe yarıyordu. Ölen bu cadının geri dönmesine imkân yoktu.</p>

  <p>"Sana gördüğüm kâbustan bahsettiğimi hatırlıyor musun Alice? Hani Morrigan'la ilgili olan..." diye sordum.</p>

  <p>Başını aşağı yukarı salladı.</p>

  <p>"İşte o kâbusu her gece görüyorum. Simsiyah, kocaman bir karga peşime düşüyor. Ormanın birindeki bir şapele doğru koşuyorum. Tek sığınağım orası ve gece yarısı olmadan oraya ulaşmam gerekiyor. Aksi takdirde sonum gelecek. Ama tam o esnada karga şekil değiştiriyor. Hemen yanımda bir kadın bedeni, ama karga başıyla öylece duruyor..."</p>

  <p>"Artık hiç şüphem kalmadı, bu kesinlikle Morrigan," dedi Alice.</p>

  <p>"Fakat sonra karganın başı yavaşça bir insanınkine dönüşüyor. Ve bu tanıdığım bir yüz, Bill Arkwright'ın öldürdüğü cadının yüzü. İyi de Morrigan neden ölü bir cadının yüzüne bürünsün ki?"</p>

  <p>"Belki de sen ve Bill Arkwright'tan yaptıklarınız için intikam almak istiyordur," dedi Alice. "Ölü hizmetkârının yüzünü kullanarak seni olacaklara karşı uyarıyordur. Bunu söylemekten hiç hoşlanmıyorum Tom, ama bu sıradan bir kâbustan fazlası olabilir."</p>

  <p>Başımı evet anlamında salladım. Her ne kadar korkutucu olsa da bu son derece güçlü bir olasılıktı. Bu kâbus, Kadim Tanrıların en kinci ve en kana susamışı olan Morrigan'ın doğrudan bir uyarısı olabilirdi.</p>

  <p>Olacaklara dair sezgilerim güçleniyordu. Keçi büyücülerinin ayininin yanı sıra şimdi de Morrigan tehdidi kaçınılmaz görünüyordu. Grimalkin'in yakında bize katılacağını bilmek beni rahatlatıyordu. Tabii bu durum beraberinde başka bir zorluk getiriyordu: Şeytan'ı bağlama girişimi. Çok yakında, aynı anda baş etmemiz gereken Karanlık'a ait üç varlık, bir araya gelebilirdi.</p>

  <p>Cebimden kan kabını çıkarıp ışığa tutarak dikkatlice inceledim. Çatlak biraz daha büyümüş müydü? Kesinlikle öyle görünüyordu. Kabı Alice e verdim.</p>

  <p>"Hasar kötüleşmiş mi?" diye sordu endişelenerek. Alice kabı uzun bir süre inceleyip evirip çevirdi. Sonra bana geri verdi. "Çatlak biraz daha uzamış olabilir," dedi, "ama kan sızdırmıyor. Endişelenme Tom. Grimalkin geldiğinde Şeytan'ı bağlarız ve bir daha da bu kaba ihtiyacımız kalmaz."</p>

  <p>Yavaşça eve geri yürürken köpekler de hemen arkamızdaydı. Batıdan gelen bulutlar artık güneşi tamamen kapatmıştı. Görünüşe bakılırsa güzel havalarla geçen dönem sona ermişti. Havada yağmur kokusu alabiliyordum.</p>

  <p>&nbsp;</p>
</body>
</html>
