<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 9</title>
</head>

<body>
  <h1 class="h11">BÖLÜM 9</h1>

  <p class="p13"><span class="t6">UFAK, SO</span><span class="t6">Ğ</span><span class="t6">UK PARMAKLAR</span></p>

  <p>&nbsp;</p>

  <p>Gözlerimi açtım; kulübe karanlıktı. Hem üşümüştüm hem de her yerim tutulmuştu. Ateş sönmüştü ama şömine rafında yanan bir mum vardı.</p>

  <p>Kendimi çok yorgun hissediyor, gözlerimi kapayıp tekrar derin bir uykuya dalmak istiyordum. Tam bunu yapmak üzereyken endişe içinde kendime gelmemi sağlayan bir şey gördüm. Bebeğin beşiği yana devrilmişti.</p>

  <p>Hâlâ yün battaniyeye sarılı olan bebek beşiğin kenarından dışarı sarkıyordu. Annesine seslenmeye çalıştıysam da ağzımı açtığımda yalnızca belli belirsiz bir inleme çıktı. O esnada çok hızlı bir şekilde soluk alıp verdiğimi fark ettim; kalbim yerinden fırlayacakmış gibi öyle düzensiz bir şekilde atıyordu ki her an durabileceğini düşünerek korkuya kapıldım. Hareket edemiyordum.</p>

  <p>Ciddi bir hastalığa mı yakalandım acaba? diye düşündüm. Bataklıklardan geçerken bir tür ateşli hastalığa yakalanmış olabilir miydim?</p>

  <p>Sonra bebeğin battaniyesinin kımıldadığını gördüm. Hafifçe titreştikten sonra ritmik bir şekilde inip kalkmaya başlayınca bebeğin hâlâ nefes aldığını ve bu kazayı sağ salim atlattığını anladım. Bir kez daha annesine seslenmeyi denedim fakat yine zayıf bir inlemeden başka bir ses çıkaramadım; bu çabalarım sonucunda kalbim yine öyle hızlı atmaya başladı ki titremeye başladım. Öleceğimi sandım.</p>

  <p>Aniden battaniyenin farklı bir şekilde hareket ettiğini gördüm. Yavaş yavaş bana doğru geliyordu. Bebek kaç yaşındaydı? Bu şekilde emekleyecek kadar büyük müydü? Battaniyeyle tamamen örtülü olduğundan önünü göremeyecek olmasına rağmen dosdoğru üzerime geliyordu. Soluk alıp verdiğimi duyuyor olabilir miydi? Kendini rahatlatacak birine mi ihtiyacı vardı? Scarabek neden gelip bebeğe bakmıyordu?</p>

  <p>O esnada tuhaf bir ses duydum. Ses bebekten geliyordu. Odanın sessizliğine rağmen soluk alıp verdiğini duyamıyordum, kulağıma yalnızca ritmik bir tıkırtı geliyordu. Diş gıcırtısına benziyordu. Bir anda korkuya kapıldım. Bu kadar küçük bebeğin dişleri olamazdı!</p>

  <p>Hayır, bu başka bir şey olmalıydı. Bu düşünce aklımdan geçer geçmez Karanlık'a ait bir varlığın çok yakınımda olduğunu belirten o tanıdık soğukluğu hissettim. Çaresizlik içinde kol ve bacaklarımı hareket ettirmeye çalıştıysam da başaramadım. Orada öylece yatıp bana doğru yaklaşmasını çaresizce izlemekten başka bir şey yapamıyordum.</p>

  <p>Bebek bana yaklaşırken yün battaniyenin şiddetli bir şekilde sarsılmasıyla birlikte ani ve derin bir nefes sesi duydum; sanki uzun süredir nefesini tutuyordu da yoğun bir çaba sarf etmek için enerjiye ihtiyacı vardı.</p>

  <p>Ayağıma ulaşınca bir süreliğine durdu. Bir kez daha kuvvetli bir solumaya benzeyen bir ses duydum, fakat bu kez sesi tanıdım; ilk tahminimde yanılmıştım. Bu koklama sesiydi; cadılar gibi havayı koklayarak hakkımda bilgi edinmeye çalışıyordu. Botumun üzerinden vücudum boyunca ilerleyerek göğsümün yakınlarında durdu. Bir kez daha gürültülü bir şekilde havayı kokladı.</p>

  <p>Göğsüme doğru ilerlemeye devam edince titremeye haşladım. Üzerimde hareket eden dört minik organ vardı. Üzerimdeki kıyafetlere rağmen bu organların buz kütleleri kadar soğuk olduğunu hissedebiliyordum. Bu yaratık her neyse yüzüme ulaşmıştı ve paniğe kapıldım; kalbim iyice şiddetli bir şekilde çarpmaya başladı. Bu da neydi böyle? Hareket eden bu battaniyenin altında ne gibi korkunç bir yaratık vardı?</p>

  <p>Yana yuvarlanmaya çalıştıysam da bunu yapacak gücüm yoktu. Başımı hafifçe kaldırmaktan başka bir şey yapamıyordum. Bu yaratığı üzerimden de atamıyordum, çünkü alnımdan sızan terler gözlerime girerken ellerim işe yaramaz bir şekilde titreyip duruyordu. Kendimi savunamıyordum.</p>

  <p>Artık boğazıma ulaşmıştı ve sanki yüzüme bakıyormuş gibi kendini ufak ellerinin üzerinde hafifçe kaldırdı. Battaniye geriye sıyrılınca yüzünü görebildim.</p>

  <p>Bir yaratık görmeyi bekliyordum ve korkularım yersiz değildi. Fakat bu, hiç beklemediğim bir şeydi!</p>

  <p>Başı iki üç aylık bir bebeğinkinden büyük değildi ama yüzü, yaşlı bir adam yüzüydü; kötücüldü ve çaresizlik içinde bir şeye ihtiyacı vardı. Ve beni buraya yiyecek almam için gönderen Cılız Shaun'a benziyordu. Ve tam o anda burada lapa yiyip karnımı doyurmama rağmen farkına vardım ki aslında <span class="t19">ben de</span> bu tuhaf yaratığın yemeğiydim. Yediğim şey beni güçsüzleştiren bir şey içeriyor olmalıydı. Şimdi bu tuhaf yaratık ağzını açmış, iğneye benzeyen uzun dişlerini boğazıma geçirmeye hazırlanıyordu.</p>

  <p>Ufak, soğuk parmaklarını boynumda hissettim; ardından dişler tenime geçince keskin bir acı duydum. Yaratık sesli bir şekilde emmeye başladı. Kanımla birlikte canımın da çekildiğini hissedebiliyordum.</p>

  <p>Karşı koyacak gücüm yoktu. Çok az acı hissediyordum, sadece ölüme doğru süzülüyor gibiydim. Bu böyle ne kadar devam etti bilmiyorum, ama bir sonraki hatırladığım görüntü Scarabek'in odaya girmesi ve mum ışığında gölgesinin tavana yansımasıydı. Yanıma gelip yaratığı yavaşça üzerimden aldı. Dişleri boğazımdan çıkarken tenimin hafifçe çekildiğini hissettim. Yaratığı yan düşmüş beşiğe yerleştirdikten sonra yine yün battaniyeye sardı.</p>

  <p>Alçak sesle şarkı söylemeye başladı. İnsan bebeklerini rahatlatmak için kullanılabilecek bir ninniydi bu. Ardından beşiği doğrulttu ve yaratığı içine koyup battaniyeyi özenli bir şekilde üzerine yerleştirdi.</p>

  <p>Scarabek yanıma gelip bana bakınca yüzünün değişmiş olduğunu gördüm. Onu ilk gördüğümde asıl kimliğini gizlemek için bir tür büyü yapmış olmalıydı. Şimdi gerçek ortadaydı ve onu hemen tanıdım. Buna hiç şüphe yoktu: Kâbuslarıma giren Kelt cadısıydı bu. Gözleri -biri yeşil, diğeri mavi- İrlanda'ya yaklaşırken fırtına bulutlarının arasında gördüğüm gözlerle aynıydı.</p>

  <p>İçlerindeki kötücüllüğü fark edince titredim.</p>

  <p>Ama bu nasıl mümkün olabilirdi? Köpekler kalbini yediği halde nasıl geri dönebilirdi?</p>

  <p>"Tom Ward! Seni yakalamak ne kadar da kolay oldu! Bu topraklara geldiğinden beri seni izliyor ve bekliyordum!" diye bağırdı. "Seni kulübeme çekmek için en <span class="t19">basit</span> büyü bile yeterli oldu. Asanı kapıda bırakarak dediğimi nasıl da yapıverdin. Artık tamamen kontrolüm altındasın. Benim hayatım yakında son bulacak, ruhum Pan'a adak olarak sunulacak. Sen de öleceksin ama kız kardeşime yaptıkların için korkunç acılar çektikten sonra."</p>

  <p>Kız kardeşler... Yoksa ikizler miydi? Birbirlerine çok benziyorlardı. Ona bunu sormak istiyordum ama neredeyse nefes alamayacak kadar bitkindim. Yaratık benden ne kadar kan emdi acaba? diye düşündüm. Bilincimi kaybetmemek için mücadele ettiysem de başım dönmeye başladı ve gözlerim karardı. Cadı bana acı çektirmeye yemin etmişti ama ben zaten kendimi ölüme çok yaklaşmış hissediyordum. Korkmuyordum. Sadece çok bitkindim...</p>

  <p>&nbsp;</p>

  <p>Bu şekilde ne kadar baygın kaldım bilmiyorum. Kendime geldiğimde birtakım sesler duydum: Bir adamla bir kadın alçak sesle konuşuyorlardı. Söylediklerini anlamaya çalıştım; el arabaları ve kuzeye gitmekle ilgili bir şeylerdi. En sonunda gözlerimi açacak gücü bulabildim. İkisi de yanımda, ayakta duruyordu: cadı Scarabek ve Cılız Shaun denen adam.</p>

  <p>Ama bu sahiden bir insan mıydı yoksa başka bir yaratık mıydı? Kukuletasını geriye attığından bir cesedinkini andıran başını görebiliyordum. Kafatası net bir şekilde görünüyordu, incecik derisi kupkuruydu ve saçsız başındaki deriler yer yer dökülmüştü.</p>

  <p>"Cübbesinin sol cebinde öldürücü bir silah taşıyor," dedi Scarabek. "Onu al Shaun. Ben ona dokunamıyorum."</p>

  <p>Cılız Shaun cebime uzandı. Karşı koyacak gücüm olmadığından gümüş zincirimi aldı. Bunu yaparken yüzündeki acı dolu ifadeyi gördüm. Titreyerek zinciri uzanamayacağım kadar öteye düşürdü.</p>

  <p>"Kız kardeşim öldürülmeden önce onu bununla bağlamıştı. Ama bunu bir daha asla kullanamayacak. Hayalet çırağı olarak hayatının sonu geldi. Şimdi onu kuzeye götüreceğiz Shaun," dedi cadı. "Ona büyük acılar yaşatarak, benim çektiklerimi anlamasını sağlayacağım."</p>

  <p>Gümüş zincirimi kaybettiğim için korkuya kapılmıştım, ama hiç olmazsa cebimdeki kan kabını fark etmemişti.</p>

  <p>Cılız Shaun yanıma gelip beni yerden kaldırıp, tıpkı ustamın cadıları çukura bağlamadan önce yaptığı gibi omzuna atarak taşımaya başladı. Bacaklarımdan tuttuğu için başım topuklarına doğru sarkıyordu. Karşı koyacak gücüm yoktu ve nemli yer altı mahzenlerinin kokusunu andıran tuhaf, küllü bir koku yaydığını duyabiliyordum. Fakat beni asıl endişelendiren şey, bedeninin aşırı soğukluğuydu; her ne kadar nefes alıp verdiğini duyabilsem de ölü bir adam tarafından taşınıyordum sanki.</p>

  <p>Tuhaf ama bedenimin bitkinliğine rağmen zihnim pürdikkatti. Hayalet'in öğrettiklerini uygulayarak içinde bulunduğum durumu değerlendirmeye çalışıyordum.</p>

  <p>Kulübeden çıkıp kuzeye yöneldik, Scarabek önden gidiyordu ve yün şala sardığı yaratığı sanki bebeğiymiş gibi göğsüne bastırmıştı. Belki de bu onun hizmetçi ciniydi. Cadılar hizmetçi cinlerine genellikle kendi kanlarından verirdi ama çoğu zaman buna kurbanlarının kanlarından da ekleme yaparlardı. Kediler, fareler, kuşlar ve kurbağalar en sık rastlanan hizmetçi cinlerdi, ancak kimi zaman daha egzotik hayvanlar seçebiliyorlardı. Elinde taşıdığı şeyin ne olduğuna dair bir fikrim yoktu; Hayalet'in Yaratıklar Kitabı'nda bahsinin geçmediğine de emindim. Yabancı bir ülkede yaşayan bir cadıyla karşı karşıyaydım ve hem sahip olduğu güçler hem de alışkanlıkları hakkında hiçbir fikrim yoktu.</p>

  <p>Doğuda gökyüzü aydınlanıyordu. En az bir gün bir gece uyumuş olmalıydım. Sis dağılıyordu ve epey ileride yükselen dağlar sağımızda kalmıştı. Tam o esnada gözüme bir höyük yükseltisi takıldı. Biz de tam oraya doğru gidiyorduk. Ufaktı, insan boyunun iki katı kadar bile değildi ve otlarla kaplıydı. Beş adım kadar yaklaştığımızda ani ve şiddetli bir sarı ışık çakması oldu. Işık sönerken cadının siluetinin yuvarlak bir kapı aralığına düştüğünü gördüm.</p>

  <p>Çok geçmeden esinti azaldı ve hava birden ısındı; höyüğün içinde zifiri karanlıkla çevrilmiştik. Bir ışık çakması daha oldu ve cadının elinde büyüyle yaktığı siyah bir mum olduğunu gördüm. Höyüğün içinde bir masa, dört sandalye ve cadının işaret ettiği bir de yatak vardı.</p>

  <p>"Onu şimdilik şuraya bırak," deyince Cılız Shaun beni yatağın üzerine atıverdi. "Yeniden beslenme vakti geldi..."</p>

  <p>Hareket etmeye çabalayarak birkaç dakika boyunca orada öylece yattım. Halen bu tuhaf halsizliğin etkisindeydim. Cadı höyüğün içindeki bir başka odaya geçmişti. Shaun ise orada sessizce durmuş, gözlerini kırpmadan bana bakıyordu. Kendimi biraz daha güçlü hissetmeye başladım; kalp atışlarım ve soluk alıp verişim yavaş yavaş normale döndü. Fakat Scarabek'in bana yine o zehirli lapadan vereceğini tahmin edebiliyordum. Keşke kollarımla bacaklarımı hareket ettirebilseydim.</p>

  <p>Cadı birkaç dakika içinde elinde ufak bir kapla döndü. "Başını kaldır Shaun," dedi.</p>

  <p>Cılız Shaun sağ eliyle omzumdan yakalayıp bedenimin üst kısmını neredeyse dimdik olacak şekilde kaldırdı. Bu kez cadının elinde ufak bir tahta kaşık vardı ve kaşığı bana doğru yaklaştırırken sol eliyle de alnımı sımsıkı tutuyordu. Shaun boşta kalan eliyle çenemi aşağı çekip beni ağzımı açmaya zorladı.</p>

  <p>Boğulmamak için yutmak zorunda kalana dek cadı baharatlı lapayı ağzıma tıkmaya devam etti. Ben lapayı zorla yerken o da gülümsüyordu.</p>

  <p>"Şimdilik bu kadar yeter, bırak onu," dedi. "Fazlası onu öldürür ve onun için başka planlarım var."</p>

  <p>Cılız Shaun beni tekrar yatağın üzerine yatırıp Scarabek'in yanına geçti. Birlikte bana bakarlarken ağzım kurumaya ve oda fırıldak gibi dönmeye başladı.</p>

  <p>"Hadi şimdi dışarı çıkıp kızı getirelim," dediğini duydum cadının. "Oğlan burada güvenlik altında olacaktır."</p>

  <p><span class="t19">K</span><span class="t19">ı</span><span class="t19">z m</span><span class="t19">ı</span><span class="t19">, hangi k</span><span class="t19">ı</span><span class="t19">z?</span> diye düşündüm. Yoksa Alice'i mi kastediyorlardı? Ama sonra bir kez daha kalbimin deli gibi çarpmaya başlamasıyla birlikte gözlerim karardı. Bir süre hiçbir şey anlamadan sürekli olarak uçup yere düştüğüm rüyalar gördüm. Her nedense kollarımı kuş kanatları gibi açarak bir tepeden atlama dürtüsü hissediyordum. Ama hemen ardından karanlık bir gökyüzünden, hızla bana yaklaşan yeryüzüne doğru düşmeye başlıyordum.</p>

  <p>&nbsp;</p>

  <p>Birinin beni omzumdan sertçe sarstığını hissettim; ardından yüzüme soğuk su çarpıldı. Gözlerimi açınca Cılız Shaun'un üzerime eğildiğini görüp o iğrenç kokan nefesini hissettim. Geriye doğru bir adım atınca odada iki kişi daha olduğunu fark ettim. Bunlardan biri cadı, diğeriyse Alice'ti.</p>

  <p>Kalbim yerinden fırlayacak gibi oldu. Alice'in üstü başı perişandı ve elleri arkasından bağlanmıştı.</p>

  <p>"Ah Tom!" diye bağırdı. "Sana ne yaptılar böyle? Çok kötü görünüyorsun..."</p>

  <p>Cadı araya girdi. "Kendin için endişelen kızım!" diye bağırdı. "Bu dünyadaki vaktin dolmak üzere. Bir saat içinde seni baban olan Şeytan'a vereceğim."</p>

  <p>&nbsp;</p>
</body>
</html>
