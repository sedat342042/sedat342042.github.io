<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 19</title>
</head>

<body>
  <h1 class="h11">BÖLÜM 19</h1>

  <p class="p13"><span class="t6">CALANN TAZISI</span></p>

  <p>&nbsp;</p>

  <p>Yeleyi andıran dağınık kırmızı saçlarıyla dev gibi bir adamdı. Sağ elinde bir mızrak vardı, belindeyse bir kılıç asılıydı.</p>

  <p>Çarpıcı kırmızı saçları dikkatimi çekti. Esinti olmamasına rağmen saçları dalgalanıyor gibiydi; akıntıyla birlikte yavaş yavaş salınıp duran su altı yosunlarına benziyordu.</p>

  <p>Devasa tazının yanına otururken, "Burada güvendesin evlat," dedi güçlü ve kalın bir sesle. "Bu hayvan sana zarar vermez. Asıl korkman gereken şey dışarıda. Morrigan'dan ben de korkuyorum fakat buraya giremez. Burası bir <span class="t19">sidhe,</span> yani bir sığınak. Adın var mı?"</p>

  <p>Boğazım kurumuştu ve konuşmadan önce birkaç kez yutkunmam gerekti. "Tom Ward" diye yanıtladım.</p>

  <p>"Peki, ne yaparsın Tom? Seni buraya getiren nedir?"</p>

  <p>"Bir hayalet çırağıyım. Ustamla birlikte Karanlık'a karşı mücadele ediyoruz. Bir cadı tarafından kandırılarak bu Ötedünya'ya girdim. Morrigan'ın beni yakalamasını istiyor."</p>

  <p>"Burada kaldığın sürece sana dokunamaz. Buraya tanrıçalar bile giremez. Ama uzun süre kalmak çok akıllıca olmaz. Burada zaman daha farklı geçer. Dünyadakiyle aynı hızda akmaz. Büyük dalgalar halinde ilerler. Vakit gece yarısına yaklaşıyor. Yakında çan çalacak. On ikinci çalışında zaman ilerleyecek: Burada geçen bir saniye içinde kendi dünyanda uzun yıllar geçmiş olacak. Tanıdığın herkes ölecek. O yüzden hâlâ vaktin varken hemen geri dön."</p>

  <p>"Geri dönmek istiyorum ama yolu bilmiyorum. Bir de Morrigan'ın yanından nasıl geçebilirim?"</p>

  <p>"Onunla dövüşebilirsin. Ben daha önce bunu yaptım ama sonu hep acıyla bitiyor ve kendimi burada bulup gücümü geri kazanmak için bekliyorum."</p>

  <p>"Siz kimsiniz?" diye sordum.</p>

  <p>"Bir zamanlar bana Calann Tazısı derlerdi çünkü şu gördüğün köpeği ellerimle öldürdüm. Şimdi Ötedünya da birbirimize bağlıyız."</p>

  <p>Shey'in anlattığı hikâyeyi anımsadım. "Demek Cuchulain sizsiniz; İrlanda'nın en büyük kahramanlarından biri..."</p>

  <p>Dev adam bu sözlerim üzerine gülümsedi. "Beni böyle mi anlatıyorlar Tom? Bu hoşuma gitti. Hakkımda başka neler diyorlar?"</p>

  <p>"Burada dinlendiğinizi ve İrlanda'nın size ihtiyacı olduğunda geri döneceğinizi söylüyorlar."</p>

  <p>Cuchulain güldü. "Ben... döneceğim öyle mi? Hiç sanmam! Kısa da olsa tek bir hayat yaşamak bana yetti. Artık adam öldürmek istemiyorum. Hayır, kesinlikle geri dönmeyeceğim. Ama geri dönebilmen için <span class="t19">sana</span> yardım edeceğim. Öyle güzel bir dövüş havasındayım; ama seni uyarmam gerek, iyi bir eşlikçi sayılmam. Savaş esnasında öfkeden deliye dönerim ve gözlerime kırmızı bir sis iner. O vaziyetteyken düşmanlarımın yanı sıra dostlarımı da öldürdüğüm oldu. Her defasında pişmanlık duydum fakat olan olmuştu. Son pişmanlık ölüleri diriltmeye yetmiyor. O yüzden dikkatli olmalısın! Ama teklifim geçerli, ister kabul et ister etme. Ama kararını vermek için fazla bekleme."</p>

  <p>Dev tazı yere yatıp gözlerini kapadı ve Cuchulain'le aramıza derin bir sessizlik çöktü. Birkaç dakika sonra başı göğsüne düştü ve onun da gözleri kapandı.</p>

  <p>Bu kahramanın teklifini kabul edersem beni Morrigan'a karşı koruyabileceği kesin değildi. Daha az önce onunla yaptığı her dövüşün acıyla bittiğini söylememiş miydi? Demek ki hep kaybediyordu. Üstüne üstlük savaş esnasında bir de gözü dönüyordu; Morrigan'la dövüşürken <span class="t19">beni</span> öldürebilirdi. Ama burada kalmaya devam etmemin de ölmekten farkı yoktu. Sevdiklerimi bir daha asla göremeyecektim. Her ne kadar Alice'i sonsuza dek kaybetmiş olsam da ailem vardı. Hayalet ve Grimalkin vardı. Hatta Şeytan'ı bağlama şansını da kaçırmış olacaktım ve bu tuhaf dünyada bir yabancı olacaktım. Görevim Karanlık'la savaşmaktı. Eğitimimi tamamlayıp hayalet olmam gerekiyordu. Hayır, bu sığınaktan çıkmalı ve her ne olursa olsun bu riski göze almalıydım.</p>

  <p>"Kendi dünyama dönmemi sağlayacak yolu biliyor musunuz?" diye sordum Cuchulain'e.</p>

  <p>Köpek uykusunda hırladı ve Cuchulain gözlerini açmadan onun başını okşadı. "Geri dönmeni sağlayacak birkaç kapı biliyorum. En yakını fazla uzakta sayılmaz. Tanrıça sığınaktan çıktığımızı fark edene kadar yolu yarılayabiliriz."</p>

  <p>"Buradan <span class="t19">gitmem</span> lazım," dedim. "Bana yardım edecek misiniz?"</p>

  <p>Cuchulain tek gözünü açıp sırıttı. "Kalp atışlarım hızlanıyor!" diye bağırdı. "Morrigan'ın kanının kokusunu alıyorum. Denemeye değer. Bu kez kazanabilirim. Bu kez kafasını koparabilirim!" Güldü. "Gördüğün gibi iflah olmaz bir iyimserim. Asla vazgeçme! Gerçek bir kahramanı diğerlerinden ayıran şey işte budur. İşler her ne kadar umutsuz görünse de asla vazgeçme! Ve sanırım bu özellik sende de var evlat. Sen de bir kahramansın!"</p>

  <p>"Sanmıyorum," dedim başımı iki yana sallayarak. "Ben sadece bir hayalet çırağıyım. Karanlık'la yüzleşirken çoğu zaman korkuyorum."</p>

  <p>Cuchulain gülümsedi. "Kahramanlar bile bazen korkar Tom. Korktuğunu itiraf etmek için de bir kahraman kadar cesur olmak gerekir. Üstelik burada sığınaktasın ve hâlâ soluk alıp veriyorsun. İçinde kahramanlık olmasa buraya girer girmez yok olur giderdin."</p>

  <p>Ayağa kalkıp mızrağını aldı. "Silahın yok mu Tom?"</p>

  <p>"Hayalet asası kullanıyorum ama geçitten buraya geçerken düşürdüm. Tuz, demir ve gümüş zincirimden başka bir şeyim yok..."</p>

  <p>"Morrigan tuz ve demirden etkilenmez, zincirse onu sadece birkaç saniye tutabilir. Göz açıp kapayıncaya kadar şekil değiştirip zincirden de kurtulur. Bu bıçağı al," diyerek deri yeleğinin cebinden bir şey çıkardı. "Ona bununla sertçe vur. Etkili olacaktır, buna emin ol!"</p>

  <p>Cuchulain için bu bir bıçak olabilirdi ama o Chipenden'deki kasaba demircisinin bile iki katı cüssesinde dev gibi bir adamdı. Bıçak diye bana uzattığı şey bir kılıçtı. Üstelik bir kral için özel olarak yapılmışa benzeyen özel bir kılıçtı. Gösterişli bir sapı vardı: Bir tür yaratık şeklindeydi. Şaşkınlık içinde bunun ne olduğunu anladım. Bu bir emiciydi, yani nehir kenarlarındaki çukurlarda yaşayıp kurbanlarının kanını içmek için ortaya çıkan bir yaratık. Emicinin uzun burnu, kılıcın tırtıklı bıçağını oluşturuyordu; gözlerinin yerindeyse iki büyük zümrüt vardı. İrlanda'da emicilerin yaşayabileceği çok sayıda bataklık ve nehir olduğundan bu kılıca da emici şekli verilmişti.</p>

  <p>Sol elimle kılıcı kavrayıp dengesini test ettim. Harikaydı, sanki benim için özel yapılmıştı!</p>

  <p>Ardından kılıcın gümüş alaşımdan yapıldığını gördüm. Bu kılıçla bir ifrit bile yok edilebilirdi. Her ne kadar Kadim Tanrılardan birine karşı etkili olmasa da Morrigan'a zarar verip kaçabilmeme yetecek kadar zaman kazanmamı sağlayabilirdi.</p>

  <p>Kılıçtan kan damladığını ve yerde ufak, kızıl bir birikinti oluşturduğunu gördüm. Bir an için fark etmeden kendimi kestiğimi düşündüysem de kanın iki zümrüt gözden geldiğini anladım.</p>

  <p>Cuchulain gülümsedi. "Senden hoşlandı evlat!" diye bağırdı. "Seni çok sevdi! O bıçağı ilk kez elime aldığımda azıcık kan damlatmıştı. Şimdikiyle kıyas kabul etmez! Sen bu bıçağa <span class="t19">aitsin. O</span> sana <span class="t19">sahip.</span> Ölünceye dek de böyle olacak."</p>

  <p>Bir kılıç nasıl bana <span class="t19">sahip</span> olabilir? diye düşündüm. Kesin olan benim <span class="t19">k</span><span class="t19">ı</span><span class="t19">l</span><span class="t19">ı</span><span class="t19">ca</span> sahip olduğumdu. Ne var ki Cuchulain'le ters düşmenin zamanı değildi.</p>

  <p>"Hazır mısın Tom?" diye sordu.</p>

  <p>Başımı evet anlamında salladım.</p>

  <p>"Hızlı hareket etmeliyiz. Sığmaktan çıkar çıkmaz sola dön. Elli adım kadar sonra bir ırmak geçidine ulaşacağız Aşması kolay değildir ama öte yanında bir mağara var Dosdoğru içeri gir ve hiç yavaşlama. En ucundaki duvar insanların dünyasına açılan bir kapı. İçinden geçebilmek için var gücünle koşuyor olman lazım. Anladın mı?"</p>

  <p>Yine başımı salladım. "Hazırım," dedim.</p>

  <p>Cuchulain mızrağını kavrayıp dizinin dibindeki tazıyla birlikte koşarak dışarı çıktı. Ben de kılıcımı kaldırıp onun ardından koşmaya başladım. Bir kez daha kendimizi o gümüşî ışığın içinde bulduk. Hafızamı yitirme korkusuyla kendimi iyice odaklanmaya zorladım.</p>

  <p>Dışarı çıktığımızda Morrigan'a dair hiçbir iz yoktu. Cuchulain ve tazısı uzaklaşıyordu. Ben onlara yetişmek te zorlanıyordum ama sonra ileride, gümüş bir yılan gibi ağaçların arasında kıvrılan nehri gördüm. Bir anda kendi mi Cuchulain'in yanında buldum. Bir şekilde hızlanmayı mı başarmıştım yoksa o mu yavaşlamıştı?</p>

  <p>Sağıma bakınca onun sendelediğini gördüm. Sığınaktan çıktığımızda sol omzuyla kolu son derece kaslı ve güçlüydü. Oysa şimdi eriyip gitmişler ve öyle güçsüz görünüyorlardı ki mızrağını güçlükle tutuyordu. Ben bakarken mızrağını sağ eline alıp her adımında yere yığılacakmış gibi yalpalayarak ilerlemeye devam etti. Shey'in anlattığı hikâyeyi hatırladım: Cuchulain hayattayken bir cadının laneti yüzünden güçsüzleşmişti. Yoksa şimdi Morrigan gücünü onun üzerinde kullanarak bu büyüyü mü yeniliyordu?</p>

  <p>Yeni bir ses duydum: kargaların kaba ötüşü. Önümüzdeki ağaçların dalları kargaların ağırlığıyla eğildi. Acaba Morrigan da aralarında mı? diye düşündüm. Yanıt fazla gecikmedi.</p>

  <p>Hayır! En az Cuchulain kadar büyük bir karga pençelerini öne uzatıp gagasını açmış dosdoğru üzerimize uçuyordu. Morrigan ağaçların arasından süzülürken ben sola kaçtım ama Cuchulain mızrağını kaldırıp ona batırdı. Etraf uçuşan tüylerle doldu ve tanrıça bağırdı. Cuchulain onu yaralamayı başarmıştı ve Morrigan sertçe yere düştü. Fakat hemen ardından pençelerini açarak tekrar Cuchulain'in üzerine uçmaya başladı.</p>

  <p>Kılıcı sımsıkı kavrayıp onun yardımına gitmeye hazırlanarak arkamı döndüm. Yakın dövüşteydiler, Morrigan pençeleriyle Cuchulain'in derisini yırtıyordu ama aynı zamanda etrafta kanlı tüyler uçuştuğunu da görebiliyordum. Morrigan bir öcü cadısı gibi bağırırken Cuchulain bir yaratık gibi kükrüyordu.</p>

  <p>Kılıcımı saplamak için fırsat kollayarak onlara biraz daha yaklaştım. Tazının da onları izlediğini gördüm. Neden gidip sahibine yardım etmiyordu? Cuchulain'e yakından bakınca değişmeye başladığını fark ettim. Savaş öfkesine kapılıyordu. Gözlerinden biri sanki alnından fırlayacakmış gibi görünüyordu ve saçları kirpilerin okları gibi dimdik olmuştu. Yüzünün derisi titreşip duruyor, Cuchulain hemen önündeki karganın başını koparıp atmak istermişçesine dişlerini gösteriyordu.</p>

  <p>Tanrıçaya saplamak üzere kılıcımı havaya kaldırıp koşmaya başladım. Neyse ki bunu yapabilecek kadar yaklaşamadım; aksi takdirde sonum gelmiş olurdu. Cuchulain sol eliyle uzanıp tazıyı boynundan yakaladı. Güçsüz düşen koluna rağmen savaş öfkesi ona taze güç vermişti. Tazıyı havada çevirerek en yakındaki ağacın gövdesine çarptı. Ağacın gövdesi bu darbenin etkisiyle titrerken tazının kafası yumurta gibi ayrılınca etrafa kan ve beyin parçaları saçıldı.</p>

  <p>Cuchulain cansız bedeni fırlatıp attıktan sonra etrafına baktı. Bir an için göz göze geldik ve dehşete kapılarak olduğum yere çakılıp kaldım. Sonra başını çevirdi ama bu tazelenen öfkesiyle Morrigan'a saldırmak yerine devasa bir meşe ağacına saldırdı! Mızrağını defalarca ağaca vurdukça çıkan ses orman boyunca yayıldı. Dallar parçalanıp gümüşî toprağa kıymıklar halinde dağıldı. Ardından mızrağının sivri ucunu ağaca saplamaya başladı. Her darbeyle birlikte mızrak daha derine saplanarak etrafa yongalar sıçratıyordu. Fakat bakışlarım artık Cuchulain'de değildi. Dönüşmeye başlayan o muazzam kargaya bakıyordum.</p>

  <p>Morrigan bir kez daha Scarabek'in şekline büründü. Gülümseyip bana yöneldi. Kendi öfkesine kapılınca dikkati dağılan Cuchulain artık onun için bir tehdit değildi. Şimdi sıra <span class="t19">bendeydi!</span></p>

  <p>Dönüp Cuchulain'in söylediği gibi nehre doğru koşmaya başladım. Nehrin kıyısına varınca geçemeyeceğim kadar derin ve hızlı aktığını görerek korkuya kapıldım. Bahsettiği geçit neredeydi? Morrigan artık sanki dünyanın tüm zamanına sahipmiş gibi bana doğru yavaş yavaş yürümeye başlamıştı...</p>

  <p><span class="t19">Dünyan</span><span class="t19">ı</span><span class="t19">n tüm zaman</span><span class="t19">ı</span> <span class="t19">m</span><span class="t19">ı</span><span class="t19">?</span> Benim sahip <span class="t19">olmad</span><span class="t19">ığı</span><span class="t19">m</span> şey de tam olarak buydu. Gece yarısı yaklaşıyordu ve kilise çanı on ikinci kez çalar çalmaz evimde yıllar geçecekti. Nehir kıyısına göz gezdirince atlama taşlarını gördüm, solumdaydılar: suyun yüzeyinde üst kısımları görünen sekiz tane taş.</p>

  <p>Morrigan nereye yöneldiğimi görüp koşmaya başladı. Geçide önce ben varıp ilk taşa doğru var gücümle atladım. Taş ıslak ve kaygan olduğundan neredeyse dengemi kaybedecektim. Ama yine de ikinci ve sonra da üçüncü taşa atlamayı başardım. Beşinci taşa ulaştığımda arkama baktım. Morrigan da taştan taşa atlıyordu. Oysa akan suyun üzerinden geçemeyeceğini ummuştum. Gel gelelim bir cadı kılığına bürünmüş olsa da o hâlâ bir tanrıçaydı ve nehir onun için engel teşkil etmiyordu. Nehrin karşı kıyısıyla aramda yalnızca tek bir taş kalmıştı. Ama Morrigan artık hemen arkamdaydı. Bu şekilde karşı kıyıya ulaşmam imkânsızdı. Ben de arkamı dönüp kılıcımı kaldırarak kendimi savunmaya hazırlandım.</p>

  <p>Ellerini uzatıp pençelerini açarak üzerime atıldı. Bütün gücümle kılıcı savurdum. Kılıç sağ omzuna geldi. Omzundan kan fışkırdı ve Morrigan acı içinde çığlık atarak suya düştü. Bu benim için bir fırsattı. Son kaygan taşa atlayıp karşı kıyıya geçtiğimde kalbim yerinden fırlayacakmış gibi çarpıyordu.</p>

  <p>Gümüşî bir ışık yayan tepede kapkara bir ağız gibi görünen mağara girişi hemen önümdeydi. Oraya doğru koşmaya başladım. Bir ara dönüp arkama baktım Morrigan sudan çıkıp tekrar peşime düşmüştü. Koşmuyordu bile. Yoksa kaçamayacağımı mı düşünüyordu?</p>

  <p>Mağara loştu fakat ilk başta göründüğü kadar karanlık değildi; dışarıdaki Ötedünya'dakine benzer gizemli bir gümüşî ışıkla kaplıydı. Karşı duvarı inceledim. Sert ve katı görünüyordu. Cuchulain'in söylediği gibi duvara doğru koşmaya başladım, ama son anda duvara çarpacağımı düşünerek irkilip yavaşladım.</p>

  <p>Sert kayaya çarptım, baştan ayağa sarsılmıştım. Geriye doğru sendeledim, kılıç elimden fırlayıp yere düştü. Başım ve dizlerim acıyor ağzıma kan tadı geliyordu.</p>

  <p>Ters giden neydi? Acaba Morrigan başka bir büyü mü yaptı? diye düşündüm. Bu yüzden mi peşimden koşmaya tenezzül dahi etmemişti? Dizlerimin üzerinde doğrulup kılıca süründüm. Sol elimle kılıcı alıp ayağa kalktıktan sonra yavaş ve acı verici adımlarla mağaranın ağzına yöneldim. Girişe varınca tanrıça yaklaşık on adım ötedeydi ve yaklaşıyordu.</p>

  <p>Korkularımı yatıştırmak için derin bir nefes alıp kılıcı doğrulttum. Ama Morrigan yaklaştıkça öz güvenimi yitirmeye başladım. Cübbesinde hiçbir iz olmadığını fark ettim; vurduğum yerde yara izi dahi yoktu. Böylesine güçlü bir tanrıça kendini hızla iyileştirebilirdi. Gümüş kılıç ona acı verip yavaşlatabilirdi fakat onu yok edemezdi. Tek yapabildiğim biraz zaman kazanmaktı...</p>

  <p>Zaman! Bu düşünce aklımdan geçer geçmez uzakta kilise çanı gece yarısını vurdu. On ikinci vuruşta dünyadaki zamanın hızlanacağını biliyordum. Çaresizlik içinde ne yapmam gerektiğini düşünürken Cuchulain'in bu kapıyla ilgili söylediklerini anımsadım:</p>

  <p><span class="t19">Var gücünle!..</span></p>

  <p>Çan ikinci kez vurdu...</p>

  <p>Mağaranın arka duvarına doğru koşabildiğim kadar hızlı koşmam gerekiyordu. Az önce son anda irkilince yavaşlamıştım. Yaşadığım çarpışmadan daha sertini hayal dahi etmek istemiyordum, fakat bunu denemem gerekiyordu. Yaşadığım dünyaya geçebilmek için tek şansım buydu. Fakat öncelikle Morrigan'la ilgilenmeliydim...</p>

  <p>Tanrıça pençelerini uzatmış, öfke içinde bakarak bana doğru koşuyordu. Üzerime atılırken çan üçüncü kez çaldı. Sola kaçınca beni ıskaladı ve pençeleri başımın hemen yanındaki kayalara çarptı.</p>

  <p>Vakit kaybetmeden kılıcımı savurduysam da aceleden istediğim gibi vuramadım. Kılıç kayaya isabet edince darbeyle birlikte kolum sarsıldı. Çan yeniden çaldı...</p>

  <p>Sonraki birkaç saniye nasıl geçti anlamadım ama mücadelemizi kısa kesmem gerektiğinin farkındaydım. Soluk soluğa aldığım nefeslerin, Morrigan'ın hırıltılarının ve taşlık zeminde ileri geri gidip duran botlarımın hışırtılarının arkasında uzaktan belli belirsiz gelen çan seslerini duyabiliyordum. Artık ipin ucunu kaçırmıştım. Çanın on ikinci çalışına ne kadar vardı?</p>

  <p>Aklıma mağara duvarı geldi: İçinden geçebileceğime <span class="t19">inanmam</span> gerekiyordu. Düşüncelerimi odaklamaya başladım. Tuhaf bir şekilde bunu yaptıkça elimdeki kılıcın titremeye başladığını hissettim ve soldaki zümrüt gözden bir damla kan geldi.</p>

  <p>Tanrıça bir kez daha bana doğru koşmaya başladığında sola kayıp hemen ardından sağa davranarak kılıcımı neredeyse yatay bir şekilde ona doğru savurdum. Mükemmel bir vuruştu. Kılıç sanki tereyağı kesiyormuşçasına tanrıçanın kafasını kopardı. Kafa insanın içini kaldıran bir sesle düşüp bayır aşağı nehre doğru yuvarlanmaya başladı.</p>

  <p>Bir an için Morrigan'ın başsız bedeni etrafa kan fışkırtarak orada öylece sallanmaya devam etti. Sonra yere düşmek yerine sendeleye sendeleye bayır aşağı kesik başının peşine düştü. Nehre düşmeden önce başını yakalaması biraz zor görünüyordu.</p>

  <p>Vakit kaybetmeden mağaraya girdim. Gitgide hızlanarak karşı duvara doğru koşmaya başladım. Yavaşlamamak, irkilmemek ya da yana kaçmaya çalışmamak için tüm irade gücümü kullanmam gerekti. Yine de sert bir darbe hissettim... Ve her yer karardı.</p>

  <p>Uzaktan çanın son kez çaldığını duydum. Ardından sessizlik...</p>

  <p>&nbsp;</p>
</body>
</html>
