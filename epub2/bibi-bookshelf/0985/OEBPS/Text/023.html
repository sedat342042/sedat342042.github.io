<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 13</title>
</head>

<body>
  <h1 class="h11">BÖLÜM 13</h1>

  <p class="p13"><span class="t6">B</span><span class="t6">İ</span><span class="t6">R ANLA</span><span class="t6">Ş</span><span class="t6">MA</span></p>

  <p>&nbsp;</p>

  <p>Başımı kaldırıp hâlâ gümüşî bir ışık yayan ağaçlara baktım. Burası <span class="t19">gerçekten</span> Karanlık olabilir mi? diye düşündüm. Kesinlikle, düşündüğümden çok farklıydı. Ama Pan haklıydı. Öldükten sonra Karanlık'a sürüklenmek her zaman en büyük korkum olmuştu. Fakat bunu Şeytan'ın yapmasını bekliyordum.</p>

  <p>"Karanlık'ın böyle bir yer olacağını beklemiyordum," dedim neredeyse fısıltıyla.</p>

  <p>"Çünkü burası Karanlık değil," diye yanıtladı Pan.</p>

  <p>"Ama daha az önce öyle dediniz..."</p>

  <p>"Beni dikkatlice dinle evlat. Karanlık <span class="t19">dedi</span><span class="t19">ğ</span><span class="t19">iniz</span> bir yer olduğunu söyledim. Gerçekte burası Limbo. Sizin dünyanızla Karanlık arasında kalan bir gölge dünya. Bir dinlenme yeri. Benim için burası Hollow Hills. Fakat İrlandalılar buraya Tech Duinn ya da bazen <span class="t19">'Ötedünya'</span> diyorlar. Tanrıları burayı seviyor. Ölü kahramanları da... Ancak çoğu insan burada uzun süre kalamıyor. Anıları gümüşî ışığa karışıp sonsuza dek yok oluyor. Buna yalnızca kahramanlar katlanabiliyor. Fakat şimdilik korkmana gerek yok, çünkü sadece ruhun burada. Bedenin o kokuşmuş hayvanla birlikte platformun tepesinde."</p>

  <p>"Morrigan? O da burada mı?" diye sordum endişeli bir şekilde ağaçlara bakarak.</p>

  <p>"Ara sıra geliyor ama şu anda burada değil."</p>

  <p>"Ben öldüm mü?" diye sordum.</p>

  <p>"Henüz değil," diye yanıtladı Pan, "ancak burada uzun üre kalırsan kesinlikle ölürsün. Bedenin güçlükle nefes alıyor. Olabildiğince çabuk geri dönmen gerek, o yüzden vakit kaybetmeyelim. Seni buraya konuşabilelim diye gelirdim. Bütün gücümü kullanmam gerekti. Sürekli olarak o keçinin bedenine çekilip duruyorum ve büyücülerin kara büyülerine karşı koymam gitgide zorlaşıyor. Dünyanızda olmak beni delirtiyor ve bunun üzerine ben de başkalarını delirtiyorum."</p>

  <p>"Ne hakkında konuşmak istiyorsunuz?" diye sordum. Acaba sahiden beni dünyaya geri gönderecek miydi?</p>

  <p>"Benim için bir şey yapmanı istiyorum. Karşılığında akıl sağlığını bağışlayacağım."</p>

  <p>Tedirgin bir şekilde başımı salladım. Kadim Tanrılardan biri benden ne istiyor olabilirdi? Onun yapamadığı neyi yapabilirdim?</p>

  <p>"Tek yapman gereken keçinin ayaklarını o gümüş zincirlerden kurtarman."</p>

  <p>"Bunu nasıl yapabilirim ki? Ellerim bağlı," diye hatırlattım.</p>

  <p>"Bir şeyler düşünürsün. Buna eminim..." Gülümsedi. "Beni kurtardıktan sonra gerisini bana bırak."</p>

  <p>"Gerisi mi? Ne yapacaksınız?"</p>

  <p>"Keçinin bedenini terk edip büyücülerin kontrolünden kurtulacağım. Bu şekilde çağrılmak beni iğrendiriyor."</p>

  <p>"Kadim Tanrıların tapınılmak istediklerini sanıyordum."</p>

  <p>"Büyücüler bana gerçek anlamda, yani saygılı bir şekilde tapmıyorlar; beni sadece kendi çıkarları için kullanıyorlar. Bu gizemli ayinlerle beni keçinin bedenine girmeye zorlayıp sonrasında yavaş yavaş gücümü emiyorlar. Bu beni zayıf düşürürken onları güçlendiriyor."</p>

  <p>"Şimdiden güç kazandılar mı?" diye sordum.</p>

  <p>"Biraz... Kara büyüleri bir süre daha güçlü kalacak."</p>

  <p>"Elimden geleni yapacağım," diye onayladım. "Ama sizden istediğim bir şey daha var..."</p>

  <p>Pan kaşlarını kaldırdı.</p>

  <p>"Karanlık'a canlıyken getirilen Alice adında bir arkadaşım var. Benim için onu bulup serbest bırakabilir misiniz?"</p>

  <p>"Onu buraya kim getirdi?"</p>

  <p>"Şeytan..."</p>

  <p>"O zaman durum umutsuz," dedi Tanrı. "Karanlıkta çok farklı bölgeler vardır. Benim de orada bir bölgem var. Her varlığın kendi gücüyle oluşturduğu bir bölgesi vardır. Şeytan kendi kanunlarını kendi yazar ve oradaki en büyük bölgeye sahiptir. Ölü ya da diri tüm ölümlüler için korkunç bir yerdir. Elimden gelse yardım ederdim. Ama mümkün değil. Şimdi geri dönmeliyiz. İkimizi de burada daha fazla tutacak kadar gücüm kalmadı."</p>

  <p>Başımı aşağı yukarı salladım ve Pan bir kez daha kavalını çalmaya başladı. Etrafımızdaki yaratıklar bu etkileyici müziğin büyüsüne kapılarak yanımıza geldikçe yaprak hışırtılarıyla kanat sesleri duyuldu.</p>

  <p>Birden kaval sesi kesildi; her şey soluklaşmaya başladı ve bir kez daha gözüm karardı.</p>

  <p>&nbsp;</p>

  <p>Kendimi platformun üzerinde buldum. Güç bela oturur konuma geçtikten sonra kimsenin bizi izlemediğine emin olmak için aşağı, pazar yerine baktım. Ardından bakışlarımı keçiye çevirdim. Meleyince ona sırtımı dönüp ellerimi ağzına götürdüm. İplerden kurtulmanın bir yolunu bulmuştum.</p>

  <p>Keçi ipi kokladıktan sonra ısırmaya başladı. Bir iki kez etimi de ısırınca irkildim ama hayvanın iplerimi kesmesi yalnızca birkaç dakika sürdü.</p>

  <p>Kan dolaşımını düzenlemek için ellerimi birbirine sürttüm; ardından keçiyi kurtarmaya odaklandım. Arka ayaklarına bağlı olan gümüş zincirler hem Karanlık'a ait bir varlığı hem de bir hayvanı bağlamak için kullanılabilecek şekilde tasarlanmıştı. Zinciri elimle açmamın imkânı yoktu. Çoğu kilidi açan özel anahtarım yanımdaydı. Bu anahtara bir daha ne zaman ihtiyacım olabileceğini kestiremediğimden zedelememek için zinciri anahtarla kırmayı denemekten vazgeçtim.</p>

  <p>Dikkatimi zinciri tahtalara tutturan çivilere verdim. Ay ışıyordu ve durumu açıkça görebiliyordum. Ahşabın kendisi de yeni ve sağlamdı, bu nedenle çekip çıkartmam mümkün değildi. Fakat sonra zincirin, ahşaba vidalarla tutturulmuş iki ufak demir halkaya bağlı olduğunu gördüm. Acaba bu vidaları sökebilir miydim? Büyücüler birinin bunu deneyebileceğini düşünmemişlerdi. Belki de onları çok sıkı takmışlardı?</p>

  <p>Bir süre düşündükten sonra cebimi yeniden yoklayıp madeni bir para buldum. Paranın kenarını vidanın başına sokup çevirdim. Dönmüyordu. Var gücümle bastırdım ve sonunda dönmeye başladı. Çok geçmeden vidayı parmaklarımla çıkarabiliyordum.</p>

  <p>İkinci vida ilkinden çok daha zorluydu. Neredeyse ümidimi yitiriyordum ve vidanın üzerindeki yiv yıpranmaya başlamıştı ki döndürebildim. En sonunda demir zincir yerinden çıktı ve keçi serbest kaldı.</p>

  <p>Yaratık bana bir kez daha bakıp meledi. Bedenini gerdi ve şaşkın bakışlarıma aldırmadan platformdan atladı.</p>

  <p>Keçinin taş sokağa düşüp yere yığılışını dehşet içinde izledim. Yere çarpınca bağırmadı ama bacakları birkaç kez titredi ve hemen altında bir kan gölü oluşmaya başladı. Başındaki tacı yere düşüp pazar yerine doğru yuvarlandı. Pan'ın kendini kurtarmak için keçiyi öldürmek istediğini anladım.</p>

  <p>Tanrı dünyamızı sessiz sakin bir şekilde terk etmedi: Aniden muazzam bir fırtına çıkarak pazar yerine bakan tüm pencereleri kırıp çatılardaki kiremitleri uçurdu. Kapılar söküldü ve gecenin sessizliği çığlıklarla bölündü.</p>

  <p>Platformun her an devrileceğinden korktuğumdan ahşap sütunun dikmelerine basa basa aşağı indim. Endişelenmeme gerek yoktu; rüzgârın hedefi, pazar yerinin hemen karşısında kalan büyücülerdi. Fırtınanın tam ortasında kalan kule titremiyordu bile.</p>

  <p>Ay ışığı etrafı gündüz gibi aydınlattığından saklanacak hiçbir yerim yoktu ve aşağı indiğimde büyücülerin kuleye doğru geldiklerini gördüm. İçlerinden biri keçinin cesedini görünce acı içinde haykırdı. Üçgen boyunca bir alt caddeye doğru koşmaya başladım ama elinde pala olan biri önümü kesti. Yanından hızla geçip uzakta gümüş bir kurdele gibi uzanan nehre doğru koşmaya devam ettim. Nehrin ötesindeyse ağaçlar ve karanlık, gölgeli alanlar vardı. Köprüyü geçebilirsem kaçma şansım çok yüksekti.</p>

  <p>Arkama bakınca izlendiğimi gördüm. Hızlanmayı denediysem de günlerdir yetersiz beslenen ve platformda sert hava koşullarına maruz kalan bedenim bu çabalarıma yanıt vermedi. Yeniden arkama baktığımda peşimdekilerin arayı hızla kapattıklarını fark ettim. Ama artık köprüye iyice yaklaşmıştım. Köprüyü aşıp ağaçların arasında izimi kaybettirebilme şansım hâlâ vardı.</p>

  <p>Umudum kursağımda kaldı. Yaklaşan toynak seslerini duyunca yeniden yakalanmak ya da ölmek üzere olduğumu anladım. İlk atlı sağ tarafımdan geldi. Ay ışığında parlayan kılıcının başıma doğru savrulduğunu görünce sol yanıma atladım. Bu darbenin beni öldürmek amacıyla mı, yoksa sadece kılıcın kabzasıyla vurmak amacıyla mı savrulduğunu kestirememiştim. Diğer atlılar hemen etrafımı sardı, koşarak gelenler yetişinceye dek kaçmamı engellemek için kılıçlarını bana doğrulttular.</p>

  <p>Çok geçmeden sert ve kaba eller beni yakaladı ve pazar yerine doğru yokuş yukarı sürüklemeye başladı. Magister Doolan suratı asık bir şekilde kulenin yanında bekliyordu.</p>

  <p>"Hesap vermen gereken çok şey var evlat!" diyerek başıma iki kez vurunca kulak zarlarım patlayacakmış gibi çınladı. "Seni bizzat ben yavaş yavaş doğramak isterim ama seni cadıya teslim edeceğim. Sana nasıl acı çektireceğini en iyi o bilir."</p>

  <p>Bunun üzerine ellerimle bacaklarım bağlandı ve bir atın sırtına atıldım. Büyücüler ve yandaşları Killorglin'den çıkmaya hazırlanırken etrafımı bir gürültü sardı. Çok geçmeden uzun bir konvoy oluşturarak güneye doğru ilerlemeye başladık. Büyücüler İttifak'ın bu fırsatı kaçırmayıp saldırıya geçeceğinden korkuyor olmalıydı ve bu yüzden öyle hızlı ilerliyorduk ki atlılara yetişebilmek için yayaların koşması gerekiyordu.</p>

  <p>Kısacık bir süre için özgür kalmıştım. Şimdiyse görünüşe bakılırsa büyücülerin Staigue Kalesi'ndeki sığınaklarına gidiyorduk. Shey'e göre bu kale aşılmazdı. Bir kez içeri girdim mi öldüm demekti. Beni cadıya teslim edeceklerdi.</p>

  <p>Her şeye rağmen büyücülerin ayinlerini engellediğim için az da olsa hoşnuttum.</p>

  <p>Ayin başarısız olmuştu ve bunu ben sağlamıştım.</p>

  <p>&nbsp;</p>
</body>
</html>
