<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihidegistirenkadinlar-idefix.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="ideitalik">“Hayattaki en büyük sır, aslında büyük bir sırrın olmadığıdır. Hedefiniz her ne olursa olsun, ona sadece çalışarak ulaşabilirsiniz.”<br class="chapter" /></span> <span class="idebold">Oprah Winfrey</span></p>

    <p class="normal">Oprah Winfrey, medyanın gücüyle dünyayı değiştirmeye soyunan bir melek desek muhtemelen abartmış olmayız. Yapımcısı ve sunucusu olduğu ödül canavarı ‘The Oprah Winfrey Show’ ile reytingleri alt üst ederken, son 20 yıldır milyonlarca izleyiciyi eğlendirip bilgilendiriyor ve üstüne üstlük, pasif TV izleyicilerinden devasa bir yardım ordusu kuruyor. Küresel bir medya ikonu ve hayırsever olarak yaptıklarıyla, daha hayattayken tarihi bir figür olmayı hak etmiş durumda. Bugün o, Amerikan halkının Başkanlarından bile daha çok sevdiği ve güvendiği biri. Başarısının sırrı ise gayet basit: <span class="ideitalik">İşini iyi yap, samimi ol ve fayda gözet.</span></p>

    <p class="solbaslik">Tek dostu kitaplar oldu</p>

    <p class="normal">Evlilik dışı beraberlik yürüten bir çiftin kızı olarak 1954’te dünyaya gelen Winfrey, büyük annesi tarafından Kosciusko’da, içinde boru tesisatı bile olmayan bir evde büyüdü. Üç yaşındayken İncil okuyor, kilisede şarkı söylüyordu. Anne ve babası arasında gidip gelerek parçalanmış bir hayat sürdü. Tüm bu zamanlarda yalnızdı ve kendisini sadece kitaplarla avutuyordu. Okulda hocalarına verdiği kıvrak ve muzip cevaplarla kendini göstermeye başlamıştı. Herkesin kafasından aynı şey geçiyordu:</p>

    <p class="normal">Bu kız çok, ama çok farklıydı.</p>

    <p class="normal">Okul çapında yapılan güzellik yarışmalarında bile sempatikliği ve kıvrak zekâsıyla adeta ‘ben buradayım’ diyordu.</p>

    <p class="resimalti"><img alt="oprahwinfrey.jpg" class="image33" src="../Images/oprahwinfrey.jpg" /></p>

    <p class="resimalti">Oprah Winfrey, medya ile tanıştığında 17 yaşındaydı,</p>

    <p class="resimalti">başarılı kariyeri halen devam ediyor.</p>

    <p class="normal">Medyayla ilk tanışması 17 yaşında olmuştu. Nashville’deki bir yerel radyoyu ziyaret ettiğinde, ondan bir piyes seslendirmesini istediler. Sesi beğenilmişti. Haberleri sunmaya başladı. İki yıl sonra, Tenesse Devlet Üniversitesi’nde ikinci sınıftayken, Nashville’in ilk siyahi televizyon sunucusu olarak işe alındı. Mezun olduktan sonra, Baltimore’daki bir televizyonda muhabirlik yaptı, haber kovaladı. Lakin tarzı, olağan muhabirlerinkinden oldukça farklıydı. Muhabirlerden, haberin önüne geçmemeleri ve her koşulda nötr davranmaları beklenirken Oprah, üzücü haberlerde gözyaşlarını tutamıyor, olay komikse de gülmekten kendini alamıyordu. Ekrandaki bu farklı tarz, giderek daha çok dikkat çekmeye başladı. Halk bu yeni televizyon yüzünü sevmişti. İşte tam bu zaman diliminde, kendisini televizyon tarihine geçiren ilk adımı attı. Sabahları yayınlanan bir <span class="ideitalik">talk show</span> sunmaya başlamıştı. Artık kendi programı vardı.</p>

    <p class="normal">1986’da kendisiyle özdeşleşecek olan The Oprah Winfrey Show’u sunmaya başladı. İki yıl sonra, 32 yaşındayken sunduğu show, pek çok yerde yayınlanmaya başlamış ve dönemin TV starı Phillip John Donahue’nun sunduğu, Amerikan TV’lerinin ilk <span class="ideitalik">talk show</span>u Donahue’nin pabucunu dama atmıştı. Oprah, bir silindir gibi, rakiplerini ezip geçiyordu...</p>

    <p class="resimalti"><img alt="oprahwinfrey2.jpg" class="image60" src="../Images/oprahwinfrey2.jpg" /></p>

    <p class="resimalti">Sosyal faaliyetler, Oprah için her zaman önemliydi.</p>

    <p class="normal">Özellikle kadınlar, bir arkadaş gibi gördükleri Oprah’a hayranlık beslemeye başlamışlardı. Kendisinden önceki <span class="ideitalik">show</span>lar, erkeklerin konuk olarak katıldığı ‘söyleşi – konuşma’ şeklinde, bilgi odaklı programlarken; Oprah’ın ‘sohbet-paylaşma-dertleşme ve yönlendirme’ye dayalı samimi yaklaşımı yeni bir tarz yaratmıştı. Üstelik konuşurken eğlendiriyordu da. Diğer programlarda uzman trafiği baş döndürürken Oprah, ekranı ‘sıradan insanlar’a açmıştı. Bu bir devrimdi. Programında, tecavüze uğramış, ama bunu saklayan insanlar, başı uyuşturucuyla derde girmiş çaresizler sırlarını açmaya başlamışlardı. Oprah’la birlikte <span class="ideitalik">show,</span> daha yakın, daha kişisel bir hal aldı ve bir tür günah çıkarma merkezine dönüştü. Eğer konuğun hikâyesi duygusalsa Oprah ağlamaya başlıyor ve konuğuna sarılıyordu. Televizyon eleştirmenleri onun için, <span class="ideitalik">“Oprah Winfrey, diğerlerinden daha keskin, daha akıllı, daha samimi ve izleyicisine, belki de bütün dünyaya çok daha uyum sa</span><span class="ideitalik">ğlamış bir TV yıldızı”</span> diyorlardı.</p>

    <p class="normal">Oprah, TV’nin gücünü görmüştü. İnsanlar televizyonu daha çok özel hayatlarında ve evlerindeyken izliyorlardı. Bu TV büyücüsü siyahi kadın, <span class="ideitalik">show</span>unda, bir aile üyesi gibi davranmayı, sanki evinde bir yemek sonrası arkadaşıyla sıradan şeyler konuşuyormuşçasına samimi olmayı başardı. İnsanların yalnızlıklarını paylaştı. Ama bir başka şey daha yapmaya başlamış, kendisine yeni bir misyon edinmişti. Ekranlardan kendisini izleyenlere ‘<span class="ideitalik">Bir şeyleri değiştirin!</span>’ çağrısında bulunuyordu.</p>

    <p class="normal">Peki, Oprah sadece akıl veriyor ve yapılanları kenardan mı izliyordu dersiniz? Hayır! Belki de farkı buydu. Birçok TV yıldızının aksine, sadece izleyici tavlamak için ‘cici ve duyarlı çocuk’ imajı çizmiyor, aynı zamanda elini taşın altına koyuyordu. Nasıl mı?</p>

    <p class="solbaslik">Oprah: “Eğitim şart”</p>

    <p class="normal">Oprah, TV’deki ilk günlerinden bu yana -muhtemelen küçük bir çocukken- içinde bulunduğu zor şartlardan kendisini çekip çıkaran eğitimin, özgürlüğe açılan bir kapı olduğu temasını işledi. TV’den kazandığı parayla kurduğu <span class="ideitalik">The Oprah Winfrey Foundation</span> (Oprah Winfrey Vakfı) sayesinde, eğitim, çocuk, aile ve kadınların dünya çapında gelişimini destekleyen yüzlerce organizasyona destek oluyor, daha iyi eğitime layık oldukları halde bu imkânı bulamayan öğrencilerin daha iyi şartlarda okuması için milyonlarca dolar bağışlıyor ve okullar yaptırıyor. Kurduğu <span class="ideitalik">The Oprah Winfrey Scholars Program</span> (Oprah Winfrey Burs Programı) bünyesinde öğrencilere, Amerika’da ve yurt dışında eğitimlerini tamamlamaları için burslar veriyor. Adeta tek başına <span class="ideitalik">Eğitim Bakanlığı</span> gibi çalışıyor!</p>

    <p class="normal">TV’den kazandığı popülariteyi kitleleri harekete geçirmek için kullanan bu siyahi yıldızın, TV’nin sadece bir aptal kutusu olmadığını, istenirse muazzam bir iyilik silahına dönüştürülebileceğini gösteren çalışmalarından biri de Aralık 2002’de gerçekleşti. <span class="ideitalik">“Christmas Kindness South Africa 2002</span>” (Güney Afrika Noel Merhameti) inisiyatifiyle Güney Afrika kırsalındaki okullar tamir ettirildi, 50 bin öğrenciye gıda, giysi, spor ayakkabı, kırtasiye malzemeleri, kitap ve oyuncaklardan oluşan hediyeler verildi. Bu çerçevede 63 okula kütüphane yaptırıldı, öğretmenlere burs verildi. Aynı zamanda Güney Afrika’nın efsane Devlet Başkanı Nelson Mandela’ya verdiği söz gereğince, yine bu ülkede 40 milyon dolara mal olan ‘<span class="ideitalik">Oprah Winfrey Liderlik Kız Akademisi</span>’ni hizmete açtı. Akademi, halen Afrika kıtasındaki en yüksek teknolojiye sahip bir bilim merkezi olarak parlak kız öğrencilere yüksek kalitede eğitim imkânı sunuyor.</p>

    <p class="normal"><span class="ideitalik">“Hayatınızda bir şeyler umurunuzda olsun ve onu olumlu yönde değiştirmek için harekete geçin”</span> diyen bu sıradışı TV yıldızı, hayranlık uyandıran misyonuna halen devam ediyor.</p>

    <p class="h2baslik">NOTLAR</p>

    <ul class="calibre3">
      <li class="liindentmetin">Yayınlanmaya başladığı 1986’dan bu yana bir numara olmayı sürdüren <span class="ideitalik">‘Oprah Winfrey Show’</span>, sadece Amerika’da, haftada 46 milyon kişiyi ekran başına topluyor ve 134 ülkede yayınlanıyor.</li>

      <li class="liindentmetin">Kendi <span class="ideitalik">web</span> sitesindeki kitap kulübünde tanıtmak için seçtiği bir kitap anında <span class="ideitalik">best-seller</span> oluyor. Kulübün bir milyon üyesi var.</li>

      <li class="liindentmetin">Resmi sitesi <span class="ideitalik">(www.oprah.com)</span>, bir ayda 6 milyondan fazla kullanıcı tarafından ortalama 70 milyon kez tıklanıyor ve her ay 1.3 milyon kişi e-mail atıyor.</li>

      <li class="liindentmetin">Televizyon izleyicilerinin bağışlarıyla ayakta duran <span class="ideitalik">‘Oprah’s Angel Network’</span> yardım derneği, dünyanın her tarafında okullar, kadın denekleri ve gençlik merkezleri inşa ettiriyor.</li>

      <li class="liindentmetin"><span class="ideitalik">Forbes</span> dergisine göre 20. yüzyılın en zengin siyahi Amerikalısı ve dolar bazında dünyadaki nadir siyahi milyarderlerden.</li>

      <li class="liindentmetin">Deli dana hastalığının salgın olduğu dönemde, <span class="ideitalik">“Başka bir hamburger daha yemeden beni durdurun!”</span> demiş, et endüstrisinin işlerini yavaşlattığı ve krize soktuğu iddiasıyla kendisine milyonlarca dolarlık davalar açılmıştı. Oprah, hepsini kazandı.</li>

      <li class="liindentmetin">Kendi medya şirketi bünyesinde çıkarttığı “O, The Oprah Magazine” isimli kadın dergisi ayda ortalama 2.3 milyon tiraja ulaşıyor.</li>

      <li class="liindentmetin">Oyunculuk kariyeri de var. 1985’te Steven Spielberg’in yönettiği ‘The Color Purple’ filmindeki Sofia rolüyle Akademi ve Altın Küre ödüllerine aday gösterildi. Bunun yanı sıra ‘Before Women Had Wings’ (1997), ‘There Are No Children Here’ (1993) ve ‘The Women of Brewster Place’ (1989) filmleriyle de övgü topladı.</li>

      <li class="liindentmetin">1988’de kurduğu prodüksiyon şirketi Harpo Studios, Amerikan eğlence sektörünün üçüncü büyük ismi.</li>
    </ul>
  </div>

  <div class="calibre1" id="calibre_pb_65"></div>
</body>
</html>
