<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihidegistirenkadinlar-idefix.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">SUNUŞ</h1>

  <p class="normal">&nbsp;</p>

  <p class="normal">Kıymetli okuyucu,</p>

  <p class="normal">&nbsp;</p>

  <p class="normal">Farklı bir başlık altında yine bir aradayız. Umuyorum ki serinin diğer başlıklarının zihninizde bıraktığı tat, sizi bu sayfalara getirmiş ve bundan sonrakilere de taşıyacak olsun. İzin verirseniz, tarihin derinliklerine uzanacağımız bu yeni yolculuğun arifesinde birkaç kelam etmek ve elinizdeki kitabın kişisel macerasıyla ilgili kısa notlar paylaşmak isterim.</p>

  <p class="normal">Geçmişe baktığımızda, erkek egemen bir seyrüseferin hüküm sürdüğünü görürüz. Kılıç kuşanıp fetih yapan, çağ açıp çağ kapatan, yaptığı bir konuşma ya da aldığı kararla kitleleri coşturup tarihi çalkalayan, atomu parçalayarak insanoğluna sınırsız enerjinin kapılarını açan, bazen kabul etmek istemesek de, çoğunlukla erkekler olmuştur. Peki bu, tarihin beyaz perdesinde hep erkeklerin başrol oynadığı anlamına mı gelir? Ne yani, kadınlara düşen rol, her zaman <span class="ideitalik">‘en iyi yardımcı oyuncu’</span> rolü oynamak, ya da o bildik tabirle sadece ‘<span class="ideitalik">her başarılı erkeğin ardında’</span> görünmeden, bilinmeden, elinden gelen gayreti göstermek mi olmuştur, olmaktadır? Tabii ki hayır. Yüzyılların üzerine oturduğu mayınlı tarih tarlasından sıyrılıp çıkan öyle kadınlar olmuştur ki, teşbihte hata olmaz, o çok ‘bilindik’ erkekler, bu kadınların azametlerinin gölgesinde bile terlemeden edememiştir!</p>

  <p class="normal">İşte bu gerçekten hareketle biz de, tarihi değiştirenler serisinin bu sayısını, adları asırlardır kulaklarda yankılanan bu kadınlara; bitmek bilmeyen bir ihtirasla sınırsız güce ulaşmak için hem kendilerini hem de etraflarını yakanlara, kendilerinden vazgeçip, tüm ömürlerini ülkelerini daha iyi bir noktaya taşımak için çırpınanlara, insanlığın geleceği için laboratuarlarda dirsek çürütenlere ve daha nice unutulmaz isme ayırdık. Seçim kriterlerimizden biri, her zamanki gibi ‘popülerlik’ oldu. Popülerliği dayandırdığımız noktaysa, serinin diğer kitaplarında olduğu gibi, söz konusu isim ya da konu başlıklarının, günümüz medyasındaki bilgi trafiğinde kullanılma sıklıkları.</p>

  <p class="normal">Önceki kitapların önsözlerinde de belirttiğim üzere, <span class="ideitalik">‘Tarihi Değiştiren...’</span> serisinin çıkış noktası, genel kültür hazinemize katkıda bulunabilme arzusu. Kitabın içeriğini oluşturmak için seçtiğimiz 30 isme, mesafeli yaklaşanlar, eksik bulanlar ya da gereksiz isimlerin olduğunu düşünenler çıkabilir. Doğrudur, şüphesiz ki koskoca bir insanlık tarihinin kadın kahramanlarını bir kitaba sığdırabilmek mümkün değil. Bununla birlikte, serinin bu kitabında da, kıymetli gazeteci arkadaşlarım ve değerli editörlerim ile birlikte, günümüz bilgi denizinin en çok sefer yapan isimlerini belirlemek için yeterli gayreti gösterdiğimizi iddia edebilirim. İçeriği oluştururken Doğu-Batı dengesini göz önünde bulundurmaya gayret etmekle birlikte, kenarda köşede kalmış, ama önemli olduğunu düşündüğümüz isimleri de mercek altına almaya çalıştık.</p>

  <p class="normal"><span class="ideitalik">‘Tarihi Değiştiren Kadınlar’</span> denince ilk akla gelen; Mısır İmparatoriçesi <span class="idebold">Cleopatra</span>, ünlü kadın casus <span class="idebold">Mata Hari</span>, ünlü bilim kadını <span class="idebold">Madam Curie,</span> Osmanlı İmparatorluğu’nun bir dönemine damgasını vurmuş ‘iktidar avcısı’ <span class="idebold">Hürrem Sultan</span> gibi isimleri kaçınılmaz olarak tekrar ve daha zengin bir içerikle huzurunuza çıkarmaya çalıştığımız gibi; akıl almaz cinayetleriyle insanlığın lanetini kazanmış, buna karşın Türk yazılı kültüründe fazla bilinmeyen Nazi Cadısı <span class="idebold">İlse Koch</span> ve Transilvanya’nın Kanlı Kontesi <span class="idebold">Elizabeth Bathory</span>’yi de tüyler ürperten icraatlarıyla tanıtmak istedik. İnsanlığın özgürlüğe giden yolda devrim niteliğinde adımlar atmasını sağlayan siyahi kadın eylemci <span class="idebold">Rosa Parks</span> ve <span class="ideitalik">Tom Amca’nın Kulübesi</span> isimli romanıyla Amerika’daki kölelik kurumuna kalemiyle savaş açan <span class="idebold">Harriet Beecher Stowe</span> da sayfalarımızda ete kemiğe bürünen isimlerden oldu. Macera tutkunu kadınlar da var tabii ki! Bir fabrika işçisiyken kendini uzayda bulan <span class="idebold">Valentina Vladimirovina Tereşkova</span> ve okyanusları aşan havacılık sevdasıyla hayatını uçmaya adayan <span class="idebold">Amelia Earhart</span> da yüksek tempolu hikâyeleriyle sizi bekliyor.</p>

  <p class="normal">Kitabın önemli bir bölümü ise iktidar peşinde koşan kadınları ele alıyor. Kimler yok ki? Neredeyse ailece Pakistan siyasetine renklerini vermiş Butto ailesinden gelen, Pakistan’ın ve aynı zamanda İslam coğrafyasının ilk kadın başbakanı olmayı başarmış, aynı sıfatı bir kez daha kucaklamak isterken suikasta kurban gitmiş olan <span class="idebold">Benazir Butto</span>; düşman kardeşi Hindistan’da yine ailece ülke siyasetine damga vurmuş, ülkesinin ilk başbakanı <span class="idebold">İndira Gandi</span>; bir İtalyan olarak tüm engelleri aşarak Fransa’nın kraliçesi olmayı başarmış <span class="idebold">Catherine de Medici</span>; yine sonradan dilini öğrenip dinini benimsediği Rusya’yı çağının en güçlü ülkelerinden biri yapan <span class="idebold">Büyük Katerina;</span> her ikisi de kendi dönemlerinde İngiliz İmparatorluğu’nu süper güç yapan <span class="idebold">Kraliçe Elizabeth</span> ve <span class="idebold">Kraliçe Victoria</span> ve onların bıraktığı yerden bayrağı devralarak İngiltere’yi bir küresel aktöre dönüştüren <span class="ideitalik">‘Demir Lady’</span> <span class="idebold">Margaret Thatcher</span>.</p>

  <p class="normal">İktidarda olan kadınların yanı sıra iktidarda olan erkeklerin yanındaki ihtiraslı kadınlara da şahitlik etti tarih; ve dolayısıyla kitabımız da. Söz gelimi eşi Başkan Mao’nun arkasındaki itici güç olarak Komünist Çin’in en korkulan simalarından biri olan <span class="idebold">Jian Qinq</span>; oğlunu padişah yapmak için bir diğer oğlunu kurban eden, sarayı kana bulayarak Osmanlı devlet mekanizmasının tekerine çomak sokan, iktidar avcısı <span class="idebold">Kösem Sultan</span> ve Arjantin Devlet Başkanı Juan Peron’u efsaneye dönüştürme yolunda kendisi bir efsane olan <span class="idebold">Eva Peron</span>. Onlar da soluk kesen hikâyeleriyle sizlerle buluşmayı bekliyor.</p>

  <p class="normal">Kimi kadınlar iktidarın tepesinde ya da etrafında mücadele ederken, kimileri de fikirlerin iktidarına talip olmuş, bu uğurda ter dökmüşlerdi. Bu kulvarın önde gelen isimlerinden, varoluşçuluk akımı ile feminizmin mimarlarından <span class="idebold">Simone de Beauvoir</span> ve sosyalizmin teorisyenlerinden <span class="idebold">Rosa Luxemburg</span> da konuklarımız arasında.</p>

  <p class="normal">Ve mübarek kadınlar, azizeler; hak dinlerin o değerli sembol isimleri olmaksızın bu kitap eksik olurdu. İslam Peygamberinin ilk eşi ve ilk Müslüman kadın <span class="idebold">Hz. Hatice</span>, Firavun’un eşi ve Hz. Musa’nın koruyucusu <span class="idebold">Hz. Asiye</span> ve Hz. İsa’ya annelik yapma şerefine nail olan <span class="idebold">Azize Meryem</span> de kitabı şereflendirdiler.</p>

  <p class="normal">Tüm bu isimlerin yanı sıra, kendini hayra adamış <span class="idebold">Rahibe Teresa,</span> hemşireliği asil bir mesleğe dönüştürmedeki çabalarıyla sembolleşmiş <span class="idebold">Florence Nightingale</span>, TV starlığından bir iyilik sembolüne dönüşmüş olan <span class="idebold">Oprah Winfrey</span>, savaşçılığıyla azize mertebesine yükselmiş efsane isim <span class="idebold">Jean D’Arc</span> ve kadınların hayatında önemli yeri olan güzellik kavramını kurumsallaştıran <span class="idebold">Helena Rubinstein</span> da ilginç öyküleriyle okunmayı bekliyor.</p>

  <p class="normal">Tarihin bir sonraki istasyonunda tekrar buluşabilmek ümidiyle, elinizdeki çalışmadan keyif almanızı dilerim.</p>

  <p class="sagnormal"><span class="idebold">Ali Çimen<br class="chapter" /></span> www.alicimen.com<br class="chapter" />
  <span class="ideitalik">Amsterdam, Mayıs 2008</span></p>
</body>
</html>
