<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihidegistirenkadinlar-idefix.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">“Çirkin kadın yoktur, tembel kadın vardır.”<br class="chapter" />
    <span class="idebold">Helena Rubinstein</span></p>

    <p class="normal">Alaaddin’in zengin olmak için içinden cin çıkan sihirli lambası vardı; Helena Rubinstein’ın ise, annesinin güneşten korunması için kendisine verdiği 12 tüplük yüz kremi ya da tarihe geçen adıyla: <span class="ideitalik">Crème Valaze’i.</span> Kozmetik sanayisinin devi Rubinstein, açtığı güzellik salonlarıyla ve dağda çobanların kullandığı bir yüz kremini dünyaya pazarlamakla bir marka olmayı başardı. Onun <span class="ideitalik">“Çirkin kadın yoktur, tembel kadın vardır”</span> sözü, bugün kozmetik sanayisinin kullana kullana eskitemediği reklam cümlesi olmaya devam ediyor...</p>

    <p class="normal">1902’de dünyanın ilk güzellik enstitüsünü açtı ve pazarladığı güzellik kremiyle bir dünya markası yarattı. İş dünyasına ve kadınların güzellik yaşamlarına olan etkisiyle, dünyayı, en azından kadınların ‘kişisel tarihini’ değiştiren isimlerden birisi oldu.</p>

    <p class="solbaslik">Kremden doğan imparatorluk</p>

    <p class="normal">Aslında Crème Valaze’in, Karpat Dağları’ndaki çobanların kullandığı kremlerden farkı yoktu; Helena’nın kremin iyileştirici gücü olduğu şeklindeki iddiaları da daha sonra sağlık otoriteleri tarafından sorgulandı. Ancak ürün yüksek kaliteliydi ve sahip olduğu enerji ile hayal gücü, <span class="ideitalik">New York Times</span>’ın ifadesiyle Helena’yı <span class="ideitalik">‘Amerika’nın en büyük kadın girişimcisi’</span> yapmıştı. Helena’nın yarı bilimsel güzellik doktrinleri, uygulamaları, tedavi yöntemleri ve tavsiyeleri, 20. yüzyılın müthiş büyüme gösteren şirketleri için bir temel oluşturacaktı. Bu zeki kadın, ‘soğuk kreme ve hayal gücüne’ dayanan ve şaşırtıcı bir hızla büyüyen bir imparatorluk kurmuş, üstelik Napoleon’un yaptığı gibi, kardeşlerini imparatorluğunun uç beyleri ilan etmişti.</p>

    <p class="normal">Polonya’nın Krakov şehrinde, muhtemelen bir Noel Günü dünyaya geldi. Yaşamının ilk dönemi hakkında net bir bilgi bulunmayan Rubinstein’ın, doğum yılı da net değildir. En çok rağbet gören tarih 1870 olsa da, 1871 veya 1872 yıllarında doğmuş olabileceği de tahmin ediliyor. Yumurta taciri bir babayla, ev hanımı bir annenin sekiz kızının en büyüğüydü.</p>

    <p class="normal">Orta halli bir aile olan Rubinsteinlar, Helena’yı ilk önce İsviçre’de bir sağlık okuluna gönderdi. Parlak bir öğrenci değildi, okulu bırakmak zorunda kalınca babası, zengin bir dul ile evlenmesini istedi. Evden kaçıp soluğu Avustralya’da yaşayan amcasının yanında aldı. Vakit geçirmeden İngilizce derslerine başladı. Her ne kadar daha sonra, yaşadığı bu yeni yerden, <span class="ideitalik">‘aç, yalnız ve fakir’</span> olmaktan dolayı şikâyetçi olsa da bu yeni zorunlu vatanının, kozmetik imparatorluğuna giden merdivenin ilk basamağı olacağını bilmiyordu...</p>

    <p class="solbaslik">Güneşten çatlayan yüzler ve...</p>

    <p class="normal">Avustralya’daki kadınların yüzlerinin tozdan ve aşırı güneşten bozulduğunu, kuruduğunu fark etmişti. Polonya’dan gelirken annesinin kendisine verdiği, süt ve diğer bazı maddelerin karıştırılmasıyla yapılmış yüz kremi, Avustralyalı kadınların dikkatini çekmişti. Bu krem, annesinin Macar arkadaşı kimyager Jacob Lykusky tarafından yapılmıştı. Rubinstein, daha sonra, Avustralya’ya sadece bu kremin tropikal iklimlerde işe yaradığını göstermek için gittiğini söyleyecekti. Tabii ki çok sonra, şöhret olduktan sonra...</p>

    <p class="normal">Helena, ilk işini Melbourne’a giderken gemide tanıştığı iki kişiyle beraber kurduğunu anlatacaktı. Buna göre, bunlardan birisi vali yardımcısıydı ve kendisini ‘sosyete’ ile tanıştırmıştı. Diğeriyse Elizabeth Sokağı’ndaki ilk güzellik salonunu açması için kendisine 250 pound borç vermişti. Oysa Helena, Melbourne’da önce <span class="ideitalik">Café Doré</span>’da, daha sonra da sanatçıların uğrak yeri <span class="ideitalik">Winter Garden</span> çay evinde garson olarak çalışıp para biriktirmişti. Aynı zamanda Geelong yakınındaki Meltham’da Steve Fairbairn adlı bir zenginin çocuklarına dadılık yapmıştı.</p>

    <p class="normal"><span class="ideitalik">Café Doré</span>’da çalıştığı sırada planlarını, <span class="ideitalik">Robur Tea Co</span>. adlı bir çay şirketinin yöneticilerinden J. T. Thompson ile paylaştı. Thompson genç bir ressam ve sanatçıydı. Kız kardeşi Ceska da Helena’nın memleketi Krakov’dan henüz gelmişti. Thomson, bu ilişki sonucu oluşan sempatiyle genç kızın hayallerine destek olmaya karar verdi. Helena, Thompson’dan aldığı 100 poundla ilk salonunu açtı. İlk olarak <span class="ideitalik">Crème Valaze</span> adıyla satmaya başladığı kremi, 10 penny’ye mal ediyor, korkunç bir kâr marjıyla 6 şilin’e satıyordu! Kremin satışlarından iki yılda 12 bin pound kazandı. Avustralya’nın güneşi, Helena’nın ceplerini doldurmaya başlamıştı...</p>

    <p class="solbaslik">Kozmetik devinin doğuşu</p>

    <p class="normal">İşleri büyütme kararı aldı; sadece krem satmak yetmezdi. Dünyada güzelliğe ihtiyaç duyan daha milyonlarca kadın vardı! 1905’te Avrupa’nın en iyi uzmanlarından ders alıp cilt bakımını öğrenmek için Paris’e gitti. Parfüm ve moda sektörünün henüz emeklemeye başladığı bu şehir, <span class="ideitalik">‘güzelliğin sırlarını’</span> öğrenmek için doğru bir adresti ve o andan itibaren tanışacağı önemli isimler, başarıya giden yolda Helena’ya ivme kazandıracaktı.</p>

    <p class="normal">Paris 243 Collins Sokağı’nda bir salon açtı. Elde ettiği başarıda, salonunda Alba’yı söyleyen Nellie Melba’nın arkadaşı Nellie Stewart’ın yardımı da etkili olmuştu. Boyu 1,47 cm olan Helena, Melba şarkı söylediği sırada bir sandalye üzerine çıkıp ‘diva’nın cildini inceliyordu...</p>

    <p class="normal">Bu sırada Helena, Melbourne’de tanıştığı Polonya asıllı Amerikan yazar Edward William Titus’un büyüleyici etkisine kapılmıştı. İkili 28 Temmuz 1908’de Londra’da evlendi. Edward, Helena’yı sanat ve edebiyatta modernizm akımıyla tanıştırdı. Genç kadına ait güzellik salonlarının duvarlarını Leon Bakst ve Alexandre Benois gibi ressamların eserleri süslemeye başlayacaktı bundan sonra.</p>

    <p class="normal">Evliliğinin ardından Londra’ya taşınan Helena, Grafton Sokağı’nda bulunan, Lord Salisbury’ye ait evi satın aldı. Bir süre sonra da 100 bin poundluk bir yatırımla Londra’da <span class="ideitalik">‘Helena Rubinstein’s Salon de Beauté Valaze’</span> adlı yeni güzellik merkezini açtı. Dört katlı ve 26 odalı bu apartmanı yine Rus sanatçılarının eserleriyle dekore etmişti. Avrupa’dan aldığı güzellik uzmanı sertifikasının, yeşile boyalı duvarlarında asılı olduğu ve altın sarısına boyanmış ahşap işlemeli sandalyelerin bulunduğu Valaze Enstitüsü’nde kurumuş ciltler tedavi ediliyor, el ve ayaklardaki nasırlar yumuşatılıyor ve saç bakımı yapılıyordu. Polonya’dan Manka ve Stella adlı kardeşlerini ve her ne kadar kremlerin büyük kısmını kendisi yapsa da Dr. Lykusky’yi yardımcı olarak getirmişti. Kardeşleriyle birlikte Sidney’de Valaze Masaj Enstitüsü’nü ve Yeni Zelanda’da bir başka şube daha açtı. Rubinstein krallığının sınırları genişliyordu...</p>

    <p class="normal">O dönemde kadınlar makyaja meraklı değildi; ancak Helena’nın kocasının da içinde bulunduğu sosyete camiası, zamanla güzellik merkezine akın etmeye başladı. Bir yıl sonra İngiliz sosyetesinden binlerce kadın, güzellik bakımları için yılda neredeyse 200 pound öder hale gelmişti, ki o dönem için bu oldukça büyük bir paraydı!</p>

    <p class="normal">Helena Paris’te de, kardeşi Pauline’in yönettiği bir güzellik salonu açtı. Özel ürünleri, yine Dr. Lykusky’nin kremiydi. Bunun yanı sıra aralarında göz farlarının da bulunduğu yeni ürünleri kullanılmaya başlamıştı. Yüz makyajına gösterilen geleneksel tepki giderek azalmış ve makyaj, kadınların günlük yaşamının bir parçası haline gelmişti. Dünyayla birlikte zevkler de değişiyordu...</p>

    <p class="normal">Bu arada Helena’nın Roy Valentine Titus ve Horace Titus isimlerinde iki oğlu oldu. Onları büyütmek için kısa süreliğine iş dünyasından elini ayağını çekti ve 1914’te Paris’e taşındı. Bu günlerde Büyük Savaş da ufukta görünmüştü.</p>

    <p class="solbaslik">Savaştan kaçış ve açılan yeni kapılar</p>

    <p class="normal">Birinci Dünya Savaşı’nın çıkması üzerine, kocasının uyruğu yüzünden ailesiyle birlikte Paris’ten Amerika’ya kaçmak zorunda kaldı. Rubinstein, yine zorunlu olarak geldiği bu yeni vatanda oldukça bakir bir pazar olduğunu fark etmekte gecikmedi. Amerikalı kadınların pek de kendilerine baktıkları söylenemezdi. Onlar da Avrupa’daki hemcinsleri gibi yüz makyajına karşı kayıtsızdılar. Piyasada bu yönde bir girişim de görünmüyordu. Bu, Helena için altın bir fırsattı...</p>

    <p class="normal">Amerika’ya gelişlerinden bir yıl sonra, 1916’da New York 49. Batı Caddesi’nde <span class="ideitalik">‘Maison de Beaute’</span> adlı ilk güzellik salonunu açtı. Tek salon zamanla yetersiz kalınca San Francisco, Boston, Philadelphia, Chicago, Washington ve Toronto’daki yenileri buna eklendi. Bu salonların işletmesiniyse, Londra’dan getirttiği kardeşi Manka’ya verdi. Bu arada ürünlerini stoklamak için birkaç apartman dairesi kiralamıştı.</p>

    <p class="normal">Kozmetik sanayisinin bir diğer güçlü kadını Elizabeth Arden’le rekabeti, bu yıllarda Amerika’da başlayacaktı. Her iki kadın da etkin pazarlamanın, lüks paketlemenin, temiz üniforma giyen güzellik uzmanlarının çekiciliğinin, ürünler konusunda ünlülerin onayını almanın, cilt bakımı reklamını yapmanın ve ürünlerini yüksek fiyatla satmanın yüksek getirisinin farkındaydı.</p>

    <p class="normal">Rubinstein, 1917’de ürünlerinin toptan satışını yapmaya başladı. Bu arada salonlarında uygulamaya başladığı ‘Güzellik Günü’ projesi, büyük başarı getirdi. Reklamlarında orta sınıfa ait alımlı bir kadın fotoğrafı kullanıyordu. Mesaj gayet açıktı: Herkes güzel görünebilirdi. Bunun için soylu ya da zengin olmak gerekmiyordu! Fifth Avenue’da Elizabeth Arden ve Revlon’un kurucusu Charles Revson ile yaşadığı rekabet, artık anlamsız ve acıklı seviyelere ulaşmıştı. Rubinstein, rakiplerine fark atıyordu.</p>

    <p class="normal">Bu arada eşi Titus’tan ayrıldı ve Avrupa’daki yatırımlarına yoğunlaşmak için 1928 yılında Amerika’daki şirketlerini 7.3 milyon dolara Lehman Kardeşlere satarak Paris’e döndü. St. Louis’te özellikle sanatçıların ve yazarların geldiği bir güzellik salonu açtı ve içini dekoratif modern sanat malzemeleri, antika mobilyalar ve mücevherlerle doldurdu. Sahip olduğu çok fazla sayıdaki eşya için <span class="ideitalik">“Ben bir iş kadınıyım, fazla fazla almaya alı</span><span class="ideitalik">şığım”</span> diyordu.</p>

    <p class="normal">Amerika’da Wall Street’in çökmesinin ardından şirket hisselerinin 60 dolardan 3 dolara düşmesiyle, sattığından daha düşük bir değere, yaklaşık 1 milyon dolara, şirketini geri aldı ve Amerika’ya döndü. Amerika’nın 15’e yakın eyaletinde yeni salonlar açarak hisselerinin değerini milyar dolarlar seviyesine çıkardı.</p>

    <p class="normal">Haziran 1938’de kendisinden 23 yaş küçük, Gürcü asıllı bir Rus göçmeni olan Artchil Gourielli-Tchkonia ile evlendi. Bazıları bunun bir reklam evliliği olduğunu iddia etti. Helena yeni evliliğini de nakite dönüştürmekte gecikmeyecekti. Kocasının adını taşıyan bir erkek kozmetik serisi çıkardı.</p>

    <p class="solbaslik">Öğle yemeğini evden getirdi, 5 dolarlık pijama giydi</p>

    <p class="normal">Enerji dolu ve istekli, diğer yandan da gizemli ve dürüst olan Helena, iş dünyasında yaptıklarıyla tüm dünyayı hayrette bıraktı. Öğle yemeğini evinden getirecek kadar tutumlu ama mücevher, resim ve heykel koleksiyonu yapacak kadar da eli açık ve koleksiyonculuğa düşkündü. Aynı zamanda elbiselerini dönemin en ünlü modacılarına diktiriyordu. Kurduğu şirketlerin üst düzey yöneticilerini de hep yakın aile bireylerinden seçiyordu.</p>

    <p class="normal">1953 yılında İngiltere ve Güney Afrika’daki yatırımlarını kontrol etmek için Helena Rubinstein Vakfı’nı kurdu. Bu vakıf, 21. yy başında UNESCO’nun desteği ile verilmeye başlanan Helena Rubinstein Dünya Bilim Kadınları Ödülü’nün temelini oluşturdu. Avustralya’daki varlıklarını Ceska ve Manka’ya bıraktı. Bu merkez de 1957’de Avustralya’da sanat bursu vermeye başladı.</p>

    <p class="normal">Rubinstein, İsrail’e çok cömert yardımlar ve bağışlarda bulundu. Tel Aviv’de, içerisinde topladığı minyatür eserlerinin sergilendiği bir odanın da bulunduğu Helena Rubinstein Modern Sanat Merkezi’ni kurdu. Merkezin idaresini ve gelirini İsrail’e devretti. 1953’te kurduğu Helena Rubinstein Vakfı sağlık, tıbbi araştırmalar ve rehabilitasyon hizmetleri için maddi kaynak sağlıyordu. Vakıf aynı zamanda Amerikan İsrail Kültür Vakfı’na destek veriyor ve İsraillilere burs temin ediyordu.</p>

    <p class="normal">1956’da kocasını, iki yıl sonra da oğlu Horace Titus’u kaybetti. 1959’da Amerikan kozmetik sanayisini temsilen Moskova’daki Amerikan Ulusal Fuarı’na katıldı.</p>

    <p class="normal">Parasına çok düşkündü. Beş dolarlık pijama giyerken, milyon dolarlık mücevher koleksiyonunu yatağının altındaki elbise kutusunda saklıyor ve bundan aşırı zevk aldığını gizlemiyordu. Onun için mal, gerçekten de canın yongasıydı! 1964’te Park Avenue’daki apartmanında bir hırsızlık girişimiyle karşı karşıya kaldı. İşyerine giren hırsızlar, birçok çalışanın elini ve ağzını bağladı. Rubinstein’ı bir sandalyeye bağlayan hırsızlar ölüm tehdidinde bulundular; ancak o, paranın ve mücevherlerin yerini söylemedi! Hırsızlar elleri boş dönmüştü.</p>

    <p class="normal">Hiç emekli olmadı; ancak son yıllarında işlerini florasan lambalarıyla ışıklandırılmış yatağından idare etti. 1964 yılında anılarını topladığı ‘My Life for Beauty’ <span class="ideitalik">(Güzelliğe Adanmış Hayatım)</span> adlı kitabını yayınladı. 1 Nisan 1965’te New York’ta bir hastane odasında 95 yaşında öldü. Geride sadece bir oğlu vardı. 1 milyon dolar civarındaki nakit parası, kurduğu vakıflara kalmıştı. Kurduğu şirketlerle beraber düşünüldüğünde tüm mal varlığının 100 milyon dolar civarında olduğu tahmin ediliyordu.</p>

    <p class="h2baslik">NOTLAR</p>

    <ul class="calibre3">
      <li class="liindentmetin">Polonya doğumlu bir Yahudi’ydi.</li>

      <li class="liindentmetin">Zorla evlendirilmemek için gittiği Avustralya’da, kendi adıyla anılacak olan dünyanın en büyük kozmetik markasını oluşturdu.</li>

      <li class="liindentmetin">Amerika’ya ilk gittiğinde, <span class="ideitalik">“Tüm Amerikalı kadınların burunları pembe, dudakları gri. Ve hepsinin yüzü bembeyaz. Burada hayatımın işini yapabilirim”</span> dediği rivayet edilir.</li>

      <li class="liindentmetin">Olağanüstü servetine rağmen, cimriliğiyle dillere destan oldu.</li>

      <li class="liindentmetin">İkinci eşi, ‘prens’ unvanı taşıdığı da iddia edilen soylu bir Gürcü’ydü. <span class="ideitalik">‘Prenses Rubinstein’</span> sıfatını kullanmak için onunla evlendiği iddia edildi.</li>

      <li class="liindentmetin">Kızını ve damadını Nazi Almanyası’ndan kurtarması için kendisinden yardım isteyen Yahudi bir arkadaşına, “<span class="ideitalik">Zamanım yok, başkasından yardım iste</span>” dediği rivayet edilir.</li>

      <li class="liindentmetin">İsrail’de yaşamasa da özellikle ömrünün son yıllarında İsrail’e önemli yatırımlar yaptı.</li>
    </ul>
  </div>
</body>
</html>
