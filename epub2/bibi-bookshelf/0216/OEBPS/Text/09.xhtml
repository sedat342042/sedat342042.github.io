<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">9.</p>

  <p class="bolum_adi">ARTERİ</p>

  <p>Duval, büyük bir sevinçle etrafına bakındı.</p>

  <p>— Düşünün, dedi. Bir insan vücudunun içindeyiz, arterideyiz... Owens! Işıkları söndür, dostum! Tanrı’nın yarattıklarını seyredelim.</p>

  <p>Owens, Proteus’un motorlarını durdurdu ve gemiyi normal kan akıntısına bıraktı.</p>

  <p>— Artık kemerlerinizi çözebilirsiniz sanıyorum.</p>

  <p>Duval, bir çırpıda kemerini çözüp ayağa fırladı. Cora da aceleyle kemerini çözmüş, Duval’la beraber kalkmıştı. ikisi beraber büyülenmiş gibi camlardan birine gittiler. Michaels, biraz isteksiz tavırlarla kemerini çözdü, Duval’la asistanına kaçamak bir bakış fırlattı, sonra dolaşım haritasının üstüne eğilerek dikkatle incelemeye başladı</p>

  <p>— Tam yerindeyiz.</p>

  <p>Grant, sordu:</p>

  <p>— Arteriyi tutturamayacağımızı mı düşünmüştün?</p>

  <p>Michaels, dalgın bakışlı gözlerini Grant’a dikti.</p>

  <p>— Hayır! Böyle bir şey düşünülemezdi; ancak, kilit noktasının ötesine zerk edebilir, kan akıntısına karşı koyamayabilir ve kan pıhtısına zamanında ulaşmamızı önleyecek yanlış bir yola girebilirdik.</p>

  <p>Sesi titreyerek ekledi.</p>

  <p>— Gemi, tam istediğimiz yerde bulunuyor.</p>

  <p>Grant, cesaret verici bir sesle:</p>

  <p>— Şimdiye kadar her şey normal gitti sayılır, dedi.</p>

  <p>— Evet...</p>

  <p>Bir saniye süren duraklamadan sonra devam etti.</p>

  <p>— Bu noktadan hareket ederek gideceğimiz yere çok az güçlükle karşılaşarak gidebiliriz.</p>

  <p>Grant, camlardan birine döndü. Gördüğü manzara karşısında nefesi kesildi. Tatlı pembe bir, rengin içinde yürüyorlardı. Damarın duvarları, pembe pembe pırıltılarla yanan pürüzlü bir duvarı andırıyordu. Kanın içinde kendilerinden çok daha büyük cisimcikler vardı. Cisimcikler portakal renginde ve pırıl pırıldı.</p>

  <p>Duval:</p>

  <p>— Kanın rengi biraz değişik, dedi. Eğer gemiden vuran ışık büyültülebilse ve yansıyan ışık küçültülebilseydi, kanın rengini daha iyi görebilecektik.</p>

  <p>Owens:</p>

  <p>— Haklısın doktor, dedi. Johnson ve Antoniani’nin çalışmaları bunun mümkün olduğunu gösteriyor. Maalesef, teknik henüz bunu başaramadı. Mamafih, başarılmış bile olsaydı, geminin bir gece içinde değiştirilmesi imkânsızdı.</p>

  <p>Duval:</p>

  <p>— Doğru, haklısın, dedi.</p>

  <p>Cora, hayranlıkla:</p>

  <p>— Ne de olsa, renk cümbüşü içindeyiz, dedi. Çevremizdeki baloncuklar pırıl pırıl yanıyor.</p>

  <p>Michaels, Grant’a:</p>

  <p>— Gerçekte, bu görünenler alyuvarlar, dedi. Toplu oldukları zaman kırmızı görünüyorlar, ama tek oldukları zaman renkleri, saman rengine benzer, Gördükleriniz kalpten çıkan oksijen dolu alyuvarlar. Muhtemelen baş bölgesine taze oksijen götürüyorlar.</p>

  <p>Michaels, parmağıyla işaret etti.</p>

  <p>— Şunu görüyor musun?</p>

  <p>Grant, Michaels’in işaret ettiği yöne baktı, çubuk gibi bir şekil gördü. Bu şeklin çevresinde alyuvarlar vardı, Sonra, Michaels’in işaret ettiği cisimciği gördü.</p>

  <p>— Nedir o?</p>

  <p>— Bir akyuvar. Alyuvarlara göre çok daha azdır. Bir alyuvara 450 akyuvar düşer. Akyuvarlar daha iricedir ve kendi kendilerine hareket edebilirler. Kimi akyuvarlar kan damarlarının dışına bile çıkabilir. Büyüklüklerine bakılacak olursa, bizim için tehlikeli olabilirler.</p>

  <p>— Vücudun bekçisi olarak çalışıyorlar, değil mi?</p>

  <p>— Evet, bir bakteri büyüklüğündeyiz, ama metalden yapılmış olan gemiye dokunmazlar. Eğer kan damarlarına bir zarar vermezsek korkmamız için bir sebep olmasa gerek.</p>

  <p>Grant, gözlerini kapadı.</p>

  <p>— Hissediyor musun? Yani, Brown hareketini demek istedim.</p>

  <p>Owens, cevap verdi:</p>

  <p>— Hissediyorum. Düşündüğüm kadar kötü değil. Kanın yapısı, Saline’nin yapısından daha cıvık olduğu için sarsıntı azaldı.</p>

  <p>Grant, geminin birden sarsıldığını hissetti, fakat sarsıntı, hipodermik içinde oldukları zamanki gibi sert değildi</p>

  <p>Owens:</p>

  <p>— Koltuklarınıza oturup kemerlerinizi takmanız yerinde olacak, dedi. Yakında arterinin bir koluna geleceğiz ve gemiyi biraz yana alacağım.</p>

  <p>Herkes yerine oturdu.</p>

  <p>Tam bu sırada spiral boruya benzeyen bir şekil yanlarından geçti.</p>

  <p>Cora:</p>

  <p>— Acaba bu neydi, Doktor Duval? diye sordu.</p>

  <p>— Tanıyamadım.</p>

  <p>— Belki bir virüstür.</p>

  <p>— Şimdiye kadar böyle bir virüs görmedim. Ayrıca, bir virüs için biraz fazla iri. Owens, örnek almak için gerekli malzememiz var mı?</p>

  <p>— Eğer zorunlu olursak gemiden çıkabiliriz, doktor, fakat örnek almak için duramayız.</p>

  <p>— Bu fırsat bir daha elimize geçmeyebilir, bir parçasını gemiye alalım. Bayan Peterson...</p>

  <p>Owens:</p>

  <p>— Bu geminin bir görevi var, doktor, dedi.</p>

  <p>— Hiç önemli değil, ama...</p>

  <p>Grant’ın iri eli omzuna inince konuşmasını yarıda kesmek zorunda kaldı.</p>

  <p>Grant:</p>

  <p>— Eğer sizce bir sakıncası yoksa, doktor, dedi. Bu konuda tartışmayalım. Yapacak bir işimiz var ve herhangi bir şey almak için ne durabilir, ne geri dönebilir, ne de yolumuzu değiştirebiliriz. Bunu anladığınızı ve bu konuya bir daha değinmeyeceğinizi umarım.</p>

  <p>Duval’ın kaşları hafifçe çatıldı.</p>

  <p>— Her neyse, dedi. Nasıl olsa geçip gitti.</p>

  <p>Cora :</p>

  <p>— Bu işi tamamladıktan sonra, doktor, dedi. Nasıl olsa süreksiz olarak küçültme teorisini öğrenmiş olacağız ve gerçek bir araştırma yapıldığı zaman biz de araştırma koluna dahil olabiliriz.</p>

  <p>— Evet, haklısın sanıyorum.</p>

  <p>Owens:</p>

  <p>— Sağımızda arteri duvarı, dedi.</p>

  <p>Proteus, içbükey bir duvar boyunca ilerliyordu.</p>

  <p>Duval:</p>

  <p>Damarın iç duvarı, dedi. Bükümlerini bile sayabiliriz.</p>

  <p>Michaels, sordu:</p>

  <p>— Hızımız nedir, Owens.</p>

  <p>— Ölçümüze göre, on beş mil.</p>

  <p>Michaels, hesap cetvelini çıkartıp çabuk bir hesap yaptı.</p>

  <p>— İki dakika sonra yol ağzına gelmiş olacağız. Dönüş yaptığın zaman duvarın uzaklığını aynen tutmalısın. Bu takdirde, damar ayrımındaki kola güvenle girebilir ve kılcal damar içinde yoluna devam edebilirsin. Anlaşıldı mı?</p>

  <p>— Anlaşıldı!</p>

  <p>Grant, camdan dışarı bakıyordu. Bir ara, Cora’nın profilini gördü, ama dış manzara öylesine büyüleyiciydi ki Cora’ya dikkat bile etmedi.</p>

  <p>İki dakika, ha? Başını çevirip saate baktı. Kadranda 56 rakamını gördü. Kısa bir süre sonra ekran karardı, tekrar aydınlandığı zaman 55 rakamı göründü.</p>

  <p>Ani bir sarsıntı olunca, Grant, neredeyse koltuğundan yere yuvarlanıyordu.</p>

  <p>— Owens! diye haykırdı. Ne oluyoruz?</p>

  <p>Duval:</p>

  <p>— Bir şeye mi çarptık ? diye sordu.</p>

  <p>Grant, sarsılarak merdivene doğru yürüdü ve bir iki basamak tırmandı.</p>

  <p>— Ne oluyor?</p>

  <p>Owens’in yüzünde karamsar bir ifade vardı.</p>

  <p>— Bilmiyorum, dedi. Gemi kontrolden çıktı.</p>

  <p>Michaels’in sesi duyuldu:</p>

  <p>— Yüzbaşı Owens, rotanızı düzeltin. Duvara yaklaşıyoruz.</p>

  <p>— Biliyorum. Bir çeşit akıntının içine düştük.</p>

  <p>Grant:</p>

  <p>— Gayret et, dedi. Ne mümkünse yapmaya çalış.</p>

  <p>Grant, tekrar aşağıya indi ve sırtını merdivene dayayıp dengesini sağlamaya çalıştı.</p>

  <p>— Neden akıntı burada karşılaşıyor? Akıntıyla beraber sürüklenmiyor muyuz?</p>

  <p>Michaels:</p>

  <p>— Evet, dedi Bizi böyle yana atacak bir kuvvetin olmaması gerekirdi. Gittikçe yaklaşmakta olan damar duvarını işaret etti.</p>

  <p>— Kontrollerde bir arıza olmalı. Eğer duvara çarpıp yaralayacak olursak, etrafımızı kan pıhtısı kaplayabilir, ya da akyuvarların saldırısına uğrayabiliriz.</p>

  <p>Duval:</p>

  <p>— Kapalı bir sistemde bu mümkün olamaz, dedi Hidrodinamik kanunları...</p>

  <p>Michaels’in kaşları yukarı kalktı.</p>

  <p>— Kapalı sistem mi?</p>

  <p>Sarsıla sarsıla, zorlukla haritasının başına gitti.</p>

  <p>Sonra, inledi:</p>

  <p>— Faydasız. Daha çok büyütülmesi gerekiyor, göremiyorum. Dikkat, Owens, duvara yaklaşma!</p>

  <p>Owens, haykırdı:</p>

  <p>— Çalışıyorum, ama akıntı başa çıkamayacağım kadar kuvvetli!</p>

  <p>Grant:</p>

  <p>— Şu halde, doğrudan; doğruya karşı koymaya çalışma, dedi Gemiyi serbest bırak ve duvara paralel gitmeye çalış.</p>

  <p>Duvarın bütün ayrıntılarını görebilecek kadar yaklaşmışlardı. Kan damarının duvar yüzeyi, buruşuk bir deriyi andırıyor ve hafifçe sarıya çalıyordu.</p>

  <p>Duvara biraz daha yaklaştıkları zaman Cora, kendisini tutamayarak bir çığlık attı.</p>

  <p>Michaels:</p>

  <p>— Dikkat, Owens! diye bağırdı.</p>

  <p>Gemi, damar duvarına şiddetle sürtündü.</p>

  <p>Duval:</p>

  <p>— Arteri duvarı hasara uğradı, dedi</p>

  <p>Gemi şiddetli akıntıyla sürüklenince, hepsi sol duvara doğru düştüler.</p>

  <p>Grant, sol omuzunu duvara çarptı, sağ koluyla Cora’nın beline sarılıp genç kadın düşmesini önledi.</p>

  <p>— Girdap! diye bağırdı. Herkes koltuklarına otursun! Kemerlerinizi bağlayın!</p>

  <p>Duval ve Michaels, zorlukla koltuklarına oturdular ve kemerlerine sarıldılar.</p>

  <p>Owens, bağırdı:</p>

  <p>— Tam önümüzde bir açıklık var!</p>

  <p>Grant, Cora’ya:</p>

  <p>— Gel, dedi. Koltuğuna oturmaya çalış.</p>

  <p>Cora, soluk soluğa:</p>

  <p>— Çalışıyorum! diye cevap verdi</p>

  <p>Grant, geminin sarsıntısına karşı koymaya çalışarak bacaklarını gerdi, Cora’yı koltuğuna oturttu ve kemerine uzandı.</p>

  <p>Fakat çok geç kalmıştı. Proteus, girdaba daldı, burnu havaya kalktı, sarsıldı, sonra burun üstü dikildi.</p>

  <p>Grant, koltuğundan düşmek üzere olan Cora’yı tutmaya çakışıyordu. Fakat, eli kayıyor ve Cora’ya yetişemiyordu.</p>

  <p>Duval da çaresizlik içinde bocalıyordu. Fakat merkez basıncıyla koltuğuna yapışmıştı.</p>

  <p>— Sıkı tutunun Bayan Peterson, dedi. Size yardım etmeye çalınacağım.</p>

  <p>Cora’nın ayakları yerden kesildi.</p>

  <p>— Tutunamıyorum...</p>

  <p>Grant, sol elini bıraktı, kaydı, bacağını bir koltuğun ayaklarına doladı ve tam zamanında Cora’nın beline sarıldı.</p>

  <p>Proteus, sanki takla atıyormuş gibi dönüyordu. Grant’ın, koltuğun ayaklarına dolanan bacakları kaymak üzereydi. Sol kolu zaten ilk çarpma sırasında incinmişti. Cora, can havliyle Grant’ın omzuna yapıştı ve ona sarıldı.</p>

  <p>Grant, nefes nefese:</p>

  <p>— Ne olduğunu bilen var mı? diye sordu.</p>

  <p>Grant, başını kaldırıp camdan dışarı baktı ve koyu renkli bir deliğe doğru yaklaşmakta olduklarını gördü. Alyuvarlar, akyuvarlar bu delikte birden kayboluyorlardı.</p>

  <p>Proteus, kuyu ağzı gibi açık deliğe daldı ve geçirmekte olduğu sarsıntı birden kesildi.</p>

  <p>Grant, Cora’nın belini bıraktı ve yattığı yerde kaldı. Cora, zorlukla ayağa kalktı.</p>

  <p>Duval, koltuğundan fırlayıp Grant’ın yanına diz çöktü.</p>

  <p>— Bay Grant, bir şeyiniz yok ya?</p>

  <p>Cora da diz çöktü ve hafifçe Grant’ın koluna dokundu.</p>

  <p>Grant’ın yüzü acıyla buruştu.</p>

  <p>— Dokunma!</p>

  <p>Duval, sordu:</p>

  <p>— Kolunuz kırıldı mı?</p>

  <p>— Bilmiyorum.</p>

  <p>Yüzünü ekşiterek sağ eliyle sol kolunun pazısını tuttu.</p>

  <p>— Belki kırık yok, dedi. Ama kırık da olmasa adalenin ezilmiş olduğunu sanıyorum. Artık düzelene kadar haftalar geçer.</p>

  <p>Michaels da yerinden kalkmıştı. Yüzünde rahatlamanın verdiği bir ifade vardı.</p>

  <p>— Başardık. Hasara uğramadan başardık. Durum nasıl, Owens?</p>

  <p>— İyi olduğunu sanıyorum. Kontrol panosu üzerinde kırmızı ışık göremiyorum. Proteus tahminimden de iyi dayandı.</p>

  <p>Cora, hâlâ, çaresizlikle Grant’ın başında duruyordu.</p>

  <p>Birden haykırdı.</p>

  <p>— Bir yerin kanıyor!</p>

  <p>— Bir yerim mi kanıyor? Neresi?</p>

  <p>— Yan tarafın. Üniformanda kan var.</p>

  <p>— Oh, orası mı? Ziyanı yok, zaten evvelce yaralıydı. Önemli sayılmaz.</p>

  <p>Cora, sabırsızlıkla üniformanın fermuarını açarken:</p>

  <p>— Otur, dedi. Lütfen, oturmaya çalış.</p>

  <p>Kolunu, Grant’ın koltuk altından sokarak onu doğrulttu, sonra alışkın ellerle üniformayı omuzlarından sıyırdı.</p>

  <p>— Şimdi tedavi ederim... Şey... teşekkür ederim.</p>

  <p>— Koltuğa oturmama yardım edebilir misin?</p>

  <p>Cora ve Michaels’in yardımıyla ayağa kalkıp koltuğuna oturdu. Duval, onlara bir göz attıktan sonra topallayarak camın önüne gitti.</p>

  <p>Grant:</p>

  <p>Söyleyin bakalım, başımıza gelen nedir? diye sordu.</p>

  <p>Michaels:</p>

  <p>— Damarda bir yara, dedi. Fizikî bir travma sonucu, Muhtemelen araba kazasında oldu, küçük bir anafor!</p>

  <p>— Küçük bir anafor, ha? Bu mu!</p>

  <p>— Küçültülüş oranımıza göre, bizim, için büyük sayılır.</p>

  <p>Grant, sordu:</p>

  <p>— Dolaşım haritasında görünmüyor mu, Michaels?</p>

  <p>— Görünmesi gerekir. Eğer gerektiği gibi büyütebilseydim, görebilecektim. İncelemelerimi üç saat gibi kısa bir zamana sığdırmak zorunda kaldığım için gözden kaçırmış olacağım, özür dilemek için bir şey söylemeye hakkım yok.</p>

  <p>— Eh, biraz vakit kaybettik, o kadar. Gidiş yolumuzu tespit et ve Owens’a bildir. Saatten ne haber, Owens?</p>

  <p>Grant, bunu sorarken zaman kayıt aletine baktı.</p>

  <p>Owens:</p>

  <p>— Elli dakika, dedi.</p>

  <p>— Şu halde zamanımız bol.</p>

  <p>Michaels, bir kaşını kaldırmış Grant’a bakıyordu.</p>

  <p>— Zamanımız yok, Grant. Ne olduğunu kavrayamadın. İşimiz bitti, başaramadık. Artık kan pıhtısına ulaşamayız, anladın mı? Vücuttan çıkartılmamızı istemeliyiz.</p>

  <p>Cora, korkuyla:</p>

  <p>— Fakat geminin tekrar küçültülebilmesi günler sürebilir, dedi. O zaman da Benes ölür.</p>

  <p>— Yapılacak bir şey yok. Şimdi, boyun toplar damarına geçtik. Kalp atışları yavaş bile olsa, akıntının üstesinden gelip tekrar arteriye dönemeyiz. Diğer yol, halen içinde bulunduğumuz kalp yolu ki, bu tamamen intihar demektir.</p>

  <p>Grant, uyuşuk bir tavırla:</p>

  <p>— Emin misin? diye sordu.</p>

  <p>Owens, çatlak sesle:</p>

  <p>— Michaels, doğru söylüyor, Grant, dedi. İşimiz başarısız oldu.</p>
</body>
</html>
