<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">7.</p>

  <p class="bolum_adi">DENİZALTI GEMİSİNİN DALIŞI</p>

  <p>Kırmızı Zero Modülü ağır ağır yükselmeye başladı. Üzerinde iki santim kadar büyüklüğündeki Proteus denizaltı gemisi bulunuyordu. Kırmızı fayans yerden bir buçuk metre yükselince durdu.</p>

  <p>— İkinci kısım için hazarız, efendim.</p>

  <p>Carter, Reid’e baktı. Reid’in başını sallaması üzerine teknisyene döndü.</p>

  <p>— İkinci kısım!</p>

  <p>Duvarlardan birinin üzerinde küçük bir kapak açıldı ve maşa gibi iki kol sessizce Proteus’a doğru uzandı, iki kol üzerinde üç kademe daha vardı. Her kademe biraz daha küçülerek devam ediyordu.</p>

  <p>Odaya üç teknisyen de girmişti. Teknisyenlerin arkasında duran üniformalı bir hemşirenin sabırsızlıkla beklediği açıkça belli oluyordu.</p>

  <p>İki teknisyen WALDO adı verilen aletin kollarını Proteus’a göre ayarladılar.</p>

  <p>Proteus kolların arasında alındıktan sonra kırmızı fayans inmeye başladı, döşeme hizasında durmadı,şimdi yerde küçük bir delik kalmıştı. Bu delikten silindir şeklinde bir duvar yükseldi. Kırmızı, Zero Modül fayansı tekrar yerine oturduğu zaman üzerinde otuz santim genişliğinde, yüzyirmi santim yüksekliğinde, içi yarı yarıya beyaz sıvıyla dolu bir tüp duruyordu. Tüp bir mantar altlığa oturtulmuştu ve üzerinde, «Saline Solüsyonu» yazısı vardı.</p>

  <p>Proteus’u tutan kol yavaş yavaş açılmaya başladı ve sıvı seviyesinde durdu.</p>

  <p>Teknisyenin bir, iki düğmeye dokunmasıyla kol tekrar harekete geçti. Proteus, yarı yarıya sıvının içine gömülünce, kollar ağır ağır açılıp gemiyi serbest bıraktı.</p>

  <p>Teknisyen:</p>

  <p>— Gemi ampulün içinde, efendim! dedi.</p>

  <p class="ortali">⁂</p>

  <p>Carter:</p>

  <p>— Güzel, dedi. Ekibin durumunu kontrol edelim.</p>

  <p>Grant, tekrar «iyiyiz» işaretini verdikten sonra çevresine bakındı. Kırmızı, Zero Modülünün yükselişini hissetmişti.</p>

  <p>— Şimdi ne olacak? Yine mi küçüleceğiz? Bilen var mı?</p>

  <p>Soruları peş peşe sıralamıştı.</p>

  <p>Owens:</p>

  <p>— Küçültülmeden önce dalış yapmamız gerekiyor, dedi.</p>

  <p>— Dalış mı yapacağız? Nereye?</p>

  <p>Grant, bu sorusunun cevabını alamadı. Küçültme odasına baktığı zaman canavarları gördü. Gördüğü canavarlar üç teknisyenden başkası değildi. Adamların hareketleri çok ağırdı.</p>

  <p>Grant’ın şaşkınlığını hisseden, Michaels:</p>

  <p>— Zaman duygusu, dedi.</p>

  <p>— Ne?</p>

  <p>Michaels, saatine baktı.</p>

  <p>— Bir saatimiz var, ama bu bir saat bize, saatlerce uzun gelecek.</p>

  <p>Grant, sordu:</p>

  <p>— Yani daha hızlı mı hareket edeceğiz?</p>

  <p>— Bize göre normal olacak, ama hareketlerimizi dışardan izleyen için süratli hareket ediyormuşuz gibi görünecek.</p>

  <p>— Fakat...</p>

  <p>Michaels, başını salladı.</p>

  <p>— Lütfen! Bundan daha iyi anlatabilmem mümkün değil. Biyolojiden anlarım, ama matematik bilim dalımın dışında kalıyor. Belki Owens, sana cevap verebilir.</p>

  <p>— Fırsat bulunca sorarım. Eğer işin sonrası olursa, tabiî!</p>

  <p>— Gemi yine birden aydınlanmıştı. Grant, çekine çekine başını kaldırıp baktığı zaman iki dev kolun uzanmak üzere olduğunu gördü.</p>

  <p>Owens:</p>

  <p>— Herkes kemerlerini kontrol etsin, dedi.</p>

  <p>Grant, bu sözlere kulak asmadı, ama yan tarafından çekildiğini hissetti. Kemeri imkân oranında biraz daha daraltılmıştı.</p>

  <p>Cora:</p>

  <p>— Kemerinin sıkı olup olmadığını kontrol etmek istemiştim, dedi.</p>

  <p>— Kontrol ettiğin kemer bile olsa, yine teşekkür ederim.</p>

  <p>— Bir şey değil.</p>

  <p>Cora, yanında oturan doktor Duval’a döndü.</p>

  <p>— Doktor Duval, kemeriniz nasıl?</p>

  <p>— İyi. Sizinki nasıl?</p>

  <p>Cora, Grant’a uzanabilmek için kendi kemerini gevşetmişti. Tam vaktinde kemerini sıktı. Bu sırada iki büyük pençe göz hizasının altına geçmiş, üzerlerine kapanmak üzereydi. Grant, elinde olmadan kasıldığını fark etti. Büyük pençeler bir saniye kadar durdu, sonra tekrar harekete geçti.</p>

  <p>Proteus, birden sarsıldı, önce sağa sonra sola yattı. Boşlukta sallandıklarını belirten bir sarsıntı geçirdiler. Gemi önce şiddetle, sonra daha yumuşak bir şekilde sallandı. Grant, aşağı doğru bakınca, kırmızı fayansın gittikçe alçaldığını ve gözden kaybolduğunu gördü. Bu yükseklikten düştükleri takdirde geminin parçalanacağını ve içindekilerin öleceğini biliyordu.</p>

  <p>Owens, birden konuştu:</p>

  <p>— İşte geliyoruz.</p>

  <p>Grant, nereye geldiklerini görmek üzere baktı ve bir gölün üzerinde askıda olduklarını gördü.</p>

  <p>Sırtını koltuğun yumuşak arkalığına dayayıp bekledi. Koltuğu altından çekiliyormuş gibi bir his duyduğu zaman hiç şaşırmadı. Proteus, birden sulara gömüldü. Ağır ağır battı. Grant, sarsıntıdan dişlerinin birbirbirine çarptığını hissetti. Geminin sarsıntısı birden durdu. Sonra, bir mantar gibi suyun üzerinde kaldı.</p>

  <p>Grant, derin bir nefes aldı. Bir suyun yüzeyinde olduklarını görüyordu, ama bu su, bildiği suya benzemiyordu.</p>

  <p>Michaels:</p>

  <p>— Dalga mı bekliyordun, Grant? diye sordu.</p>

  <p>— Evet, suyun dalgalanmasını bekliyordum.</p>

  <p>— Ben de aynı şeyi beklediğimi itiraf etmeliyim. İnsan zihni garip bir şey, Grant. Daima geçmişte görülmüş olan şeyi görmek istiyor. Küçültüldük ve küçük bir su kabına konulduk. Bize göre, bir göl. Bunun için de dalga, köpükler bekliyoruz.</p>

  <p>— Çok ilginç.</p>

  <p>Cora, lafa karıştı.</p>

  <p>— İlginç mi? Bütün söyleyeceğin bu kadar? Tek kelimeyle, fevkalâde!</p>

  <p>Grant:</p>

  <p>— Peki, dedi. Kabul ettim gitti. Fevkalâde ve harikulade... Tamam. Yalnız, biraz sinir bozucu o kadar, biliyorsun...</p>

  <p>Cora:</p>

  <p>— Oh, Bay Grant, dedi. Her şeyin kötümser tarafını buluyorsun.</p>

  <p>— Özür dilerim.</p>

  <p>Telsiz çalışınca, Grant, HER, ŞEY YOLUNDA haberini gonderdi. Hepimizi deniz tuttu, haberini vermek arzusunu engelledi.</p>

  <p>Cora bile huzursuz görünüyordu.</p>

  <p>Owens:</p>

  <p>— Dalışımızı kendimiz yapacağız, dedi. Grant, kemerini çöz ve bir, iki numaralı vanaları aç.</p>

  <p>Grant, sallanarak ayağa kalktı, ama hiç değilse bir anlık serbest kalışından memnundu. Gemi bölmesindeki, üzerinde BİR yazılı vananın başına gitti.</p>

  <p>Duval:</p>

  <p>— Öbürünü de ben açarım, dedi.</p>

  <p>Bakışları bir saniye kadar karşılaştı. Duval, tereddütle gülümseyince Grant da gülümseyerek karşılık verdi.</p>

  <p>Vanalar açılınca haznelere su dolmaya başladı ve gemi ağır ağır daldı.</p>

  <p>Grant, merdivenlerin yarısına kadar tırmandı ve başını üst kubbeye soktu.</p>

  <p>— Nasıl gidiyor, Yüzbaşı Owens? diye sordu.</p>

  <p>Owens, başını salladı.</p>

  <p>— Söylemesi zor. Ölçü aletleri üzerindeki göstergeler Önemli değil, çünkü bu gemi okyanuslar için yapılmıştır. Hay Allah kahretsin, Proteus’u böyle bir iş için yapmamıştım.</p>

  <p>Grant:</p>

  <p>— Anam da beni bu iş için doğurmamıştı, dedi. Şimdi tamamen dalmışlardı. Duval, vanaları kapadı. Grant, tekrar dönüp yerine oturdu.</p>

  <p>Kemerini bağlarken daha rahat görünüyordu.</p>

  <p class="ortali">⁂</p>

  <p>Carter, sıkılı yumruklarını açmaya gayret etti. Şimdiye kadar işler tıkırında gitmişti. Sıvının içinde küçük bir kapsül gibi görünen gemiden hep «Her şey yolunda» sinyali geliyordu.</p>

  <p>— Üçüncü kademe, dedi.</p>

  <p>Üçüncü kademede, parlak bir ışıkla ışıldayan küçültme aleti, bu sefer biraz daha parladı.</p>

  <p>Carter, umutla seyretti. Önce, rüya gördüğünü sandı, ama dikkatle bakınca geminin yine küçülmekte olduğunu gördü.</p>

  <p>Sıvının içindeki gemi gittikçe küçülmeye başladı. Carter. Heyecanla nefesini tuttu. Her kademede geminin içindekiler için büyük bir tehlike vardı. Şu ana kadar her kademeyi sağlıkla atlatmışlardı.</p>

  <p>Proteus, nihayet görülemeyecek kadar küçüldü.</p>

  <p>Proteus’la beraber, içinde bulunduğa ampul de küçülüyordu. Ampul nihayet bir santim boyunu buldu.</p>

  <p>Carter, zorlukla:</p>

  <p>— Onları arayın, dedi. Onların sesini duymak istiyorum.</p>

  <p>HER ŞEY YOLUNDA sözünü duyana kadar içi içini yedi. Dört erkek ve kadın bir müddet, önünde normal bir insan gibiydi, bir müddet sonra bu beş insan görülemeyecek kadar küçülmüştü.</p>

  <p>Ellerini, avuçları yukarı bakacak şekilde açtı.</p>

  <p>— Küçültme aletini derhal çekin!</p>

  <p>Küçültme aleti hemen çekildi.</p>

  <p>Carter, Reid’e başıyla işaret etti:</p>

  <p>İşi devral, Don. Bu andan itibaren bir saat vaktimiz var.</p>
</body>
</html>
