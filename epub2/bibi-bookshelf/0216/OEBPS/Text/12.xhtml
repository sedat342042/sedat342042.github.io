<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">12.</p>

  <p class="bolum_adi">AKCİĞER</p>

  <p>Michaels, Duval, Cora ve Grant, bembeyaz balıkadam elbiselerini giyip hazırlandılar. Hepsinin sırtında oksijen tüpü, ayaklarında paletler, alınlarında elektrik fenerleri, ağızlarında mikrofon ve kulaklarında dinleyici kulaklık vardı.</p>

  <p>Michaels, başlığını düzelterek:</p>

  <p>— Şimdiye kadar hiç dalış yapmamıştım, dedi. Hele bir insanın kanı içinde yüzeceğim aklımın ucundan bile geçmezdi.</p>

  <p>Geminin telsizi tıkır tıkır çalışmaya başladı.</p>

  <p>Michaels:</p>

  <p>— Telsize cevap vermek daha olumlu değil mi? diye sordu.</p>

  <p>Grant sabırsız bir tavırla.</p>

  <p>— Bir de konuşmaya dalalım, ha? dedi. Zaten başka işimiz kalmamıştı. Çeneyi bırak da bana yardım et.</p>

  <p>Cora, plastik başlığı Grant’ın başına geçirdi ve tokasını taktı.</p>

  <p>Grant’ın sesi bütün başlıkların kulaklıklarından duyuldu.</p>

  <p>— Teşekkür ederim, Cora.</p>

  <p>Cora, bağını sallayarak anladığını belirtti.</p>

  <p>Denizaltı gemisinin dalış kapağının çevresinde meydana gelmiş olan plazma kırıntılarını kenara iterek, ikişer ikişer damara girdiler. Grant kendisini bulanık bir sıvının içinde buldu. Gemi kan damarının yaklaşık olarak yarıçapını kaplıyordu. Etraflarından geçen alyuvarların ve plazma kırıntılarının arasından geçmek zorunda kalıyorlardı.</p>

  <p>Grant, suratını asarak:</p>

  <p>— Plazma kırıntılarını parçalarsak kan pıhtısı meydana getirebiliriz dedi.</p>

  <p>Duval:</p>

  <p>— Mümkün, dedi. Fakat kılcal damarda bulunduğumuz için tehlikeli olmaz.</p>

  <p>Geminin içindeki Owens’ı görüyorlardı. Owens, geminin çevresinden geçen plazma kırıntılarının ve alyuvarların arasındaki dört kişiyi görmekte zorluk çekiyordu, Onları gördüğünü belirtmek üzere elini kaldırıp salladı. Sonra kendi başlığını başına geçirerek vericiyle konuştu.</p>

  <p>— Üzerime düşeni yaptığımı sanıyorum. Şnorkeli almak üzere hazır mısınız?</p>

  <p>Grant:</p>

  <p>— Başla, dedi.</p>

  <p>Şnorkel, geminin özel bir çıkış deliğinden yılan gibi uzandı.</p>

  <p>Grant hemen yakaladı.</p>

  <p>Michaels:</p>

  <p>— Şnorkelin ne kadar küçük çaplı olduğuna dikkat ettiniz mi? dedi. Bir adam kolu kadar görünüyor, ama bizim ölçümüzdeki bir adamın kolu ne kadar büyüktür?</p>

  <p>Grant, kısaca:</p>

  <p>— Ne olmuş yani? dedi</p>

  <p>Şnorkeli sıkıca tutmuştu. Sol pazısının ağrısına aldırış etmeden kılcal damarın duvarına doğru ilerledi.</p>

  <p>— Sen de ucundan tutsan olmaz mı? Çekmeme yardım etsene!</p>

  <p>Michaels:</p>

  <p>— Lüzumu yok. Anlamıyor musun? Bunu daha önce düşünmüş olmalıydım, fakat havanın şnorkelin deliğinden geçmesi imkânsız.</p>

  <p>— Neee?</p>

  <p>— Çabuk geçemez. Küçültülmemiş olan hava molekülleri şnorkelin deliğinden çok daha büyüktür. Mikroskopla görülebilen bir delikten hava sızdığını hiç duydun mu?</p>

  <p>Hava, ciğerlerin basıncı altında olacak.</p>

  <p>— Olsa ne olur? Otomobil lâstiğinin küçük bir deliğinden hava sızdığını duydun mu hiç? Havanın sızdığı deliğe lâstikteki havanın basıncı ne kadar kuvvetlidir bilir misin?</p>

  <p>Michaels, suratını buruşturdu.</p>

  <p>— Keşke bunu daha önce düşünmüş olsaydım!</p>

  <p>Grant, kükredi.</p>

  <p>— Owens!</p>

  <p>— Duydum, bu kadar bağırmana lüzum yok. Kulaklarımızı sağır mı edeceksin?</p>

  <p>— Ağız kalabalığını bırak da beni dinle. Michaels’in söylediklerini duydun mu?</p>

  <p>— Evet, duydum.</p>

  <p>— Haklı mı? Aramızda küçültmeyi en iyi bilen adam sen sin. Haklı mı?</p>

  <p>Owens:</p>

  <p>— Şey, evet veya hayır.</p>

  <p>— Ne demek istiyorsun?</p>

  <p>— Evet, demektir. Hava molekülleri küçültülmedikten sonra çok yavaş geçecektir. Hayır, küçültmeyi başarabildiğim takdirde endişe etmemiz gereksiz olacaktır. Küçültme alanını şnorkelin ötesine kadar aktarabilir ve küçültülmüş havayı emebilirim.</p>

  <p>Michaels, sordu:</p>

  <p>— Alanın genişletilmesi veya uzatılması bizi etkilemez mi? diye sordu.</p>

  <p>— Hayır, küçültme oranını istediğim gibi ayarlayabilirim.</p>

  <p>Duval:</p>

  <p>— Çevremizdeki kan ve akciğerlerin zarı ne olacak? dedi</p>

  <p>Owens, hiç sakınmadan:</p>

  <p>— Bunu göze almak zorundayız, dedi. Mümkün olduğu kadar dikkat edeceğiz. Elimizde bulunan sadece küçük bir âlet, ama istediğimiz gibi kullanabileceğimizi sanıyorum. Bununa birlikte, biraz hasar olabilir. Ancak, fazla olmayacağım umabiliriz. O kadar.</p>

  <p>Grant:</p>

  <p>— Denemek zorundayız dedi. İşimize bakalım. Zamanımız çok kıt.</p>

  <p>Dört kişi birden şnorkele sarıldı ve kan duvarına kadar sürükledi.</p>

  <p>Grant, bir dakika kadar tereddüt etti</p>

  <p>— Duvarı delmemiz gerekmez mi? Duval...</p>

  <p>Duval, dudaklarını büzdü.</p>

  <p>— Operatöre ihtiyaç yok. Mikroskobik durumumuz da bunu sen de yapabilirsin. Tecrübeye de ihtiyaç yok.</p>

  <p>Duval, elbisesinin göğsündeki kılıftan bir bıçak çıkardı.</p>

  <p>— Üzerindeki bakteri de küçültülmüş olacağı için nasıl olsa akyuvarlar mikrobun hakkından gelebilir. Umarım, büyük bir tehlike doğurmaz.</p>

  <p>Grant aceleyle:</p>

  <p>— İşimizi çabuk bitirelim, doktor, dedi</p>

  <p>Duval, kılcal damarın duvarını meydana getiren iki hücre arasını bir bıçak darbesiyle açtı. Duval, açılan yarıktan geçti ve yarığı biraz daha genişletti.</p>

  <p>Açılan delikten başka hücreler de görülüyordu, ama Duval bu hücrelerin arasında da bir yarık açtı.</p>

  <p>Tekrar dönüp Grant’a baktı.</p>

  <p>— Mikroskobik bir yarık, dedi Sözü edilemeyecek kadar küçük bir kanama olacak.</p>

  <p>Michaels:</p>

  <p>— Kayıp yok, dedi. Akıntı diğer tarafa doğru.</p>

  <p>Yarıktan bir hava kabarcığı göründü. Şişti, içeri doğru büyüdü, sonra hareketsiz kaldı. Michaels, elini hava balonunun üstüne dayadı ve bastırdı, fakat eli iç tarafa geçmedi.</p>

  <p>— Yüzeysel gerilim!</p>

  <p>Grant, sordu:</p>

  <p>— Şimdi ne olacak?</p>

  <p>— Söyledim, yüzeysel gerilim. Her sıvının yüzeysel bir gerilimi vardır. Normal bir insan için sıvının yüzeysel gerilimi önemli sayılmaz ve o kişi tarafından hissedilmez. Zaten bu nedenle böcekler suyun yüzeyinde dolabilir. Küçültülmüş olduğumuza göre, etkisi bizim için büyüktür. Bu gerilimin ötesine geçemememiz mümkündür.</p>

  <p>Michaels, bıçağını çekti ve hava kabarcığının yüzeyine vurdu. Hava kabarcığının yüzeyi bir an için karşı koydu, sonra patladı.</p>

  <p>Michaels, bıçağı geri çekti.</p>

  <p>— Kauçuk keser gibi! dedi.</p>

  <p>Sonra bıçağı tekrar soktu ve aşağıya doğru çekerek bir yarık açtı. Yarık, bir saniye sonra kendi kendisini yamayarak kapandı.</p>

  <p>Grant da aynı şeyi denedi ve yarık kapanmadan elini sokmaya çalıştı, fakat eli su moleküllerine dokununca yüzünü acıyla buruşturdu.</p>

  <p>— İnsanın canını acıtıyor, dedi.</p>

  <p>Duval:</p>

  <p>— Su moleküllerini, bizim ölçümüzle karşılaştıracak olursan şaşırırsın, dedi. Bir pertavsızla bile görebilirsin. Gerçekte...</p>

  <p>Michaels:</p>

  <p>— Gerçekte, pertavsız almadığına pişman oldun, dedi. Sana güzel bir haberim var. Duval, eğer pertavsızla bakacak olursan bir şey göremeyecektin. Küçültülmüş ışıkla gördüğün her şey bulanık olacaktı.</p>

  <p>Cora:</p>

  <p>— Bu sebeple mi hiç bir şeyi kesin olarak göremiyoruz? dedi. Oysa, protoplazma içinden gördüğümüz için bulanık göründüğünü sanıyordum.</p>

  <p>— Protoplazmanın bir faktör olduğu muhakkak. Fakat buna ek olarak, biz ne kadar küçülürsek çevremiz, bize göre o kadar büyüyor. Eski bir fotoğrafa bakarmış gibi olur. Noktaları ne kadar net görmeye çalışırsan çalış yine de bulanıktır.</p>

  <p>Grant bu konuşmalara aldırmıyordu. Kolunu yarıktan içen sokmuş, öbür kolu ve başı için yer açmaya çalışıyordu.</p>

  <p>Başı bir an için sıvının içinde kalınca boğulacağını zannetti.</p>

  <p>Seslendi:</p>

  <p>— Bacaklarımı tutun!</p>

  <p>Duval:</p>

  <p>— Tuttum diye cevap verdi.</p>

  <p>Grant, yarı vücudunu hava kabarcığının içine sokmuştu ve Duval’ın damar duvarında açtığı yarığı görebiliyordu.</p>

  <p>— Pekâlâ, dedi. Beni geri çekin.</p>

  <p>Duval’ın yardımıyla hava kabarcığından çıkınca, kabarcık üzerindeki yarık hafif bir ses çıkartarak kapandı.</p>

  <p>— Bakalım şnorkeli ne yapacağız? diye söylendi</p>

  <p>Şnorkeli hava kabarcığının içine sokmak imkânsız denecek kadar zordu. Ellerindeki bıçaklarla açtıkları delikten soktukları şnorkel, kabarcık içindeki su moleküllerinin basıncı ile tekrar dışarı fırlıyordu.</p>

  <p>Michaels, nefes nefese:</p>

  <p>— Başaracağımızı sanmıyorum, dedi.</p>

  <p>Grant:</p>

  <p>— Başarmalıyız, dedi. Bakın, ben içeri gireceğim. İçerden çekilip dışardan da itilecek olursa...</p>

  <p>Duval:</p>

  <p>— İçeri giremezsin, dedi. Emme gücüne karşı koyamazsın ve kaybolursun.</p>

  <p>Michaels, Grant’ın kalçasındaki ipi işaret ederek:</p>

  <p>— İmdat ipini kullanabiliriz, dedi. Duval, ipin ucunu gemiye bağla. Grant’ı çekerek kabarcıktan dışarı alabiliriz.</p>

  <p>Duval, ipin ucunu aldı ve isteksiz bir tavırla gemiye doğru yüzdü.</p>

  <p>Cora:</p>

  <p>— Fakat geri nasıl çıkabileceksin? dedi. Ya yüzeysel gerilime karşı koyamazsan?</p>

  <p>— Boş ver. Yalnız, elimizde bir numaralı problem varken iki numaralı problemden söz ederek işi zorlaştırma.</p>

  <p>Owens, Duval’ın gemiye doğru yüzüşünü endişeyle seyretti.</p>

  <p>— Acaba bir çift ele daha ihtiyacınız var mı? diye sordu.</p>

  <p>— Sanmam. Ayrıca, senin ellerinin küçültme apareyini kullanması gerekiyor.</p>

  <p>İpin ucunu geminin metal yüzündeki küçük bir halkaya bağladı ve elini salladı.</p>

  <p>— Tamam, Grant.</p>

  <p>Grant da elini salladı. Hava kabarcığının içine girişi bu sefer daha kolay oldu. Elindeki bıçakla açtığı yarıktan önce bir kolunu soktu, sonra diğer kolu için yer açtı, İki kolunun yardımıyla başını soktu ve iki parmak arasından fırlatılan bir kavun çekirdeği gibi içeri doğru fırladı.</p>

  <p>Dışarı baktığı zaman Michaels’in yüzünü bulanık görüyordu.</p>

  <p>— Haydi şnorkeli itin bakalım, dedi.</p>

  <p>Dışarıdakilerin bıçaklarla uğraştıklarını bulanık olarak görüyordu. Nihayet şnorkelin ucu, açılan yarıktan göründü. Grant, hemen şnorkeli yakaladı. Ayaklarını yarığın kenarlarına dayayıp kuvvetle çekti.</p>

  <p>— Haydi siz de itin!</p>

  <p>Şnorkel nihayet hava kabarcığının içine girdi. Şnorkel borusunun içindeki sıvı hareketsiz duruyordu.</p>

  <p>Grant:</p>

  <p>— Şimdi de bronşun içine sokmaya çalışacağım dedi.</p>

  <p>Michaels:</p>

  <p>— Dikkatli ol, dedi. Nefes alıp verişlerin nasıl etkin olacağını bilmiyorum, ama senin için bir kasırgadan farksız olacağını sanıyorum.</p>

  <p>Grant yukarı doğru yüzdü ve bronş duvarındaki yarıktan geçti. Şimdi bambaşka bir dünyadaydı. Bronşun içinde, çeşit çeşit büyüklükte kayalar yarıklar ve tepeler vardı.</p>

  <p>Grant:</p>

  <p>— Burası kayalarla dolu, dedi.</p>

  <p>Michaels:</p>

  <p>— Süzülmemiş havanın tozları olacak, dedi. Solunum sırasında aldığımız tozları tekrar çıkartamadığımız için bronşlara yapışıp kalıyor.</p>

  <p>Owens:</p>

  <p>— Şnorkeli başının üstünde tutmaya çalış, olur mu? dedi. Sıvıyla tıkanmasını istemiyorum... Haydi!</p>

  <p>Grant, şnorkeli kaldırdı. Nefes nefese:</p>

  <p>— Yeteri kadar aldığını bildirirsen memnun olurum, Owens, dedi</p>

  <p>— Merak etme.</p>

  <p>— Çalışıyor mu?</p>

  <p>— Tabiî. Belki sıvı maddeler için böylesine etkin olamaz ama gazlar üzerinde çok güzel çalışıyor. Küçültme sahasını Benes’in bulunduğu odaya kadar uzattım.</p>

  <p>— Sakıncası yok ya?</p>

  <p>— Başka türlü hava almamıza imkân yok. Benes’in ciğerlerindeki havanın binlerce metreküp fazlasını almamız gerekiyor. Çalışıyor mu? Amma da soru ha? Benes’in nefes alışlarını etkilemeden tankı dolduruyorum. Keşke daha büyük bir şnorkel olsaydı.</p>

  <p>Michaels’in sesi duyuldu.</p>

  <p>— Benes’in nefes alışlarının etkisi nasıl?</p>

  <p>Grant, başını kaldırıp çevresine bakındı. Başının üzerinden doğru hafif bir basınç vardı ama fazla etkin değildi.</p>

  <p>— Fazla etkin değil, diye cevap verdi. Şimdilik iyi gidiyor.</p>

  <p>Grant, birden sürtünme sesine benzeyen bir ses duydu.</p>

  <p>Benes, nefes vermeye başlıyordu. Bacaklarını gererek durdu ve şnorkele sıkı sıkı yapıştı.</p>

  <p>Owens:</p>

  <p>— Fevkalâde çalışıyor dedi. Şimdiye kadar böyle bir şey denenmemişti.</p>

  <p>Benes’in nefes vermesi ağır olmakla beraber Grant, ayaklarının bronş tabanından kesildiğini hissetti. Kollarını ve bacaklarını şnorkele dolayarak tutundu. Yukarı doğru çekiliyordu. Bronş içindeki tanecikler de harekete geçmişti.</p>

  <p>Yukarı doğru emiliş birden hafifledi ve nefes verme hareketi durdu. Grant, rahat bir nefes alarak şnorkeli bıraktı.</p>

  <p>— Nasıl gidiyor, Owens?</p>

  <p>— Bitmek üzere. Birkaç saniye daha beklemen gerekecek, Grant.</p>

  <p>— Tamam.</p>

  <p>Benes, şimdi nefes almaya başlamıştı ve havanın molekülleri şiddetli bir basınç yapıyordu. Grant, ayaklarının altındaki bronş tabanının genişlemekte olduğunu hissetti Bir ara, diz üstü çöktü ve şnorkele yapıştı.</p>

  <p>Owens, neşeyle haykırdı:</p>

  <p>— Tamam, Grant, artık dönebilirsiniz!</p>

  <p>Grant, soluk soluğa seslendi.</p>

  <p>— Şnorkeli çekin. Benes’in nefes vermesinden önce buradan çıkmalıyım.</p>

  <p>Grant, şnorkeli aşağı doğru iterken dışarıdakiler de çekiyorlardı. Şnorkelin ucu bronş duvarı üzerindeki yarığa gelince takıldı, sonra el çırpıldığı zaman çıkan sese yakın bir ses çıkartarak yarıktan dışarı fırladı. Grant, şimdi bronşun içinde kalmıştı.</p>

  <p>Şnorkelin güvenlikle çıktığını görünce yarığa doğru ilerledi, fakat Benes, tekrar nefes vermeye başlamıştı. Hava girdabına kapılarak yükseldi, bir saniye sonra kendisini iki kayanın arasında buldu. Emniyet ipini kayadan kurtararak çekti ve ipe tutunarak kayaya tırmandı. Kayanın hemen arkasında dışarı çıkacağı yarık vardı.</p>

  <p>Kaya parçası ayaklarının altından kaydı ve Grant, kendisini yarığın ağzında buldu. Nefes verişin kesilmesi için birkaç saniye beklemesi gerekiyordu.</p>

  <p>Grant, böyle düşünürken birden yukarı doğru kuvvetle çekildi. Emniyet ipi de peşinden serbestçe geliyordu. Grant, bir saniye içinde gözden kayboldu.</p>

  <p class="ortali">⁂</p>

  <p>Bronş duvarından kurtulmuş olan şnorkeli Duval, gemiye götürüyordu.</p>

  <p>Cora, endişeyle:</p>

  <p>— Grant nerede ? diye sordu.</p>

  <p>Michaels, broşun içini görmeye çalışırken:</p>

  <p>— İçerde kaldı, dedi.</p>

  <p>— Neden çıkmıyor?</p>

  <p>— Çıkacak, çıkacak. Benes halen nefes veriyor. Nefes vermesi kesilince serbestçe çıkacaktır.</p>

  <p>— Emniyet ipini çekerek onu dışarı alamaz mıydık?</p>

  <p>Michaels, Cora’nın kolunu tutarak ipi çekmesini önledi.</p>

  <p>— Nefes alış başladığı sırada onu aşağı doğru çekecek olursan bronş içindeki toz taneciklerine çarpıp yaralanabilir. Yardım istediği zaman nasıl olsa söyleyecektir.</p>

  <p>Cora, sabırsızlıkla bir saniye kadar bekledi. Sonra Michaels’in elinden kurtularak emniyet ipine sarıldı.</p>

  <p>— Daha fazla bekleyemem. Onu muhakkak çek...</p>

  <p>Tam bu sırada, emniyet ipinin ucu yarıktan geçti ve gözden kayboldu.</p>

  <p>Cora, bir çığlık atarak bronş üzerindeki yarığa doğru yüzdü.</p>

  <p>Michaels da Cora’nın peşinden yüzerek onu engelledi.</p>

  <p>— Yapabileceğin bir şey yok, dedi. Saçmalama.</p>

  <p>— Fakat Grant’ı orada bırakamayız. Şimdi başına neler gelecek?</p>

  <p>— Radyosuyla konuşacağı muhakkak.</p>

  <p>— Ya kırılmışsa, ya arızalıysa?</p>

  <p>— Neden ârıza yapsın?</p>

  <p>Duval da yanlarına geldi. Nefes nefese:</p>

  <p>— İpin nasıl kurtulduğunu bir türlü anlayamadım. Gözlerimin önünden geçti, tutamadım.</p>

  <p>Üç kişi çaresizlik içinde yukarı doğru baktılar.</p>

  <p>Michaels, seslendi:</p>

  <p>— Grant! Grant! Beni duyuyor musun?</p>

  <p class="ortali">⁂</p>

  <p>Grant, süratle yukarı doğru yükseldi. Artık geri dönmem imkânsız, çünkü emniyet ipi kurtuldu, diye düşünüyordu. Radyo ile bağıntı bile kursam bana yardım edemezler.</p>

  <p>Acaba geri dönebilir miydi?</p>

  <p>— Michaels, Duval, diye seslendi.</p>

  <p>Önce, kulaklıkta hiç bir hareket olmadı. Sonra hafif bir ses işitti.</p>

  <p>— Grant!</p>

  <p>Grant, tekrar denedi.</p>

  <p>— Michaels! Beni duyuyor musun? Beni duyuyor musun?</p>

  <p>Kulaklıktan cızırtıyı andırır sesler geldi, o kadar.</p>

  <p>Grant, hareketlerinin yavaşladığını hissetti. Bronşun tavanına ulaşmıştı. Tavandaki bir delikten süzülerek geçti ve bronş borusunun duvarına yapışıp kaldı. Kendisini, sinek kağıdına yapışan bir sineğe benzeterek güldü. Proteus’un ışıklan belli belirsiz görünüyordu. Işıkları izleyerek gemiye dönebilir miydi?</p>

  <p>Bacaklarını oynatınca kılcal borunun duvarına yapıştığını hissetti. Nefes verme işi tamamlanınca nefes alma, başlayacaktı, Benes’in nefes alışından yararlanarak belki aşağıya inebilirdi.</p>

  <p>Yukardan aşağıya doğru bir hava akımı hissetti, önce ellerini kurtardı, sonra bacakları serbest kaldı.</p>

  <p>Şimdi, bronşun tabanına doğru hızla düşüyordu. Bir bakteri büyüklüğünde olmakla beraber, moleküllerinin sıkışarak küçültülmüş olması sebebiyle çabuk kırılabilecek kadar hassas olduğunu biliyordu.</p>

  <p>Ellerini kaldırıp bronşun duvarına çarptı ve düşüş hızını biraz olsun yavaşlattı.</p>

  <p>Tekrar aşağı doğru düşmeye başladı. Çok aşağıdaki küçük ışığı gözden kaçırmamaya çalışıyor ve balıklama iniyordu. Havada bir taklak atarak paletli ayaklarıyla bronşun duvarına çarptı ve hıza tekrar kesildi. Fakat düşmesi bir türlü kesilmiyordu. Emniyet ipini aceleyle topladı ve bir kement gibi kullanarak toz tanelerinden birine doğru savurdu. İpin halkası toz tanesine geçer gibi oldu, sonra kurtuldu.</p>

  <p>Işığın geldiği yerin, bronş duvarı üstündeki yarık olabileceğini düşündü. Nefes alışın kesilmesiyle, nefes verişin başlaması arasındaki kısa zamanda bu yarığa ulaşması gerekiyordu.</p>

  <p>Nefes alışın kesilmesinden birkaç saniye önce Grant, yuvarlana yuvarlana ışıkla pırıl pırıl yanan yarığa doğru saldırdı.</p>

  <p>Bronş duvarına yapıştı. Bir bıçak duvarı yardı ve nefes verme başladığı sırada bir el ayak bileğine sarıldı. Başka eller de ayak bileğine sarılan ele yardım etti Grant, nihayet kılcal damara geçebildi</p>

  <p>Grant, zorlukla nefes alıyordu. Nefesi normale dönünceye kadar bekledi ve iki soluk arasında:</p>

  <p>— Eyvallah, dedi. Işığı takip etmiştim, yoksa buraya kadar gelmem imkânsızdı.</p>

  <p>Michaels:</p>

  <p>— Radyo ile sana ulaşmamız mümkün olmadı dedi.</p>

  <p>Cora, gülümsedi.</p>

  <p>— Doktor Duval’ın fikriydi. Proteus’u yarığa yaklaştırıp, ışığı tam yarığın üstüne gelecek şekilde ayarladı. Ayrıca, yarığı da genişletti.</p>

  <p>Michaels:</p>

  <p>— Gemiye dönelim, dedi. Çok zaman kaybettiğimizi sanıyorum.</p>
</body>
</html>
