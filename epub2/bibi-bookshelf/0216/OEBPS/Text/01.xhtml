<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">1.</p>

  <p class="bolum_adi">UÇAK</p>

  <p>Servisten çekilmiş, dört motorlu eski bir jet uçağıydı. Rotası ne ekonomik ne de güvenli sayılabilirdi. Roket güçlü süpersonik bir uçakla beş saatte alınabilecek yolu ancak on iki satte alabilmişti ve halen burnunu bulutlanıl içine sokmuş, süzülerek uçuyordu.</p>

  <p>Henüz bir saati aşkın gidilecek yol vardı.</p>

  <p>Uçaktaki ajan, yere inmedikten sonra işinin bitmeyeceğini biliyordu. Son bir saat, yolculuklarının en güç kısmı olacaktı.</p>

  <p>Yolcu kabininde, başını eğmiş uyuyan tek yolcuya baktı.</p>

  <p>Yolcunun göz’e görülebilecek bir önemi yoktu, ama şu dakikada dünyanın en önemli kişisiydi.</p>

  <p class="ortali">⁂</p>

  <p>Albay odaya girdiği zaman General Alan Carter, başını kaldırıp baktı. Carter’in gözlerinin altında koyu lekeler vardı ve dudaklarının kenarları aşağıya sarkmıştı bükmeye çalıştığı kâğıt maşası elinden fırladı.</p>

  <p>Albay Donald Reid, sakin bir sesle:</p>

  <p>— Bu sefer beni tam yakaladın, dedi.</p>

  <p>Başak sarısı saçları iyice geriye taranmıştı, ama kırlaşmaya yüz tutmuş bıyıkları fırça gibi duruyordu. Üzerindeki üniforması, Generalinki gibi sırtına büyük geliyormuş gibi duruyordu. Her ikisi de, askeri üniforma giymekle beraber, mütehassıstı.</p>

  <p>Her ikisi de CMDF işaretlerini taşıyordu. Her taraf küçük bir altıgenin içindeydi ve ikisi üstte, üçü altta duruyordu, Altta duran üç altıgenin ortadakinin üzerinde, taşıyanın sınıfını belirten sembol vardı. Albay Reid’in taşıdığı sembol, doktor olduğunu gösteriyordu.</p>

  <p>General:</p>

  <p>— Ne yaptığımı tahmin, et, dedi.</p>

  <p>— Kâğıt maşalarını fırlatıp atıyorsun.</p>

  <p>— Tabiî. Saatleri de sayıyorum. Bir aptal gibi-</p>

  <p>Sesi bir ton yükseldi.</p>

  <p>— Ellerim, saçlarım terden sırılsıklam olmuş, kalbim küt küt atıyor ve ben burada oturmuş saatleri sayıyorum. Şimdi sayılacak yalnız dakikalar kaldı. Yetmiş iki dakika, Don. Yetmiş iki dakika sonra alana inmiş olacaklar.</p>

  <p>— Pekâlâ, ama neden bu kadar sinirlisin? Bir aksilik mi var?</p>

  <p>— Hayır, her şey tıkırında gidiyor. Adamı rahatça kaldırdık. Bildiğimiz kadarıyla onların elinden kolayca aldık. Güvenlik tedbirleri içinde uçağa bindirildi. Eski bir uçak, ama...</p>

  <p>— Evet, biliyorum.</p>

  <p>Carter, başını şiddetle salladı. Karşısındakine yeni bir şeyler göstermek hevesinde değil, konuşmak arzusundaydı.</p>

  <p>— Zamanın çok önemli olacağını ve onu hemen X-52 roketine atarak götüreceğimizi düşündüklerini tahmin ettik. Böyle düşünecekleri için, bir radar ağı kuracaklarına düşünmemiz büyük bir başarı sayılır.</p>

  <p>Reid:</p>

  <p>— Biz buna meslekte, Paranoia deriz, dedi. Yani, böyle yapacaklarını düşünen için demek istedim. Savaşa sebep olabilirler ve sonuç insanlığın mahvolmasıdır.</p>

  <p>— Olacaklara engel olabilmek amacıyla savaşa yol açabilirler. Eğer yaptığımla hareketi onlar yapmış olsalardı, savağı göze alabileceğimizi sanıyorum. Böylece, ticarî bir uçak temin ettik. Dört motorlu bir jet. Acaba, havalanabilir mi diye düşünüyordum, çünkü çok eskiydi.</p>

  <p>— Becerdi mi?</p>

  <p>— Neyi becerdi mi?</p>

  <p>General bir saniye kadar kara kara düşündü.</p>

  <p>Reid:</p>

  <p>— Havalanmayı, dedi.</p>

  <p>— Evet, evet, iyi yol alıyor. Grant’tan raporumu alıyorum.</p>

  <p>— Kim o?</p>

  <p>— Görevi ajan. Onu tanırım. O iş başında olduğu zaman, kendimi büyük bir güvenlik içinde hissederim, bu da fazla sayılmaz. Bütün işi Grant yönetiyor. Benes’i onların elinden aldı. Kavunun içinden bir çekirdeği çıkartmak gibi bir şey.</p>

  <p>— Şu halde?</p>

  <p>— Hâlâ endişedeyim. Söylüyorum, Reid, bu Allahın cezası işte güvenilebilecek tek yol vardır. Onların da bizim kadar zekî olduklarına inanmalısın. Yaptığımız her oyunun karşıt oyununu biliyorlar. Onların içine ektiğimiz adam kadar, onlar da bizim içimize adam ekti. Yarım asırdan beri bu böyle sürüp gidiyor. Bizimle baş ölçüşebilecek durumda olmaları gerekir, aksi halde işi çoktan bitirmiştik.</p>

  <p>— Heyecanlanma, Al.</p>

  <p>— Nasıl heyecanlanmam? Şimdi bu şey, Benes’in getirdiği bu şey, bu yeni bilgi beraber kalma oyununu kökünden bitirebilir. Kazanan da biz oluruz.</p>

  <p>Reid:</p>

  <p>— Diğerlerinin de böyle düşünmediklerini umarım, dedi. Eğer düşünürlerse... Biliyor musun, Al, şimdiye kadar bu oyunun bir kuralı vardı. Eğer bir taraf karşı tarafı kaçamayacak bir şekilde köşeye kıstırırsa, sıkıştırılan tarafın güdümlüler düğmesine basmaktan başka çaresi kalmaz. Geriye adım atacak kadar yer bırakmalıdır. Geriye doğru itele, ama fazla sıkıştırma. Benes, buraya gelince, fazla sıkıştırılmış olduklarını düşünebilirler.</p>

  <p>— Denemekten başka çaremiz yok ki.</p>

  <p>Sonra, başka bir düşüncenin etkisi altında ekledi.</p>

  <p>— Eğer gelirse!</p>

  <p>— Gelecek, değil mi?</p>

  <p>Carter, can sıkıntısıyla ayağa kalktı. Sıkıntısından odada dolaşmak istediği belliydi. Reid’e baktıktan sonra birden tekrar yerine oturdu.</p>

  <p>— Pekâlâ, neden heyecanlanmalı? Gözlerinde yatıştırıcı bir parıltı var, Doktor. Uyuşturucu haplara ihtiyacım yok. Fakat kabul edelim ki yetmiş iki dakika sonra... altmış altı dakika sonra buraya gelecek. Kabul edelim ki alana inecek. Buraya kadar getirilmesi, burada tutulabilmesi, güvenlik içinde bulundurulması, gerek... Birçok kaçamak yollarımız...</p>

  <p>— Bana bak, General, işi soğukkanlılıkla ele alıp, sonuçlardan konuşsak nasıl olur? Yani demek istiyorum ki... Buraya geldikten sonra ne olacak?</p>

  <p>— Boş ver, Don, buraya gelişine kadar beklesek iyi olacak.</p>

  <p>Albayın sesi tizleşti. Generali taklit ederek:</p>

  <p>— Boş ver, Al, dedi. Buraya gelişine kadar bekleyemeyiz. Buraya geldiği zaman çok geç olur. Çok fazla işin olacak, sonra, Karargâhtaki bütün karıncalar delice sağa sola koşuşacaklar ve yapılmasını gerekli gördüğüm işlere boş verilecek.</p>

  <p>— Söz veriyorum...</p>

  <p>General eliyle belirsiz bir işaret yaptı.</p>

  <p>Reid, aldırmadı.</p>

  <p>— Hayır. Gelecek için verdiğin sözlerin hiç birini tutamayacaksın. Şefi şimdi çağır, olur mu? Şimdi! Ona sen ulaşabilirsin Şu anda ona ulaşabilecek insan şensin, CMDF’lerin sadece kukla olmadıklarını ona anlat. Böyle yapamazsan, Müdür Furnald’ı bul. Bizim tarafımızdandır. Söyle ona bio-bilimi için bazı kırıntılar istiyorum. Genel isteğin böyle olduğunu bildir. Bak, Al, sesimiz duyulabilecek kadar yüksek olmalı. Bizim de mücadele etmek şansımız olmalı. Benes, buraya gelince ve gerçek generaller tarafından sarılınca, Allah kahretsin, hayatımızın sonuna kadar komisyon dışında kalırız.</p>

  <p>— Yapamam, Don. Ve yapmam da... Daha doğrusunu istersen, Benes, buraya gelene kadar parmağımın ucunu bile oynatmam. Böyle bir zamanda gırtlağıma sarılmanı da hoş karşılamadığımı bil.</p>

  <p>Reid’in dudakları bembeyaz oldu.</p>

  <p>— Ne yapmam gerekiyor, General?</p>

  <p>— Benim yaptığım gibi bekle ve dakikaları say.</p>

  <p>Reid, gitmek üzere döndü, öfkesini dikkatle kontrol ediyordu.</p>

  <p>— Eğer senin yerinde olsaydım yatıştırıcıyı bir kere daha düşünündüm, General.</p>

  <p>Carter, hiç cevap vermeden albayın odadan çıkışını seyretti. Saatine bir göz attı.</p>

  <p>Altmış bir dakika, diye mırıldandı.</p>

  <p>Sonra, bir kâğıt maşasına uzandı.</p>

  <p class="ortali">⁂</p>

  <p>Reid, sivil Tıp Şubesi’nin başkanı olan Dr. Michaels’in odasına girdi. Her zaman olduğu gibi Michaels’in geniş yüzünde sevimli, fakat kuru bir anlatım vardı.</p>

  <p>Elinde bir grafik kâğıdı vardı. Albay Reid’e göre bu grafikler hiç bir işe yaramayan kâğıt parçalarıydı.</p>

  <p>Michaels, arada sırada bu grafikleri ayrıntılarıyla anlatmaya kalkardı. Kan dolaşımına enjekte edilen hafif bir radyoaktiviteden sonra, organizma, kendi fotoğrafını çekiyordu. Radyasyon tahrikiyle ışığın çoğalması sonucu üç boyutlu bir resim elde edilebiliyordu.</p>

  <p>— Vücudun bütün kan dolaşım sisteminin üç buutlu resmini elde edebilirsin. Yeteri kadar büyütüldüğü takdirde, en küçük kılcal damarları bile görmek mümkündür. Kendimi büyük bir coğrafyacı olarak görüyorum, insan vücudunu inceleyen, nehirleri, körfezleri, giriş ve çıkışları bilen bir coğrafyacı. Mamafih, Dünya’da benzeri bulunamayacak kadar karışık bir coğrafya olduğunu söyleyebilirim.</p>

  <p>Reid, Michaels’in omzu üzerinden grafiğe bir göz attı</p>

  <p>— Kimin bu, Max?</p>

  <p>Michaels, elindeki grafiği bir kenara attı.</p>

  <p>Sözü edilecek birisinin değil. Sadece bekliyorum, o kadar. Başkası beklediği zaman kitap okur. Ben de kan sistemini okurum.</p>

  <p>Reid, başıyla Carter’in bürosunun bulunduğu tarafa belirsiz bir işaret yaptı.</p>

  <p>— Sen de bekliyorsun, ha? Aynı şeyi mi bekliyorsun?</p>

  <p>— Benes’in buraya gelmesini. Biliyorsun, tamamen inanmış değilim.</p>

  <p>— Neye inanmış değilsin?</p>

  <p>— Var dediği şeyin onda olduğuna. Ben fizyoloğum, fizikçi değil.</p>

  <p>Michaels, omuz silkerek devam etti</p>

  <p>— Fakat mütehassıslara inanmak istiyorum. Başka çıkar yol olmadığını söylüyorlar. Belirsiz Kural’ın verilen zamandan daha uzun süre için, onun yapılmasına imkân vermediğini söylediklerini duydum. Belirsiz Kural hakkında tartışmazsın, değil mi?</p>

  <p>— Ben de mütehassıs değilim, Max, fakat sözünü ettiğin mütehassıslar, Benes’in bu alandaki en büyük mütehassıs olduğunu söylüyorlar. Diğer taraf onu tutuyordu ve bizimle boy ölçüşebiliyordu, sırf bu sebepten ötürü. Bizde Zaletsky, Kramer, Richtheim, Lindsay ve diğerleri olduğu halde, onların elinde Benes’ten başkası yoktu. Ayrıca, en sözü geçen büyüklerimiz, bir şeye sahip olduğunu söylüyorsa, doğru söylediğine inanıyorlar.</p>

  <p>— İnanıyorlar mı? Yoksa, fırsatı kaçırmamızın doğru olmayacağını mı düşünüyorlar. Nihayet, söylediği şeye sahip bile olmasa, diğerlerinin elinden almamız da bir başarı sayılır, çünkü ondan yararlanmaları mümkün olmayacak.</p>

  <p>— Peki, neden yalan söylesin?</p>

  <p>Michaels:</p>

  <p>— Neden söylemesin? dedi. Oradan kurtulma imkânını buldu. Onu buraya getirtiyor. Zaten burada çalınmak istediğini sanıyorum. Eğer söylediği şeye sahip değilse, onu geri Gonderecek değiliz ya? Ayrıca, yalan söylemiyor olabilir; belki de yanılıyordur.</p>

  <p>Reid, sandalyesini arkaya doğru, iki bacağı üstüne kaldırdı ve ayaklarını masaya dayadı.</p>

  <p>— Hımm, dedi. Bak bunu söylemekle haklısın. Eğer bize yutturuyorsa, Carter haklı demektir. Herkesin işine yarar. Sersemler.</p>

  <p>— Carter’den bir şey Öğrenemedin, ha?</p>

  <p>— Hiç bir şey. Benes, gelene kadar parmağını bile oynatmamaya kararlı. Dakikaları sayıyor ve ben de onu taklit ediyorum. Kırk iki dakika kaldı.</p>

  <p>— Ne zamana kadar?</p>

  <p>— Onu getiren uçağın alana inişine kadar. Bio-biliminden hiç bir şey yok. Eğer Benes, Diğer Taraftan kurtulmak için bir numara yapıyorsa, elimizde bir şey yok demektir. Eğer doğruysa elimizde yine bir şey yok. Savunma onun her parçasını, her kırıntısını, her kokusunu alacak. Ellerine bir oyuncak geçirdiler mi, o oyuncağı ellerinden almak imkânsız denecek kadar zor.</p>

  <p>— Saçma. Belki ilk başlarda, evet, ama bizim de baskımız var. Duval’ı üzerlerine salarız olur biter.</p>

  <p>Reid, hoşnutsuz bir anlatımla yüzünü buruşturdu.</p>

  <p>— Onu askerlerin önüne atmak hoşuma gidecekti. Şimdiki arzularıma uyacak olsam, onu Carter’in üstüne salardım. Eğer Duval’ın elektrik yükü negatifse, Carter’in elektrik yükü pozitifse, birbirlerine kıvılcımlar salıp dursunlar... Birbirlerini öldürünceye kadar.</p>

  <p>— Yıkıcı olma Don. Duval’ı gözünde fazla büyütüyorsun. Operatör bir artisttir, yaşayan hücrelerin heykeltıraşıdır. Büyük operatör büyük bir artistti ve çok sinirlidir.</p>

  <p>— Eh, ben de sinirliyim ve şimdiye kadar ensemde böylesine büyük bir sancı duymadım. Duval’in tek elden idare etmesi, alıngan ve mağrur olmasını gerektirir mi?</p>

  <p>— Eğer tek elden idare ediyorsa, albayım, buna çok sevinecektim. Eğer böyleyse, ilk yardımcısı ben olurum. Fakat daha bir sürü can sıkıcı şeyler oluyor. Eh, dünya üzerinde alıngan insanların çok olması duruma bir özellik vermiyor.</p>

  <p>Reid:</p>

  <p>— Zannederim, dedi. Otuz yedi dakika kaldı.</p>

  <p class="ortali">⁂</p>

  <p>Dr. Peter Lawrence Duval, herkes tarafından sevilen bir adamdı. Alınganlığı ve gururu herkes tarafından normal karşılanırdı Beyin operatörü olarak dünyaca tanınan bir kişiydi.</p>

  <p>Kapı açıldığı zaman başını Önünde duran üç boyutlu röntgen filmlerinden kaldırmadı. Yardımcısı, her zaman alışık olduğu gibi sessiz adımlarla odaya girdi.</p>

  <p>Dr. Duval, gözlerini röntgenlerden ayırmadan:</p>

  <p>— Ne istemiştiniz. Bayan Peterson? diye sordu.</p>

  <p>Cora Peterson, yirmi beş yaşlarında çok güzel bir kadındı. Asistanlığını bir yıl önce almıştı ve tanınmış beyin operatörü Dr. Duval’ın yanında çalışmaya başlamıştı, Vücudu son derece güzeldi ve erkeklerin ıslık çalmalarına sebep oluyordu. Oysa, Cora’nın bütün arzusu vücuduna değil, yaptığı işe önem verilmesiydi.</p>

  <p>Dr. Duval, asistanının çalışmalarından son derece memnundu. Kadının güzelliğiyle hiç ilgilenmez görünüyordu.</p>

  <p>Cora:</p>

  <p>— Benes otuz dakikaya kadar alana inmiş olacak, Doktor, dedi.</p>

  <p>Duval, başını kaldırdı.</p>

  <p>— Hımmm! Neden buradasın? İşin bitmedi mi?</p>

  <p>Cora, işi bitmediği takdirde gününün bittiğini kabul etmeyen Dr. Duval gibi, çalışmayı seven bir kadındı.</p>

  <p>— Onu görmek için kaldım.</p>

  <p>— Kimi?</p>

  <p>— Benes. Sizi heyecanlandırmıyor mu, Doktor?</p>

  <p>— Hayır. Neden heyecanlandırsın?</p>

  <p>— Büyük bir bilgin ve söylediklerine göre, yaptığımız işi geliştirebilecek bilgiye sahip.</p>

  <p>— İşimizi geliştirecek, değil mi?</p>

  <p>Dr. Duval, incelemekte olduğu filmi diğerlerinin üstüne bıraktı ve başka bir filim aldı.</p>

  <p>— Radyasyon tahrikiyle ışığın çoğaltılması üzerine yaptığım çalışmaları nasıl etkileyecek dersin? Yani, Laser’i?</p>

  <p>— Hedefin kolay bulunmasına yardımcı olabilir.</p>

  <p>— Bunu zaten biliyoruz. Benes’in ekleyeceği şeyler sadece savaş yapmak isteyenlere yarayacak, Benes’in yapacağı şey dünyanın imhasına yardımcı olmaktan ileri gitmeyecektir.</p>

  <p>— Fakat Doktor Duval, tekniğin genişletilmesinin nörofizyologlar için çok önemli olduğunu söylüyordunuz.</p>

  <p>— Öyle mi söylemiştim? Eh, söylemişimdir. Fakat her ne olursa olsun normal olarak dinlenmenizi istiyorum. Bayan Petersan.</p>

  <p>Başını kaldırıp asistanına baktı. Sesi biraz daha yumuşadı.</p>

  <p>— Yorgun görünüyorsunuz.</p>

  <p>Cora’nın eli saçlarına doğru kalktı. Her kadında olduğu gibi, yorgunluk kelimesini, saçların dağınıklığı olarak kabul edermiş gibiydi.</p>

  <p>— Benes geldikten sonra dinleneceğim. Söz veriyorum... Sahi aklıma geldi...</p>

  <p>— Evet?</p>

  <p>— Yarın Laser’i kullanacak mısınız?</p>

  <p>— Şu anda karar vermeye çalıştığım mesele bu... Eğer bana fırsat verirseniz, Bayan Peterson.</p>

  <p>— 6951 model kullanılamaz.</p>

  <p>Duval, elindeki filmi bıraktı ve arkasına yaslandı.</p>

  <p>— Neden?</p>

  <p>— Fazla güvenilemez. Gerektiği gibi fokusa getiremiyorum. Tünellerdeki diyotlardan biri hatalı ama hangisinin olduğunu henüz bulamadım.</p>

  <p>Pekâlâ, Gerektiği takdirde kullanabileceğimiz birini hazırla, ve bu işi gitmeden önce yap. Sonra yarın...</p>

  <p>— Yarın 6951 lazerdeki hatanın ne olduğunu araştırırım.</p>

  <p>— Evet.</p>

  <p>Cora Peterson, gitmek üzere döndü. Saatine bir göz attı.</p>

  <p>— Yirmi iki dakika,.. Söylediklerine göre uçak zamanında gelecekmiş.</p>

  <p>Dr. Duvarın belirsiz bir işaret yapması üzerine Cora, söylediklerini doktorun duymadığını düşündü. Dışarı çıktıktan sonra kapıyı çekip usulca kapadı.</p>

  <p class="ortali">⁂</p>

  <p>Yüzbaşı William Owens, arabanın yumuşak koltuğuna sırtını dayadı. Keskin hatlı burnunu ovuşturarak dişlerini sıktı. Arabanın, sıkıştırılmış jetlerin hareketiyle sarsıldığını, havalandığını ve yol aldığını hissetti. Turbo jetler beş yüz beygirlik bir güçle çalıştığı halde, herhangi bir itme kuvveti hissetmiyordu.</p>

  <p>Kurşun geçirmez camlardan, iki tarafında giden, kendisine eşlik eden vasıtaları görebiliyordu. Bindiği aracın ön ve arka tarafında da koruyucu araçların bulunduğunu biliyordu.</p>

  <p>Böyle koruyucu tedbirlerle gidişi, ona önemli bir kişi niteliğini veriyordu, ama böylesine güvenlik tedbirlerinin alınması kendisi için değil, karşılamaya gittikleri kişi içindi. O kişi, kişiliği için değil, yüksek zekâsı için korunuyordu.</p>

  <p>Gizli Servis şefi, Owens’in sol tarafındaydı, Owens çerçevesiz gözlüklü, eski ayakkabılı bu adamı bir profesöre benzetiyordu.</p>

  <p>El sıkışırlarken, Owens:</p>

  <p>— Merhaba, Albay Gander, demişti.</p>

  <p>Albay, sakin sesle;</p>

  <p>— Gonder, diye cevap vermişti. İyi geceler, Yüzbaşı Owens.</p>

  <p>Şimdi, havaalanının dış kenarlarına gelmişlerdi. Üstlerinde bir yerde, eski bir uçak inişe hazırlanıyordu.</p>

  <p>Gonder yumuşak sesle:</p>

  <p>— Büyük bir gün, ha? dedi</p>

  <p>Owens:</p>

  <p>— Evet, diye cevap verdi.</p>

  <p>Owens’in sesi gergin gibi görünüyordu, ama aslında her zamanki sesinden farksızdı. Bununa birikte bu ses tonu, ince burnuna çıkık elmacık kemikli yüzüne ve kısılmış gözlerine çok güzel uyuyordu.</p>

  <p>Karşısındaki insanlar, Owens sakin olduğu zaman bile onu sinirli zannederlerdi. Bazen, elini bile oynatmadığı halde korkarak yolundan çekilirlerdi.</p>

  <p>Owens:</p>

  <p>— Onu buraya getirmek, onlara büyük bir darbe oldu, dedi. Servisin tebrik edilmesi gerek.</p>

  <p>— Bu şeref ajanımızın. En iyi adamlarımızdan biri. Başarısının sırrını, onun romantik görüşüne bağlıyorum.</p>

  <p>— Nasıl bir adam?</p>

  <p>— Uzun boylu. Kolejde futbol oynamış. Yakışıklı, yüz hatları çok muntazam. Düşman ona şöyle bir bakıyor, gizli ajan böyle mi olur, diye düşünüyor. Düşüncelerinde yanılmış olduklarını çok geç anlıyorlar.</p>

  <p>Owens’in kaşları çatıldı. şef ciddî mi konuşuyordu? Yoksa sinirlerini yatıştırmak için, işi alaya mı alıyordu?</p>

  <p>Gonder:</p>

  <p>— Bu işteki payınızın yabana atılır gibi olmadığını biliyorum, dedi Onu tanırsınız, değil mi?</p>

  <p>Owens, sinirli bir kahkaha attı.</p>

  <p>— Onu tanırım. Diğer taraftayken bilimsel konferanslarda karşılaşıyorduk. Bir akşam beraber sarhoş olmuştuk. Aslında sarhoş değil, neşeliydik.</p>

  <p>— Konuştun mu</p>

  <p>— Onu konuşturmak için sarhoş etmemiştim. Böyle de olsa, konuşmadı. Yanında başka biri de vardı. Bilginler her zaman ikişer ikişer kalıyorlar.</p>

  <p>— Konuştu mu?</p>

  <p>Owens, bir kahkaha daha attı.</p>

  <p>— İnanın bana albayım, bilmediğini düşündüğüm hiç bir şey yok. Hiç bir sakınca olmadan onunla bütün gün konuşabilirim.</p>

  <p>— Bunlar hakkında keşke bir şeyler bilseydim. Sizi takdir ediyorum, Yüzbaşı. Dünyanın şeklini değiştirecek teknolojik bir mucize var ve bunu kavrayan ancak bir avuç insan. İnsanların zekâları yavaş yavaş geriliyor.</p>

  <p>Owens:</p>

  <p>— Aslında kötü değil, dedi. Oldukça kalabalık bir kütle durumu kavramış durumda. Benes bir kişi, ama ben onun sınıfına giremeyecek kadar geride olan bir insanım. Gerçekte, gemi yapımına uygulayabileceğim kadar yeterli bilgim olmadığını düşünüyorum. Hepsi bu kadar.</p>

  <p>Gizli Servis şefi, kesinlikle emin olmak istiyormuş gibi tekrar sordu:</p>

  <p>— Fakat onu tanıyacaksınız, değil mi?</p>

  <p>— İkiz kardeşi bile olsa, olmadığını bililiyorum, tanıyacağım muhakkak.</p>

  <p>— Kesin bir konuşma değil bu, Yüzbaşı. Ajanımız Grant, söylediğim gibi son derece iyi bir ajandır ama, işi bu kadar kolay başarmasına aklım ermiyor. Acaba aldatıldık mı? Benes’i ellerinden alabileceğimizi düşünerek onun yerine başka bir Benes mi yarattılar?</p>

  <p>Owens, güven verici bir tavırla:</p>

  <p>— Benes’ten başkası olursa derhal fark ederim, dedi.</p>

  <p>— Bugünlerde plastik ameliyat ve narko-hipnosis’le nelerin yapılabileceğini tahmin edemezsiniz.</p>

  <p>— Önemli değil. Yüz şekli belki beni aldatabilir, ama konuşmasında yanılmam imkânsız. Ya tekniği benden daha iyi bilir, ya da Benes değildir. Benes’in vücut yapısını belki değiştirebilirler, ama beynini değiştiremezler.</p>

  <p>Havaalanına gelmişlerdi.</p>

  <p>Albay Gonder, saatine baktı.</p>

  <p>— Duyuyorum. Dakikaya kalmaz uçak iner ve zamanında gelmiş sayılır.</p>

  <p>Silâhlı adamlar ve zırhlı araçlar bütün alanı çevirmişti. Görevlilerden başka kimseyi sokmuyorlardı.</p>

  <p>Şehrin ışıkları sönükleşmişti.</p>

  <p>Owens rahat bir nefes aldı. Benes nihayet geliyordu, bir dakika sonra onu görecekti</p>

  <p>Mutlu bir son mu?</p>

  <p>Owens, bu sorunun kafasında canlanmasına şaşırdı.</p>

  <p>Asık suratla, Mutlu son! diye düşündü.</p>
</body>
</html>
