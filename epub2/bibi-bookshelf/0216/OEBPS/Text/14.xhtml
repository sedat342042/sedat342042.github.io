<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">14.</p>

  <p class="bolum_adi">AKKAN DAMARLARI</p>

  <p>— Doktor Michaels, ileriye bak. Bir dönemeç mi?</p>

  <p>Proteus’un yavaşlamakta olduğu hissediliyordu.</p>

  <p>Michaels, mırıldandı.</p>

  <p>— Çok fazla konuştuk. Rotayı kontrol etmem gerekirdi.</p>

  <p>Tam karşılarında açık uçlu bir boru vardı. Borunun duvarları şeffaf denecek kadar inceydi. Açıklığı, yani ağzı ancak Proteus’un geçebileceği kadar genişti.</p>

  <p>Michaels, Owens’a seslendi.</p>

  <p>— Yeteri kadar açıklık var, dosdoğru girebilirsin.</p>

  <p>Cora, Owens’ın sesini duyunca Duvarın yanından ayrılmış, camdan dışarı bakmaya bağlamıştı.</p>

  <p>— Akkan damarı olmalı, dedi.</p>

  <p>Akkan damarına girdikleri zaman, duvarlarının, kılcal damarların duvarları kadar ince olduğunu gördüler. Duvar yapısı da açıkça belliydi. Geçtikleri damardaki sıvı da, akciğer bronşlarındaki sıvı gibi sarımsı renkteydi.</p>

  <p>Grant:</p>

  <p>— Yumurtanın sarısına benziyor, dedi. Akkan damarları ne demek?</p>

  <p>Cora:</p>

  <p>— Bir bakıma yedek dolaşım sistemi, dedi. Çok ince kılcal damarlardan sızan sıvı vücutta, hücrelerin arasında toplanır. Buna hücreler arasındaki birikinti sıvı diyoruz. Birikmiş olan sıvı, lenfa, yani akkan damarları adı verilen, şu gördüğün kılcal borucuklarla boşaltılır. Akkan damarları gittikçe genişler ve damar büyüklüğüne kadar ulaşır. Bütün akkan damarları...</p>

  <p>Grant, sordu:</p>

  <p>— Çevremizdeki sıvı bu mu?</p>

  <p>— Evet, Bütün akkan damarları en büyük damarla birleşir.</p>

  <p>— Peki, neden akkan damarına girdik?</p>

  <p>Michaels, arkasına yaslanarak lafa girdi.</p>

  <p>— Oldukça sakin bir sıvıdır. Kalp atışlarının etkisi dışındadır. Adalelerin ve gerilimin etkisi suyu dışarı atar, ama Benes şu anda adalî gerilim yapacak durumda değil Bu bakımdan beyne kadar rahatlıkla gidebiliriz.</p>

  <p>— Şu halde, işin başında neden bir akkan damarına girmedik?</p>

  <p>— Akkan damarları küçüktür. Bir arteri çok daha geniştir ve kan akıntısından yararlanmayı düşünmüştük. Beklediğimiz gibi olmadı. Tekrar arteriye dönmek çok zaman alacağı için bu yolu tercih ediyoruz, Ayrıca, bir arteriye girmeye çalışırsak geminin dayanıp dayanamayacağı belli değil.</p>

  <p>Michaels, masanın üzerine yeni bir harita serdi ve Owens’a seslendi.</p>

  <p>— Owens, 72-D paftasını izliyor musun?</p>

  <p>— Evet, Doktor Michaels.</p>

  <p>— Çizdiğim yolu takip ettiğinden emin olmalısın. Rotamız gittikçe kısalacak. Ayrıca, fazla lenf boğumu da yok.</p>

  <p>Grant, sordu:</p>

  <p>— Şu ilerde görünen nedir?</p>

  <p>Michaels, başını kaldırıp baktı ve donup kaldı.</p>

  <p>— Geminin hızını düşür, Owens!</p>

  <p>Proteus’un birden bire fren yaparmış gibi yavaşladığı hissedildi. Genişlemekte olan akkan damarının bir köşesinden beyaz, şekilsiz bir kütle görünüyordu. Süt renginde ve ortası siyah benekli olan şekil birden kayboldu.</p>

  <p>Michaels, rahat bir nefes aldı.</p>

  <p>— Yolumuza devam edebiliriz, dedi.</p>

  <p>Sonra Grant’a döndü.</p>

  <p>— Bir akyuvar geldiğini zannetmiştim. Allahtan ki gidiyormuş. Kimi akyuvarlar lenf boğumlarında meydana gelir. Lenf boğumları da hastalığa karşı ilk korunma yeridir. Lenf boğumlarında akyuvarlardan başka antikorlar meydana gelir.</p>

  <p>— Antikor da neymiş?</p>

  <p>— Mikrop, toksin ve yabancı proteinler gibi vücuda girmeye çalışan, dış unsurlara karşı vücudun yaptığı protein molekülleri.</p>

  <p>— Peki, biz?</p>

  <p>— Bizim de diğer unsurlardan pek farkımız yok sayılır.</p>

  <p>Cora:</p>

  <p>— Bakteriler lenf boğumlarında sıkıştırılır. Akyuvarlarla antikorlar arasında eriyip giderler, dedi.</p>

  <p>Grant:</p>

  <p>— Şu halde, dedi. Lenf boğumlarından uzak durmak akla yakın olacak.</p>

  <p>Michaels:</p>

  <p>— Çok küçük boydayız, dedi. Benes’in antikor sistemi bize karşı hassas değil. Yalnız bir seri lenf boğumundan geçeceğiz. Ondan sonraki yolumuz tamamen açık olacak. Tabiî şansımız yaver giderse. Şimdiye kadar da yaptıklarımızın hepsi şansa dayanıyordu.</p>

  <p>Sonra alayla sordu:</p>

  <p>— Yoksa, akkan damarlarından çıkmam için emir mi vereceksin ?</p>

  <p>Grant, başını salladı.</p>

  <p>— Hayır. Başka biri daha iyi bir teklif yapmadıktan sonra itirazım olamaz.</p>

  <p class="ortali">⁂</p>

  <p>Michaels, Grant’ı dirseğinin ucuyla dürterek:</p>

  <p>— İşte, dedi. Görüyor musun?</p>

  <p>— İlerdeki gölgeyi mi?</p>

  <p>— Evet. Bu akkan damarı lenf boğumuna gelen damarlardan biri. Lenf boğumu, sünger gibi bir dokudan meydana gelmiştir ve lenfositlerle doludur.</p>

  <p>— Hoppala, o da nesi?</p>

  <p>— Akyuvarların bir cinsi. Umarım ki bize dokunmazlar. Kan dolaşımındaki herhangi bir bakteri muhakkak lenf boğumlarından geçer, çünkü, dar dönemeçlerden kaçınmasına imkân yoktur...</p>

  <p>— Peki, biz de kaçınamaz mıyız?</p>

  <p>— Biz bilerek hareket ediyoruz, Grant, oysa bakteri kördür ve akıntıyla gider. Aradaki farkı anladığını sanıyorum. Bakteri lenf boğumuna girdiği zaman antikorlar tarafından yok edilir. Eğer antikorlar yeterli olamazsa, o zaman akyuvarlar işe karışır.</p>

  <p>Gölge şimdi daha yakındı. Lenfanın rengi gittikçe koyulaşıyor ve buğulanıyordu. Sanki tam karşılarında bir duvar varmış gibi görünüyordu.</p>

  <p>Michaels, seslendi:</p>

  <p>— Owens! Rotayı biliyor musun?</p>

  <p>— Evet, fakat yanlış bir dönüş yapabilirim.</p>

  <p>— Yanlış dönüş bile yapsan, şu anda başa doğru gittiğimizi unutmamalısın. Gravitometreyi ayarlı tutacak olursan şaşırmayacağından eminim.</p>

  <p>Proteus, keskin bir dönüş yaptı. Farların ışığı altında görünen tek renk griydi. Her şey koyu ya da açık gri renkte görünüyordu. Arada sırada Proteus’tan daha dar ve kısa çubuklara rastlıyorlardı.</p>

  <p>Michaels:</p>

  <p>— Bakteri, diye mırıldandı. Bakterileri böylesine ayrıntılı görebileceğimi hiç düşünmemiştim. Ne garip, değil mi?</p>

  <p>Proteus, şimdi çok daha yavaş ilerliyordu. Ani dönüşler yapıyor, sarsılıyor sonra tekrar ilerliyordu. Her dönemeçte tereddüt eder görünüyordu.</p>

  <p>Duval başını uzatıp baktı.</p>

  <p>— Ne oluyor? Eğer gemi doğru dürüst bir rota izlemezse çalışamam ki... Zaten Brown hareketi yeteri kadar etkin oluyor.</p>

  <p>Michaels, soğuk bir tavırla:</p>

  <p>— Özür dilerim, doktor, dedi. Bir lenf boğumundan geçmekteyiz ve ancak bu kadar yapabiliyoruz.</p>

  <p>Duval, Michaels’a öfkeli bir bakış fırlatarak başını çevirdi.</p>

  <p>Grant, oturduğu yerden uzanarak baktı.</p>

  <p>— İlerde bir karışıklık var, doktor Michaels, dedi. Deniz yosununa benzeyen o şey nedir?</p>

  <p>— Hücreler arasındaki bağıntıyı temin eden bir çeşit lif.</p>

  <p>Owens:</p>

  <p>— Doktor Michaels, dedi.</p>

  <p>— Evet?</p>

  <p>— Lifler sıklaşıyor ve onları zedelemeden manevra yapamayacağım.</p>

  <p>Michaels, düşünceli görünüyordu.</p>

  <p>— Merak etme. Yapabileceğimiz herhangi bir zedelemenin vücuda etkisi olmayacaktır.</p>

  <p>Proteus, liflerin arasına girince, bir lif koptu ve cama sürtünerek geçti. Proteus, ilerledikçe bu olay sık sık tekrarlamaya bağladı.</p>

  <p>Michaels:</p>

  <p>— Ziyanı yok, Owens, dedi. Böyle hasarları vücut hemen tamir edebilir.</p>

  <p>— Benes’i düşündüğüm yok. Asıl düşüncem Proteus. Eğer bu lifler hava deliklerini tıkayacak olursa motor fazla ısınacak. Motor sesindeki değişikliği fark edemiyor musun?</p>

  <p>Grant, dikkatle motorları dinledi, ama bir şey anlayamadı. Sonra dikkatini yine dışarıya verdi.</p>

  <p>Michaels:</p>

  <p>— Yakında buradan çıkarız, dedi.</p>

  <p>Rahat görünmeye çalışmakla beraber endişeli olduğu belliydi.</p>

  <p>Proteus, açıklık bir yere çıktığı zaman Grant, motorların çalışmasında bir gariplik olduğunu hissetti. Sanki egzoz borularından hava zorlukla çıkıyormuş gibi sesler duyuluyordu.</p>

  <p>Owen, haykırdı:</p>

  <p>— Tam karşımızda!</p>

  <p>Gemi çubuk bir bakteriyle karşılaşmıştı. Bakteri geminin bombeli camına çarptı, büküldü, sonra düzelerek geriye sıçradı. Camın üzerinde yavaş yavaş kaybolan bir leke bırakmıştı.</p>

  <p>Biraz ilerde başka bakteriler de vardı.</p>

  <p>Grant, hayretle sordu:</p>

  <p>— Ne oluyor?</p>

  <p>Michaels:</p>

  <p>— Öyle sanıyorum ki, dedi. Vücudun bakteriye karşı gösterdiği antikor tepkisine tanık oluyorum. Akyuvarlar işe karışmıyor. Bak! Bakterinin zarına bak... Küçültülmüş ışık altında görülmesi zor, ama görebiliyor musun ?</p>

  <p>— Hayır, bir şey göremiyorum.</p>

  <p>Duval’in sesi duyuldu.</p>

  <p>— Ben de bir şey göremiyorum.</p>

  <p>Grant, dönüp baktı.</p>

  <p>— Tel ayarlanabildi mi, doktor?</p>

  <p>— Henüz, hayır. Bu sarsıntıda çalışamıyorum. Daha olumlu bir durumda çalışacağım. Antikorlara ne olmuş?</p>

  <p>Michaels:</p>

  <p>— Çalışmadığına göre ışıkları söndürebiliriz, dedi. Owens!</p>

  <p>Geminin iç ışıkları söndü.</p>

  <p>Cora, sordu:</p>

  <p>— Dışarıda neler oluyor?</p>

  <p>Michaels:</p>

  <p>— Ben de bunu açıklamaya çalışıyorum, dedi. İlerde görünen bakterinin zar kısmına dikkat edin.</p>

  <p>Grant, gözlerini kısarak bütün dikkatiyle baktı. Işık hafifçe titrekti.</p>

  <p>— Şu ilerde görünen küçük cisimcikler mi?</p>

  <p>— Evet. Onlar antikor molekülleri. Biliyorsun, Protein. Küçük olduğumuz için rahatlıkla görebiliyoruz, işte yanında bir antikor. Bak, bak! Küçük antikorlardan biri pencerenin önünde süzülerek geçti.</p>

  <p>Grant, sordu:</p>

  <p>— Ne yapıyorlar?</p>

  <p>— Her bakterinin mozaik şeklini andıran zar yapıları vardır. Hepsinin şekilleri değişiktir. Antikor, bu mozaik şekillerden birine yapışır ve zarın büyük bir kısmını etkisi altına alır. Bakteri artık ölmüş sayılır, insanın ağzını burnunu tıkayarak boğmak gibi.</p>

  <p>Cora, heyecanla:</p>

  <p>— Antikorların yapıştıklarını görüyorum. Korkunç...Çok korkunç.</p>

  <p>Michaels, gülümseyerek:</p>

  <p>— Bakterinin ölmesine üzüldün mü, Cora? diye sordu.</p>

  <p>— Hayır, fakat antikorlar son derece vahşi görünüyor.</p>

  <p>— Antikorların bir molekül olduklarını ve körlemesine hareket ettiklerini unutmamak gerekir. İç-atomik güç, antikorları bakterilerinin mozaik şekli duvarına çeker ve oraya yapıştırır. Mıknatısın demire yapışması gibi. Mıknatısın demire yapışmasını vahşetle mi karşılarsın?</p>

  <p>Grant:</p>

  <p>— Kimi antikorlar bakterilere yapışmıyorlar, dedi.</p>

  <p>— Evet, hepsinin özelliği vardır ve belirli bakterilere karşı tepki gösterirler. Bakterilere karşı gösterilen özel tepkilerin ne olduğunu henüz bilmiyoruz.</p>

  <p>Duval:</p>

  <p>— Aman Tanrım, şuna bakın! diye haykırdı.</p>

  <p>Proteus, ağır ağır bakterilerinin yanından geçerken geminin içine derin bir sessizlik hakim oldu.</p>

  <p>Bakterinin üzerine yapışan antikorlar sert bir duvar meydana getirmişlerdi. Bakteri kıvrandıkça, antikordan meydana gelen duvar daralıyordu. Bakteri birden gevşedi. Antikorların hepsi birden bakterinin üzerinden çözüldü. Çubuk şeklindeki bakteri şimdi şekilsiz bir yığın halindeydi.</p>

  <p>Cora:</p>

  <p>— Bakteriyi öldürdüler, dedi. Hem de sıkmak suretiyle.</p>

  <p>Duval:</p>

  <p>— Çok ilginç diye mırıldandı.</p>

  <p>Grant:</p>

  <p>— Antikorların bize saldırmayacaklarından emin misin. Michaels? diye sordu.</p>

  <p>— Bize saldıracaklarını sanmam, çünkü, bize karşıı bir tepki göstermiyorlar.</p>

  <p>— Emin misin? Bana öyle geliyor ki, eğer gerektiği gibi tahrik edilecek olurlarsa, her şeye saldıracaklar.</p>

  <p>— Haklısın. Böyle de olsa onları tahrik etmediğimiz muhakkak gibi görünüyor.</p>

  <p>Owens, seslendi.</p>

  <p>— İlerde daha çok lifler var, Doktor Michaels! Germinin üzerine iyice kapandı. Hızımızı belli olacak kadar kesiyorlar.</p>

  <p>— Hemen hemen lenf boğumundan çıkmak üzereyiz, Owens.</p>

  <p>Proteus, liflerin arasından süzülerek ilerliyordu. Arada sırada ölü bakterilere çarpıyor, hafifçe sallanıyor, sonra yine yoluna devam ediyordu.</p>

  <p>Michaels:</p>

  <p>— Doğru gideceksin, Owens, dedi: Sola bir dönüş daha yaptıktan sonra dışarı götüren akkan damarına gireceğiz.</p>

  <p>Owens:</p>

  <p>— Peşimizden lifleri de sürüklüyoruz, dedi. Proteus, tüyleri diken dolu köpeğe döndü:</p>

  <p>Grant, sordu:</p>

  <p>— Beyne kadar daha kaç lenf boğumu var?</p>

  <p>— Üç. Birine uğramayabiliriz. Tamamen emin değilim.</p>

  <p>— Böyle devam edemez. Çok vakit kaybediyoruz. Üç lenf boğumu daha var diyorsun. Kısa... daha kısa bir yol var mı?...</p>

  <p>Michaels, başını salladı.</p>

  <p>— Bildiğim kadarıyla, daha a<span class="t14">z</span> tehlikeli başka yol yoktur. Lenf boğumlarından geçmemiz gerekecek. Lifler nihayet bitecek ve eğer bakterilerin savaşlarını seyretmek için oyalanmazsak daha çabuk gidebiliriz.</p>

  <p>Grant, kaşlarını çatarak:</p>

  <p>— Bir daha ki sefere akyuvarların da karıştığı savaklara tanık olacağız, dedi.</p>

  <p>Duval, haritanın üzerine eğildi.</p>

  <p>— Şimdi neredeyiz, Michaels?</p>

  <p>— Tam şurada.</p>

  <p>Michaels, alaylı bir tavırla Duval’a bakıyordu.</p>

  <p>Duval, bir dakika kadar düşündü, sonra:</p>

  <p>— Şunu anlamak istiyorum, dedi. Şimdi boyundayız, değil mi?</p>

  <p>— Evet.</p>

  <p>Grant, düşündü: «Boyunda mı? Tam başladığımız yerdeyiz.» Sonra, zaman göstergesine bir göz attı. «28 dakika var. Yarından fazla vakit geçmiş ve biz hâlâ başladığımız yerdeyiz.»</p>

  <p>Duval:</p>

  <p>Lenf boğumlarını sakınarak kestirme bir yoldan iç kulağa geçemezmiyiz? dedi Bu takdirde beyindeki kan pıhtısına daha yakın oluruz.</p>

  <p>Michaels’in alnı kırıştı.</p>

  <p>— Harita üzerinde kolay görünüyor. Harita üzerine küçük bir işaret koyun, tamam. Fakat iç kulaktan geçmenin ne demek olduğunu hiç düşündün mü?</p>

  <p>Duval:</p>

  <p>— Hayır, dedi. Ne sakıncası var?</p>

  <p>— Sayın doktorum, bildiğiniz gibi kulak ses dalgalarını alır ve duymamızı sağlar. Dışardan gelebilecek en küçük bir ses dalgası iç kulakta müthiş bir titreşim yapacaktır. Küçültme oranımıza göre, bu titreşimler bizim için ölüm demektir.</p>

  <p>Duval düşünceli göründü.</p>

  <p>— Evet, anlıyorum.</p>

  <p>Grant:</p>

  <p>İç kulak her zaman titreşim yapar mı? diye sordu.</p>

  <p>— Derin bir sessizlik içinde, hayır, ancak en küçük sesleri bile alacağımız muhakkak.</p>

  <p>— Brown hareketinden daha mı kötü?</p>

  <p>— Belki değil.</p>

  <p>— Sesin dışardan gelmesi şart, değil mi? Eğer iç kulaktan geçecek olursak, geminin motor gürültüsünden etkilenir miyiz?</p>

  <p>— Hayır. İç kulak küçültülmüş seslere göre ayarlı olmadığı için böyle bir şey söz konusu olamaz.</p>

  <p>— Şu halde, ameliyat odasındakiler tam bir sessizlik içinde olurlarsa...</p>

  <p>— Peki, onlara nasıl haber vereceksin? Telsizi bozduğuna göre, onlarla bağıntı kurmamız mümkün değil.</p>

  <p>— Fakat bizi izleyebilirler. İç kulağa doğru gittiğimizi anlayacaklar. Sessizlik gerektiğini de kavrayacaklarına eminim.</p>

  <p>— Acaba?</p>

  <p>Grant, sabırsızlıkla:</p>

  <p>— Anlamazlar mı dersin? dedi Oradakilerin çoğu doktor ve asistan. Böyle konularda anlayışlı olacakları kaçınılmaz bir gerçektir.</p>

  <p>— Tehlikeyi göze alabilecek misin?</p>

  <p>Grant, etrafına bakındı.</p>

  <p>— Sizler ne düşünüyorsunuz ?</p>

  <p>Owens:</p>

  <p>— Bana verilen her rotayı izleyebilirim, ama kararı kendim veremem.</p>

  <p>Duval:</p>

  <p>— Kesin bir şey söyleyemem, dedi.</p>

  <p>Michaels:</p>

  <p>— Ben kesin söyleyebilirim, dedi. Bu fikre karşıyım.</p>

  <p>Grant, konuşmadan duran Cora’ya bir göz attı.</p>

  <p>— Pekâlâ, dedi. Sorumluluk benim. İç kulağa gidiyoruz. Rotayı ver, Michaels.</p>

  <p>— Bana bak...</p>

  <p>— Karar verildi, Michaels, rotayı ver.</p>

  <p>Michaels, kıpkırmızı oldu, sonra omuz silkti, soğuk bir sesle:</p>

  <p>— Owens, dedi. Şimdi göstereceğim, noktadan keskin bir sola dönüş yapmak zorundayız...</p>
</body>
</html>
