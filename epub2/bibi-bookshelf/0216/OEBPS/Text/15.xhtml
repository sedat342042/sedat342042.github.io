<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">15.</p>

  <p class="bolum_adi">KULAK</p>

  <p>Carter, dalgın bir tavırla kahve fincanını kaldırdı. Birkaç damla kahve pantolonuna damladı. Farkındaydı ama umursamadı.</p>

  <p>— Döndüler demekle ne kastediyorsun?</p>

  <p>Reid:</p>

  <p>— Lenf boğumlarında zaman kaybettiklerini düşünmüş olacaklar, dedi.</p>

  <p>— Pekâlâ. Şimdi nereye doğru gidiyorlar?</p>

  <p>— Kesin olarak söyleyemem, ama iç kulağa doğru gittiklerini sanıyorum. Bu kararlarını yerinde bulduğumu söyleyemem.</p>

  <p>Carter, fincanı bıraktı ve kenara doğru sürdü. Fincanı zaten dudaklarına bile dokundurmamıştı.</p>

  <p>— Neden olmasın ?</p>

  <p>Sonra, zaman göstergesine baktı. Gösterge üzerinde 27 rakamı okunuyordu.</p>

  <p>— Güç olacak. Seslere çok dikkat etmemiz gerekecek.</p>

  <p>— Neden?</p>

  <p>— Tahmin edemez misin, Al? Kulak, sese karşı tepki gösterir. Kulak zaı titreşim yapar. Eğer Proteus, yakınlarda bir yerdeyse titreşimden etkilenir ve titreşim geminin parçalanmasına sebep olabilir.</p>

  <p>Carter, ileri doğru eğildi ve Soğuk bir ifadeyle Reid’in yüzüne baktı.</p>

  <p>— Şu halde, neden oraya gidiyorlar?</p>

  <p>Muhtemelen ulaşacakları yere en kısa ve çabuk yoldan varmak için olacak. Diğer taraftan, çıldırmış da olabilirler. Telsizi parçaladıklarına göre ne sebeple karar verdiklerini anlamamıza imkân yok.</p>

  <p>Carter, sordu:</p>

  <p>— Henüz kulağa girdiler mi? Yani, iç kulağa girdiler mi demek istedim?</p>

  <p>Reid, bir düğmeye bastı ve kısa bir soru sordu, sonra Carter’e döndü.</p>

  <p>— Girmek üzereler.</p>

  <p>— Ameliyat odasında bulunan adamlar sessizliğin gerekli olduğunu kavradılar mı?</p>

  <p>— Zannedersem.</p>

  <p>— Zannedersen mi? Zannetmek neye yarar?</p>

  <p>— Nasıl olsa, kulakta fazla kalmayacaklar.</p>

  <p>— Yeteri kadar kalacaklardır. Aşağıdaki adamlarına söyle... Hayır, şansımızı denemek için çok geç kaldık. Bana bir parça kâğıt ver ve dışardan birini çağır. Kim olursa olsun.</p>

  <p>Silâhlı bir askerî polis geldi ve selâm verdi</p>

  <p>Carter, askerin selâmını iade etmedi. Kâğıdın üstüne birkaç kelime karaladı.</p>

  <p>«GÜRÜLTÜ YOK! PROTEUS KULAKTAYKEN KESİN SESSİZLİK.»</p>

  <p>Askerî polise:</p>

  <p>— Bunu al, ameliyat salonundaki herkese teker teker göster, dedi. Herkesin gördüğüne emin olmalısın. En ufak gürültü yaptığımı takdirde seni öldürürüm. Tek kelime dahi söyleyecek olursan, önce seni temizlerim. Anlaşıldı mı?</p>

  <p>Askerî polis, şaşkınlıkla generale baktı.</p>

  <p>— Emredersiniz, efendim.</p>

  <p>— Haydi, çabuk ol. Ha, ayakkabılarını da çıkart.</p>

  <p>— Efendim?</p>

  <p>— Çıkart dedim. O odaya çorapla gireceksin.</p>

  <p>Çoraplı asker ameliyat odasına girinceye kadar kontrol odasında heyecanla beklediler. Askerî polis, doktorlara ve hemşirelere kâğıdı göstererek eliyle kontrol odasını işaret ediyordu. Kâğıdı okuyan herkes ciddiyetle başını sallıyordu. İçlerinden hiç biri yerinden bile kımıldamadı. Sanki bütün ameliyat odasındakiler görülmez bir kuvvetle oldukları yerde donup kalmışlardı.</p>

  <p>Reid:</p>

  <p>— Anladıkları açıkça belli, dedi. Emir verilmesine bile lüzum yok.</p>

  <p>Carter, vahşi bir sesle:</p>

  <p>— Onları tebrik ederim, dedi. Şimdi, kontrollerdeki teknisyenlerle bağıntı kur. Ne zil çalmalı, ne sinyal verilmeli. Hiç ses istemiyorum. Kimsenin şaşırarak ses çıkartmaması için elektrik feneri bile kullanılmasını istemiyorum.</p>

  <p>— Birkaç saniye sonra kulaktan çıkmış olacaklar.</p>

  <p>— Belki evet, belki hayır. Haydi, durma.</p>

  <p>Reid, başını eğerek Carter’in isteklerini yerine getirdi.</p>

  <p class="ortali">⁂</p>

  <p>Proteus, geniş bir saf sıvı bölgesine girmişti. Birkaç antikordan başka bir şey görmek mümkün değildi.</p>

  <p>Michaels, seslendi:</p>

  <p>— Owens, iç lâmbaları söndür, lütfen.</p>

  <p>İç lâmbalar sönünce dışarısı daha iyi göründü.</p>

  <p>Michaels:</p>

  <p>— Şunu görüyor musunuz ? diye sordu.</p>

  <p>Grant, hiç bir şey göremiyordu.</p>

  <p>Michaels, konuşmasına devam etti.</p>

  <p>— Zar salyangozun içindeyiz. Küçük spiral duymamızı sağlar. Sıvı ses dalgalarına göre sallanır. Gördünüz mü?</p>

  <p>Grant, dikkatle bakınca, sıvı içinde koyu bir gölge gördü. Oldukça geniş bir gölge gemiyi yalayarak geçti.</p>

  <p>Michaels:</p>

  <p>— Bir ses dalgasıydı, dedi.</p>

  <p>Grant, sordu:</p>

  <p>— Ses dalgasını görmemiz, ameliyat odasında birinin konuştuğuna mı işaret ediyor?</p>

  <p>— Oh hayır, eğer biri konuşuyorsa ya da ses çıkartıyorsa, bundan çok daha büyük dalgalar beklemeliyim. Sessizlik sonsuz bile olsa zar salyangoz yine de sesleri toplar. Uzak kalp atışlarının duyulması bile mümkündür.</p>

  <p>Grant, sordu:</p>

  <p>— Tehlikeli olur mu?</p>

  <p>— Eğer kimse konuşmazsa biraz önce gördüğümüz gibi olur.</p>

  <p>Duval, tekrar tezgâhın başına dönmüş çalışıyordu.</p>

  <p>— Neden yine yavaşladık? Owens!</p>

  <p>— Bir arıza var sanıyorum. Motor tekliyor ve neden olduğunu bilmiyorum.</p>

  <p>Proteus, zar salyangoza biraz daha girince dibe doğru çökermiş gibi oldu.</p>

  <p>Geminin dip tarafı hafifçe sürtününce Duval, elindeki neşteri bıraktı.</p>

  <p>— Peki, şimdi ne oluyor?</p>

  <p>Owens, endişeyle:</p>

  <p>— Motor fazla ısındığı için durdurmak zorunda kaldım, dedi. Zannedersem...</p>

  <p>— Ne?</p>

  <p>— Şu liflerden ötürü olmalı. Allahın cezası yosunlar. Hava deliklerini tıkamış olmalı. Motorun ısınması için başka sebep düşünemiyorum.</p>

  <p>Grant, hemen ayağa fırladı.</p>

  <p>— Havayla üfleyemez misin?</p>

  <p>Owens, başını salladı.</p>

  <p>— İmkânsız. Söylediğim hava delikleri, havayı içeri emerler.</p>

  <p>— Şu halde, dışardan temizlenmesi gerekiyor.</p>

  <p>Sözünü tamamlar tamamlamaz balıkadam elbisesini giymeye başladı.</p>

  <p>Cora, endişeyle camdan bakıyordu.</p>

  <p>— Dışarıda antikorlar var.</p>

  <p>Grant, kısaca:</p>

  <p>— Çok değil, dedi.</p>

  <p>Fakat ya saldırırlarsa?</p>

  <p>Michaels, güven dolu bir tavırla:</p>

  <p>— Hiç sanmam, dedi, insan şekline karşı hassas olamazlar. Zarı zedelemedikten sonra pasif kalacaklarını sanıyorum.</p>

  <p>Grant:</p>

  <p>— Gördün mü ? dedi.</p>

  <p>Fakat Cora başını salladı.</p>

  <p>Duval, elindeki teli lazerin teliyle karşılaştırıyor ve konuşmaya karışmıyordu.</p>

  <p>Grant, geminin alt kapağından çıkarak zar salyangozun yumuşak zeminine indi. Geminin genel görünüşüne bir göz attı. Evvelce parlak olan madenin üzeri yosunla kaplıymış gibi renk değiştirmişti.</p>

  <p>Paletlerini oynatarak geminin omurgasına doğru süzüldü. Owens, haklıydı, çünkü, hava emme delikleri liflerle tıkanmıştı.</p>

  <p>Grant, liflere sarılıp çekti. Lifler yapıştıkları yerden zorlukla ayrılıyordu, hatta kimi filtreye çarparak parçalanıyordu.</p>

  <p>Kulaklıktan Michaels’in sesi duyuldu.</p>

  <p>— Durum nasıl?</p>

  <p>— Çok kötü.</p>

  <p>— Ne kadar sürer? Zaman göstergesinde 26 rakamını görüyorum.</p>

  <p>— Oldukça uzun süreceğini sanıyorum.</p>

  <p>Grant, büyük bir gayretle liflere asıldı. Lifler sanki kendisine karşı koymak istermiş gibi direniyordu.</p>

  <p>Gemide kalan Cora, sabırsızlanarak:</p>

  <p>— Birimiz yardıma gitsek daha iyi olmaz mı? dedi</p>

  <p>Michaels, tereddütle:</p>

  <p>— Bilmem ki, dedi.</p>

  <p>Cora, balıkadam elbisesine sarıldı.</p>

  <p>— Ben gideceğim.</p>

  <p>— Pekâlâ, ben de geleceğim. Owens, kontrollerde kalsın daha iyi.</p>

  <p>Duval:</p>

  <p>— Ben de burada kalsam iyi olacak, dedi. Şunu neredeyse bitirmek üzereyim.</p>

  <p>Cora:</p>

  <p>— Tabiî, doktor Duval, dedi.</p>

  <p>Sonra, maskesini başına oturttu.</p>

  <p>Geminin omurgasına üç kişi birden inince işleri epey kolaylaşmıştı. Grant, çıkartmadığı lifleri, hava deliğini kapamayacak şekilde, içeri itiyordu.</p>

  <p>— İnşallah gemiye bir zarar vermez, fakat dışarı çekmem de imkânsız. Owens, bunlardan içeri giren olsa hava deliklerine zarar verir mi?</p>

  <p>Owens’ın sesi kulaklıktan duyuldu.</p>

  <p>— Karbonlaşıp motora yapışır. Dışarı çıktıktan sonra iyice temizlemek gerekir.</p>

  <p>— İşimizi bitirelim de sen gemini ne yaparsan yap umurumda olmaz.</p>

  <p>Grant, filtrelere yapışmış lifleri itip, serbest olanları çekip alarak işine devam etti. Cora ve Michaels de aynı şeyi yapıyorlardı.</p>

  <p>Cora:</p>

  <p>— Başarıyoruz, dedi.</p>

  <p>Michaels:</p>

  <p>— Fakat salyangozda tahminimizden de uzak kaldık, dedi. Her an ses gele...</p>

  <p>Grant, öfkeyle söylendi</p>

  <p>— Kes sesini de işine hak.</p>

  <p class="ortali">⁂</p>

  <p>Carter, saçlarını yolacakmış gibi çekiştirdi.</p>

  <p>— Hayır, hayır, hayır, hayııır! diye, haykırdı. Yine durdular.</p>

  <p>Televizyon ekranına doğru tutulan yazılı mesaja baktı.</p>

  <p>Reid:</p>

  <p>— Hiç değilse konuşmamayı akıl etti, dedi. Neden durduklarını tahmin edersin?</p>

  <p>— Müneccim miyim? Belki de kahve molası vermek üzere durmuşlardır. Belki de güneş banyosu almak için durmuşlardır. Belki de kız...</p>

  <p>Sözünü tamamlamadan yarıda kesti.</p>

  <p>Sonra:</p>

  <p>— Ne bileyim! dedi. Bütün bildiğim yirmi dört dakikamızın kaldığı.</p>

  <p>— Kulakta kalışlarını uzattıkları sürece, birisinin Öksürmesi ya da aksırması her zaman mümkün olabilir.</p>

  <p>— Haklısın.</p>

  <p>Carter, biraz düşündükten sonra, yumuşak bir sesle konuştu.</p>

  <p>— Oh, Tanrım! Göremediğimiz basit bir çözüm yolu. Haberciyi çağır.</p>

  <p>Askerî polis yine kontrol odasına girdi, Bu sefer selâm vermedi.</p>

  <p>Carter:</p>

  <p>— Hâlâ ayakkabıların yok mu? dedi. Güzel. Şunu alıp aşağıya götür ve hemşirelerden birine göster.</p>

  <p>Mesajda şöyle yazıyordu: BENES’İN KULAKLARINA PAMUK TIKANSIN.</p>

  <p>Carter, bir puro yaktı ve askerin ameliyat odasına girişini izledi. Asker sessiz adımlarlar hemşirelerden birine doğru ilerledi.</p>

  <p>Hemşire gülümseyerek Carter’e baktı ve eliyle olumlu bir işaret verdi.</p>

  <p>Carter:</p>

  <p>— Her şeyi benim düşünmem gerekiyor, dedi.</p>

  <p>— Sesi sadece boğar, ama durdurmaz.</p>

  <p>Hemşire hemen ayakkabılarını çıkartıp küçük bir masaya doğru yürüdü. Bir kutu açtı ve içinden pamuk çıkardı. Pamuğu kopartırken eli masanın üzerinde duran makasa çarptı. Makas fırladı, yere düştü, keskin bir ses çıkartarak kaydı. Hemşire uzun bir adımla makasın üstüne basmak istemişti, ama olan olmuştu.</p>

  <p>Hemşire kıpkırmızı olarak durdu, Herkes dönüp sesin geldiği yere baktı.</p>

  <p>Kontrol odasında, Carter, yanaklarını tutarak koltuğuna çöktü.</p>

  <p>— Artık her şey bitti! diye söylendi.</p>

  <p class="ortali">⁂</p>

  <p>Owens, kontrollere döndü ve hafif bir kontrol yaptı. Zar salyangoza girdikleri zaman yükselmekte olan ısı göstergesi yavaş yavaş tehlikeli bölgeden uzaklaşıyordu.</p>

  <p>— Durum iyi görünüyor. Dışarda işiniz bitti mi?</p>

  <p>Grant’ın sesi duyuldu.</p>

  <p>— Az kaldı. Harekete hazır ol. İçeri giriyoruz.</p>

  <p>Tam bu dakikada büyük bir sarsıntı oldu. Proteus, şiddetli bir yumruk yemiş gibi havaya fırladı Owens, kontrol tablosuna tutunmaya çalışırken, uzaktan gelen gümbürtüyü duydu. Duval, lazeri göğsünü bastırarak korumaya çalıştı.</p>

  <p>Dışarıda, Grant yukarı doğru fırladı, birkaç takla attıktan sonra, zar salyangozun duvarına çarptı, tramplendeymiş gibi gerisin geriye fırlatıldı. Proteus’un yerini görmeye çalıştı, ama geminin ışıklarının çok uzaklarda olduğunu fark etti.</p>

  <p>Titreşimin çarpması sırasında Cora, gemideki bir çıkıntıyı tutuyordu. İçgüdüsünün verdiği bir hareketle sıkıca tutunmaya çalıştı, fakat geminin şiddetle savrulması üzerine kuvveti yetmedi ve zar salyangozun zeminine düştü. Ayaklarını gerip düşüş hızını yavaşlatması gerekirdi, ama tecrübesiz oluşu bu hareketi yapmasını önlemişti. Geminin ışıklarının aydınlattığı yolda şiddetle kaydı ve korkuyla baktığı zaman titrek tüylü işitme hücrelerine doğru gittiğini gördü.</p>

  <p>Hızını kesmesine imkân yoktu. Kayarak, yuvarlanarak kıllardan meydana gelmiş sütunların arasına daldı. Birden sırtına takılan bir cisim düşmesini önledi. Cora, çabalamadan durdu, çünkü, düşmekten çok korkuyordu. Takılı olduğu kıl hafif hafif sallanıyordu.</p>

  <p>Artık nefes alabiliyordu. İsminin çağrıldığını duydu. Birisi kendisine sesleniyordu.</p>

  <p>Bütün gücüyle haykırdı</p>

  <p>— İmdat! imdat!</p>

  <p class="ortali">⁂</p>

  <p>İlk titreşim şoku geçtikten sonra Owens, geminin kontrolüne hakim oldu. Allahtan ki ses, keskindi ve çabuk geçmişti. Zaten onları kurtaran da sesin tizliği olmuştu. Kısa bir süre daha devam etmiş olsaydı...</p>

  <p>Duval, lazeri kucaklamış, sırtını geminin duvarına vermiş ve ayaklarını tezgâhın ayaklarına dayayarak kendisini emniyete almıştı.</p>

  <p>— Geçiştirdik mi? diye haykırdı.</p>

  <p>Owens, nefes nefese:</p>

  <p>— Kurtulduk sanıyorum, dedi. Kontroller cevap veriyor.</p>

  <p>— Hemen hareket etsek iyi olur.</p>

  <p>— Diğerlerini gemiye almalıyız.</p>

  <p>Duval:</p>

  <p>— Ah, evet, dedi. Unutmuştum.</p>

  <p>Yan yatarak yuvarlandı, bir elinin desteği ile ayağa kalktı. Lazeri hâlâ elinden bırakmamıştı.</p>

  <p>— Onları hemen içeri alalım.</p>

  <p>Owens, seslendi</p>

  <p>— Michaels! Grant! Cora!</p>

  <p>Michaels, hemen cevap verdi.</p>

  <p>— Geliyorum, Parçalanmadığımı sanıyorum.</p>

  <p>Grant:</p>

  <p>— Bir dakika, dedi. Cora’yı göremiyorum.</p>

  <p>Proteus, şimdi sakin sakin duruyordu Grant kuvvetli kulaçlarla geminin ışıklarına doğru yüzdü.</p>

  <p>— Cora!</p>

  <p>Cora, çığlıkla cevap verdi.</p>

  <p>— İmdat! İmdat! Yardım edin!</p>

  <p>Grant, her yöne göz gezdirdi. Sonra çaresizlikle haykırdı.</p>

  <p>Cora! Neredesin?</p>

  <p>Cora’nın sesini duydu.</p>

  <p>— Tam olarak söyleyemem. Titrek tüylü işitme hücrelerindeyim.</p>

  <p>— Nerede bu hücreler? Michaels, bu hücreler nerede?</p>

  <p>Grant, Michaels’ın başka bir yönden gemiye yanaşmakta olduğunu gördü.</p>

  <p>Michaels:</p>

  <p>— Owens, dedi. Geminin ışıklarını yak!</p>

  <p>Geminin ışıkları yanınca geniş bir bölge aydınlandı.</p>

  <p>Michaels:</p>

  <p>— Bu tarafa! dedi. Owens, beni takip et! Işığa ihtiyacımız var.</p>

  <p>Grant, aceleyle Michaels’in peşinden yüzünce, uzun kılları gördü.</p>

  <p>— Bu kılların içinde mi?</p>

  <p>— Tahmin ediyorum.</p>

  <p>Şimdi geminin önüne geçmişlerdi ve geminin ışıkları arkalarından vuruyordu.</p>

  <p>Michaels:</p>

  <p>— Cora’yı göremiyorum, dedi</p>

  <p>Grant, nefes nefese:</p>

  <p>— Ben görüyorum, dedi. O değil mi? Cora! Seni görüyorum, Kolunu oynatırsan yanılmadığımı anlarım.</p>

  <p>Cora, elini salladı.</p>

  <p>Grant:</p>

  <p>— Tamam, dedi. Seni almak üzere geliyorum. Biraz sonra seni kurtarmış oluruz.</p>

  <p>Cora, sabırla beklerken, bacağına yumuşak bir şeyin dokunduğunu hissetti. Bacağına baktı, ama bir şey göremedi. Biraz sonra aynı hissi omuzunda duydu.</p>

  <p>Birden ne olduğunu fark etti. Küçük yün yumaklarına benzeyen antikorlar vücuduna dokunuyordu.</p>

  <p>Antikorlar hafif dokunuşlarla, Cora’nın tehlikeli olup olmadığını kontrol ediyorlardı. Birkaç tane olmakla beraber, uzun kılların arasından doğru sürüyle gelmeye başlamışlardı.</p>

  <p>Proteus’tan vuran ışığın altında Cora, antikorları net olarak görüyordu.</p>

  <p>Cora, çığlığı bastı.</p>

  <p>— Çabuk gel. Her tarafım antikorlarla doldu.</p>

  <p>Cora, antikorların daha önce bakterileri nasıl öldürdüklerini hatırladı.</p>

  <p>Bir antikor dirseğine dokundu ve orada yapışıp kaldı. Korkuyla kolunu salladı. Antikordan kurtulamadı, Başka bir antikor da birincisinin yanında yer aldı. İkincisinin kılcal kolları birbirine kenetlendi.</p>

  <p class="ortali">⁂</p>

  <p>Grant, mırıldandı.</p>

  <p>— Antikorlar.</p>

  <p>Michaels:</p>

  <p>Çevrede fazla hasar yapmış olmalı ki antikorların dikkatini çekti, dedi.</p>

  <p>— Cora’ya zarar verebilirler mi?</p>

  <p>— Hemen vermezler. Ona karşı hassas değiller. İnsan şekline karşı yapılmış antikorlar yoktur. Fakat bir, ikisi vücuduna yapışabilir. Ondan sonra da orduyla gelirler.</p>

  <p>Grant, antikorların kalabalıklaştığını ve kütleler halinde Cora’nın vücuduna yapışmaya çalıştıklarını gördü.</p>

  <p>— Michaels, dedi. Gemiye dön. Bir kişinin hayatını tehlikeye atması yeterli. Onu kurtarmaya çalışacağım. Eğer kurtaramazsam bizden kalıntıları toplamak sizin göreviniz olacak. Her ne olursa olsun, büyüme zamanında vücuttan çıkmış olmalıyız.</p>

  <p>Michaels, önce tereddüt etti, sonra:</p>

  <p>— Dikkât et, dedi ve dönüp aceleyle Proteus’a doğru yüzdü.</p>

  <p>Grant, kuvvetli kulaçlarla Cora’ya doğru yüzmeye başladı. Paletlerin hareketinden meydana gelen girdap antikorların karışmasına sebep oldu.</p>

  <p>Nefes, nefese:</p>

  <p>— Seni buradan kurtaralım, Cora, dedi.</p>

  <p>— Oh, Grant. Çabuk ol!</p>

  <p>Cora’nın oksijen silindiri kılın üzerine takılmıştı. Yaralanan kıldan koyu sarı bir sıvı akıyordu. Antikorları harekete getiren muhtemelen bu yaraydı. Grant, hemen oksijen silindirini çekip kurtarmaya çalıştı.</p>

  <p>— Kımıldama, Cora, Kıraç... Ah!</p>

  <p>Cora’nın ayak bileği, iki lif arasına sıkışmıştı. Grant, lifleri araladı.</p>

  <p>— Haydi, şimdi benimle gel.</p>

  <p>Her ikisi de ters taklayla dönerek gemiye doğru yüzdüler. Cora’nın vücuduna yapışmış olan antikorlar yapıştıkları yerden ayrılmadılar, fakat asıl kütle geride kaldı. Birkaçı peşlerinden geldi, sonra bütün kütle onlara doğru harekete başladı.</p>

  <p>Cora, soludu.</p>

  <p>— Gemiye kadar gidemeyeceğiz.</p>

  <p>— Gideriz, merak etme, sen yalnız gücünü kollarına ve bacaklarına ver yeter.</p>

  <p>— Fakat vücudumdan hâlâ ayrılmadılar. Korkuyorum. Grant.</p>

  <p>Grant, omuzunun üzerinden Cora’ya baktı, sonra biraz geride kaldı. Cora’nın sırtı yün kümelerini andıran şekillerle doluydu.</p>

  <p>Eliyle antikorları temizlemek istedi, ama elinin temasıyla düzleşen antikorlar yerlerinden ayrılmıyorlar, elini çektiği zaman yine yumak şeklini alıyorlardı.</p>

  <p>Birkaç antikor, Grant’ın vücudunu kontrole bağlamıştı bile.</p>

  <p>— Daha hızlı Cora!</p>

  <p>— Fakat, daha hızlı gidemiyorum...</p>

  <p>— Zorunlusun. Bana tutunsana!</p>

  <p>Beklemekte olan Proteus’a hızla yükseldiler.</p>

  <p class="ortali">⁂</p>

  <p>Duval, Michaels’ın gemiye girmesine yardım etti</p>

  <p>— Dışarıda neler oluyor?</p>

  <p>Michaels, nefes nefese başlığını çıkarttı.</p>

  <p>— Bayan Peterson, işitme hücrelerindeki tüylere yakalandı. Grant, onu kurtarmaya çalışıyor, fakat her tarafı antikorlarla dolu.</p>

  <p>Duval’ın gözleri irileşti</p>

  <p>— Nasıl yardım edebiliriz?</p>

  <p>— Bilmiyorum. Belki Cora’yı kurtarır. Aksi halde, yolumuza devam etmek zorundayız.</p>

  <p>Owens:</p>

  <p>— Fakat onları dışarıda bırakamayız, dedi.</p>

  <p>Duval:</p>

  <p>— Bırakmayacağımız kuşkusuz, dedi. Üçümüzün de onların yardımına gitmemiz lâzım.</p>

  <p>Sonra öfkeyle Michaels’a çıkıştı.</p>

  <p>— Sen neden buradasın, Michaels? Neden orada kalıp onlara yardım etmedin?</p>

  <p>Michaels, düşmanca bir tavırla Duval’a baktı.</p>

  <p>— Çünkü onlara bir faydam olmayacaktı. Ne Grant kadar güçlüyüm ne de onun reflekslerine sahibim. Ona engel olacaktım. Eğer yardım etmeye bu kadar hevesliysen kendin git.</p>

  <p>Owens, lâfa karıştı.</p>

  <p>— Onları canlı olarak gemiye almalıyız, yoksa... yoksa... On beş dakika sonra büyümeye başlayacaklar.</p>

  <p>Duval, haykırdı.</p>

  <p>— Pekâlâ! Dalış elbiseni giy dışarı çıkıp onlara yardım edelim.</p>

  <p>— Bir dakika... Geliyorlar. Kapağı açmalıyım.</p>

  <p class="ortali">⁂</p>

  <p>Grant’ın kuvvetli parmakları, geminin giriş kapağı üzerindeki volanı yakaladı. Sonra Cora’nın sırtındaki antikorlardan birini iki parmağı arasına aldı ve çekti. Yün yumağını andıran antikor, denizanası yumuşaklığındaydı. önce Grant’ın çekişine karşı direndi, sonra vantuz gibi «plop» sesiyle kurtuldu, Grant’ın çekip aldığı antikora bağlı olan diğer antikorlarda yapıştıkları yeri bıraktılar. Grant, elini silkeleyerek onları ileri doğru savurdu. Antikorlar ayrılmadan durdular ve yapışacak bir yer aradılar.</p>

  <p>Aynı usulle Cora’nın vücudundaki diğer antikorları da yerlerinden söküp atmaya başladı.</p>

  <p>Cora, birden bağırdı.</p>

  <p>— Geliyorlar, Grant! Gemiye girelim.</p>

  <p>Grant, arkasına baktı. Antikor molekülleri, varlıklarını hissetmiş gibi gemiye doğru geliyorlardı. Kimi zincir şeklinde birbirlerine tutunmuş, kör kobra yılanları gibi süzülüyordu.</p>

  <p>Grant:</p>

  <p>— Beklemek zorundayız, dedi.</p>

  <p>Kapak üstündeki yeşil ışık yandı. Grant, aceleyle volanı döndürdü.</p>

  <p>— Şimdi girebiliriz.</p>

  <p>Antikorlar etraflarını almışlardı, ama ekserisi Cora’ya saldırıyordu. Çünkü, Cora’ya karşı hassasiyet kazanmışlardı. Genç kızın göğsü üzerine geldikleri zaman tereddütle duruyorlardı. Cora’nın karnı ve omuzları antikorlarla kaplanmıştı.</p>

  <p>Grant’ın Cora’ya yardım edecek vakti yoktu. Geminin çıkış kapağını açtı ve Cora’yı içeri itti, sonra kendisi de onun peşinden daldı.</p>

  <p>Antikorlar geminin içine dolmaya başladıkları sırada zorla kapağı itip kapadı. Sırtını geminin duvarına dayayıp, kapak arasına sıkışıp kalan antikorlara aldırmadan volanı çevirdi İçerde kalanlar havayla boşaltılan sıvının içinde yüzüyorlardı. Grant bütün dikkatini Cora’ya vermiş onun vücudunu temizlemekle meşguldü Kendi göğsüne yapışmış olanlar da vardı, ama Cora’nın durumu çok daha tehlikeliydi, çünkü kızın karın ve sırt bölgesi tamamen antikorlarla kaplıydı.</p>

  <p>Cora:</p>

  <p>— Sıkıştırıyorlar, Grant, dedi.</p>

  <p>Grant, Cora’nın, maske arkasından görünen yüzünün acıyla buruştuğuna ve konuşurken zorluk çektiğine dikkat ediyordu.</p>

  <p>Hava boşluğundaki sıvı gittikçe azalıyordu, ama Grant’ın bekleyecek sabrı yoktu. Geminin içine açılan bölme kapısını yumruklamaya başladı.</p>

  <p>Cora:</p>

  <p>— Ne... nefes.. ala... ala... diye kesik kesik söylendi.</p>

  <p>Kapı açılınca, küçük kompartımandaki sıvı geminin içine doğru aktı. Duval, uzanıp Cora’yı içeri çekti. Grant da kızın arkasından girdi.</p>

  <p>Owens:</p>

  <p>— Tanrı yardımcımız olsun! Dedi. Şunların haline bak!</p>

  <p>Sonra, Grant’ın yaptığı gibi antikorları sökmeye başladı.</p>

  <p>Grant:</p>

  <p>— Şimdi iş kolaylaştı, dedi. EIinin tersiyle itmen yeterli olacak.</p>

  <p>Duval:</p>

  <p>— Vücut sıvısı içinde yaşamaya alışık oldukları için, dedi. Havaya çıktıkları zaman yaşamayacakları muhakkak.</p>

  <p>— Yapışmasınlar da ne olursa olsunlar. Cora...</p>

  <p>Duval, Cora’nın maskesini dikkatle çıkardı.</p>

  <p>Cora, derin derin nefes alarak ağlamaya başladı. Grant’ın göğsüne yaslanmış hıçkırıyordu.</p>

  <p>— Öyle korktum ki...</p>

  <p>Grant:</p>

  <p>— Ben de korkmadın dersem yalan söylemiş olurum, dedi. Onların bizden korkmaları gerektiğini unutma.</p>

  <p>Cora’nın saçlarını okşadı.</p>

  <p>— Onlardan daha hızlı yüzebilir ve hareket edebilirsin. Ayrıca, madenî bir kapak da insanın cesaretini çoğaltıyor.</p>

  <p>Duval, Grant’ı sabırsızlıkla bir kenara itti.</p>

  <p>— Bir şeyiniz yok ya, Bayan Peterson?</p>

  <p>Cora, derin bir nefes aldı. Zorlukla konuştuğu halde sesi titremiyordu.</p>

  <p>— İyiyim, doktor.</p>

  <p>Owens:</p>

  <p>— Buradan hemen çıkmalıyız, dedi.</p>

  <p>Kontrollara geçti</p>

  <p>— Artık boşa geçirecek vaktimiz kalmadığını sanıyorum.</p>
</body>
</html>
