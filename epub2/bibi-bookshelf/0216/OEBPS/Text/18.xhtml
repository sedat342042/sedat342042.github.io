<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">18.</p>

  <p class="bolum_adi">GÖZ</p>

  <p>Cora da akyuvarı hemen hemen Michaels’ın gördüğü anda gördü.</p>

  <p>Korkuyla haykırdı.</p>

  <p>— Bakın!</p>

  <p>Hep beraber durdular ve bakmak üzere döndüler.</p>

  <p>Akyuvar çok iriydi. Proteus’tan en aşağı beş defa, belki de daha büyüktü. Seyredenlere göre süt renginde, derisiz, canlı protoplazmadan meydana gelmiş bir dağ kadar kocamandı. Her hareketiyle şeklini değiştiriyordu. Bir ucu ağır ağır Proteus’un üzerine doğru uzandı.</p>

  <p>Grant, içgüdüsünün verdiği bir refleksle Proteus’a doğru döndü.</p>

  <p>Cora, hemen Grant’ın kolunu tuttu.</p>

  <p>— Ne yapacaksın, Grant?</p>

  <p>Duval, heyecanla:</p>

  <p>— Onu kurtaramazsın! dedi. Kendi hayatını tehlikeye atmış olacaksın.</p>

  <p>Grant, şiddetle başını salladı.</p>

  <p>— Onu düşünmüyorum. Düşündüğüm Proteus.</p>

  <p>Owens, üzüntüyle:</p>

  <p>— Gemiyi de kurtaramazsın artık, dedi.</p>

  <p>— Fakat, gemiyi eski boyuna geldiği zaman zarar vermeyecek bir yere götürebiliriz. Dinleyin, akyuvar tarafından parçalanmış, atomlarına ayrılmış bile olsa, bütün parçaları büyüyecektir ve halen büyümekte. Gemi bütün de kalsa, parçalanmasa da, yine Benes için ölüm demektir.</p>

  <p>Cora:</p>

  <p>— Gemiyi dışarı çıkartamazsın, dedi. Oh, Grant, ölmeni istemiyorum. Bütün bu maceradan sonra ölmeni istemiyorum, lütfen, bizi dinle!</p>

  <p>Grant, gülümseyerek Cora’ya baktı.</p>

  <p>— İnan bana, ölmemem için birçok sebepler var, Cora. Siz üçünüz yolunuza devam edin, ben son bir deneme yapmak istiyorum.</p>

  <p>Geriye doğru yüzmeye başladı. İnsanın korkudan dudağını uçuklatacak olan canavara doğru kuvvetli kulaçlarla yaklaştı. Proteus’u içine alan akyuvarın arkasında başkaları da vardı, ama onlar şimdilik tehlikeli olamayacak kadar uzakta sayılırdı. Grant, özellikle bu akyuvarı ele geçirmek istiyordu.</p>

  <p>Yakın mesafeden akyuvarın yüzeyini iyice görebiliyordu. Proteus, ancak siyah bir leke halinde görünüyordu. Grant, Michaels’ın yüzünü gördüğünü; zannetti, ama bunun hayal olduğunu biliyordu.</p>

  <p>Grant, ağır ağır hareket eden dağ gibi protoplazmanın karşısındaydı, ama bu şeyin dikkatini nasıl çekecekti? Ne gözleri ne de duyguları vardı.</p>

  <p>Nasıl ? Grant, karar veremiyordu. Bununla beraber, akyuvarın, çevresinde bulunan bakteriyi hissettiğini biliyordu. Proteus’un varlığım anlamış ve onu bünyesine almıştı.</p>

  <p>Grant, Proteus’tan çok ufaktı; hattâ şimdi bakteriden bile daha küçüktü.</p>

  <p>Bıçağını çekerek önündeki kütleye daldırdı ve aşağı doğru çekti.</p>

  <p>Hiç bir şey olmadı. Akyuvarda kan da olmadığı için, kanama olmadı.</p>

  <p>Sonra, yavaşça, iç protoplazmadan bir parça uzandı, yaralı zarın yanında durdu; yaralı zar içeri doğru çekildi.</p>

  <p>Grant, bıçağını bir kere daha daldırdı. Akyuvarı öldürmek istemiyordu; zaten öldürmek istese de, bu boydaki bir akyuvarı öldürmesi imkânsız denecek kadar zordu. Fakat onun dikkatini çekecek başka usul var mıydı?</p>

  <p>Ağır ağır uzaklaştı ve akyuvarın duvarında meydana gelen bir pırtlağın kendisine doğru uzandığını sevinçle gordu.</p>

  <p>Biraz daha uzaklaştı. Pırtlak yine peşinden geldi.</p>

  <p>Nihayet dikkati çekmişti. Bunun nasıl olduğunu bilmiyordu, ama içinde Proteus bulunan akyuvar, ağır ağır peşinden geliyordu.</p>

  <p>Şimdi hızla uzaklaşmaya başladı. Akyuvar da Grant’ın peşinden geldi, ama Grant’ın umduğu gibi hareketleri ağırdı. Grant, akyuvarın bir deniz anası gibi hareket ettiğini düşünmekle yanılmamıştı. Akyuvarın hızı bakterilere ve mikroplara karşı yeterliydi, ama peşinde olduğu insan için yeterli değildi.</p>

  <p>Artan bir hızla, durup kendisini seyreden üç insana doğru yüzdü.</p>

  <p>Soluk soluğa:</p>

  <p>— Sallanmayın, dedi. Beni takip ettiğini sanıyorum.</p>

  <p>Duval:</p>

  <p>— Yalnız biri değil, diğerleri de peşimizden geliyorlar, dedi.</p>

  <p>Grant, arkasına baktığı zaman çok uzaklarda kaynaşan akyuvarları gördü. Birinin hissettiğini diğerleri de hissediyor olmalıydı.</p>

  <p>— Nasıl...</p>

  <p>Duval:</p>

  <p>— Bir akyuvara vurduğunu gördüm, dedi. Eğer hasara sebep oldunsa, kana kimyasal bir sıvı karıştı ve diğer akyuvarları uyardı.</p>

  <p>— Şu halde, Allahınızı severseniz çabuk yüzmeye çalışın!</p>

  <p>Carter ve Reid, kontrol odasından seyrederlerken Benes’in etrafını doktorlar sarmıştı. Carter’in ağzını bıçak açmıyordu. Rengi bile değişmiş, yüzü griye çalar bir renk almıştı.</p>

  <p>Artık her şey bitmişti. Yaptıkları her şey, bütün çabaları boşuna olmuştu. Nihayet...</p>

  <p>Birden kulaklarının zarını patlatacak kadar kuvvetli bir ses duyuldu.</p>

  <p>— General Carter! Generalim!</p>

  <p>— Evet, ne var?</p>

  <p>— Proteus, efendim. Hareket ediyor!</p>

  <p>Carter, gırtlağının bütün gücüyle haykırdı.</p>

  <p>— Ameliyatı durdurun! Ameliyatta hazırlanan doktorlar başlarını kaldırıp şaşkınlıkla kontrol odasının: penceresine baktılar.</p>

  <p>Reid, Carter’in koluna yapıştı.</p>

  <p>— Belki de büyümenin etkisiyle hareket ediyordur. Onları şimdi çıkarmazsan, akyuvarların saldırısına uğrarlar.</p>

  <p>Carter, artık konuşmuyor haykırıyordu.</p>

  <p>— Nasıl bir hareket, Nereye doğru gidiyor?</p>

  <p>— Optik sinirine doğru, efendim.</p>

  <p>Carter, hızla Reid’e döndü.</p>

  <p>— Bu sinir nereye gider? Ne demek istedin?</p>

  <p>Reid’in yüzü aydınlandı.</p>

  <p>— Şimdiye kadar düşünmediğim bir yere doğru hareket ediyor! Acil bir çıkış noktasına doğru yürüyor! Göze doğru geliyorlar ve göz yaşı kanalından çıkacaklar. Başarabilirler. Belki de tek gözü kaybederek Benes’in hayatını kurtarabiliriz... Hey, birisi mikroskop lam’ı alsın...Carter, aşağı inelim.</p>

  <p>Optik siniri, sosis dizisi gibi, demet halinde liflerden meydana gelmişti.</p>

  <p>Duval, durdu ve elini iki sinirin arasına dayadı.</p>

  <p>— Dokunabiliyorum.</p>

  <p>Grant:</p>

  <p>— Sen dokunacağına yüzsen daha iyi olmaz mı dedi?</p>

  <p>Akyuvarlar hâlâ peşlerindeydi, ama göz sinirlerinin arasında insanlar kadar rahatlıkla ilerleyemiyorlardı.</p>

  <p>Grant, sık sık arkasına bakıyor ve Proteus’u içine almış olan akyuvarın hâlâ peşlerinde olup olmadığını kontrol ediyordu. Proteus artık görünmüyordu. Muhtemelen akyuvarın göbeğine doğru çekilmişti. Eğer, hemen peşlerinden gelen akyuvar, Proteus’u taşıyan akyuvar değilse, Benes’in ölümü muhakkaktı.</p>

  <p>Başlıklarındaki fenerlerin ışıkları; göz sinirlerine çarptıkça, pırıltılarla yansıyordu.</p>

  <p>Duval:</p>

  <p>— Işık yansıması, diye mırıldandı. Benes’in gözleri tam olarak kapalı değil.</p>

  <p>Owens:</p>

  <p>— Her şeyin kesin olarak ufaldığı gerçek, dedi. Dikkat ettiniz mi?</p>

  <p>Grant, başıyla evetledi.</p>

  <p>— Tabiî, farkındayım.</p>

  <p>Eğer, büyümekte iseler, peşlerinden gelen akyuvar, muhtemelen yarı büyüklüğüne inmişti.</p>

  <p>Duval:</p>

  <p>— Ancak birkaç saniyemiz kalmış olmalı, dedi.</p>

  <p>Cora:</p>

  <p>— Yorgunluktan öldüm, dedi. Artık dayanamayacağım.</p>

  <p>Grant, Cora’ya döndü.</p>

  <p>— Öyle bir dayanacaksın ki! Şimdi gözdeyiz. Dünyadan ancak bir göz yaşı kadar uzaklıktayız.</p>

  <p>Kolunu Cora’nın beline dolayıp ileri doğru itti, sonra laseri ve aküyü Cora’dan aldı.</p>

  <p>Duval:</p>

  <p>— Burayı geçer geçmez göz yaşı kanalına inmiş olacağız, dedi.</p>

  <p>Yüzdükleri yeri doldurabilecek kadar büyümüşlerdi. Büyüdükçe hızları da arttığı için akyuvarlardan korkuları, kalmıyordu.</p>

  <p>Duval, karşısına gelen zar bir duvarı bir tekmede yırttı.</p>

  <p>— Geçin dedi. Bayan Peterson siz önden geçin, lütfen.</p>

  <p>Grant, Cora’yı arkasından itti, sonra kendisi de geçti. Owens ve Duval da onların arkasından geçtiler.</p>

  <p>Duval, heyecanını kontrol ederek:</p>

  <p>— Dışardayız, dedi. Vücudun dışına çıktık.</p>

  <p>Grant:</p>

  <p>— Bir dakika, dedi. Şu akyuvarı da istiyorum. Aksi takdirde...</p>

  <p>Bir saniye kadar bekledi, sonra heyecanla haykırdı.</p>

  <p>— İşte! Ve Tanrı hakkı için, tam istediğim akyuvar!</p>

  <p>Akyuvar, Duval’ın tekmeyle açtığı yarıktan zorla geçti. Proteus, ya da kırıntıları artık protoplazma içinde belli olmaya başlamıştı. Proteus, akyuvarın hemen hemen yarı büyüklüğüne ulaşmıştı. Zavallı canavar, demirleri hazmetmek için boşuna çaba harcıyordu.</p>

  <p>Mamafih, büyük bir azimle peşlerinden geliyordu. Bir kere tahrik edildi mi, artık takip ettiği şeyin peşini bırakmazdı.</p>

  <p>Üç erkek ve bir kadın, yükselen sıvıyla beraber çıkmaya başladılar. Akyuvar da onlarla beraber, zorlukla da olsa, yükseliyordu.</p>

  <p>Kanalın içbükey düzgün duvarının bir yüzü şeffaftı.</p>

  <p>Duval:</p>

  <p>— Karniye dedi. Yani, gözün dış tabakası. Diğer duvar da, alt göz kapağıdır. Büyümekte olduğumuza göre, buradan mümkün olduğu kadar uzaklaşmamız lâzım. Bunun için de saniyelerimiz sayılıdır.</p>

  <p>Çok yukarlarda yatay bir yarık görünüyordu.</p>

  <p>Duval:</p>

  <p>— Oradan çıkacağız, dedi.</p>

  <p class="ortali">⁂</p>

  <p>Bir zafer haykırışı duyuldu.</p>

  <p>— Gemi, göz yüzeyinde, efendim!</p>

  <p>Reid:</p>

  <p>— Pekâlâ, dedi, Sağ göz.</p>

  <p>Bir teknisyen Benes’in kapalı gözüne bir mikroskop lam’ı ile yaklaştı. İri bir büyüteç gözün büyümesini sağlıyordu. Uçu keçeli bir penseyle alt göz kapağı tutuldu ve hafifçe aşağı doğru çekildi.</p>

  <p>Teknisyen boğuk bir sesle:</p>

  <p>— Orada dedi. Sinek pisliği kadar.</p>

  <p>Usta parmaklar mikroskop lam’ını uzattı ve sinek pisliği gibi lekeyi taşıyan bir damla yaş lam’ın üzerine alındı.</p>

  <p>Herkes birer adım geri çekildi.</p>

  <p>Reid:</p>

  <p>— Görülebilecek kadar büyük olan bir şey, çok çabuk büyür, dedi. Açılın!</p>

  <p>Teknisyen elindeki lam’ı usulca odanın ortasına bıraktı ve koşar adımlarla uzaklaştı.</p>

  <p>Hemşireler, inanılmaz bir hızla ameliyat masasını sürerek odadan çıkardılar.</p>

  <p>Lam üzerindeki sinek pisliği kadar leke birden büyüdü ve normal büyüklüğünü aldı.</p>

  <p>Üç erkek ve bir kadın madenî parçalardan meydana gelmiş bir yığın odayı doldurdu.</p>

  <p>Reid, mırıldandı.</p>

  <p>— Ayıracak sekiz saniyemiz varmış.</p>

  <p>Carter:</p>

  <p>— Michaels nerede? diye sordu. Eğer Michaels, halen Benes’in vücudundaysa...</p>

  <p>Ameliyat masasının çıkartılmış olduğu kapıya doğru koşar adımlarla yürüdü. Neşesi birden kaybolmuştu.</p>

  <p>Grant maskesini çıkardı ve seslendi.</p>

  <p>— Üzülmeyin, generalim. Proteus’un halini görüyorsunuz. Michaels’tan kalanlar da Proteus’un içinde olacak. Muhtemelen organik bir kemik yığını bulacaksınız.</p>

  <p class="ortali">⁂</p>

  <p>Grant hâlâ normal hayatına alışamamıştı. On beş saat uykudan sonra gözlerini aydınlık bir dünyaya açmıştı.</p>

  <p>Yatakta kahvaltı ederken Carter ve Reid, yatağının kenarında oturuyordu.</p>

  <p>Grant:</p>

  <p>— Diğerleri de böyle mi karşılandılar? diye sordu.</p>

  <p>Carter:</p>

  <p>— Paranın satın alabileceği kadar rahat her şeye sahipler, dedi. Hiç değilse bir müddet için. Burada olmayan yalnız Owens. Karısının ve çocuklarının yanına gitmek istedi biz de bıraktık ama olayları dinledikten sonra. Görünüşe göre Grant bu işin başarılmasında senin payın herkesinkinden çok.</p>

  <p>Grant:</p>

  <p>— Beni bir madalya almak ve aylığımı arttırmak için tavsiye ederseniz kabul ederim dedi. Bir yıllık, ücretli izin verilmesi için tavsiye ederseniz, dünden razıyım. Gerçekte başarı hepimizindir. Hatta Michaels bile bize iyi kılavuzluk etti... hiç değilse bir süre için.</p>

  <p>Carter düşünceli bir tavırla:</p>

  <p>— Michaels’ın durumunu topluma duyurmayacağız, dedi. Görev başında öldüğünü yayacağız. CMDF içine bir hainin sızmış olduğunu kamuoyuna bildirmek yersiz sanıyorum. Ayrıca bir hain olup olmadığını da kesinlikle bilmiyoruz.</p>

  <p>Reid:</p>

  <p>— Onu bir hain olmadığını söyleyecek kadar iyi tanırdım dedi.</p>

  <p>Grant, başıyla evetledi.</p>

  <p>— Kabul ederim, Owens’ı gemiden atarken sırtına balıkadam elbisesini geçirdiğine göre bir katil olamaz. Cinayeti akyuvarlara bıraktı, ama kendisi yanaşmadı. Hayır... Öyle sanıyorum ki, küçültmeyi bir sır olarak saklamak istiyordu. Böyle davranmakla insanlığa yardımcı olabileceğini düşünüyordu.</p>

  <p>Reid:</p>

  <p>— Küçültmenin sulh için kullanılması taraftarıydı, dedi. Ben de öyleyim. Fakat ne faydası olacak...</p>

  <p>Carter, Reid’in sözünü kesti.</p>

  <p>— Atom bombasının keşfinden beri böyle olaylarla karşılaşıyoruz. Her bulunan yeni şeyin insanlık için tehlikeli olacağını düşünürler. Benes ölmüş bile olsaydı, küçültmenin sürekli olması için gerekli şeyler nasıl olsa gelecek yıl bulunacaktı. Belki beş yıl, belki de on yıl sonra, bulunacaktı. Belki geç bulunacaktı, ama bulunacaktı işte!</p>

  <p>Grant:</p>

  <p>— Şimdi bunu önce biz bulmuş olacağız, dedi. Peki, bununla ne yapacağız? Son bir savaşa mı sebep olacağız? Belki de Michaels haklıydı.</p>

  <p>Carter, kuru bir sesle:</p>

  <p>— Belki de insanlık bundan büyük yararlar sağlar, dedi.</p>

  <p>Reid:</p>

  <p>— Proteus’la yolculuk haberi yayıldı mı, küçültmenin insanlık yararına kullanılacağı yerler araştırılacaktır, dedi.</p>

  <p>Carter, cebinden bir puro çıkardı, düşünceli bir tavırla Grant’a baktı.</p>

  <p>— Söyle bana, Grant, dedi. Michaels’ı nasıl enseledin?</p>

  <p>— Enselemedim. Düşüncelerimin karışıklığından ötürü kendiliğinden ortaya çıktı. Her şeyden önce şunu söylemeliyim ki, general, beni gemiye bindirmenizdeki sebep, Duval’dan kuşkulanmanızdı.</p>

  <p>— Oh, bir dakika...</p>

  <p>— Gemideki herkes bunu biliyordu. Muhtemelen Duval bilmiyordu. Bana yanlış bilgi vererek dikkatimi başka tarafa çekmek istediler. Bana hiç bir imada bulunmadığınız için, nereden başlayacağımı bilmiyordum. Gemidekilerin hepsi, yüksek, bilgili kişilerdi. Yanlış bir adım attığım takdirde sırtıma bineceğinizden emindim.</p>

  <p>Reid, hafifçe gülümsedi, Carter pürosuyla uğraşır görünürken kızardı.</p>

  <p>Grant:</p>

  <p>— Böyle söylediğim için üzülmeyin dedi. İşim bakımından böyle şeylere alışkınım... ama zorunlu olursam. Bunun için de kesin delil bulana kadar beklemeye karar verdim ve bir şey bulamadım. Bir sürü kaza atlattık, ya da kaza süsü verilmiş olaylarla karşılaştık. Örneğin, laserin tahrip edilmesi kuşkuları, Bayan Peterson üzerine çekebilirdi. Ama laseri tahrip etmek veya bozmak için böyle aptalca davranmaz, daha başka yollar arardı. Laser ışınlarının yönünü değiştirerek Duval’ın siniri zedelemesine sebep olabilirdi. Laserin kabaca bozulması ya kazaydı, ya da Bayan Peterson’dan başka birinin işiydi. Sonra, emniyet ipim çözüldü ve akciğerlerde ölümle burun buruma geldim. Burada kuşkulanabileceğim tek adam Duval’dı, ama beni kurtaran kendisiydi. Neden beni önce öldürmeye çalışıp sonra kurtarmak istesin? Saçma. Ya kazaydı, ya da emniyet ipim Duval’dan başka biri tarafından çözülmüştü. Hava tankımız boşaldı. Bu küçük işi Owens yapmış olabilirdi. Fakat hava ikmali yaptık ve Owens’ın yardımı büyük oldu. Neden hava tankını boşalttıktan sonra, hava almak için canını dişine takarak çalışsın? Eh, ya bu da kazaydı, ya da Owens’dan başka biri tarafından yapılmıştı. Kendimi bundan hariç tutuyordum, çünkü sabotaj olaylarına karışmam mümkün olamazdı. Geriye sadece Michaels kalıyordu.</p>

  <p>Carter:</p>

  <p>— Bütün kazalara sebep olarak onu gösteriyorsun, dedi.</p>

  <p>— Hayır, olayların hepsi gerçekten de kaza olabilirdi. Bunu hiç bir zaman kesinlikle bilemeyiz. Eğer bütün bunlar sabotajsa, kuşkulanılmayan tek kişi Michaels’tı. İlk kaza, damar içindeki bir delikten anafora kapılıp yuvarlanmamızdı. Michaels, bu damara bizi sürüklemiş olabilirdi. Eğer, ilk kaza bir sabotaj olarak kabul edilirse, diğer kazalarda Michaels’tan başkasının parmağı olamazdı. Bir yerde, bunu itiraf etti ve ilk kazada kendisinin kabahatli olduğunu söyledi. Benes’in kan dolaşım sistemini bildiğine ve bizim o damara enjekte edilmemizden sorumlu olduğu için, ilk akla gelen ondan başka kim olabilirdi?</p>

  <p>Reid:</p>

  <p>— Gerçekten de bir kaza olabilirdi, dedi.</p>

  <p>— Doğru! Fakat bütün kazalarda herkes canla başla çalıştı, ama ilk kazadan sonra geri dönmemizi ısrarla isteyen Michaels’dan başkası değildi. Her fırsatta geri dönülmesinin yerinde olacağını söylüyordu. Ama yine de ondan kuşkulanmam için yeterli sebepler değildi.</p>

  <p>Carter, sordu:</p>

  <p>— Peki, onu ele veren ne oldu?</p>

  <p>— İşe ilk başlayıp küçültüldükten sonra damara verildiğimiz, zaman oldukça korkmuştum. Hepimiz korkuyorduk, ama içimizde en çok korkan Michaels’tı. Adamcağız korkudan neredeyse ölecekti. O zaman korkusunu kabul ederim, ama...</p>

  <p>— Aması ne?</p>

  <p>— Fakat girdaba kapılıp düştükten sonra Michaels, en küçük bir korkaklık göstermedi. Hepimizin sinirli ve endişeli olduğu zamanlar, Michaels, son derece sâkindi. İşin başında ne kadar korktuğunu anlatıp duran bir insan, daha sonra korkusuz görünüyordu. Yolculuğun sonuna doğru Duval’ın onu korkaklıkla suçlamasına son derece sinirlendi. Ondan sonra da tutumu değişti. Korkusunun özel bir sebebi olabileceğini düşündüm. Tehlikelere bizimle beraber göğüs gerdiği zaman çok cesur bir adamdı. Bizim yüzleşmediğimiz tehlike söz konusu oldu mu korkusunu ortaya koyuyordu. Tehlikeyi ortaklaşmamak ve ölümü yalnız karşılamak onu son derece korkutuyordu. Küçültülüp damara verildiğimiz zaman korkumuza rağmen işimizi on dakika içinde görüp tekrar dışarı çıkabileceğimizi düşünüyorduk. Fakat, muhtemelen içimizden yalnız Michaels, on dakika içinde kurtulamayacağımızı biliyordu. Girdaba yakalanacağımızı sadece kendisi biliyordu. Daha önce gemi hakkında bilgi verilirken, Owens, geminin çabuk parçalanabileceğinden söz etmişti ve Michaels, girdaba düştüğümüz takdirde geminin parçalanacağını düşünmüş olabilirdi. Girdaptan bütün olarak kurtulduğumuzu görünce rahatladı, çünkü, işi başaramayacağımızı ve vazgeçeceğimizi düşünüyordu. Her tehlikeden kurtuluşumuzda öfkeleniyordu. Öfkesi korkusunu yendiği için, korktuğu belli olmuyordu diyebilirim. İç kulağa girdiğimiz zaman, aradığım adamın Duval olmayıp Michaels olduğuna karar vermiştim. Duval’ı laseri kullanması ve denemesi için sıkıştırınca araya girerek engelledim. Bayan Peterson’u antikorlardan kurtarırken onu yanımdan uzaklaştırdım. Fakat bir hata yaptım. Kan pıhtısını eritmeye çalıştıgımız sırada onu yalnız bırakmakla hata ettim ve gemiyi ele geçirmesine sebep oldum. Kafamda son kuşku kırıntılarını boşlamak istemiyordum ve...</p>

  <p>Carter:</p>

  <p>— Nihayet Duval da olabilir diye düşündün, değil mi? dedi.</p>

  <p>— Korkarım ki evet. Bu sebeple Duval’ın yanına gittim.. Mamafih, Duval, laseri kullanırken bir hata yapmış olsaydı anlayamazdım. Eğer yaptığım son aptallık olmasaydı, hem gemiyi hem de Michaels’ı sağlam olarak getirebilirdim.</p>

  <p>Carter, ayağa kalkarak:</p>

  <p>— Peki, dedi. İşin fiatı ucuz oldu. Benes hayatta ve yavaş yavaş kendisini toparlıyor. Owens, gemisinin yasını tutuyor sanırım.</p>

  <p>— Onu suçlamam. Güzel bir gemiydi. Ha, şey... Bayan Peterson’un nerede olduğunu biliyor musunuz?</p>

  <p>Reid:</p>

  <p>— Ayakta ve buralarda bir yerde, dedi.</p>

  <p>— Yani ,burada bir yerlerde mi?</p>

  <p>— Evet. Duval’ın bürosunda olacağını sanıyorum.</p>

  <p>Grant, derin bir iç geçirdi.</p>

  <p>— Oh, şey, yıkanıp tıraş olduktan sonra buradan çıkacağım.</p>

  <p class="ortali">⁂</p>

  <p>Cora, kâğıtları bir araya koydu.</p>

  <p>— Eğer, raporlar hafta sonunu bekleyebilirse, izinli çıkmak hoşuma gidecek, doktor Duval.</p>

  <p>Duval:</p>

  <p>— Ah, tabiî, dedi. Hepimizin dinlenmeye ihtiyacı var sanıyorum. Nasılsınız?</p>

  <p>— Bir şeyim yok gibi görünüyor.</p>

  <p>— Güzel bir denemeydi, değil mi?</p>

  <p>Cora, gülümseyerek kapıya doğru yürüdü.</p>

  <p>Grant’ın başı kapıdan uzandı.</p>

  <p>— Bayan Peterson?</p>

  <p>Cora, birden şaşırdı, sonra Grant’ı tanıyınca gülerek koştu.</p>

  <p>— Kan damarlarındayken Cora değil miydim?</p>

  <p>— Hâlâ Cora mısın?</p>

  <p>— Tabiî. Hep Cora olarak kalacağımı umarım!</p>

  <p>Grant, tereddüt etti.</p>

  <p>— Bana Charles diyebilirsin. Hatta bir gün bana, dostum Charlie bile diyebilirsin.</p>

  <p>— Gayret ederim, Charles.</p>

  <p>— İşten ne zaman çıkıyorsun?</p>

  <p>— Hafta sonu tatili için henüz ayrılıyordum.</p>

  <p>Grant, bir an düşündü, sinekkaydı tıraşlı çenesini sıvazladı ,sonra başıyla, masasının üzerine eğilmiş çalışan Duval’ı işaret etti.</p>

  <p>Nihayet:</p>

  <p>— Ona bağlı mısın? diye sordu.</p>

  <p>Cora, ciddiyetle:</p>

  <p>— Çalışmasını takdir ederim, dedi. O da benim çalışmamı takdir eder.</p>

  <p>Sonra omuz silkti.</p>

  <p>Grant, sordu:</p>

  <p>— Ben de seni takdir edebilir miyim?</p>

  <p>Cora, tereddüt etti, hafifçe gülümsedi.</p>

  <p>— Ne zaman istersen. İstediğin kadar. Eğer... eğer arada sırada ben de seni takdir edersem mesele kalmaz.</p>

  <p>— Ne zaman olduğunu söylersen hemen poz veririm.</p>

  <p>İkisi beraber kahkahayla güldüler. Duval, başını kaldırıp baktı; ikisinin kapıda durduğunu gördü, gülümsedi, elini hafifçe salladı.</p>

  <p>Cora:</p>

  <p>— Elbise değiştirdikten sonra Benes’i görmek istiyorum, dedi. Kabul mu?</p>

  <p>— Ziyaretçi kabul edecekler mi?</p>

  <p>Cora, başını salladı.</p>

  <p>— Hayır, fakat biz özel ziyaretçileriz.</p>

  <p>Benes’in gözleri açıktı. Gülümsemeye çalıştı.</p>

  <p>Hemşire endişeyle fısıldadı.</p>

  <p>— Ancak bir dakika. Ne olduğunu bilmediği için lütfen, bir şey söylemeyin.</p>

  <p>Grant:</p>

  <p>— Anlıyorum, dedi</p>

  <p>Benes’e döndü.</p>

  <p>— Nasılsınız?</p>

  <p>Benes, yine gülümsemeye çalıştı.</p>

  <p>— Pek emin değilim. Çok yorgunum. Başım ağrıyor ve sağ gözümde sancı var. Fakat kurtuldum sanıyorum.</p>

  <p>— Güzel!</p>

  <p>Benes:</p>

  <p>— Bir bilgini öldürmek için sadece başa vurmak yetmiyor, dedi. Bütün matematik bilimi insanın kafasını sağlamlaştırıyor, ha, ne dersin?</p>

  <p>Cora, sevimli bir tebessümle:</p>

  <p>— Hepimiz memnunuz, dedi.</p>

  <p>— Buraya ne söylemek üzere geldiğimi hatırlamalıyım. Biraz unutkanım, ama nasıl olsa hatırlayacağım. Hepsi kafamda, hepsi.</p>

  <p>Benes, rahatlıkla gülümsedi</p>

  <p>Grant:</p>

  <p>— İçinizde olanlara hayret edeceksiniz, profesör, dedi.</p>

  <p>Hemşire, Grant’la Cora’yı dışarı çıkardı.</p>

  <p>İki genç, kendilerine büyük vaatlerde bulunan aydınlık dünyaya büyük bir neşe içinde el, ele çıktılar.</p>

  <p class="ortali">SON</p>
</body>
</html>
