<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">10.</p>

  <p class="bolum_adi">KALP</p>

  <p>Kontrol kulesindeki heyecan son dereceye ulaşmıştı. Geminin Gonderdiği işaretlerde bir değişiklik olmamakla beraber, çizdiği yol değişmişti</p>

  <p>Carter’le Reid, operatörün seslenmesi üzerine dönüp adama baktılar.</p>

  <p>— Rota değişti, efendim. Kadran 23, seviye B.</p>

  <p>Reid, pencereye koştu ve harita odasına baktı. Bu uzaklıktan görmesi mümkün değildi Zaten haritanın üzerine eğilmiş başlardan, ötürü de görmesi mümkün değildi.</p>

  <p>Carter, kızardı.</p>

  <p>— Kadran sözünü bir tarafa bırak da bana rotalarını doğru dürüst söyle. Neredeler?</p>

  <p>— Boyun toplar damarındalar. Ana kalp damarına doğru ilerliyorlar.</p>

  <p>— Toplar damardalar mı? Orada ne işleri var?</p>

  <p>Sonra kükredi.</p>

  <p>— Reid!</p>

  <p>Reid, aceleyle Carter’in yanına geldi.</p>

  <p>— Evet, duydum.</p>

  <p>— Toplar damara nasıl girdiler?</p>

  <p>— Adamlara basit bir anafor aramalarını söyledim. Pek ender olmakla beraber, mümkün. Ayrıca, bulması da kolay değil.</p>

  <p>— Peki, ya...</p>

  <p>— Küçük bir arteriyle küçük bir toplar damar arasındaki bağıntı, Kan, arteriden toplar damara emilir ve...</p>

  <p>— Arteride delik olduğunu bilmiyorlar mıydı?</p>

  <p>— Bilmedikleri açıkça belli Carter...</p>

  <p>— Ne var?</p>

  <p>— Kurtulmayabilirler.</p>

  <p>Carter, ekranlarla bulunduğu bölmeye dönüp bir düğmeye bastı.</p>

  <p>— Proteus’tan yeni bir mesaj var mı?</p>

  <p>— Hayır, efendim.</p>

  <p>— Şu halde, hemen onlarla bağıntı kur, be adam! Seslerini duyamazsak bile bir haber almamız lâzım. Doğrudan doğruya bana bağla.</p>

  <p>Carter, sıkıntıyla bekledi. Nihayet beklediği cevap geldi.</p>

  <p>— Proteus rapor veriyor, efendim.</p>

  <p>Carter:</p>

  <p>— Bu kadarına da şükür, dedi. Mesajı tekrarla.</p>

  <p>— Arterideki bir deliğin anaforuna kapılıp toplar damara geçmişler. Ne geri dönebiliyorlar ne de ileri gidebiliyorlar. Dışarı çıkarılmaları için emir bekliyorlar.</p>

  <p>Carter, iki yumruğunu birden masanın üstüne indirdi.</p>

  <p>— Hayır!</p>

  <p>Reid:</p>

  <p>— Fakat general, dedi. Hakları var.</p>

  <p>Carter, zaman göstergesine bir göz attı: 51.</p>

  <p>Titrek bir sesle:</p>

  <p>— Elli bir dakikaları var ve orada ellibir dakika kalacaklar. Şu zımbırtı sıfırı gösterdiği zaman onları çıkartacağız.</p>

  <p>Derin bir nefes alarak ekledi.</p>

  <p>— İşlerini tamamlarlarsa başka, ama aksi halde, bir dakika erken çıkamazlar.</p>

  <p>— Fakat umutsuz durumdalar. Gemilerinin durumunu ancak Tanrı bilir. Beş adamı öldürmüş olacağız.</p>

  <p>— Belki. Fakat onlar nasıl şanslarını deniyorlarsa, biz de şansımızı deneyeceğiz. En küçük bir ihtimal dahi olsa sonuna kadar gideceğiz.</p>

  <p>Reid’in bakışları buz gibiydi.</p>

  <p>— General, dedi. Sen sadece kendini düşünüyorsun. Eğer ölecek olurlarsa, yaşamaları için gereken fırsatı vermediğin hakkında ilk tanık ben olacağım.</p>

  <p>Carter:</p>

  <p>— Bunu da göze alacağım, dedi. Şimdi söyle bakalım, bu kısmın başkanı olduğuna göre, neden hareket edemiyorlar?</p>

  <p>— Akıntıya karşı anafora tekrar geçip arteriye giremezler. Ne emir verirsen ver, fizikî olarak imkânsız. Kan basıncı ordunun kontrolü altında değil.</p>

  <p>— Neden başka bir yol bulamıyorlar?</p>

  <p>— Şimdi bulundukları noktadan, kan pıhtısına ulaşabilmeleri için muhakkak kalpten geçmeleri lâzım. Kalbin hareketleri onları pestile çevirecektir... Bu şansı da göze alamayız...</p>

  <p>— Biz...</p>

  <p>— Tehlikeyi göze alamayız, Carter. Adamların ölümünü dikkate almasak bile, gemi ezildiği takdirde bütün parçalarını bulup çıkartmamız imkânsız. Sonuç olarak da büyüme sırasında Benes’i öldürecektir. Eğer adamları şimdi çıkartacak olursak, Benes’i dışardan ameliyat imkânımız var.</p>

  <p>— Umutsuz.</p>

  <p>— Şimdiki durumumuzdan daha umutsuz değil.</p>

  <p>Carter, bir dakika kadar söylenenler üzerinde düşündü.</p>

  <p>— Albay Reid, dedi. Benes’i öldürmemek şartıyla kalbi ne kadar süreyle durdurabiliriz?</p>

  <p>Reid dikkatle generale baktı.</p>

  <p>— Yeterli olacağını sanmam.</p>

  <p>— Biliyorum. Kesin bir süre söylemeni istiyorum.</p>

  <p>— Ancak altmış saniye kadar.</p>

  <p>— Proteus, altmış saniyeden önce kalbi aşabilir, değil mi?</p>

  <p>— Bilmiyorum.</p>

  <p>— Şu halde denemeleri gerekiyor. Kalbi durdurmak zor mu?</p>

  <p>— Hayır. Asıl mesele tekrar çalıştırabilmekte.</p>

  <p>— Bu da senin görevin, albay.</p>

  <p>Zaman göstergesine baktı. Gösterge 50 rakamının üzerinde duruyordu.</p>

  <p>— Vakit kaybediyoruz. Hemen işe başlıyalım Adamlarını hazırla, ben de Proteus’a talimat vereceğim.</p>

  <p class="ortali">⁂</p>

  <p>Proteus’un iç ışıkları açılmıştı. Duval ve Cora, Grant’la meşguldü.</p>

  <p>Grant:</p>

  <p>— Tamam, dedi, Benes’in kalbini durduruyorlar. Kalbe girdiğimiz sırada elektrik şokuyla kalbi durduracaklar ve bir dakika sonra tekrar çalıştıracaklar.</p>

  <p>Michaels, şaşkınlıkla haykırdı.</p>

  <p>— Çalıştıracaklar mı? Delirdiler mi? Benes, bu durumda nasıl dayanabilir?</p>

  <p>— Ancak, bu takdirde başarı sağlayabileceğimizi düşünmüş olmalılar.</p>

  <p>— Eğer tek çare buysa, başarı sağlayamadık demektir.</p>

  <p>Duval:</p>

  <p>— Açık kalp ameliyatlarında bulundum, Michaels, dedi. Mümkün olabilir. Kalp, bizim düşündüğümüzden de sağlamdır. Owens, kalbin içinden ne kadar zamanda geçebiliriz?</p>

  <p>Owens, başını uzatıp aşağıya baktı.</p>

  <p>— Ben de bunun hesabını yapıyordum, Duval. Eğer acele edersek, elli beş ya da elli yedi saniyede başarabiliriz.</p>

  <p>Duval, omuz silkti.</p>

  <p>— Ayıracak ancak üç saniyemiz var.</p>

  <p>Owens:</p>

  <p>— Şu anda akıntıyla kalbe doğru sürükleniyoruz, dedi. Geminin hızını son haddine çıkartacağım. Nasılsa, denemem gerekiyordu. Fena hırpalandığımız için arıza yapmış olabilir.</p>

  <p>Geminin dip tarafından doğru hafif bir ses duyuldu. Makinelerin gürültüsü olduğu belli oluyordu. Gemi birden hızla ilerlemeye başladı.</p>

  <p>Owens:</p>

  <p>— Işıkları söndürüyorum, dedi.</p>

  <p>Işıkların sönmesi üzerine herkes camın önüne gitti.</p>

  <p>İçinde bulundukları manzara tamamen değişmişti Baştan gelen ana damarın içinde kalbe doğru hızla yol alıyorlardı. Damarda görünen alyuvarlar oksijensiz oldukları için, daha koyu kırmızı görünüyorlardı.</p>

  <p>Michaels:</p>

  <p>— Hazır mısın, Owens? diye sordu. Seni kalbin içinden geçireceğim.</p>

  <p>Kan dolaşımı haritasının durduğu masaya gitti ve üzerindeki lambayı yaktı.</p>

  <p>— Owens! diye seslendi. Kalp haritası A-2. Yaklaşıyoruz. Tamam mı?</p>

  <p>— Tamam.</p>

  <p>Grant:</p>

  <p>— Kalbe girdik mi? dedi</p>

  <p>— Dinle. Bakmana lüzum yok, sadece dinle.</p>

  <p>Proteus’u derin bir sessizlik kapladı. Uzaktan gelen top atışları gibi sesler duyuluyordu.</p>

  <p>Cora:</p>

  <p>— Bunlar kalbin atışları, dedi.</p>

  <p>Michaels:</p>

  <p>— Evet, dedi. Oldukça yavaşlatılmış.</p>

  <p>Duval:</p>

  <p>— Tam olarak duymuyoruz,dedi Gemiye ikinci bir sarsıntı veriyor. Vücudun gerektiği gibi incelenmesinden sonra...</p>

  <p>Michaels:</p>

  <p>— Gelecekte, doktor, dedi.</p>

  <p>Grant:</p>

  <p>— Top atışlarını andırıyor, dedi.</p>

  <p>Michaels:</p>

  <p>— Evet, ama bizim için geçilmez bir baraj meydana getiriyor, dedi.</p>

  <p>Duval, ekledi:</p>

  <p>— Ve her atış, bizi ebediyete biraz daha yaklaştırıyor.</p>

  <p>— Kalp atışları sonumuzu getirebilir. Kesin sesinizi Owens, hazır mısın?</p>

  <p>— Hazırım, kontrollerin başındayım ve önümde de bir harita var. Fakat bu karışıklık içinde yolumu nasıl bulurum?</p>

  <p>— Şu anda, üst toplar damarla alt toplar damarın birleştiği yerdeyiz. Anladın mı?</p>

  <p>— Evet.</p>

  <p>— Pekâlâ. Birkaç saniye sonra, kalbin ilk boşluğuna; yani sağ kulakçığa gireceğiz...kalbi şimdi durdursalar iyi ederler. Grant, durumumuzu radyo ile bildir.</p>

  <p>Grant; hemen vericiye döndü.</p>

  <p>Owens:</p>

  <p>— Sağ karıncık kapağına yaklaşıyoruz ,dedi.</p>

  <p>Uzun bir koridorun sonunda üç parçalı bir kapak görünüyordu, Kapak perdeleri hafif hafif dalgalanıyor ve kalbin her atışıyla deliği kapatıyordu. Kapağın Ötesinde sağ karıncık boşluğu görünüyordu.</p>

  <p>Kan, sanki güçlü bir pompayla ediliyormuş gibi bu kapağa doğru sürükleniyordu. Proteus da kanla beraber sürüklendi ve kapak deliğine doğru yaklaştı.</p>

  <p>Birden kalbin gümbürtülü atışı duyuldu. Üç parçalı kapağın kanatları Proteus’a doğru uzandı. Şimdi, Proteus’la sağ karıncık arasındaki geçiş kapısı kapalıydı. Sağ karıncık büzüldüğü zaman kanı akciğer atar damarına verirken kapağın kapalı kalması, kanın tekrar sağ kulakçığa geçmesini önlüyordu.</p>

  <p>Grant’ın sesi, kalp atışının gümbürtüsüne rağmen duyuldu.</p>

  <p>— Kalbin son atışı olduğunu söylüyorlar.</p>

  <p>Michaels:</p>

  <p>— Ellerini çabuk tutsalar iyi olacak, dedi. Sağ karıncığa indiğimiz zaman kalp atacak olursa halimiz berbattır. Owens, tam gaz ileri, kapak açılır açılmaz geçeceğiz.</p>

  <p class="ortali">⁂</p>

  <p>Radyoaktif kaydedici âlet şimdi Benes’in göğüs kısmına konmuştu. Duvardaki dolaşım haritasının da göğüs kısmı aydınlatılmıştı. Kalbin sağ kulakçığına giren Proteus’un radyoaktif işareti sürekli olarak duyuluyordu.</p>

  <p>Gemi, kanın akıntısıyla bir anda üç kanatlı kapağa kadar sürüklenmiş, sağ karıncığın sıkışması ile kapanan kapağın önünde kalmıştı.</p>

  <p>Elektro-şok apareyi hazırdı ve elektrotlar Benes’in göğüs kısmına yerleştirilmek üzereydi.</p>

  <p>Son kalp çarpışı başladı. Osiloskop üzerindeki elektron ışını ağır ağır yükseldi, Sağ karıncık, tekrar kan almak üzere gevşiyordu ve kapak açılmak üzereydi.</p>

  <p>Kalp göstergesinin başında duran teknisyen bağırdı.</p>

  <p>— Tamam!</p>

  <p>Benes’in göğsü üzerindeki iki elektrot alçaldı, kalp kontrol âletinin üstündeki gösterge kırmızıya geldi ve bir zil sesi duyuldu. Osiloskobun hareketi de kesilmişti.</p>

  <p>Carter, avucunun içindeki kronometreye bastı ve saniyeler tıkır tıkır ilerlemeye başladı.</p>

  <p class="ortali">⁂</p>

  <p>Beş çift göz, sağ karıncık kapağına dikildi. Owens, gemiyi hızlandırmaya hazırdı. Sağ karıncığın gevşemesiyle kapak açılmak üzereydi. Akciğer atar damarına açılan kapak muhtemelen kapanmıştı, Arteriden karıncığa kanın dönmesi imkânsızdı. Bu kapağın kapanışı, dayanılmaz bir titreşimle hissedildi.</p>

  <p>Proteus’un önündeki kapak ağır ağır açıldı.</p>

  <p>Michaels, haykırdı.</p>

  <p>— Haydi, haydi!</p>

  <p>Proteus, birden ileri doğru atıldı ve bir anda kapaktan geçerek sağ karıncığa daldı. Bu anda karıncık sıkışmış olsa gemiyi paramparça edecek ve içindekilerin ölümüne sebep olacaktı.</p>

  <p>Grant, nefesini tutarak bekledi, Kalpte hiç bir hareket yoktu.</p>

  <p>Michaels :</p>

  <p>— Son hız, Owens, dedi. Çıkış kapağına gitmek üzere sola doğru kaymalısın. Bu ölüm tuzağından çıkmamız İçin ancak otuz saniyemiz var.</p>

  <p>Proteus’ta derin bir sessizlik vardı.</p>

  <p>Owens’in sesi, sessizliği bozdu:</p>

  <p>— Sadece on dokuz saniyemiz kaldı, doktor Michaels, ama kapak falan göremiyorum.</p>

  <p>— Devam et, kapağa doğru ilerliyorsun. Kapağın açık olması için dua edelim!</p>

  <p>Grant, birden atıldı.</p>

  <p>— İşte göründü. Görünen kapak değil mi? Şu kara leke?</p>

  <p>Michaels, başını haritasının üzerinden kaldırdı ve camdan baktı.</p>

  <p>— Evet, doğru söyledin. Yarı yarıya da açık ve bizim için yeterli. Kalp durdurulduğu zaman, kalbin sistolik atışı başlamak üzereydi. Şimdi herkes kendisini koltuğa bağlayarak emniyete alsın. Açıklıktan geçeceğiz, ama kalbin atışı hemen bizi izleyecek ve kalp çalışmaya başladığı zaman da...</p>

  <p>Owens:</p>

  <p>— Eğer çalışacak olursa, dedi.</p>

  <p>Michaels, konuşmasına devam etti.</p>

  <p>— Kalp çalışmaya başladığı zaman da son derece kuvvetli bir kan akımı olacak. Mümkün olduğu kadar uzak olmamız gerekiyor.</p>

  <p>Owens, hiç tereddüt etmeden gemiyi son hızla yarı aralık kapağa doğru götürdü.</p>

  <p class="ortali">⁂</p>

  <p>İşletme odasında derin bir sessizlik vardı. Benes’in başında duran doktor ve hemşireler kımıldamadan duruyorlardı, Benes’i soğuk vücudu ve durmuş kalbi, ameliyat odasında bir ölüm sessizliği yaratıyordu.</p>

  <p>Kontrol odasında, Reid:</p>

  <p>— Şimdiye kadar tehlikeli bir durumları yoktu, dedi. Üç parçalı kapaktan ağ karıncığa geçtiler ve akciğer atar damarın kapağına doğru yarım daire çizerek ilerliyorlardı. Sonsuz bir hızla gidiyorlar.</p>

  <p>Carter, avucundaki kronometreye bakarak:</p>

  <p>— Yirmi dört saniye kaldı, dedi.</p>

  <p>— Hemen hemen çıkmak üzereler.</p>

  <p>Kalp mütehassısları, hazır duruma geçtiler.</p>

  <p>Reid:</p>

  <p>— Yarı aralık kapağa doğru hızla yaklaşıyorlar, dedi</p>

  <p>— Altı dakika kaldı... Beş, dört...</p>

  <p>— Geçiyorlar...</p>

  <p>Tam bu sırada ikaz düdüğü duyuldu.</p>

  <p>Hoparlörden:</p>

  <p>— Kalbi çalıştırın, kelimeleri duyuldu.</p>

  <p>Kalbi çalıştıracak olan aparey harekete geçti. Kalp atışlarını gösteren Osiloskop hiç bir hareket olmadı. Apareyin çalışması biraz daha hızlandı. Bütün gözler osiloskoba dikilmişti.</p>

  <p>Carter:</p>

  <p>— Kalbin çalışması lâzım, dedi.</p>

  <p>Carter, bütün vücudunun heyecanla gerilmiş olduğunu hissediyordu.</p>

  <p class="ortali">⁂</p>

  <p>Proteus gülümseyen bir insanın yarı aralık dudaklarına benzeyen açıklığa hızla girdi. Yapışkan dudaklarda bir an asılı kaldı. Son hızla çalışan jetlerin sesi kulakları sağır edercesine çoğaldı. Sonra, gemi kendisini kurtarıp delikten geçti.</p>

  <p>Michaels, terden sırılsıklam olmuş alnını kurulayarak:</p>

  <p>— Karıncıktan çıktık, dedi. Şimdi akciğer atar damarındayız... Hızını kesmeden devam et, Owens. Üç saniye sonra kalp atışları başlayacak.</p>

  <p>Owens arkasına baktı. Dört kişi koltuklarına bağlanmış, çaresizlikle Owens’in hareketlerini izliyordu.</p>

  <p>Denizaltının arka camından bakıldığı zaman, geçtikleri kapak perdesinin halen kapalı olduğu görülüyordu.</p>

  <p>Owens:</p>

  <p>— Kalp çalışmaya başla...</p>

  <p>Sözünü bitiremedi. Geçtikleri kapağın kanatları kımıldadı. Damara hücum eden kanın akıntısı Proteus’u ileri doğru müthiş bir hızla fırlattı.</p>
</body>
</html>
