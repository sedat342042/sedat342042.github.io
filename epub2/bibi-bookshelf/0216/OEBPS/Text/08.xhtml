<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">8.</p>

  <p class="bolum_adi">GİRİŞ</p>

  <p>Küçültme aletinin ışıkları tekrar parlamıştı, ama suyun içinde yüzen Proteus’ta bulunanlar tarafından herhangi bir şeyin hissedilmesi mümkün değildi.</p>

  <p>Bir süre ne Grant ne de diğerleri konuşabildi. Işıklar tekrar söndükten sonra Owens, bağırdı.</p>

  <p>— Her şey tamam mı?</p>

  <p>Duval:</p>

  <p>— İyiyim, dedi.</p>

  <p>Cora, başıyla işaret verdi.</p>

  <p>Grant, elini kaldırarak iyi olduğunu belirtti.</p>

  <p>Michaels, omuz silkti ve:</p>

  <p>— İyiyim, dedi.</p>

  <p>— Güzel! Öyle sanıyorum ki tamamen küçültülmüş durumdayız.</p>

  <p>Owens, şimdiye kadar dokunmamış olduğu bir anahtara dokundu. Sabırsız bir tavırla göstergenin harekete geçmesini bekledi, Gösterge altmışa yükseldi. Diğerlerinin görebileceği bir şekilde duran başka bir göstergenin ibresi de altmışa yükseldi.</p>

  <p>Telsizin tıkırtısı duyuldu, Grant, HEPİMİZ İYİYİZ kelimelerini yazdı.</p>

  <p>Grant, gelen telsizi açıkladı.</p>

  <p>— Tam küçültüldüğümüzü bildiriyorlar. Doğru tahmin ettiniz, Yüzbaşı Owens.</p>

  <p>Grant, kendi kendisine düşündü: Küçültülme işlemi bitti, ama bizim işimiz henüz bitmedi. Henüz başladı ve altmış dakikamız var.</p>

  <p>Yüksek sesle:</p>

  <p>— Yüzbaşı Owens, dedi. Neden gemi titriyor? Hatalı bir şey mi var?</p>

  <p>Michaels:</p>

  <p>— Hissediyorum, dedi.</p>

  <p>Owens, yüzünün terini büyük bir mendille kurulayarak küçük kubbeden indi.</p>

  <p>— Titreşime engel olamayız. Brown hareketi.</p>

  <p>Grant:</p>

  <p>— Kimin? diye sordu.</p>

  <p>— Brown’ın. On sekizinci yüzyıl Botanisti. Bunu ilk bulan adam. Her taraftan su moleküllerinin bombardımanı altındayız. Eğer normal büyüklüğümüzde olsaydık, bunu hissetmeyecektik. Mamafih, çevremizdeki su da bir bakıma küçültüldü. Kan akıntısına girdiğimiz zaman, her su molekülü, bir miligram falan ağırlığında olacak. Tekil olarak bizi etkileyemezler, ama her taraftan çarptıkları ve düzenli olarak dağılmadıkları için hafif hafif titreyeceğiz. İşte hissettiğimiz titreşim moleküllerin düzensiz çarpmalarıdır. Daha sonra titreşimler artacaktır.</p>

  <p>Grant:</p>

  <p>— Çok güzel, dedi. Hey, sinir sistemi işte ben geliyorum.</p>

  <p>Cora, öfkeyle:</p>

  <p>— Ancak bir saat sürecek, dedi. Büyük bir adam gibi davranmış olsan daha çok hoşuma gideceksin.</p>

  <p>Michaels, açık bir endişeyle:</p>

  <p>Owens, dedi. Gemi, moleküllerin baskısına dayanabilecek mi?</p>

  <p>— Zannedersem. Bu konunun hesaplarını daha önce yapmak istemiştim. Şimdi hissettiğime bakılırsa, hesaplarımda pek yanılmış sayılmam. Bu titreşimlere dayanabiliriz.</p>

  <p>Cora:</p>

  <p>— Gemi, molekül darbelerine karşı bir süre dayanabilir, dedi. Kan pıhtısına varmamız için on beş dakika yeterli olacaktır. Ondan sonra olacaklar bence önemli değil.</p>

  <p>Michaels, yumruğunu oturduğu koltuğun koluna vurdu.</p>

  <p>— Bayan Peterson, saçma konuşuyorsunuz. Kan pıhtısına yetişip onu dağıttıktan ve Benes’i sağlığına kavuşturduktan sonra gemi dağılırsa neler olacağını düşünmüyor musunuz ? Bizim Ölmemiz önemli değil, ama Benes de bizimle beraber ölecek.</p>

  <p>Duval, söze karıştı.</p>

  <p>— Bunu çok iyi biliyoruz.</p>

  <p>— Asistanınız bilmez görünüyor. Bu gemi dağılırsa, Bayan Peterson, altmış dakika, pardon elli dokuz dakika sonra geminin parçaları normale dönecektir. Geminin ve bizim atomlarımız ne kadar küçük olursa olsun, yine de Benes için tehlikeli olacaktır.</p>

  <p>Michaels, homurtuyu andıran derin bir nefes alarak devam etti.</p>

  <p>— Eğer bize bir şey olmazsa, Benes’in vücudundan çıkartılmamız kolay. Eğer gemi parçalanacak olursa, geminin bütün parçalarının Benes’in vücudundan çıkartılması mümkün olamaz. Ne yapılırsa yapılsın, büyüme sırasında Benes’i öldürebilecek kadar parça kalmış olacaktır. Anlıyor musunuz?</p>

  <p>Cora, konuştuğuna pişman olmuş gibi göründü.</p>

  <p>— Bunu düşünmemiştim.</p>

  <p>— Şu halde düşünün. Sen de Owens. Şimdi tekrar soruyorum, Proteus, Brown hareketine dayanabilecek mi? Kan pıhtısına yetişinceye kadar demek istemiyorum. Ona yetişip, imha edip dönüşümüze kadar! Söylediklerine dikkat et, Owens. Eğer geminin dayanamayacağını düşünüyorsan, işe devam etmemizin bir anlamı kalmıyor.</p>

  <p>Grant:</p>

  <p>— Anlaşıldı, Doktor Michaels, dedi. Bilgiçliği bırak da Yüzbaşı Owens’a konuşma fırsatını ver.</p>

  <p>Owens, inançla:</p>

  <p>— Brown hareketlerini ilk hissettiğim zaman kararımı verdim. Halen içinde bulunduğumuz durumda geminin baskıya dayanacağından eminim.</p>

  <p>Michaels:</p>

  <p>— Esas soru şu, dedi. Yüzbaşı Owens’ın kararına güvenmeli miyiz?</p>

  <p>Grant:</p>

  <p>— Yanılıyorsun, dedi. Esas soru şu: Yüzbaşı Owens’in tahminini kabul edecek miyim, General Carter’in resmî kararları benim vereceğimi söylemiş olduğunu unutmamanızı rica ederim. Geminin durumundan daha iyi anlayan başka biri olmadığı için Yüzbaşı Owens’in kararına inanıyorum.</p>

  <p>— Peki, senin kararın nedir?</p>

  <p>— Owens’in tahminini kabul ettiğimi söyledim. İşimize devam edelim.</p>

  <p>Duval:</p>

  <p>— Ben de senin fikrindeyim, Grant, dedi.</p>

  <p>Michaels, kızardı ve başını salladı.</p>

  <p>— Pekâlâ, Grant. Sadece bana önemli görünen bir noktaya dikkatinizi çekmek istiyordum, o kadar.</p>

  <p>Michaels, tekrar yerine oturdu.</p>

  <p>Grant:</p>

  <p>— Gerçekten de önemli bir noktaydı ve dikkatimizi çekmene sevindim, dedi.</p>

  <p>Pencerenin yanında duruyordu. Bir süre sonra Cora, Grant’ın yanına gitti ve yavaş sesle:</p>

  <p>— Korkmuş görünmüyordun, Grant, dedi.</p>

  <p>Grant, neşeyle gülümsedi.</p>

  <p>— Korkmamış görünüyorsam, iyi bir aktör olduğum için, Cora. Karar verme sorumluluğu başka birisinin üzerinde olsaydı, işten vazgeçmek için müthiş bir konuşma yapacaktım. Anlıyorsun ya, korkak duygularım var, fakat korkakça bir karar verebiliyorum.</p>

  <p>Cora, bir dakika kadar Grant’a baktı.</p>

  <p>— Öyle sanıyorum ki, Bay Grant, kendinizi olduğunuzdan değişik göstermek için elinizden geleni yapmaya çalışıyorsunuz.</p>

  <p>— Oh, bilmiyorum. Öyle bir yete...</p>

  <p>Tam bu sırada Proteus, şiddetle sarsıldı. Önce bir tarafa, sonra diğer tarafa yattı.</p>

  <p>Grant, Tanrım, devriliyoruz, diye düşündü</p>

  <p>Cora’nın kolundan tutarak koltuğuna oturmasına yardım etti, sonra zorlukla kendi koltuğuna oturdu, Owens, sağa sola yalpalayarak merdivene doğru yürümeye çalıştı.</p>

  <p>— Allah kahretsin, dedi. Hiç değilse bize haber verebilirlerdi!</p>

  <p>Grant, koltuğuna oturduktan sonra ayaklarını gererek düşmesini engelledi. Zaman kayıt cetveline göz attığı zaman, 59 sayısını okudu. Bu kadar konuşmaları ancak bir dakika sürmüştü. Demek ki, Michaels, zamanın geçişi hakkındaki sözlerinde yanılmamıştı. Düşünmek ve harekete geçmek için bol bol vakti olduğunu nihayet anlıyordu.</p>

  <p>Düşündükçe paniğe kapılacak vakti de vardı.</p>

  <p>Proteus, eskisinden daha şiddetle sarsıldı. Asıl işleri başlamadan önce Proteus dağılacak mıydı?</p>

  <p class="ortali">⁂</p>

  <p>Carter’in pencere önündeki yerini Reid, aldı. Kırmızı, Zero Modülü üzerindeki, suyunun atomları kısmen küçültülmüş olan ampul duruyordu, Proteus’u görmek mümkün değildi.</p>

  <p>Dördüncü kademe, dedi.</p>

  <p>Küçük Waldo vinci, ampulün üzerine doğru ayarlandı ve kavrama yapmak üzere alçaldı.</p>

  <p>Şimdi küçük ampul, vincin pençeleri arasındaydı.</p>

  <p>Nihayet sıra hastabakıcıya gelmişti. Öne doğru acele bir adım attı ve cebinden çıkardığı küçük kutuyu açtı. Kutudan aldığı cam bir silindiri ampulün içine daldırdı ve yavaşça itti. Cam silindir küçük bir pistondu.</p>

  <p>— Piston yerinde.</p>

  <p>Bu sefer, ampulü ters çevirdi ve dip tarafındaki mantarı çıkardı Mantarın tam ortasında küçük bir çıkıntı vardı. Hastabakıcı yine kutudan aldığı enjektör iğnesini bu çıkıntıya oturttu.</p>

  <p>— İğne yerinde.</p>

  <p>Küçük bir ampul şimdi enjektör olmuştu.</p>

  <p>Reid, başını çevirip Carter’e baktı. Carter, olumlu bir ifadeyle başını salladı.</p>

  <p>Küçük vinçten uzanan ikinci bir kol bu enjektörü aldı ve büyük odanın kapısına doğru hareket etti. Vinçin yaklaşmasıyla kapı hemen açıldı. Hiç bir insan tüpü sarsmadan böyle bir rahatlıkla götüremezdi. Çünkü, en küçük bir sarsıntının Proteus için kasırga olacağı biliniyordu</p>

  <p>Vinç, ameliyat masasının yanında durduğu zaman Carter, Proteus ile bağıntı kurulmasını istedi.</p>

  <p>Gelen cevap şeyleydi: HEPİMİZ İYİYİZ, FAKAT BİRAZ SARSILDIK.</p>

  <p>Carter, gülümsemekten kendini alamadı.</p>

  <p>Benes, ameliyat masasında yatıyordu. Isı battaniyesi boğazına kadar çekilmişti. Battaniyeden çıkan ince lastik borular ameliyat masasının altına doğru uzanıyordu.</p>

  <p>Maskeli operatörler ve asistanlar ameliyat masasının çevresine dolmuştu. Benes’in tıraşlı başının biraz ötesinde yarım küre şeklinde, camdan yapılmış bir sayaç vardı. Bu sayaç, beyindeki radyoaktiviteyi izleyecekti.</p>

  <p>Saatin ibresi 59 uncu dakikadan 58’e doğru iniyordu.</p>

  <p>Ameliyat odasındaki bütün gözler enjektöre dikilmişti.</p>

  <p>Kontrol kulesindeki teknisyenlerden birinin önündeki ekran aydınlandı ve kısa kısa sinyaller vermeye başladı.</p>

  <p>Teknisyen:</p>

  <p>— Proteus’un radyoaktivitesi alındı, dedi.</p>

  <p>Carter, rahat bir nefes aldı. Enfra-atomik büyüklükteki dalgaların alınamaması mümkündü, fakat bir zorluk daha yenilmişti. Waldo vincinin, enjektör pistonunu tutan kolu ağır ağır harekete geçti. İğnenin ucunda küçük bir hava kabarcığı belirdi. Onun peşinden bir ikincisi göründü.</p>

  <p>Radyoaktivite ekranının başındaki teknisyen haykırdı.</p>

  <p>— Proteus, iğnenin içinde!</p>

  <p>Piston durdu.</p>

  <p>Carter, Reid’e baktı.</p>

  <p>— Tamam mı?</p>

  <p>Reid, başıyla evetleyerek:</p>

  <p>— Şimdi enjekte edebiliriz, dedi.</p>

  <p>Enjektörü tutan vinç tekrar harekete geçti ve iğnenin ucu, bir hemşirenin alkolle temizlemiş olduğu Benes’in boyun damarına doğru yaklaştı. Boyun damarının üstüne küçük bir daire ve dairenin tam ortasına da bir çarpı işareti konmuştu. İğne Çarpı işaretinin tam ortasına doğru hareket ediyordu.</p>

  <p>Bir saniyelik tereddütten sonra iğne damara daldı ve piston ağır ağır indi.</p>

  <p>Benes’in yanında duran teknisyen:</p>

  <p>— Proteus damara verildi, dedi.</p>

  <p>Vinç aceleyle uzaklaştı. Sensor aleti hemen Benes’in baş ucuna getirildi. Bir ekran aydınlandı ve Benes’in dolaşım sistemi göründü. Proteus’un enjekte edildiği arteride parlak bir nokta belirdi.</p>

  <p>Carter, dua etmek istedi, ama nasıl dua edileceğini bilmediğini düşündü. Ekranda, Proteus’un bulunduğu yerle beyindeki kan pıhtısı arasında kısa bir uzaklık olduğu görülüyordu.</p>

  <p>Zamanı kaydeden aletin ibresi ağır ağır 57 rakamının üstünde durdu. Carter, kan pıhtısına doğru süratle ilerleyen küçük noktaya baktı.</p>

  <p>Bir dakika kadar gözlerini kapadı ve düşündü: Eğer yukarda bir yerlerdeysen, yalvarırım bize yardımcı ol.</p>

  <p class="ortali">⁂</p>

  <p>Grant, nefes nefese seslendi.</p>

  <p>— Benes’e doğru hareket ettirildik. Bizi iğnenin içine alacaklarını söylüyorlar, sonra boyun damarına aktarılacağız. Biraz sarsıldığımızı haber verdim. Küçük bir sarsıntı... Ufff...</p>

  <p>Owens:</p>

  <p>— İyi, dedi.</p>

  <p>Sonra kontrollerle oynadı. Sarsıntı derecesini tahmin ederek gidermeye çalıştığı belliydi, ama pek başarılı sayılamazdı.</p>

  <p>Grant:</p>

  <p>— Şey, dedi. Neden bizi iğnenin içine alacaklar?</p>

  <p>— Orada sıkıştırılmış olacağız. İğnenin hareketinin bizi etkilemeyeceği muhakkak. Ayrıca...Ufff...Damara mümkün olduğu kadar az sıvı vermek istiyorlar.</p>

  <p>Cora:</p>

  <p>— Oh, Tanrım! dedi.</p>

  <p>Saçları gözlerinin önüne dökülmüştü. Elini kaldırıp saçlarını düzeltmek istedi. Dengesi bozuldu, Grant, onu tutmaya çalıştı, fakat Duval daha evvel davranarak Cora’nın kolunu tuttu.</p>

  <p>Proteus’un sarsıntısı birden kesildi;</p>

  <p>Owens, rahat bir nefes alarak:</p>

  <p>— İğnenin içindeyiz, dedi.</p>

  <p>Sonra Proteus’un farlarını yaktı.</p>

  <p>Grant, görmeye çalıştı, ama saline sıvısı ancak koyu bir sis gibi görünüyordu. Çok üstlerinde ve altlarında parlak, hafifçe bükülmüş bir parlaklık görünüyordu. Muhtemelen iğnenin duvarları, diye düşündü.</p>

  <p>Endişeli bir tavırla Michaels’a döndü.</p>

  <p>— Doktor...</p>

  <p>Michaels’in gözleri kapalıydı. Gözlerini birden açtı ve sesin geldiği yere çevirdi:</p>

  <p>— Evet, Bay Grant.</p>

  <p>— Ne görüyorsun?</p>

  <p>Michaels ileriye doğru baktı ve ellerini iki yana açtı.</p>

  <p>— Kıvılcımlar.</p>

  <p>— Net olarak görebildiğin bir şey yok mu? Her şey dans edermiş gibi mi oynuyor?</p>

  <p>— Evet, evet, dans ediyormuş gibi pırıltılar var.</p>

  <p>— Yani, gözlerimiz küçültme ile etkilendi mi?</p>

  <p>Michaels, yorgun tavırla içini çekti.</p>

  <p>— Hayır, hayır, Bay Grant Eğer körlük olacağına değinmek istiyorsan, böyle bir şey olmayacağını bilmelisin. Etrafına bak; Proteus’un içindesin. Bana bak. Garip görünen bir şey var mı?</p>

  <p>— Hayır.</p>

  <p>— Pekâlâ. Burada gördüklerin, küçültülmüş retina tabakası ile görünen yine aynı şekilde küçültülmüş ışık dalgaları. İnsanı etkilermiş gibi görünüyor. Şuradan veya buradan yansıdığını görüyoruz, o kadar. Bunun için, dışarıda görünen her şey dans edermiş gibi görünüyor.</p>

  <p>Grant:</p>

  <p>— Anlıyorum, dedi. Teşekkür ederim, doktor.</p>

  <p>Michaels, tekrar içini çekti.</p>

  <p>— Yakında ayılırım, dedi. Işıkların oynaşması ve Brown hareketi başımın dönmesine sebep oldu.</p>

  <p>Owens, birden haykırdı.</p>

  <p>— Haydi, gidiyoruz!</p>

  <p>İleri doğru kayıyorlardı. Kayışlarını hissetmemeleri imkânsızdı.</p>

  <p>Owens:</p>

  <p>— Arterinin içindeyiz, dedi.</p>

  <p>Zamanı gösteren alet 56’ıncı dakikayı gösteriyordu.</p>
</body>
</html>
