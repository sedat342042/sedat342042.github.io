<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">6.</p>

  <p class="bolum_adi">KÜÇÜLTME</p>

  <p>Grant, nasıl hazırlanacağını bilmediği için oturduğu yerde bekledi. Michaels, birden ayağa kalktı, sanki son bir kontrol yapmak istermiş gibi görünüyordu.</p>

  <p>Elindeki cetvelleri bir kenara bırakan Duval, koltuktaki emniyet kemerini bağlamaya banladı.</p>

  <p>Cora:</p>

  <p>— Yardım edebilir miyim, doktor? diye sordu.</p>

  <p>Duval, başını kaldırdı.</p>

  <p>— Ha? Oh, hayır. Bütün mesele şu kemerin tokasını düzeltmek, işte bu da oldu.</p>

  <p>— Doktor...</p>

  <p>Duval, başını tekrar kaldırıp genç asistanına baktı.</p>

  <p>— Efendim? Lazer tutukluk mu yaptı, Bayan Peterson?</p>

  <p>— Oh, hayır. Yalnız, Doktor Reid’la aranızdaki tartışmaya sebep olduğum için üzüntümü belirtmek istemiştim.</p>

  <p>— Önemli değildi. Düşünmeye bile değmez.</p>

  <p>— Benim de gelmemi sağladığınız için teşekkür ederim.</p>

  <p>Duval, ciddi bir sesle:</p>

  <p>— Benim yanımda bulunmanız son derece önemli, dedi. Size güvendiğim gibi güvenebileceğim birisinin yanımda bulunması şarttı.</p>

  <p>Cora, Duval’a dönüp bakan ve şimdi emniyet kemeriyle uğraşan Grant’a doğru yürüdü.</p>

  <p>— Nasıl bağlanacağını biliyor musun?</p>

  <p>— Uçaklardaki emniyet kemerlerinden biraz daha karışık görünüyor.</p>

  <p>— Evet, işte, şu tokayı doğru olarak takman gerekiyor, Bİr dakika!</p>

  <p>Grant’ın üzerinden doğru uzandı. Grant, Cora’nın yanağını görüyor ve sürmüş olduğu parfümü kokluyordu. Birden toparlandı.</p>

  <p>Cora, yavaşça:</p>

  <p>— Kaba davranmak zorunda kaldığım için özür dilerim, dedi. Ama iş durumum başka türlü davranmamı engelliyor.</p>

  <p>— Şu dakikada hayatımdan memnunum... Hayır, özür dilerim. Ağzımdan kaçtı.</p>

  <p>— Çalıştığım yerde erkeklerin bol olması tutumumun güçlüğünü ortaya koyuyor. Seksi hiç düşünmemem gerektiğini kendi kendime tekrarlayıp duruyorum.</p>

  <p>Grant, vereceği cevabı hazırlamıştı, ama yersiz olacağını düşünerek vazgeçti.</p>

  <p>— Şu anda kendi kendimi ele verecek değilim. Fakat şu kadarını söyleyebilirim ki, Duval’in dışında, içimizde en serinkanlı olan sensin. Duval şu anda, belki burada bulunduğunun bile farkında değildir.</p>

  <p>— Onu küçümseme, Grant. Burada bulunduğunu bildiğinden eminim. Eğer sakinse, işinin özel hayatından daha büyük bir önem taşıdığını kavramış olmasından ötürüdür.</p>

  <p>— Benes’in sakladığı sırdan ötürü mü?</p>

  <p>— Hayır. Bu ölçüde ilk olarak küçültülecek ve başkasının hayatını kurtarmak için çaba gösterecek.</p>

  <p>Grant:</p>

  <p>— Şu laseri kullanmak tehlikeli olmayacak mı? dedi. Biliyorsun parmağım neredeyse kopacaktı.</p>

  <p>— Duval’in elinde olduktan sonra, laser tek bir hücreye dahi zarar vermeden kan pıhtısını dağıtacaktır.</p>

  <p>— Yeteneklerine fazlaca güvenmiyor musun ?</p>

  <p>— Dünyanın düşüncesi bu. Bu düşünceyi bazı gerçekleri göz önüne alarak ben de kabulleniyorum. Asistanlığımı kazandığımdan beri onunla beraber çalışıyorum.</p>

  <p>— Görünüşe göre senin kadın olduğunu hiç düşünmüyor.</p>

  <p>— Hayır, düşünmez.</p>

  <p>Cora, kendi koltuğuna oturdu ve kemerini usta hareketlerle bağladı.</p>

  <p>Owens, seslendi.</p>

  <p>— Doktor Michaels, bekliyoruz!</p>

  <p>Michaels, kabinde ürkek bir tavırla dolaşıyordu. Koltuklarında bağlı olanlara baktı.</p>

  <p>— Oh, evet, dedi.</p>

  <p>Sonra koltuğuna oturup kemerini bağladı.</p>

  <p>— Tamam, Bay Grant. Hazır olduğumuzu bildirebilirsiniz.</p>

  <p>Grant, haberi verir vermez hoparlör tekrar canlandı.</p>

  <p>DİKKAT, PROTEUS. DİKKAT, PROTEUS. İŞİNİZ TAMAMLANINCAYA KADAR ALACAĞINIZ SON SESLİ MESAJ OLACAK. ALTMIŞ DAKİKA VAKTİNİZ VAR. GEMİNİN KAYIT ALETİ SİZE ALTMIŞ ADET KAYIT VERECEK. BU KAYITLAR HER DAKİKA BİR ÜNİTENİN KÜÇÜLTÜLDÜĞÜNÜ GÖSTERECEK OLDUĞUNDAN ÇOK DİKKATLİ OLMALISINIZ. SAKIN -TEKRAR EDİYORUM- SAKIN GEÇECEK ZAMAN SÜRESİNDE HEYECANLANMAYIN. KAYIT SIFIRI GÖSTERDİĞİ ZAMAN BENES’İN VÜCUDUNDAN ÇIKMIŞ OLACAKSINIZ. EĞER VAKTİNDEN ÖNCE DAVRANAMAZSANIZ, AMELİYAT BAŞARILI BİLE GEÇSE, İSTEMEDİĞİNİZ HALDE BENES’İN ÖLÜMÜNE SEBEP OLACAKSINIZ. İYİ ŞANSLAR!</p>

  <p>Ses birden kesildi. Grant’ın söyleyebileceği bir şey yoktu.</p>

  <p>— Eh, haydi bakalım! diye söylendi.</p>

  <p>Yüksek seste söylemiş olduğunu geç fark ettL</p>

  <p>Michaels, zayıf bir tebessümle:</p>

  <p>— Evet, başlıyoruz, dedi.</p>

  <p class="ortali">⁂</p>

  <p>Carter, gözetleme kulesinde bekliyordu. Proteus’ta olmayı tercih ediyordu. Güç bir saat geçirecekti, ama denizaltı gemisinin her hareketini yakından izleyebilecekti.</p>

  <p>Birden duyulan, mors alıcısının sesiyle kendisine geldi</p>

  <p>Operatör:</p>

  <p>— Proteus hazır, efendim, dedi</p>

  <p>Carter:</p>

  <p>— Küçültme! diye seslendi.</p>

  <p>Kontrol kürsüsündeki, üzerinde MIN yazılı şalter, teknisyen tarafından kapandı.</p>

  <p>Küçültme odasının tavanında asılı büyük bir disk kayar gibi geminin üzerine doğru gitti.</p>

  <p class="ortali">⁂</p>

  <p>Proteus’un içindekiler büyük diskin yaklaşımını gördüler.</p>

  <p>Michaels’in alnında iri ter taneleri belirmişti</p>

  <p>Boğuk sesle:</p>

  <p>— O gördüğüm disk, küçültme apareyidir, dedi.</p>

  <p>Grant, cevap vermek üzere ağzını açtığı zaman Michaels, aceleyle ekledi:</p>

  <p>— Nasıl çalıştığını sakın sorma, çünkü ben bilmiyorum, ama Owens bilir.</p>

  <p>Grant, Owens’a doğru bir göz attı. Owens’ın bir eli açıkça görünüyordu. Görünen bu el, Proteus’un en önemli bir aleti olarak nitelendirilebilecek bir kolu tutuyordu. Kuvvetin ve zayıflığın ne demek olduğunu herkesten çok iyi bilmesi gerektiğini düşündü. Mikroskobik olacaklardı, ama düşüncelerinde ve tavırlarında bir değişiklik olmayacaktı.</p>

  <p>Grant, bakışlarını Duvara çevirdi. Duvarın dudaklarında ince bir tebessüm vardı.</p>

  <p>— Endişeli görünüyorsunuz, Bay Grant. Huzursuzluk duymadan huzursuz görevlerde çalışmaya alışık değil misiniz?</p>

  <p>— Allah kahretsin! Neden herkes ajanlar hakkında böyle düşünür?</p>

  <p>Grant da alaylı bir ifadeyle:</p>

  <p>— Hayır, doktor, dedi. Mesleğimde huzursuz işlerde çalışırken huzursuz olmamak çabuk ölüm demektir. Hislerimize karşılık akıllıca davranmak zorundayız. Anladığıma göre, siz huzursuz değilsiniz.</p>

  <p>— Hayır, ilginç bir durumda olduğumuzu düşünüyorum. Son derece meraklıyım.</p>

  <p>— Sizin görüşünüzle, ölüm ihtimali nedir?</p>

  <p>— Umarım ki çok küçüktür. Dindar bir kişi olduğum için, gerekli tedbirleri aldım, ölüm benim için artık açık bir kapıdır.</p>

  <p>Grant, verecek cevap bulamadığı için susmak zorunda kaldı. Kendisi için ölüm, tek taraflı bir duvardı. Kendi alnının da terlediğini fark ediyordu. Cora’nın alaylı bakışlarının üzerinde dolaştığını hissedince toparlandı.</p>

  <p>— Sen de günahlarını itiraf ettin mi, Cora?</p>

  <p>Cora, sakin bir tavırla cevap verdi</p>

  <p>— Kafanızdan nasıl bir günah geçiriyorsunuz, Bay Grant?</p>

  <p>— Yine mi siz diye konuşmaya başladın. Biraz daha samimî olamaz mısın.</p>

  <p>— Peki, daha samimî olmaya çalışacağım.</p>

  <p>Grant, Michaels’a döndü.</p>

  <p>— Küçültüldüğün zaman ne hissediyorsun, doktor Michaels?</p>

  <p>— Hiç bir şey. Bir asansörle aşağıya hızla iniyormuşum gibi bir his.</p>

  <p>Grant, gözlerini küçültme aletinden ayırmadan:</p>

  <p>— Sadece bir teori olduğunu düşünüyorum, dedi. Gerçek duygu nedir?</p>

  <p>— Bilmiyorum, çünkü şimdiye kadar hiç küçültülmedim. Mamafih, hayvanların küçültülmelerıni gördüğüm zaman, onların biraz huzursuz olduklarına dikkat etmiştim. Böyle de olsa normal davranışlarını değiştirmedikleri kesinlikle biliniyor. Böyle olduğunu ben de gözlerimle gördüm.</p>

  <p>— Hayvanlar mı? insanlardan küçültülen olmadı mı hiç?</p>

  <p>— Korkarım ki bu şerefi ilk olarak biz tadacağız.</p>

  <p>— Ne heyecanlı! Bir sorum daha var. Bir canlı şimdiye kadar ne kadar küçültülebildi?</p>

  <p>Michaels, kısaca:</p>

  <p>— Elli, dedi.</p>

  <p>— Ne?</p>

  <p>— Elli. Yani, normal büyüklüğünün ellide biri kadar.</p>

  <p>— Yani, benim üç santim kadar küçültülmem gibi mi?</p>

  <p>— Evet.</p>

  <p>— Ama bu noktayı aşmış olacağız.</p>

  <p>— Evet, yaklaşık olarak milyonda bir. Owens, tam rakamı söyleyebilir.</p>

  <p>— Tam rakam önemli değil. Asıl mesele, şimdiye kadar denenmiş olan rakamdan çok daha aşağılara inmemiz.</p>

  <p>— Doğru.</p>

  <p>— Dayanabilecek miyiz, dersin?</p>

  <p>— Korkarım ki dayanmak zorundayız. Şu anda küçülüyoruz, ama hissetmediğini görüyorum.</p>

  <p>Grant, hayretle başını kaldırıp büyük diske baktı. Diskin yüzeyinden vuran ışık parlak olmamakla beraber göz kamaştırıcı değildi. Grant, elinde olmayarak gözlerini yumdu.</p>

  <p>Michaels, Grant’ın bu hareketini görerek:</p>

  <p>— Işık değil, dedi. Elektromanyetik yansıma. Bir çeşit enerji. Sinir uçlarımızı etkilediği için ışık olarak görüyoruz, çünkü başka açıklama şekli bilmiyoruz</p>

  <p>— Sahi, tehlikeli mi?</p>

  <p>— Bilindiği kadarıyla, hayır, ancak, bu şiddette nasıl bir etki yapacağı bilinmiyor.</p>

  <p>— Ah biz gönüllüler!</p>

  <p>Grant, yine içini çekti.</p>

  <p>Geminin üzerinde durduğu kırmızı, altı köşeli fayans da parıldamaya başlamıştı. Gemi hem diskten gelen hem de fayanstan gelen iki ışın arasında kalmış pırıl pırıl yanıyordu. Grant, oturmakta olduğu koltuğun yandığını zannetti, ama bu sadece ışığın vurmasından doğan bir histi.</p>

  <p>Duval, acele bir haç çıkardı ve dudakları kımıldamaya başladı.</p>

  <p>— Grant, alayla sordu:</p>

  <p>— Korkmaya mı başladınız, Doktor Duval?</p>

  <p>Duval, yumuşak bir sesle cevap verdi.</p>

  <p>— İnsan sadece korktuğu zaman dua etmez. Tanrı’nın yardımıyla meydana gelen ilginç bir durum karşısında da dua eder.</p>

  <p>Grant, doktorla her konuşmasında mat olduğunu hissediyordu.</p>

  <p>Owens, haykırdı.</p>

  <p>— Duvarlara bakın!</p>

  <p>Artan bir hızla her yönde hareket ediyorlardı. Tavan gittikçe yükseliyor, duvarlar hızla uzaklaşıyordu. Küçültücü alet şimdi çok büyük görünüyor ve tam çapını görmek mümkün olmuyordu.</p>

  <p>Grant, duyduğu heyecanla sinirlerinin gevşediğini fark etti. Aceleyle diğerlerine baktı. Hepsi başlarını kaldırmış tavana bakıyordu. İçinde bulundukları oda, uçsuz bucaksız görünüyordu.</p>

  <p>Geminin ışıkları birden azaldı. Telsizin maniplesi tıkır tıkır çalkıyordu. Grant, tıkırtıyla kendisine geldi.</p>

  <p>— Telsizin sesi çok değişik duyuluyor, dedi.</p>

  <p>— Ama senin sesin normal.</p>

  <p>Michaels, Grant’a bir göz atarak:</p>

  <p>— Tabiî çünkü, ikimiz de aynı büyüklükteyiz.</p>

  <p>Grant, aldığı mesajı tercüme etti.</p>

  <p>KÜÇÜLTME GEÇİCİ OLARAK DURDURULDU. HERKES İYİ Mİ? HEMEN CEVAP VERİN!</p>

  <p>Grant, alayla seslendi.</p>

  <p>— Herkes iyi mi?</p>

  <p>Cevap veren olmadı.</p>

  <p>Grant:</p>

  <p>— Sükût ikrardan gelir, dedi</p>

  <p>Sonra, manipleye dokundu.</p>

  <p>HERKESİN DURUMU ÎYİ.</p>

  <p class="ortali">⁂</p>

  <p>Carter, kuruyan dudaklarını sinirli bir tavırla yaladı. Gözlerini, büyülenmiş gibi küçültme aletine dikmişti. Odada bulunanların da kendisi gibi alete baktıklarından emindi.</p>

  <p>İnsan şimdiye kadar hiç küçültülmemişti. Hattâ Proteus kadar büyük hiç bir cisim şimdiye kadar küçültülmemişti.</p>

  <p>Bütün sorumluluk kendisindeydi. Devamlı olarak gördüğü kâbusun nedenini de kendisinde aramalıydı.</p>

  <p>Küçültme aletinin düğmesi başında duran teknisyen fısıldadı.</p>

  <p>— İşte gidiyor!</p>

  <p>Carter, Proteus’un küçülüşünü merakla izledi. Küçülme evvelâ gözle görülür bir şekilde oluyordu. Daha önce görünmeyen kırmızı fayansı şimdi görmek mümkündü. Carter, küçültme işlemini yüzlerce defa seyretmişti, ama bu kez, daha büyük bir merakla seyrediyordu, çünkü yapılan ilk denemeydi.</p>

  <p>Proteus, şimdi, fayanslar üzerinde hareketsiz duran beyaz bir karafatmaya benziyordu. Carter, elini güçlükle kaldırabildi.</p>

  <p>— Devam etmeden önce nasıl olduklarını soralım, dedi.</p>

  <p>Proteus içindekiler belki ölmüşlerdi, içi titreyerek bekledi.</p>

  <p>Haberleşme teknisyeni:</p>

  <p>— Haber alındı, dedi: HERKESİN DURUMU İYİ.</p>

  <p>Carter düşündü: Eğer çalışma yapamıyorlarsa, kavrama durumu da muhakkak zayıf olmalı.</p>

  <p>Fakat kontrol etmek imkânı yoktu. Proteus’da bulunanların iyi olduklarını kabullenmesi gerekiyordu.</p>

  <p>— Gemiyi kaldırın.</p>
</body>
</html>
