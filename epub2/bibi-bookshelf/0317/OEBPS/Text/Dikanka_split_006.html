<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">II</p>

    <p class="sagitalik">Hey büyük Allahım! Neler var bu panayırda!<br class="chapter" />
    Tekerlekler, çeşit çeşit aynalar, katran, kayışlar, soğan, bin bir çeşit eşya...<br class="chapter" />
    İnsanın cebinde isterse otuz ruble olsun, gene yetmez hepsini almaya...</p>

    <p class="sagnormal">Bir Ukrayna komedisinden.</p>

    <div class="clrb"></div>

    <p class="normal">Uzak bir çağlayanın sesini dinlediğiniz olmuştur sanırım. Bir huzursuzdur çevre, uğuldar durur. Olağanüstü, anlaşılmaz sesler dalga dalga geçerler önünüzden. Bir köy panayırının selinde de birden aynı duyguya kapılmaz mı insan?.. Giderek büyür kalabalık, büyüdükçe büyür, kocaman bir dev gibi kımıldar durur panayır alanında, dar sokaklarda bağırır çağırır, kahkahalar atar, gürültü eder... Bağırışlar, küfürler, böğürtüler, melemeler, anırtılar... Hepsi birden düzensiz bir uğultu oluştururlar. Öküzler, çuvallar, saman yığınları, Çingeneler, çanak çömlek, köylü kadınlar, ballı börekler, kalpaklar... Hepsi birden parlak, allı morlu, karmakarışık, sağa sola gider gelirler... Gözünü alırlar insanın. Her kafadan bir ses çıkar, kimin ne dediği anlaşılmaz. Tek bir söz kurtaramaz kendini bu selden, duyuramaz sesini. Yalnızca pazarlık edenlerin ellerini birbirine vurmalarından çıkan sesler duyulur panayır alanında her yandan. Arabalar gıcırdar, demir parçaları tıngırdar, yere atılan tahtalar gürültü çıkarır... Başı döner insanın, ne yana bakacağını şaşırır.</p>

    <p class="normal">Bizim mujik, kara kaşlı güzel kızıyla birlikte saatlerdir bir o yana bir bu yana dolanıp duruyordu kalabalığın arasında. Önce bir arabanın yanına gidiyor, sonra ötekini eliyle yokluyor, fiyat soruyordu... Ama bu arada aklında hep satmak için panayıra getirdiği on çuval buğdayıyla yaşlı kısrağı vardı. Kızının yüzünden, un ve buğday çuvalları yüklü arabaların arasında dolaşmaktan pek hoşlanmadığı belliydi. O yana, keten bezinden çadırların altında göz alıcı kırmızı kurdelelerin asılı olduğu, çeşit çeşit küpelerin, düğmelerin, bakır haçların, gerdanlıkların satıldığı yere gitmek istiyordu. Ama burada da ilgiyle izlenebileceği çok şey vardı: Bir Çingeneyle bir mujiğin, birbirinin elinin içine vurup sonra acıdan ah vah etmelerine çok gülmüştü. Başka yerlere de güldü: Sarhoş bir Yahudinin köylü bir kadına arkadan çelme takmasına, pazarlık eden iki kişinin kavga ediyorlarmış gibi birbirine bağırmalarına, bir Rusun, bir eliyle keçisakalını sıvazlarken ötekiyle... Ama tam o anda bizim güzel, gömleğinin işlemeli kolundan birinin çekelediğini hissetti. Dönüp baktı. Bakışı alev alev, beyaz kaftanlı delikanlı duruyordu karşısında. Damarlarında bir basınç oldu kızın. Yüreği o güne dek hiçbir sevinçle de kederle de öylesine hızlı çarpmamıştı. Tuhaf, çok hoş bir duyguya kapılmıştı. Ona ne olduğunu kendi de bilemiyordu. Elini tuttu delikanlı, alçak sesle:</p>

    <p class="normal">"Korkma canım, korkma!" dedi. "Kötü bir şey söyleyecek değilim sana!"</p>

    <p class="normal">Güzel kız, "Belki de doğrudur kötü bir şey söylemeyeceği," diye geçirdi içinden. "Ama çok tuhafım ben... Besbelli bu yakışıklının yüzünden! Bunun genç bir kıza yakışmayacak bir şey olduğunu da biliyorum... Ama elimi elinden çekecek gücüm yok."</p>

    <p class="normal">Mujik kızına bir şey söylemek için başını çeviriyordu ki, tam o anda biraz ötede birinin, "buğday" dediğini duydu. Bu büyülü sözcüğü duyunca yürüdü bizim mujik, yüksek sesle konuşan iki satıcının yanına sokuldu. Olanca dikkatiyle dinlemeye koyuldu. Başka bir şeyi fark edecek durumu kalmamıştı.</p>
  </div>

  <div class="calibre1" id="calibre_pb_7"></div>
</body>
</html>
