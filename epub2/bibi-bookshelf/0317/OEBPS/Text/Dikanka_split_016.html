<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">XII</p>

    <p class="sagitalik">Suçum nedir benim, sayın beyler?<br class="chapter" />
    Niçin götürüyorsunuz beni? dedi dilenci.<br class="chapter" />
    Niçin alay ediyorsunuz benimle böyle?<br class="chapter" />
    Niçin, niçin? dedi.<br class="chapter" />
    Elleri böğründe, acı acı ağladı.</p>

    <p class="sagnormal">Artemovski, "Bey ile Köpek"<sup class="calibre2"><a href="../Text/Dikanka_split_052.html#footnote-100-8" id="footnote-100-8-backlink">[8]</a></sup></p>

    <div class="clrb"></div>

    <p class="normal">"Gerçekten bir şey yürüttün belki dostum?" dedi Çerevik.</p>

    <p class="normal">Elleri bağlı, hasır güneşliğin altında yatıyorlardı. Arkadaşı karşılık verdi:</p>

    <p class="normal">"Sen de mi, Çerevik! Annemin kaymaklı tatlılarından başka (o da on yaşıma kadar) bir günden bir güne bir şey çaldıysam ellerim ayaklarım tutulsun."</p>

    <p class="normal">"Nedir bu başımıza gelen öyleyse, dostum! Seninki gene iyi: Hiç değilse başka birinin bir şeyini çalmakla suçluyorlar seni, Ya benimki öyle mi? Nedir bu başımdaki uğursuzluk? Kendi kısrağımı çalmışım!.. Galiba bizim alnımıza yazılı değil mutlu olmak, dostum!"</p>

    <p class="normal">"Bizim gibi arkasız yoksullar için acı vardır yalnızca!"</p>

    <p class="normal">İki arkadaş sesli sesli ağlamaya başlamışlardı. Tam o sırada gölgeliğin altına Gritsko girdi.</p>

    <p class="normal">"Neyin var, Solopiy? Kim bağladı seni böyle?"</p>

    <p class="normal">Sevinçle haykırdı Solopiy:</p>

    <p class="normal">"A! Gritskocuğum! Gritskocuğum! (Arkadaşına döndü.) Sana sözünü ettiğim delikanlı bu işte! Çok yaman çocuktur! Yalan söylüyorsam Allah şu anda canımı alsın, senin başın kadar bir maşrapa dolusu içkinin tümünü bir dikişte içti de yüzünü bile buruşturmadı."</p>

    <p class="normal">"Böyle değerli bir delikanlıya senin yaptığın yapılır mı yani Solopiy?"</p>

    <p class="normal">Çerevik Gritsko'ya döndü:</p>

    <p class="normal">"Gördüğün gibi Gritskocuğum, sana karşı suçlu olduğum için Tanrı cezalandırdı beni.. Bağışla bu ihtiyarı aslanım! Senin için her şeyi yapardım inan... Ama elden ne gelir... Kocakarının ruhuna şeytan girmiş!"</p>

    <p class="normal">"Ben kin gütmem, Solopiy. İstersen kurtarırım seni!"</p>

    <p class="normal">Biraz ötede bekleyen adamlarına işaret etti Gritsko. Koşup geldiler, iki arkadaşın ellerini çözdüler.</p>

    <p class="normal">"Bu iyiliğimi karşılıksız bırakma, Solopiy. Kızını ver bana! Düğünde öyle eğlenelim ki, bir yıl sızlasın bacaklarımız!"</p>

    <p class="normal">Ellerini birbirine vurdu Solopiy:</p>

    <p class="normal">"İyiliğe iyilik!" dedi. "Benim kocakarıyı Ruslar kaçırmışlar gibi sevinçliyim şu anda! Umurumda değil artık, ister razı olsun, ister olmasın... Bugün düğün yapıyoruz Gritsko, bitiriyoruz işi!"</p>

    <p class="normal">"Bak Solopiy, bir saat sonra geleceğim sana. Şimdi eve git. Kısrağınla buğdayının müşterileri bekliyorlar seni."</p>

    <p class="normal">"Ne? Kısrağımı buldular mı yoksa?"</p>

    <p class="normal">"Buldular!"</p>

    <p class="normal">Uzaklaşan Gritsko'nun arkasından bakarken sevinçten uçuyordu Çerevik.</p>

    <p class="normal">"Nasıl Gritsko? İşimizi iyi becerdik değil mi?"</p>

    <p class="normal">Çabuk adımlarla yürüyen delikanlıya bunu soran, uzun boylu Çingeneden başkası değildi.</p>

    <p class="normal">"Öküzler benim artık değil mi?"</p>

    <p class="normal">"Senin! Senin!"</p>
  </div>

  <div class="calibre1" id="calibre_pb_17"></div>
</body>
</html>
