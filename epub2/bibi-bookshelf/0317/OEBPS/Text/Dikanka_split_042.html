<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">XIV</p>

    <p class="normal">Görülmedik, duyulmadık bir mucize gerçekleşiyordu Kiev yakınlarında bir yerde. Beyler, komutanlar hep toplanmış, mucizeyi izliyorlardı. Dünyanın dört bir yanı gözükmeye başlamıştı buradan. Uzakta liman kenti görünüyor, onun ötesinde Karadeniz masmavi uzanıyordu. Yaşlılar denizden dağ gibi yükselen Kırım'ı da, bataklık Sivaş'ı tanımışlardı. Sol yanda Galiçya görünüyordu. Gençler, çok uzaklarda gökyüzünde beliren, daha çok bulutları andıran gri, beyaz tepeleri göstererek soruyorlardı yaşlılara:</p>

    <p class="normal">"Bunlar nedir?"</p>

    <p class="normal">"Karpat Dağları!" diye karşılık veriyorlardı yaşlılar. "Bu dağların öylesine yüksek olanları vardır ki, kar eksik olmaz tepelerinden. Bulutlar çöker başlarına, orada geceler."</p>

    <p class="normal">O sırada bir mucize daha oldu. En yüksek dağın üzerine çökmüş bulutlar dağıldı; tepesinde, gözleri kapalı bir atın üzerinde zırhlara bürünmüş bir adam belirdi. Çok yakındaymış gibi açık seçik görünüyordu her şey. Olanları korkuyla izleyenlerin arasından biri atına atladı ansızın, onu kovalayan var mı diye korkuyla arkasına bakınarak dörtnala kaldırdı atını. Büyücüydü bu. Neden korkmuştu öyle? Atının üzerinde tepede duran şövalyeyi görünce onun, büyü yaparken çağrılmadan gelen ruhun bedeni olduğunu hemen anlamıştı. Onu görünce niçin öylesine büyük bir dehşete kapılmıştı, aklı almıyordu bir türlü. Korku içinde çevresine bakınarak hava kararıncaya, gökyüzünde yıldızlar gözükünceye kadar dörtnala sürdü atını. Sonra eve gitmek için çevirdi atının başını. Belki de kötü ruha bu mucizenin ne anlama geldiğini soracaktı. Yolunun üzerindeki küçük bir çayı geçerken dörtnala giden atı durdu birden, başını döndürüp tuhaf bir biçimde gülümsedi büyücüye! Karanlıkta korkunç, iki sıra parlamıştı beyaz dişleri. Dimdik olmuştu büyücünün saçları. Dehşet içinde bağırmaya, ağlamaya başladı. Deli gibi sürdü atını. Kiev'e gidiyordu. Her yandan her şey üzerine atılıyor, onu yakalamaya çalışıyor gibi geliyordu ona. Ağaçlar kapkaranlık bir orman oluşturarak kuşatıyorlardı onu. Canlı yaratıklarmış gibi simsiyah başlarını eğiyor, uzun dallarını uzatıyor, onu boğmaya çalışıyorlardı. Yıldızlar önü sıra koşuyorlar, herkese gösteriyorlardı günahkârı. Yol izliyordu onu, peşinden ayrılmıyordu. Umutsuz içinde Kiev'e, kutsal yerlere gidiyordu büyücü.</p>
  </div>

  <div class="calibre1" id="calibre_pb_43"></div>
</body>
</html>
