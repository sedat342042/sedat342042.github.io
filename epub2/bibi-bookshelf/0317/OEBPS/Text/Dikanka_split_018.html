<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_5">İvan Kupalo Gecesi</h2>

  <p class="normal">....... kilisesinin zangocu anlatmıştır.</p>

  <p class="normal">Tuhaf bir huyu vardı Foma Grigoryeviç'in: Aynı şeyi iki kez anlatmayı hiç mi hiç sevmezdi. Bir şeyi yeniden anlatmaya razı etsen onu, başka şeyler eklerdi hemen, ya da önce anlattığını öylesine değiştirirdi ki, başka şey anlatıyor sanırdın. Bir keresinde o beylerden biri (bizim gibi sıradan insanların onları meslekleriyle de belirtmemiz uygun olur. Sözde yayıncılardan biri... aslında sözde yayıncı bile denemez böylelerine. Bizim panayırlardaki kızların yaptıklarından farkı yoktur çünkü yaptıklarının. Sağdan sola birtakım şeyler kaparlar, zorla anlattırırlar insana, onun bunun bildiklerini aşırırlar, sonra da her ay ya da hafta sözlük inceliğinde kitapçıklar yayımlarlar.)<sup class="calibre2"><a href="../Text/Dikanka_split_052.html#footnote-100-9" id="footnote-100-9-backlink">[9]</a></sup>... işte bu beylerden biri de bizim Foma Grigoryeviç'ten bu öyküyü aşırmış. Ama unutup gitmişti bu olayı Foma Grigoryeviç. İşte, sözünü ettiğim o sarı kaftanlı beycik çıkageldi günün birinde Poltava'dan. Sanırım, bir öyküsünü de okudunuz onun. Küçük bir kitap getirmiş yanında. Orta yerini açıp gösterdi bize. Foma Grigoryeviç gözlüğünü burnunun üzerine koymaya hazırdı, ama sapını iplikle bağlamadığını, camını silmediğini hatırlayınca vazgeçti, bana uzattı kitapçığı. Ben okumayı çat pat da olsa bildiğim, gözlük de kullanmadığım için okumaya başladım. Daha ikinci sayfayı çevirmemiştim ki, Foma Grigoryeviç kolumdan tutup susturdu beni.<sup class="calibre2"><a href="../Text/Dikanka_split_052.html#footnote-100-10" id="footnote-100-10-backlink">[10]</a></sup></p>

  <p class="normal">"Durun hele! Önce söyleyin bana, nedir bu okuduğunuz sizin?"</p>

  <p class="normal">Doğrusu, bu soru beni biraz şaşırtmıştı.</p>

  <p class="normal">"Ne demek, nedir okuduğum, Foma Grigoryeviç?" dedim. "Sizin öykünüzü, sizin anlattıklarınızı okuyorum işte..."</p>

  <p class="normal">"Bunların benim anlattıklarım olduğunu kim söyledi size?"</p>

  <p class="normal">"Daha ne olsun, baksanıza ne yazıyor başında: Falanca kilisenin zangocu anlatmıştır..."</p>

  <p class="normal">"Onu yazanın boynu altında kalsın! Meymenetsiz herif! Ben öyle mi anlatmıştım ona? Akılsız! Durun doğrusunu anlatayım size de görün."</p>

  <p class="normal">Masaya sokulduk hepimiz. Başladı Foma Grigoryeviç:</p>

  <p class="normal">Toprağı bol olsun, dedem (yediği yalnızca buğday ekmeği ile ballı börek olsun öteki dünyada) çok güzel anlatırdı. Bazen bütün bir gün oturduğumuz yerden kalkmadan dinlediğimiz olurdu onu. Şimdiki maskaralar eline su dökemez onun. Şimdikilerin, üç gündür yemek yememişler gibi, dillerini oynatacak dermanları olmuyor anlatırken. Üstelik saçma sapan şeyler anlatıyorlar... Konuşmaya başladılar mı kap kalpağını, kaç... Bugünkü gibi aklımda (annem ölmemişti daha, ama çok yaşlıydı), dondurucu soğuğun dışarıda çatırdığı, küçük evimizin dar penceresini buzla örttüğü uzun bir kış gecesiydi. Annem kenevir tarağının önünde oturuyor, uzun ipliği eliyle çekiyor, ayağıyla beşiği sallıyor, bir yandan da şarkı söylüyordu. Şu anda duyar gibiyim o şarkıyı. Yağ kandili bir şeyden korkuyormuş gibi titrek, arada bir parlayarak aydınlatıyordu odanın içini. İğ vızıldıyordu. Çocuklar hep toplanmış, çok yaşlandığı için beş altı yıldır büyük Rus sobasının üstünden inmeyen dedemi dinliyorduk. Dedemin anlattıkları arasında bir öykü vardı ki, onu her dinlediğimizde korkudan zangır zangır titremeye başlardık. Saçlarımız dimdik olurdu. Tuhaf, akıl almaz bir öyküydü bu. Ne geçmiş zamanların inanılmaz olayları heyecanlandırırdı bizi o öykü kadar, ne de Kazakların saldırıları, Lehlerin yaptıkları, Nal İvan'ın, Birbuçuk Gocuh'un, Okçu'nun<sup class="calibre2"><a href="../Text/Dikanka_split_052.html#footnote-100-11" id="footnote-100-11-backlink">[11]</a></sup> kahramanlıkları... Kimi zaman öylesine bir korkuya kapılırdık ki, karanlıkta her şey korkunç birer varlık gibi görünürdü bize. Gece bir iş için dışarıya çıkacak olsak, yatağımıza bizim yerimize bir hortlak girdi duygusuna kapılırdık. Umarım bir kez daha anlatmak zorunda kalmam bu öyküyü. Gerçi uzaktan kendi kaftanını çoğu zaman şeytan sanan bir insanım ben... Şunu özellikle belirteyim. Dedemin anlattığı öykülerin en önemli özelliği şuydu: Ömründe yalan söylememiştir dedem. Olduğunu söylediği her şey gerçekten olmuştur.</p>

  <p class="normal">Onun en inanılmaz öykülerinden birini şimdi bir kez daha anlatacağım size. Biliyorum, mahkemelerde not tutan, el yazısını bile okuyabilen bir sürü akıllı atılacaktır ortaya... Oysa böylelerinin eline kiliselerde okutulan en basit bir kitabı versen tek harf tanıyamazlar içinden. Gel gelelim alaylı alaylı sırıtmakta üzerlerine yoktur... Ne anlatırsan anlat, gülerler. Dinsizlik aldı yürüdü günümüzde. Daha neler gördüm ben... Yalan söylüyorsam, Allah da, Kutsal Bakire de sevmesinler beni! Belki inanmayacaksınız: Bir keresinde cadılardan söz edecek oldumdu. Adamın biri kafasını kessen inanmayacak cadılara!.. Neyse ki ömrümde (günah çıkartırken papaza bizim mujiğin enfiye çekmesinden daha kolaylıkla yalan söyleyebilen) çok dinsiz gördüm ben... Böyleleri bile haç çıkarırlardı cadı sözünü duyunca. Ama bu adam rüyasında görse gene umursamayacak cadıyı. Böylelerini bırakacaksın, ne halleri varsa görsünler...</p>

  <p class="normal">Yüz yıl öncesine kadar bizim köyün adını bilen yoktu, diye anlatıyordu, toprağı bol olsun, dedem. Çiftliğimiz de en yoksul çiftliklerdendi. Sıvasız, damları açık on kadar kulübe serpiliydi düzlükte. Hayvanları ve arabaları koyabilecek doğru dürüst ne bir çit vardı, ne de bir ahır. Dahası, zenginlerdi bu durumda onlanlar... Bizim kardeş ise çıplak toprağa bir çukur açmış, ev niyetine onun içinde yaşıyordu!.. Orada Tanrı'nın bir kulunun yaşadığı ancak çıkan dumandan belli olurdu. Niçin böyle toprağın içinde yaşadıklarını soracaksınız: Yoksul olmasına o kadar yoksul sayılmazlardı aslında. O zamanlar hemen herkes haydutluk yapar, yad ellerden bol bol ganimet getirirdi. Daha çok, doğru dürüst bir evde yaşamayı gereksiz gördükleri için yaşarlardı toprağın içinde. Her çeşit milletten ne çok haydut dolaşırdı o zamanlar buralarda. Kırımlılar, Lehler, Litvanyalılar!.. Bazen öyle olurdu ki, kendi milletlerinden olanları soyarlardı... Olmadık şey yoktu anlayacağınız.</p>

  <p class="normal">Çiftliğimize sık sık bir adam, daha doğrusu, insan kılığında bir şeytan gelirdi. Nereden, niçin geldiğini kimse bilmezdi. Gezer dolaşır, yer içer, sonra kayıplara karışırdı gene. Bir süre sonra bakardım, gökten düşmüş gibi çıkagelirdi gene... Dikanka'ya en çok yüz adım uzaklıkta, şimdi izi kalmamış köyün sokaklarında dolaşıp durmaya başlardı. Bir sürü genç toplardı başına. Kahkahalar, şarkılar gırla giderdi... Para... votka su gibi akardı... Arada bir bazı kızların peşine düştüğü olurdu. Öylesine çok kurdeleler, küpeler, gerdanlıklar armağan verirdi ki, bunca şeyi nereye saklayacaklarını şaşırırlardı kızlar! Doğrusunu söylemek gerekirse, biraz olsun kararsızlık gösterenleri de vardı kızların: Kim bilir, belki gerçekten şeytandı bu adam... Dedemin öz halası o zamanlar, şimdiki Oproşnyanski yolu üzerinde meyhane işletiyormuş. Basavryuk (şeytanın adı Basavryuk'tu) bu meyhaneye sık sık gelir, eğlenirmiş, Dedemin halası, dünyada hiçbir mutluluğun onu bu adamdan armağan almaya razı edemeyeceğini söylermiş. Ama elde mi almamak: Kalın kaşlarını çatıp alttan alttan insana bir baktı mı karşısındakinin ayakları yerden kesilirdi sanki, dehşete kapılırdı zavallı... Alırdı armağanı, devrisi gece de bataklıktan, başında boynuzlarıyla bir dostu gelirdi ziyaretine. Gerdanlık takılı boynunu sıkar, yüzük takılı parmağını ısırır, kurdele bağlı saçına asılırdı. Yerin dibine batsındı böyle armağan! İşin kötüsü, bir kez aldıktan sonra kurtulmak da olanaksızdı bu armağanlardan artık: Suya atsan (şeytan yüzüğü, gerdanlığı oldukları için) suyun yüzüne çıkıyorlardı hemen, gelip parmağına ya da boynuna oturuyorlardı gene.</p>

  <p class="normal">Hatırladğım kadarıyla, Aziz Panteley Kilisesi'nden başka bir kilise daha vardı köyde. Bu kilisenin papazı, herkesin rahmetle andığı Peder Afanasiy'di. Basavryuk'un kutsal pazarlar bile kiliseye uğramadağını fark edince ona biraz sitem etmek, hem de gelip günah çıkarmasını söylemek için görmeye gitmiş onu. Ne var ki, oraya giderken güçlükle yürüyormuş. Ayakları götürmek istemiyorlarmış onu... Pederin söylediklerine karşılık gürlemiş Basavryuk: "Dinle beni papaz bozuntusu!.. Başkasının işine burnunu sokma sen, kendi işine bak! O keçi gırtlağının kaynar pirinç lapası ile tıkanmasını istemiyorsan tabii..." Şeytan bu; ne yaparsın? Peder Afanasiy bundan böyle Basavryuk'la arkadaşlık edecek herkesi Katolik; İsa'nın kilisesinin de, insanlığın da düşmanı kabul edeceğini köylüye duyurmakla yetindi....</p>

  <p class="normal">Köyümüzde eski haydutlardan Korja takma adlı birinin yanında, herkesin Kimsesiz Petro diye çağırdığı bir işçi vardı. Delikanlıya kimsesiz demeleri belki de, anasını babasını köyde hiç kimsenin hatırlamamasındandı... Gerçi kilise başkanı onların köye geldiklerinin devrisi yıl vebadan öldüklerini söylüyordu. Ama dedemin halası buna kesinlikle karşı çıkıyordu, (zavallı Petro'nun ana babaya, bizim geçen kışın karına ihtiyacımız olduğu kadar ihtiyacı olduğu halde) onun ana babasının olduğunu var gücüyle savunuyordu. Petro'nun babasının hâlâ Volga boyunda olduğunu söylüyordu. Türklerin eline tutsak düşmüş, olmadık sıkıntılar çekmiş, sonra harem ağası kılığına girip kaçmış. Köyümüzün kara kaşlı kızları için, delikanlıları için Petro'nun ana babası hiç de önemli değildi. Şöyle diyorlardı yalnızca: "Ona yeni bir kaftan giydir, beline kırmızı bir kuşak bağla, başına siyah kuzu postundan, mavili tepesi çapkınca yana yatmış bir kalpak geçir, bir Türk kılıcı as beline, bir eline kırbaç, bir eline pipo ver, buraların bütün delikanlılarını cebinden çıkarır... " Gel gelelim zavallı Petrocuğun olup olacağı gri bir kaftanı vardı, onun da üzerinde, sıradan bir Yahudinin cebinde taşıdığı altından çok yama vardı. Hepsi bu olsa bir şey değildi gene. Asıl kötü olan, ihtiyor Korja'nın, bir eşini görmüş olabileceğinizi sanmadığım güzeller güzeli bir kızının olmasaydı. Rahmetli dedemin halası anlatıyordu (siz de bilirsiniz, bir kadın için, evlerden ırak, şeytanla öpüşmek bile, başka bir kadın için güzel demekten çok daha kolaydır): Genç kızın tombul yanakları, sabah çiyiyle yıkanıp daha bir parlamış, yapraklarını dikmiş, yeni doğmuş güneşin ışınları altında daha da güzelleşmiş en kırmızısından narin bir gelincik kadar taze ve göz alıcıymış... Günümüzde genç kızların, bir sürü kutuyla köy köy dolaşan çerçilerden haçlarını, altınlarını takmak için aldıkları kaytanlar gibi simsiyah kaşları düzgünce aşağı kıvrılmışlar, kahverengi gözlerinin içine bakıyorlarmış... Gençlerin bakarken içlerinin gittiği küçücük ağzı yalnızca bülbül gibi şakımak için yaratılmışmış sanki. Kuzgun kanadı gibi simsiyah, yumuşacık saçları (kızlarımız o zamanlar saçlarını parlak kurdeleler bağlayıp ince ince örmeye başlamamışlardı daha) altın işlemeli cepkenin üzerine dökülürmüş kıvır kıvır. Yalanım varsa kilisede vaaz vermek nasip olmasın bana bir daha, tepemdeki yaşlı ormanın tümden kırlaştığına da, benim kocakarının yanı başımda zeballa gibi dikildiğine de bakmaz, şuracıkta öpüverirdim onu... Eh, bir genç kızla bir delikanlı bir aradaysalar... sonunda ne olur, bilirsiniz. Pidorka kimi geceler karanlıkta gün ışıyana dek tatlı tatlı konuşurdu Petrocuğuyla... Ama gene de kötü bir şey gelmezdi Korja'nın aklına. Bir gece Petrocuk (elbette şeytan dürtmüş olacak) aşka gelip, gelen giden var mı diye dışarı iyice bakmadan sevgilisinin dudaklarına ateşli dedikleri çeşidinden bir öpücük konduruvermiş. Gene aynı şeytan (dilerim Allah'tan, kutsal haç girer köpoğlunun rüyasına) bu kez moruk Korja'yı durup dururken odanın kapısını açması için dürtmüş. Gözlerine inanamamış Korja, ağzı açık, kapının tokmağı elinde, öyle kalakalmış. Kahrolasıca öpücüğün sesi, zaten az işiten kulaklarını temelli sağır etmişti sanki. Yılbaşında kutsal Noel pilavı yapıldığında bizim mujik kardeşin, tüfeği de barutu da olmadığı için şeytanları kovarken eline alıp duvarlara vurduğu haşhaş ezme tokmağından da çok ses çıkarmıştı sanki bu uğursuz öpücük...</p>

  <p class="normal">Korja kendine geldikten sonra duvarda asılı dededen kalma kırbacı kapmış. Zavallı Petro'nun sırtını biraz kızartmak niyetindeymiş. Tam o sırada nereden çıktıysa, Pidorka'nın küçük kardeşi, altı yaşındaki İvas, korku içinde koşup küçücük kollarıyla babasının bacaklarına yapışmış.</p>

  <p class="normal">"Babacığım, babacığım! Vurma Petro'ya!" diye yalvarmaya başlamış.</p>

  <p class="normal">Ne yaparsın? Taş değil ya babasının da yüreği... Kırbacı yerine asmış, Petro'nun kolundan tutmuş, usulca dışarı çıkarmış.</p>

  <p class="normal">"Bak delikanlı," demiş, "bir daha evime ayak basarsan, hatta penceremin dibinden geçersen, Tanrı şahidim olsun, o siyah bıyıkların yok olur ve de kulağına iki kere doladığın perçemin<sup class="calibre2"><a href="../Text/Dikanka_split_052.html#footnote-100-12" id="footnote-100-12-backlink">[12]</a></sup> elveda der tepene!"</p>

  <p class="normal">Sözünü bitirdikten sonra bir tokat patlatmış delikanlının ensesine. Beriki tabanları kaldırmış hemen. Öpüşmek ha!.. Bizim iki sevgili hasret çekmeye başlamışlar. Bu arada köyde, Korja'nın evine giysileri altın işlemeli bir Lehin girip çıktığı söylentisi dolaşıyordu. Kılıç taşıyan, çizmeleri mahmuzlu, cepleri dolu altın kesesi gibi şıkırdayan bir adamdı bu. Bizim zangoç yardımcısı Taras'la birlikte her gün kiliseye gidiyordu. Kara kaşlı bir kızla ilişkisi olan biri niçin gider kiliseye, bilirsiniz...</p>

  <p class="normal">Gel gelelim günün birinde Pidorka kardeşi İvas'ı kolundan tutar, iki gözü iki çeşme, şöyle der:</p>

  <p class="normal">"İvasçığım benim, sevgili kardeşim!. Yaydan fırlamış bir ok gibi koş Petro'ya, benim altın kalpli kardeşim... Her şeyi anlat: Onun kahverengi gözlerini sever, beyaz yüzünü öper öperdim, ama kaderim izim vermiyor... Acı gözyaşlarımla çok mendil ıslattım! Bunaldım artık! Yüreğim sıkışıyor! Öz babam düşmanımdır... Sevmediğim Lehle evermeye hazırlanıyor beni. Zorla evlendirecek... Söyle ona, düğün yakında... Yalnız, düğünümüzde müzik olmayacak. Telli saz ile kaval yerine kilise korosu ilahiler okuyacak... Evleneceğim erkekle dans etmeye gitmeyeceğim, götürecekler beni... Evim karanlık, kapkaranlık olacak: Akağaçtan bir ev, çatısında baca yerine haç olan!.."</p>

  <p class="normal">Temiz yürekli çocuk ona Pidorka'nın söylediklerini anlatmaya çalışırken Petro taş kesilmiş gibi kıpırdamadan dinliyordu.</p>

  <p class="normal">"Ben de Kırım'a, Türk eline gidip altın kazanmak, zengin olarak sana dönmek istiyordum, güzelim! Ah ne kadersizim! Olmayacak demek! Nazar değdi bize. Benim de düğünüm olacak, sevgili kuşum! Ama ilahiler okunmayacak benim düğünümde. Papaz yerine kara karga gaklayacak başucumda. Dümdüz toprak olacak evim. Evimin çatısı gri bulutlar olacak. Kartal gagalayacak kahverengi gözlerimi, kemiklerimi yağmur yıkayacak, rüzgâr kurutacak... Ama nedir benim bu yaptığım? Kimden yakınıyorum? Kime anlatmaya çalışıyorum acımı? Besbelli Tanrı'nın emri benim helak olmam... Elden ne gelir?</p>

  <p class="normal">İvas'la, sevgilisine böyle haber yollayıp doğru meyhaneye daldı. Toprağı bol olsun, dedemin halası onu meyhanede (hele böyle, herkesin sabah ayini için kilisede olduğu bir saatte) görünce biraz şaşırdı. Delikanlının, uykudaymış gibi elini uzatıp, içki dolu kocaman bir maşrapayı aldığını görünce şaşkınlıkla iri iri açtı gözlerini. Ne var ki, acısını içkiyle yatıştırabileceğini sanmakla yanılıyordu zavallı Petro. Votka dilini ısırgan otu gibi yakıyor, ona pelinden de acı geliyordu. Maşrapayı yere fırlattı.</p>

  <p class="normal">O anda kalın bir ses gürledi yanı başında:</p>

  <p class="normal">"Artık acı çekmeyeceksin, delikanlı!"</p>

  <p class="normal">Dönüp baktı Petro. Basavryuk'tu bunu söyleyen. Korkunç bir görünüşü vardı! Saçları dimdikti, gözleri kızgın bir boğanın gözlerini andırıyordu!</p>

  <p class="normal">"Neye ihtiyacın olduğunu biliyorum, delikanlı! İşte buna!"</p>

  <p class="normal">Kuşağına asılı deri keseyi şıngırdatarak söylemişti bunu. Şeytanca bir gülümseme vardı dudaklarında. Petro korkuyla ürperdi.</p>

  <p class="normal">Altınları avcuna dökerken kahkahalarla gülüyordu Basavryuk.</p>

  <p class="normal">"Ha, ha, ha!.. Nasıl da parlıyorlar! Ha,ha, ha!.. Nasıl da şakırdıyorlar! Bu oyuncaklardan bir yığın elde edebilmen için, biliyorsun, yalnızca birinin yardımı gerek!.."</p>

  <p class="normal">"Şeytanın! diye bağırdı Petro.</p>

  <p class="normal">"Yardım iste ondan öyleyse... Sana her türlü yardımı yapmaya hazır!.."</p>

  <p class="normal">Tokalaştılar.</p>

  <p class="normal">"Sana bir şey söyleyeyim mi, Petro, çok şanslısın.. Tam zamanı şimdi. Bu gece İvan Kupalo gecesi.<sup class="calibre2"><a href="../Text/Dikanka_split_052.html#footnote-100-13" id="footnote-100-13-backlink">[13]</a></sup> Yılın yalnız bu gecesinde eğreltiotu çiçek açar. Uyuyup kalma sakın! Tam gece yarısı Ayı Vadisi'nde bekleyeceğim seni."</p>

  <p class="normal">Sanırım, Petro'nun geceyi beklerkenki sabırsızlığı, evin hanımının sabah darısını getirmesini bekleyen tavukların sabırsızlığından kat kat üstündü. Durup durup ağaçların gölgelerinin son baktığından beri ne kadar daha uzadığına bakıyor, ufka doğru inmekte olan güneşin kızıllaşmaya yüz tutup tutmadığını anlamaya çalışıyordu. Giderek artıyordu sabırsızlığı. Zaman geçmek bilmiyordu!</p>

  <p class="normal">Allah'ın günü, sonunu bir yerlerde kaybetmişti sanki. İşte güneş de battı sonunda. Gökyüzünün yalnızca bir yanı kızıldı. Yavaş yavaş orası da karardı. Ortalık daha bir serindi şimdi. Tarlalar karardı, karardı, sonunda tam bir karanlığa büründü. Ama çok zor!..</p>

  <p class="normal">Yola çıktı Petro. Yüreği gögsünü parçalayıp dışarı fırlayacakmış gibi çarpıyordu. Sık ormandan aşağı, Ayı Vadisi dedikleri derin yara doğru dikkatle inmeye başladı. Basavryuk ordaydı. Zifiri karanlıktı. El ele tutuşup, sık çakaleriği çalılarına tutunarak, çamurlara bata çıka, hemen her adımda ayakları takılarak yukarı doğru yürümeye başladılar. Bir düzlüğe geldiler sonunda. Sağına soluna bakındı Petro. Daha önce hiç gelmemişti buraya. Basavryuk durdu.</p>

  <p class="normal">"Görüyor musun?" dedi, "Üç tümsek var önünde. Bu tümseklerde çeşit çeşit çiçeklerin açtığını göreceksin. Onların birini koparmaktan iyi saatte olsunlar korusun seni. Eğreltiotu çiçeğini açar açmaz, hemen kopar onu. Arkanda ne olursa olsun sakın dönüp bakma."</p>

  <p class="normal">Bir şey soracak oldu Petro... Koydunsa bul Basavryuk'u.</p>

  <p class="normal">Üç tümseğe yaklaştı Petro. Neredeydi çiçekler? Bir şey göremiyordu. Boyunca yabani ot kaplamıştı her yanı. Her şeyi örtmüştü. Ama ansızın bir ışıltı geçti gökyüzünden. Petro, önünde, hepsi birbirinden güzel bir sürü çiçek, bu arada gösterişsiz yapraklarıyla eğreltiotları gördü. Bir kuşku düştü Petro'nun içine... Ellerini beline koyup dalgın, dikildi çiçeklerin karşısında.</p>

  <p class="normal">"Görülmedik neyi varmış bunların?" diye mırıldandı kendi kendine. "Zaman olur günde on kez görürsün bu meretleri. Olağanüstü ne varmış bu çiçeklerde yani? O pis suratlı alay etmiş olmasın benimle sakın?"</p>

  <p class="normal">Dikkatli bakınca küçük bir çiçek tomurcuğunun kızarmakta olduğunu, canlıymış gibi kımıldadığını gördü. Gerçek bir mucizeydi bu! Tomurcuk kıpırdıyor, gittikçe büyüyor, yanan bir kor gibi kızarıyordu. Bir yıldız parladı, bir hışırtı oldu çiçek bir alev gibi açıldı Petro'nun önünde, çevresindeki öteki çiçekleri de aydınlattı.</p>

  <p class="normal">"Tam zamanıdır!" diye geçirdi içinden Petro.</p>

  <p class="normal">Elini uzattı. Ama o ne? Onun eliyle birlikte arkasından doğru kıllı yüzlerce el birden uzanmıştı çiçeğe. Aynı anda arkasında biri sağa sola koşup duruyordu sanki.</p>

  <p class="normal">Petro gözlerini yumup yapıştı çiçeğin sapına, elinde kaldı çiçek. Bir anda her şey sustu. Petro bir ağaç kütüğünün üzerinde Basavryuk'u oturur gördü. Ölü gibi masmaviydi yüzü. Bir parmağını oynattığı yoktu. Gözlerini, yalnızca kendinin gördüğü bir şeye dikmişti. Ağzı açıktı, ama bir tek söz söylemiyordu. En küçük bir hışırtı yoktu çevrede. Oh! Çok korkunç bir sessizlikti o!.. Ama bir ıslık duyuldu birden, Petro'nun yüreği hop etti. Otlar gürültü etmeye, çiçekler gümüşten birer çıngırakmış gibi ince sesleriyle fısıldaşmaya başladılar aralarında gibi geldi ona. Ağaçlar da yüksek sesle küfürler ediyorlardı birbirlerine sanki... Basavryuk'un yüzü canlandı birden, gözleri parladı. Dişlerinin arasından:</p>

  <p class="normal">"Sonunda gelebildin cadı!" diye homurdandı.</p>

  <p class="normal">Sonra Petro'ya döndü:</p>

  <p class="normal">"Beni dinle, Petro, biraz sonra güzel bir kız göreceksin, sana ne söylerse yap, yoksa çok kötü olur senin için."</p>

  <p class="normal">Sonra elindeki budaklı değnekle çakaleriği çalılarını araladı. Direkler üzerine oturtulmuş küçük bir kulübe çıktı karşılarına. Basavryuk yumruğuyla vurunca duvarı sallandı kulübenin. Simsiyah bir köpek fırladı dışarı. Onlara doğru koştu. Sonra bir çığlık attı köpek, kediye döndü, birden Petro ile Basavryuk'un üzerine sıçradı.</p>

  <p class="normal">"Sinirlenme, sinirlenme, cadı!" dedi Basavryuk.</p>

  <p class="normal">Peşinden öyle bir küfür savurdu ki duyan kulaklarını tıkar...</p>

  <p class="normal">Birden, kedinin yerinde yüzü közde pişirilmiş elma gibi buruş buruş, iki büklüm bir kocakarı belirdi. Sivri çenesiyle burnu tıpkı köylülerin ceviz kırdıkları kerpeteni andırıyordu.</p>

  <p class="normal">"Amma da güzelmiş!.." diye geçirdi içinden Petro.</p>

  <p class="normal">Bir ürperti geçti sırtından.</p>

  <p class="normal">Cadı karısı çekip aldı elinden çiçeği, üzerine eğilip uzun uzun bir şeyler mırıldandı. Arada bir de bir sudan serpeliyordu çiçeğe. Ağzından kıvılcımlar saçılıyordu kocakarının; dudakları köpürmüştü. Sonunda Petro'ya uzattı çiçeği:</p>

  <p class="normal">"At onu!" dedi.</p>

  <p class="normal">Cadının dediğini yaptı Petro... Bir mucize! Çiçek yere düşmedi. Karanlığın içinde ateşten bir küre kalakaldı uzun süre, suda bir kayık gibi yüzdü sanki... Sonra ağır ağır alçalmaya başladı, sonra o kadar uzağa düştü ki, Petro'nun durduğu yerden haşhaş tohumu kadar küçücük bir yıldız gibi görünür oldu... Cadı karısı boğuk bir sesle:</p>

  <p class="normal">"Orada!" diye hırladı, Basavryuk Petro'ya kürek attı.</p>

  <p class="normal">"Cadının gösterdiği yeri kaz, Petro," diye mırıldandı. "Senin de, Korja'nın da rüyanızda göremeyeceğiniz kadar altın bulacaksın orada."</p>

  <p class="normal">Petro avcuna tükürüp kaptı küreği, ayağıyla bastırıp daldırdı toprağa, kaldırıp attı, bir daha attı, bir daha... Çok geçmeden sert bir şeye rastladı kürek!.. Vurdukça madeni bir ses çıkarıyordu... Sonunda demir kaplı bir sandık gördü Petro. Yanlarını temizledikten sonra uzanıp alacak oldu sandığı... Ama o uzanınca derine kaçtı sandık. Daha çok uzandı, sandık daha derine kaçtı. Arkasında biri, daha çok yılan tıslamasına benzeyen bir sesle kahkahalar atıyordu. Cadı karısının sesi duyuldu:</p>

  <p class="normal">"Yo... İnsan kanı akıtmadan göremeyeceksin altınları!"</p>

  <p class="normal">Sonra başı beyaz çarşafla örtülü altı yaşlarında bir çocuk getirdi Petro'nun yanına. Çocuğun başını kesmesini işaret etti. Dehşet içinde donup kalmıştı Petro. Bir insanın, hele hele günahsız bir çocuğun başını durup dururken kesmek alçaklıktı! Kendi kendine cesaret verip çarşafı çekti aldı çoçuğun başından, O ne? İvas'tı bu! Zavallı çocuk ellerini göğsünün üzerinde çapraz yapmış, başını önüne eğmişti... Petro, elinde bıçakla çıldırmış gibi yürüdü cadı karısının üzerine, tam kolunu indiriyordu ki...</p>

  <p class="normal">"Ya kızı almak için verdiğin karar!.." diye bağırdı Basavryuk.</p>

  <p class="normal">Sırtına kurşun yemiş gibi kalakaldı Petro. Cadı karısı ayağını yere vurdu. Masmavi bir alev çıktı yerden. Toprağın için aydınlanmaya başladı. Kristal camdan dökülmüş gibi oldu toprak. Öyle ki, toprağın altındaki her şeyi avcunun içindeymiş gibi görüyordu şimdi Petro. Durdukları yerin tam altında sandıklarda, küplerde altın paralar, değerli taşlar yığın yığındı. Gözleri kamaştı Petro'nun... Aklı dağıldı... Deli gibi salladı bıçağı, çocuğun tertemiz kanı sıçradı yüzüne... Şeytanca bir kahkaha çınlattı her yanı. Çirkin yaratıklar sürüyle zıplayıp oynuyorlardı şimdi Petro'nun çevresinde. Cadı karısı küçük çocuğun başsız bedenine yapışmış, kurt gibi boynundan kanını emiyordu...</p>

  <p class="normal">Başı dönüyordu Petro'nun! Tüm gücünü toplayıp koşmaya başladı. Önünde her şey kırmızıya bürünmüştü. Ağaçlar kan içindeydiler. Yanıyorlar, inliyorlardı sanki. Gökyüzü kıpkızıldı, sallanıyordu. Başının üzerinde ateşten lekeler, çakıp duran şimşekler alıyordu Petro'nun gözünü. Kaldığı kulübeye geldiğinde adım atacak gücü kalmamıştı artık. Külçe gibi yığıldı yere. Derin bir uykuya daldı.</p>

  <p class="normal">Hiç uyanmadan iki gün iki gece uyudu. Üçüncü gün uyandığında, yattığı yerden uzun süre odanın içinde köşe bucak dolaştırdı bakışını. Ne olup bittiğini hatırlamak için zorladı kendini, ama boşuna... Belleği kocamış bir cimrinin metelik çıkmaz cebinden farksızdı. Ayağını biraz uzatınca bir şıngırtı duydu. Baktı, altın dolu iki küçük torba. Ancak o zaman hayal meyal hatırladı bir hazine aradığını, ormanda yalnız başına koştuğunu... Ama bu altınları neye karşılık kazandığını bir türlü hatırlamıyordu.</p>

  <p class="normal">Altın torbalarını görünce kibarlaştı Korja.</p>

  <p class="normal">"Unut o pis herifi Petrocuğum! Zaten hoşlanmamıştım ondan! Benim öz oğlum gibisin sen!"</p>

  <p class="normal">Moruk öylesine ileri götürdü işi, öylesine duygulandı ki, ağlamaya başladı sonunda. Öte yandan Pidorka köyün yakınından geçen Çingenelerin İvas'ı kaçırdıklarını söylediğinde Petro'nun yüzüne bakınca şaşırmıştı biraz... Çocuğun yüzünü bile hatırlamıyordu Petro. Lanetlenmiş şeytan öylesine karıştırmıştı belleğini... Boşa zaman geçirmenin gereği yoktu. Lehe yolu gösterdiler. Sonra da düğünü yaptılar. Düğün somunu pişirmişler, çeşit çeşit mendiller hazırlamışlar, fıçıları içki doldurmuşlardı. Gençler yediler, içtiler eğlendiler...</p>

  <p class="normal">Eski zaman düğünleri şimdikilere benzemezdi. Neler anlatıyordu dedemin halası! Genç kızlar başlarında sarısından, kırmızısından, mavisinden kurdelelerle süslü, altın sırmalı şapkaları, üstlerinde her yanına kırmızı ipek fiyonklar dikilmiş, gümüşten küçük küçük çiçekler serpiştirilmiş incecik giysiler, ayaklarında demir topukları yüksek deri çizmeler... dişi tavus kuşları gibi süzülürlerdi ortalarda, sonra ayaklarını yere vurarak büyük bir gürültüyle gorlitsa<sup class="calibre2"><a href="../Text/Dikanka_split_052.html#footnote-100-14" id="footnote-100-14-backlink">[14]</a></sup> oynarlardı. Evli kadınlar, başlarında tepeleri altın, gümüşle süslü, enseye gelen yerlerindeki küçük deliklerden birer altın gözüken, ön ve arkaları kalkık, en yumuşak kuzu postundan başlıkları,<sup class="calibre2"><a href="../Text/Dikanka_split_052.html#footnote-100-15" id="footnote-100-15-backlink">[15]</a></sup> üzerlerinde en pahalısından mavi ipekli, fırfırlarla süslü entarileri... ellerini kibirli kibirli kalçalarına koyup tek tek ortaya çıkarlar, ne edalı oynarlardı... Kazak kalpaklı, ince kumaştan, gümüş işlemeli kemerli kaftan giymiş gençler ağızlarında pipolarıyla, kadınların çevresinde dönerek, yerlere kadar eğilerek ne güzel oynarlardı!</p>

  <p class="normal">Kızının düğününde Korja bile tutamamıştı kendini, gençler gibi oynamaya başlamıştı. Delikanlıların haykırışları arasında bir ihtiyar atladı ortaya. Başında içki testisi, elinde bandura,<sup class="calibre2"><a href="../Text/Dikanka_split_052.html#footnote-100-16" id="footnote-100-16-backlink">[16]</a></sup> bir yandan ağzındaki pipoyu çekerek, bir yandan şarkı söyleyerek oynamaya başladı. Neşelenince neler yapmaz ki insan! Eski düğünlerin bazılarında gençler yüzlerini boyarlarmış ki... Hey Tanrım! İnsan kılığından çıkarlarmış! Şimdiki düğünlerde kıyafet değiştiriyorlar ya, vızıltı kalır o zamankilerin yanında... Şimdi ne yapıyorlar sanki? Çingene ya da çerçi kılığına giriyorlar. O kadar! Ama eskiden bakardın biri Yahudi olmuş, biri şeytan... Öpüşmekle başlarlardı işe, sonunda birbirlerinin saçını başını yolarlardı... Ölürdün gülmekten! Kasıklarını tutar da öyle gülerdin... Çerkez ve Tatar giysileri giyerlerdi, ışıl ışıl yanardı her yanları... Çeşit çeşit aptallıklar, oyunlar yapmaya başladılar mı tut kendini tutabilirsen...</p>

  <p class="normal">Rahmetli dedemin halası da varmış bu düğünde. Gülünç bir iş gelmiş başına: Bol bir Tatar entarisi giymiş, elinde içki testisi, içki dağıtıyormuş, Şeytan dürtmüş birini, adam arkadan entarisinin eteğine boşaltmış elindeki votka bardağını Bir başkası da besbelli bilerek çakmağı çakıp tutuşturmuş... Etek alev almış birden. Zavallı kadın korkuya kapılıp herkesin ortasında üzerindekileri çıkarıp atmış tabii... Panayırdaymış gibi bağırıp çağırmaya başlamış herkes. Kahkahalar, itiş kakış... Sözün kısası, yaşlılar bundan daha eğlenceli bir düğün ne görmüşler ne de duymuşlar.</p>

  <p class="normal">Pidorka ile Petro bir beyefendi, hanımefendi gibi yaşamaya başlamışlardı. Her şeyleri vardı, her şeyleri pırıl pırıldı... Gel gelelim, aklı başında kimseler onların yaşayışına bakıp bakıp hafiften sallıyorlardı başlarını. Ağız birliği etmiş gibi şeytandan insana iyilik gelmeyeceğini söylüyorlardı. Din düşmanından değil de kimden gelmiş olabilirdi Petro'ya bu zenginlik? Bunca altını nereden bulmuştu? Neden tam onun zengin olduğu gün sırra kadem basmıştı Basavryuk? Söyleyin bakalım, bu durumda neler düşünmez ki insanlar?</p>

  <p class="normal">Gerçekten de, aradan bir ay geçmiş geçmemişti ki, kimse tanıyamaz olmuştu Petro'yu. Neyi vardı, bilen yoktu. Bir kenarda oturuyor, ağzını bıçak açmıyordu. Hep düşünüyor, bir şeyi hatırlamaya çalışıyordu sanki. Pidorka onu bir şey üzerine konuşturmayı başardığı zamanlar ise derdini unutmuş görünüyordu. Durmadan konuşuyor, hatta neşeleniyordu. Ama bir ara gözü altın torbalarına ilişince bağırıyordu:</p>

  <p class="normal">"Dur hele, dur, unuttum!"</p>

  <p class="normal">Gene düşüncelere dalıyor, bir şeyi hatırlamak için zorlamaya başlıyordu kendini. Kimi zaman bir köşede uzun süre oturup düşündüğünde her şeyi hatırlayacak gibi geliyordu ona.. Ama birden kayboluyordu gene her şey. Meyhanede oturur buluyordu kendini. Votka getiriyorlardı ona. Gırtlağını yakıyordu votka. Biri geliyordu yanına, omzuna dokunuyordu... Sonra her şey bir dumanla örtülüyordu... İri ter damlaları yuvarlanıyordu yüzünden. Oturduğu yerde öyle kalıyordu.</p>

  <p class="normal">Nerelere başvurmadı Pidorka: Kocakarı ilaçları yapanlara gitti, kurşun döktürdü, kendir yaktırdı.<sup class="calibre2"><a href="../Text/Dikanka_split_052.html#footnote-100-17" id="footnote-100-17-backlink">[17]</a></sup> Hiçbir yararı olmadı. Bütün yaz böyle geçti. Çok haydut kırıldı, gözü pek çok haydut da yağmaya gitti. Kaz sürüleri çevredeki bataklıklarda toplanmışlardı bile. Ama ısırgan otları çiçek açmamışlardı daha. Stepler kızıla çalıyordu artık. Kazak kalpaklarını andıran buğday yığınları orada burada göze çarpıyorlardı tarlalarda. Yollarda çalı çırpı, odun yüklü arabalar gözükmeye başlamıştı. Toprak giderek daha bir sertleşiyor yer yer buz tutuyordu.</p>

  <p class="normal">Arada kar da serpiştiriyor, ağaçların dalları tavşan postu gibi kırağıyla kaplanıyordu. İşte, güneşli, dondurucu soğuk bir kış günü kırmızı göğüslü şakrakkuşu kar yığınları üzerinde buğday tanelerini toplarken şık bir Leh beyi gibi dolaşıyordu... Çocuklar, ellerinde kocaman değnekler, buz üzerinde oynuyorlar... Bu arada babaları büyük Rus sobalarının üzerinde yan gelmiş yatıyorlar, ancak arada bir (duman tüten pipoları dişlerinin arasında) Tanrı'nın soğuğuna sövüp saymak ya da biraz hava almak, ambarda bekleyen tahılı dövmek için dışarı çıkıyorlardı. Sonunda karlar erimeye başladı. Turnabalığı kuyruğuyla kırdı buzu. Ama Petro'nun durumuda bir değişiklik yoktu. Gittikçe kötüleşiyordu bile. Torbalarını ayaklarının arasına almış, odanın ortasında put gibi oturuyordu. Yabanileşmişti. Saçı sakalı uzamış, yüzü korkunç bir görünüm almıştı. Hep bir şeyi düşünüyor, bir şeyi hatırlamak için zorluyordu kendini... Hatırlayamayınca kızıyor, öfkeleniyordu. Sık sık tuhaf bir biçimde kalkıyordu yerinden, bir şeyi yakalamak istiyor gibi gözlerini bir noktaya dikiyor, kollarını boşlukta dolaştırıyordu. Dudakları hanidir unutulmuş bir sözü söylemek istiyor gibi kıpırdıyorlar, sonra gene hareketsiz kalıyorlardı... Çılgın bir öfke kaplıyordu ruhunu. Deli gibi parmaklarını kemiriyor, can sıkıntısından tutam tutam yoluyordu saçlarını... Ta ki yatışıncaya, kendinden geçip yatağına yığılıncaya dek sürüyordu bu... Sonra gene o şeyi hatırlama çabası, gene çılgın öfke, gene dayanılmaz acılar...</p>

  <p class="normal">Tanrım! Ne cezaydı bu böyle? Hayat zehir olmuştu Pidorka'ya. Önceleri kocasıyla evde yalnız kalmaya korkuyordu. Zamanla alıştı zavallı başındaki derde. Ama eski Pidorka gitmiş, yerine bambaşka biri gelmişti. Ne yüzündeki o pembelik kalmıştı, ne de o tatlı gülümseyişi. Acılar içinde inleyip duruyor, günden güne eriyordu. Aydınlık gözleri ağlamaktan şişmiş dolaşıyordu hep...</p>

  <p class="normal">Günün birinde (besbelli onun bu durumuna acıyıp) Ayı Vadisi'ndeki büyücüye gitmesini salık verdi ona biri. Her çeşit hastalığı iyi etmekle ün salmıştı bu büyücü. Pidorka bir de o yolu denemeye karar verdi. Yalvar yakar, yaşlı bir kadını onunla birlikte gelmeye razı edebildi sonunda...</p>

  <p class="normal">İvan Kupalo gününden bir önceki günün akşamıydı. Petro kendinden geçmiş, divanda yatıyordu. Evde yaşlı bir kadın konuk vardı. Ama bir şeyin farkında değildi Petro. Neden sonra ağır ağır doğruldu yattığı yerden, çevresine bakındı. Cellat kütüğünde başı bedeninden ayrılmış gibi irkildi. Birden dimdik oldu saçları... Pidorka'yı dehşete düşüren bir kahkaha attı. Korkunç bir neşe içinde:</p>

  <p class="normal">"Hatırladım, hatırladım!" diye bağırmaya başladı.</p>

  <p class="normal">Baltayı kaptığı gibi yaşlı kadının kafasına fırlattı. Balta gidip meşe kapıya saplandı. Kocakarı birden gözden kaybolmuş, odanın ortasında beyaz gömlekli, başı örtülü, yedi yaşlarında bir çocuk belirmişti... Çocuğun başından çarşaf düştü...</p>

  <p class="normal">"İvas!" diye haykırdı Pidorka.</p>

  <p class="normal">Kardeşini kucaklamak için koştu.</p>

  <p class="normal">Ama hayaldi bu. Baştan ayağa kan içindeydi. Kırmızı bir ışıkla aydınlatıyordu odanın içini...</p>

  <p class="normal">Korku içinde dışarı koştu Pidorka. Ama biraz kendine gelince, kardeşine yardım etmek için geri dönecek oldu. Boşuna! Arkasından kapı öyle bir kapanış kapanmıştı ki, gücü yetmedi onu açmaya. Komşular geldiler. Güm güm vurdular kapıya, olmadı... Sonunda kapıyı yerinden çıkarıp girdiler içeri. Kimsecikler yoktu içerde. Odanın içi duman doluydu. Yalnızca odanın ortasında Petro'nun durduğu yerde hâlâ yer yer tüten bir küme kül vardı. Koşup altın torbalarına baktılar. İçleri altın yerine, parçalanmış kuru kafalarla doluydu. Kazaklar, gözleri şaşkınlıkla, korkuyla açılmış, öyle kalakalmışlardı. Bir şey söylemeye korkuyorlardı. Bu olay öylesine dehşete düşürmüştü onları.</p>

  <p class="normal">Sonra nelerin olduğunu pek hatırlamıyorum. Pidorka rahibe olmaya karar vermişti. Babasından kalan öteberiyi toparladı, üç dört gün sonra kayıplara karıştı. Nereye gittiğini bilen yoktu. Yoksa bizim köyün iyiliksever kadınları onu da Petro'nun gittiği yere yolcu edeceklerdi...</p>

  <p class="normal">Bir zaman sonra Kiev'den köyümüze gelen bir Kazak, oradaki bir manastırda durmadan dua eden, iskelet gibi kupkuru bir rahibe gördüğünü söyledi. (Bizim köylüler adamın anlattıklarından bunun Pidorka olduğunu anlamışlardı.) Bu rahibenin ağzından bir tek söz çıktığını duyan yokmuş. Yayan gelmiş manastıra. Meryem Ana'nın tasvirine öylesine değerli taşlardan bir sunu getirmiş ki, bakanın gözleri kamaşırmış...</p>

  <p class="normal">Her şey bu kadarla bitti sanmayınız, Şeytanın Petro'yu içine alıp sakladığı gün Basavryuk çıktı ortaya gene. Ama herkes köşe bucak kaçıyordu ondan artık. Neyin nesi olduğu anlaşılmıştı çünkü. Oradaki buradaki defineleri bulup çıkarmak için insan kılığına girmiş iblisten başkası olamazdı. Definelere şeytanın el sürmesi yasak olduğu için saf gençleri kandırıp onlardan yararlanıyordu. Toprağa kazılı evini herkes terk etti o yıl. Köye taşındılar. Gel gelelim orada da rahat yoktu kahrolasıca Basavryuk'tan. Rahmetli dedemin halasının anlatmasına göre, Basavryuk, Oproşnyanski yolu üzerindeki meyhanesini bıraktı diye en çok ona kızıyormuş... Bu yüzden de her şeyin acısını ondan çıkarmaya çalışıyormuş.</p>

  <p class="normal">Bir gün köyün ileri gelenleri meyhanede toplanmışlar. Masada irisinden, kızarmış bir koyun varmış. Herkes sözü kendinden büyüğe bırakıp saygılı saygılı konuşuyormuş. Şundan bundan, bu arada cinden periden de söz ediyorlarmış. Bir ara masanın üzerindeki kızarmış koyun birden kaldırmış başını sanki... Bir iki kişi değil, herkes görmüş bunu. Başını kaldırmış koyun, ölü gözleri canlanmış, parlamış... Bir an görünüp kaybolan siyah, kıl kıl bıyıkları göz kırpmış meyhanedekilere. Koyunun kafasında Basavryuk'un yüzünü herkes tanımış hemen. Hatta dedemin halası, votka istedi isteyecek diye geçirmiş içinden... Adamlar kalpaklarını kaptıkları gibi soluğu evlerinde almışlar. Başka bir gün de, arada sırada kafa çekmeyi seven kilise başkanı, daha ikinci kadehini bitirmemişmiş ki, önünde duran kadehin, belinden bükülürek onu selamladığını görmüş. Hay kör şeytan! Hemen haç çıkarmış adam şüphesiz... Eşinin başından da buna benzer bir olay geçmiş. Genişçe bir teknede hamur yoğuruyormuş... Birden şöyle bir sıçramış yerinden koca tekne, "Dur dur!" Ama dinleyen kim!.. Kurumlu kurumlu ellerini beline koyup evin içinde dolanarak oynamaya başlamış... Gülün siz, gülün! Dedelerimizin gülecek durumu yoktu ama... Peder Afanasiy'in elinde kutsal suyla bütün köyü dolaşması, şeytanı ayrı ayrı her sokaktan kutsal su serperek kovması da bir şeye yaramamış... Rahmetli dedemin halası daha uzun yıllar yakındu durdu, hava kararır kararmaz birisinin çatıda tak tuk sesler çıkarmasından, duvarları tırmalamasından...</p>

  <p class="normal">Dahası var! Şimdi köyümüzün kurulu olduğu yerde işler yolundadır görünüşte, ama bundan bir süre öncesine kadar, hatırlıyorum, nur içinde yatsın babamla ben, günden güne daha çok yıkılıp dökülen o meyhanenin yakınından geçemezdik. O olaylardan sonra, şeytanın uzun süre yuvalandığı o uğursuz yerden aklı başında herkes uzak durdu. İsten kapkara olmuş bacasından duman küme küme öyle yükselirdi ki, bakarken kalpağın düşerdi başından. Dumanla birlikte kızgın korlar yükselir, çevreye dağılırdı. Şeytan (köpoğlunun adını söylemeye değmez) ininde öylesine acıklı hıçkırırdı ki, ürken kargalar biraz ilerdeki meşe korusundan sürüyle kalkarlardı, vahşi çığlıklar atarak dolaşırlardı havada.</p>
</body>
</html>
