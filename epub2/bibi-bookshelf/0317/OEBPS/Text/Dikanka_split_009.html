<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">V</p>

    <p class="sagitalik">Eğilme çınar,<br class="chapter" />
    Yemyeşilsin.<br class="chapter" />
    Üzülme kavak,<br class="chapter" />
    Genceciksin.</p>

    <p class="sagnormal">Ukrayna halk şarkısı.</p>

    <div class="clrb"></div>

    <p class="normal">Beyaz kaftanlı delikanlı arabasının yanında oturmuş, çevresinde uğuldayıp duran kalabalığa bakıyordu. Yorgun güneş elini ayağını yavaş yavaş çekiyordu artık yeryüzünden. Gün boyu sıcakta sessiz, kavrulduktan sonra hem büyüleyici ve güzel, hem mahzun, hem parlak bir kızıllığa bürünüyordu ortalık. Amansız sıcağın o çok güzel kurbanının gökyüzüne yükseldiği görkemli anda yanaklarındaki al rengin bir eşiydi bu kızıllık. Gül kırmızısı bir ışıkla belli belirsiz aydınlatılmış beyaz çadırların, tentelerin tepeleri göz kamaştırırcasına parlıyorlardı. Küme küme toplanmış pencerelerin camları alev alevdi. Meyhanelerin önlerindeki masaların üzerinde yeşil şişeler, bardaklar ateşten birer parçaydılar. Dağlar gibi dizili kavun, karpuz, kabak yığınları altın ile bakırdan dökülmüşlerdi sanki. Konuşmalar giderek seyrekleşiyor, daha bir derinden geliyor; satıcıların, mujiklerin, Çingenelerin yorgun dilleri daha bir tembel, daha bir yavaş işliyordu. Küçük bir ateş yandı bir yerde, haşlanan galuşkaların<sup class="calibre2"><a href="../Text/Dikanka_split_052.html#footnote-100-6" id="footnote-100-6-backlink">[6]</a></sup> kokusu yayıldı tenhalaşmış sokaklarda...</p>

    <p class="normal">"Kara kara ne düşünüyorsun öyle, Gritsko?" diye bir ses yankılandı.</p>

    <p class="normal">Yüzü güneşte yanmış uzun boylu bir Çingene bizim delikanlının omzuna vurmuştu.</p>

    <p class="normal">"Öküzleri yirmiye ver gitsin!" diye ekledi.</p>

    <p class="normal">"Benim öküzlerle bozdun sen de... Çingene milleti çıkarından başka bir şey düşünmez zaten. Önüne geleni ya kazıklayacak, ya alaya alacak..."</p>

    <p class="normal">"Hay Allah! Gerçekten kötü senin işin! Durup dururken başına bir nişanlı derdi sardın diye mi sıkılıyor canın?"</p>

    <p class="normal">"Hayır. Benim kitabımda öyle şey yazmaz! Verdiğim sözü tutarım. Yaptığım bir işe ömür boyu sadık kalırım. Gel gelelim moruk Çerevik'te vicdan yok anlaşılan. Söz verdi, sonra caydı... Ama onu da suçlayamam, geri zekâlı çünkü. Bütün iş bu sabah köprüde arkadaşlarla alaya aldığımız o yaşlı şeytan karının başının altından çıkıyor! Çar ya da büyük bir bey olsaydım yapacağım ilk iş, karılarını tepelerine çıkaran manyakların topunu asmak olurdu..."</p>

    <p class="normal">"Peki, Çerevik'e Paraska'yı sana verdirtirsek öküzleri yirmiye bırakır mısın?"</p>

    <p class="normal">Gritsko şaşkın şaşkın baktı Çingeneye. Adamın yüzünde öfkeli, kin dolu, aşağılanmış, aynı zamanda da mağrur bir anlatım vardı. Ona bakan biri bu ilginç ruhta büyük yeteneklerin kaynaştığını, bu yetenekler için yeryüzünde tek ödülün darağacı olduğunu düşünmekte gecikmezdi. Burnuyla sivri çenesinin arasına iliştirilmiş gibi duran alaylı bir gülümsemenin hiç eksik olmadığı ağzı,ufak, ama ateş gibi gözleri, yüzünde sürekli çakıp duran değişik plan, değişik niyet şimşekleri... bütün bunlar özel (o anda Çingenenin üzerindeki gibi) bir giysi gerektiriyorlardı sanki... Dokunsanız toz gibi dağılacağa benzer koyu kahverengi kaftanı, omuzlarına dalga dalga dökülen uzun, siyah saçları, kararmış çıplak ayaklarına geçirdiği potinleri... bütün bunlar onun üzerine yapışıktı, kişiliğini oluşturuyorlardı sanki...</p>

    <p class="normal">Delikanlı, araştıran bakışlarını Çingenenin yüzünden ayırmadan karşılık verdi:</p>

    <p class="normal">"Yirmiye değil, on beşe bırakacağım... Yeter ki becer bu işi!"</p>

    <p class="normal">"On beşe mi? Anlaştık! Unutma ama, on beşe bıraktın! Al sana bir beşlik kaparo!"</p>

    <p class="normal">"Ya beceremezsen?"</p>

    <p class="normal">"Kaparo senin olur!"</p>

    <p class="normal">"Pekâlâ! Hadi elden gel!"</p>

    <p class="normal">"Hadi!"</p>
  </div>

  <div class="calibre1" id="calibre_pb_10"></div>
</body>
</html>
