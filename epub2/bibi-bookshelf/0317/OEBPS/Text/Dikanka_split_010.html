<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">VI</p>

    <p class="sagitalik">Felaket diye buna derler işte!<br class="chapter" />
    Roman geliyor, şimdi içini dökecek bana,<br class="chapter" />
    başımıza kötü şeyler gelecek, Bay Foma!</p>

    <p class="sagnormal">Bir Ukrayna komedisinden.</p>

    <div class="clrb"></div>

    <p class="normal">"Buradan gelin, Afanasiy İvanoviç! Çit daha alçak burada... Kaldırın ayağınızı, korkmayın: Benim kafasız, Ruslar bir şey yürütmesinler diye arkadaşlarıyla arabaların yanına gitti."</p>

    <p class="normal">Çerevik'in cadaloz karısı, korkudan çite yapışmış papazın oğlunu böyle yüreklendiriyordu. Adam çabucak çıktı çitin üstüne. Kararsızlık içinde, kocaman, korkunç bir hayalet gibi uzun süre dikildi orada. Sonunda, nereye atlayacağına karar verip gürültüyle yığıldı yabani otların içine.</p>

    <p class="normal">Hivra telaşlı:</p>

    <p class="normal">"Ah, çok kötü!" diye fısıldadı. "Bir yeriniz incinmedi ya? Tanrı korusun, az kalsın boynunuzu kıracaktınız..."</p>

    <p class="normal">Papazın oğlu ayağa kalkarken acılı, alçak bir sesle:</p>

    <p class="normal">"Şişşt! Bir şey yok sevgili Havronya Nikiforovna, bir şey yok!" dedi. "Isırgan otlarının haşlamasını saymasak tabii... Toprağın bol olsun, birinci dereceden papaz olan babam yılan tohumu derdi ısırgan otuna."</p>

    <p class="normal">"Hemen eve gidelim. Kimsecikler yok! Ben de karın ağrınız tuttu sandımdı, Afanasiy İvanoviç. Ağrınız tutmasın da... Haliniz, keyfiniz nasıl bakalım? Duyduğuma göre babanızdan çok şey kalmış size!"</p>

    <p class="normal">"Hepsi yalan, Havronya Nikiforovna. Onca yıl hizmete karşılık hepsi on beş çuval yaz buğdayı, dört çuval darı, yüz kadar kışlık kavun, birkaç da tavuk. Saysan elliyi geçmez. Çoğu evden çürük yumurta geldi..."</p>

    <p class="normal">Papazın oğlu, kadının yüzüne tutkuyla bakarak bir sokuldu ona. Sürdürdü konuşmasını:</p>

    <p class="normal">"Tatlı cinsinden şeyler de yalnızca sizden gelecek galiba, Havronya Nikiforovna."</p>

    <p class="normal">Kadın, masaya kâseleri koyarken, bluzunun sözde yanlışlıkla açılmış düğmesini cilveli cilveli ilikledi.</p>

    <p class="normal">"İşte size istediğiniz tatlılar, Afanasiy İvanoviç," dedi. "Varenikler,<sup class="calibre2"><a href="../Text/Dikanka_split_052.html#footnote-100-7" id="footnote-100-7-backlink">[7]</a></sup> buğday galuşkası, lokmalar, reçeller!"</p>

    <p class="normal">Papazın oğlu bir eliyle lokmaya uzanırken ötekiyle reçeli önüne çekiyordu.</p>

    <p class="normal">"Bahse girerim, kadınların en beceriklisi yaptı bunları," dedi. "Ama bir şey söyleyeyim mi size, Havronya Nikiforovna, benim içim... sizin o, vareniklerden de, lokmalardan da tatlı asıl yemeğinizin ateşiyle yanıyor..."</p>

    <p class="normal">Anlamazlıktan geldi yaşlı dilber.</p>

    <p class="normal">"Başka ne yemeği istediğinizi anlayamadım doğrusu, Afanasiy İvanoviç!"</p>

    <p class="normal">Papazın oğlu, bir elinde varenik, ötekiyle kadının kalın belini sararken:</p>

    <p class="normal">"Elbette sizin aşkınızı, eşsiz Havronya Nikiforovna!" dedi.</p>

    <p class="normal">Utanmış gibi gözlerini yere indirdi Hivra.</p>

    <p class="normal">"Afanasiy İvanoniç." dedi. "Tanrı bilir neler geçiriyorsunuz içinizden... Korkarım, öpüşmeyi bile düşünüyorsunuzdur..."</p>

    <p class="normal">Papazın oğlu:</p>

    <p class="normal">"Bu konuda yalnızca şu kadarını söyleyeceğim size," dedi, "papaz okulundaki yaşantım şimdiki gibi aklımda..."</p>

    <p class="normal">Tam o anda bir köpek havladı dışarıda. Kapı vuruldu. Hivra koşarak gitti baktı. Yüzü bembeyaz döndü.</p>

    <p class="normal">"Ah Afanasiy İvanoniç!" dedi. "Yakalandık! Bir sürü adam var kapıda. Kocamın arkadaşının sesini de duyar gibi oldum..."</p>

    <p class="normal">Bir varenik papazın oğlunun boğazında takılıp kalmıştı... Karşısına bir hortlak çıkmış gibi yuvalarından uğramıştı gözleri.</p>

    <p class="normal">Korkudan tir tir titriyordu Hivra. Ocağın üstünde ta tavana yakın bir yerde iki kalas arasına uzatılmış, üzeri öteberi dolu tahtayı gösterdi papazın oğluna.</p>

    <p class="normal">"Oraya çıkın, çabuk oraya çıkın."</p>

    <p class="normal">Tehlike yüreklendirmişti kahramanımızı. Bir an duraladı, sonra swedirin üzerine sıçradı, oradan çabucak yukarı çıktı. Hivra deli gibi kapıya koştu. Çünkü giderek daha hızlı, daha hızlı daha sabırsız vuruyorlardı kapıya.</p>
  </div>

  <div class="calibre1" id="calibre_pb_11"></div>
</body>
</html>
