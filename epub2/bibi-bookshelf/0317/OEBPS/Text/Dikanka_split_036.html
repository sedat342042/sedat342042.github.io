<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">VIII</p>

    <p class="normal">Sınır boyunda bir meyhanede Leh beyleri toplanmışlar, iki gündür içip eğleniyorlardı. Çok kalabalıktılar. Bir niyetleri olduğu belliydi. Silahları yanlarındaydı. Mahmuzları şakırdıyor, kılıçları tıngırdıyordu. Neşeli şarkılar söylüyorlar, yaptıkları olağanüstü kahramanlıklarla övünüyorlar, Ortodokslarla alay ediyorlar, Ukrayna halkının onların uşakları olduklarını söylüyorlar, başları dimdik, kibirli, bıyık buruyorlar, sedirlere uzanıyorlardı. Papaz da yanlarındaydı. Ne var ki, papazlarının da onlardan farkı yoktu. Görünüşü bile benzemiyordu Hıristiyan papazına. İçiyor, eğleniyor, çirkin şeyler söylüyordu. Uşakları da beylerden geri kalmıyorlardı. Yırtık pırtık kaftanlarının yenlerini savura savura, çalımlı dolaşıyorlardı ortalarda. Kâğıt oynuyorlar, kızdıklarında kâğıtları birbirlerinin suratına çarpıyorlardı. Yabancı kadınlar vardı yanlarında. Bağırış çağırış, kavga gürültü... Beyler arada öfkeleniyor, tuhaf şeyler yapıyorlardı. Bir Yahudiyi sakalından yakalayıp pis alnına boyayla haç çiziyorlardı; kadınların yüzüne doğru kuru sıkı doldurulmuş tabancalarla ateş ediyorlar, dinsiz papazlarla birlikte Leh halk oyunları oynuyorlardı. Tatarlardan bu yana böylesine rezalet görülmemişti Rus ilinde. Besbelli bu topraklarda işlenen günahlar yüzünden bu yüz karasına katlanmakla cezalandırıyordu yurdumuzu Tanrı. Gürültü patırtı arasında Danilo'nun Dniepr'in karşısındaki küçük köyünden, onun güzel karısından söz edildiği duyuluyordu... Kötü niyetleri vardı bu haydutlar çetesinin!</p>
  </div>

  <div class="calibre1" id="calibre_pb_37"></div>
</body>
</html>
