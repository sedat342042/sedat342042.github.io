<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">II</p>

    <p class="normal">Ay, arada bir dağların ardından kendini gösteriyor, ortalığı huzur dolu ışığıyla aydınlatıyordu. Işığı Dniepr'in dağlık kıyısını Şam taşı gibi kar beyazı bir tülbentle örtüyor, dağların gölgeleri daha ötelere, çam ormanın derinliklerine doğru uzuyordu.</p>

    <p class="normal">Meşeden oyulmuş bir kayık yol alıyordu. Dniepr'in ortasında. Kayığın başucunda siyah kalpaklarını yana yatırmış iki delikanlı oturuyordu. Kürekler suya dalıp çıktıkça köpükler çakmak ateşi gibi saçılıyorlardı dört bir yana. Niçin şarkı söylemiyorlardı Kazaklar? Leh papazlarının Ukrayna'da dolaştıklarından, Kazakları Katolik olarak vaftiz etmeye çalıştıklarından niçin söz etmiyorlardı? Niçin Kazak ordusunun Tuzlugöl yakınlarında iki gün iki gece kahramanca çarpıştığından söz etmiyorlardı? Nasıl şarkı söylesinlerdi Kazaklar? Soylarının kahramanlıklarından nasıl söz etsinlerdi? Efendileri Danilo derin düşüncelere dalmıştı. Kırmızı kalın kumaştan kaftanının kolu kayığın kenarından sarkmış, suya değiyordu. Hanımları Katerina kucağında çocuğunu sessiz sessiz sallıyor, kocasından gözlerini ayırmıyordu. Durgun değildi sular. Hızlı akıyordu Dniepr... Ortasından karşıki yüksek dağlara uçsuz bucaksız düzlüklere, yeşil ormanlara bakarken bir korku çöküyordu insanın içine. Dağlar hiç de benzemiyordu dağa: Dipleri yoktu, altlarında da tepelerinde olduğu gibi sivri bir tepe, onların üzerinde, uçsuz bucaksız gökyüzü vardı. Yamaçlarındaki ormanlar da orman değildi: Orman dedesinin kabarık başındaki saçlarıydı sanki. Aşağılarda sakalları suda yıkanıyorlardı. Sakalın altında da, başının üzerinde de yüksek gökyüzü vardı. Çayırlar çayır değildi; yuvarlak gökyüzünü tam orta yerinden saran yeşil bir kuşaktı. Bu yuvarlağın üstte kalan bölümünde de, altta kalan bölümünde de ay dolaşıyordu. Danilo bunların hiçbirine bakmıyordu. O da genç karısından ayırmıyordu gözünü.</p>

    <p class="normal">"Ne o, benim karıcığım, altın Katerinam benim, niçin kederlisin böyle?"</p>

    <p class="normal">"Kederli değilim, benim efendim Danilo! Büyücü üzerine anlatılan acayip şeyler korkuttu beni. Anasından o korkunç yüzle doğduğunu söylüyorlar... Hiçbir çocuk oynamak istemezmiş onunla. Ah efendim Danilo, ne korkunç şeyler anlatıyorlardı. Önceden bilirmiş olacakları. Herkes alay edermiş onunla. Gece biriyle karşılaşacak olsa, adam onun ağzını açtığını, dişlerinin karanlıkta parladığını görürmüş yalnızca. Devrisi gün ölü bulurlarmış zavallıyı. Bu anlatılanları dinlerken şaşırdım, korktum."</p>

    <p class="normal">Mendilini çıkardı Katerina, kucağında uyuyan çocuğunun yüzünü sildi. Kırmızı ipek iplikle yapraklar, çiçekler işlemişti mendiline. Bir şey söylemedi Danilo. Başını karanlık yana çevirdi, ormanın ötesinde, uzakta kapkara gözüken bir tümseğe, bu tümseğin ardındaki eski şatoya bakmaya başladı. Birden üç kırışık belirdi kaşlarının üzerinde. Sol eliyle gür bıyığını sıvazladı.</p>

    <p class="normal">"Onun bir büyücü olması değil korkunç olan," dedi. "İyi bir konuk olmaması korkunç! Nereden aklına esti de geldi düğüne acaba? Duyduğuma göre, Lehler buralarda bir kale yapıp Kazak ordusuyla aramızdaki yolu kesmek istiyorlarmış. Hadi bakalım... Orada bir işler çevirdiklerini duyarsam, darmadağın ederim o şeytan yuvasını. Moruk büyücüyü öyle bir yakarım ki, kemiklerinde gagalayacak et bulamazlar kargalar. Hem sanırım hayli de altını, gümüşü vardır. İşte şurada yaşıyor o şeytan! Altını varsa... Biraz sonra haçların önünden geçeceğiz. Mezarlığın önünden! Onun pis ataları çürümektedir bu mezarlıkta. Para için ruhlarıyla, yırtık pırtık gocuklarıyla kendilerini de satmışlar şeytana. Öyle diyorlar. Altını falan varsa zaman kaybetmeye gelmez: Yalnızca savaşta alınmaz ganimet dediğin..."</p>

    <p class="normal">"Niyetini biliyorum erkeğim. Ama onunla karşılaşmanın sonu kötü olacak. İçime doğuyor. Ama öylesine derinden soluyorsun, öylesine sert bakıyorsun, kaşların öylesine çatık ki!.."</p>

    <p class="normal">Danilo öfkeyle:</p>

    <p class="normal">"Kes sesini, kadın!" dedi. "Sizi dinleyen erkek de kadınlaşır. Hey delikanlı, ateş ile pipomu ver bana!"</p>

    <p class="normal">Kürekçilerden birine seslenmişti. Kürekçi kendi piposundan bir parça ateş alıp efendisininkine koydu. Konuşmasını sürdürüyordu Danilo:</p>

    <p class="normal">"Büyücüyle korkutuyor beni! Tanrı'ya şükür Kazak dediğin, şeytandan, Leh papazlarından falan korkmaz. Karılarımızın sözünü dinleseydik şimdiye kadar çok hatalar işlerdik... Öyle değil mi çocuklar? Bizim karımız, pipomuzla keskin kılıcımızdır!"</p>

    <p class="normal">Katerina bakışını uykulu suya indirip sustu. Suyun yüzünde bir çırpıntı oluşturuyordu esinti. Dniepr gecenin karanlığında kurt postu gibi gümüş rengi parlıyordu. Kayık burun kırdı, ormanla kaplı kıyı boyunca ilerlemeye başladı. Kıyıda bir mezarlık vardı. Eski, kırık dökük haçlar bir araya toplanmışlardı. Bulundukları yerde ne bir mezarlık çiçeği vardı, ne yeşil bir ot... Yalnızca ay gökyüzünün yükseklerinden ışıtıyordu onları.</p>

    <p class="normal">Kürekçilere döndü Danilo:</p>

    <p class="normal">"Sesleri duyuyor musunuz, çocuklar? Yardım istiyor biri bizden!.."</p>

    <p class="normal">Kürekçiler mezarlığı gösterdiler.</p>

    <p class="normal">"Evet," dediler, "şu yandan geliyor sesler."</p>

    <p class="normal">Ama bir anda sesler kesildi. Kayık burnu dolanıyordu ki, birden kürekleri bıraktılar kürekçiler. Gözlerini kıyıya diktiler. Efendileri Danilo da o yana bakıyordu. Bir korku, bir soğukluk dolaşmıştı Kazak damarlarında. Mezarlıkta bir haç önce sallanmaya başlamış, sonra altından kupkuru bir ölü kalkmıştı. Sakalları belindeydi ölünün. Parmaklarında, parmaklarından da uzun sivri tırnakları vardı. Sessizce kaldırdı kollarını havaya. Acıyla buruşturdu yüzünü. (Dayanılmaz acılar içinde kıvrandığı belliydi.) İnsan sesine hiç benzemeyen korkunç bir sesle inlemeye başladı:</p>

    <p class="normal">"Boğuluyorum! Boğuluyorum!"</p>

    <p class="normal">Sesi bıçak gibi saplanıyordu insanın yüreğine. Bir süre sonra birden toprağın içine girdi gene. Bir başka haç sallandı bu kez. Başka bir ölü kalktı. Bu, daha korkunç, daha uzun boyluydu. Her yanı kıllıydı. Sakalı dizlerine kadar uzanıyordu... Kemikli parmakları da, sivri tırnakları da daha uzundu. Daha korkunç bir sesle bağırıyordu:</p>

    <p class="normal">"Boğuluyorum! Boğuluyorum!"</p>

    <p class="normal">Sonra hemen toprağın içine girdi. Başka bir haç sallandı, başka bir ölü kalktı. Sanki bir kemik yığını yükselmişti yerden. Sakalı yere değiyordu. Uzun sivri tırnakları toprağa batıyordu. Gökyüzündeki ayı yakalamak istiyor gibi korkunç bir biçimde kollarını kaldırdı. Biri sarı kemiklerini testereyle kesiyormuş gibi bağırmaya başladı. Katerina'nın kucağındaki çocuk korkuyla uyandı. Katerina da korkudan bir çığlık atmıştı. Kürekçiler kalpaklarını suya düşürmüşlerdi. Danilo bile ürpermişti. Sonra birden her şey kayboldu. Hiçbir şey olmamıştı sanki. Ama kürekçiler uzun süre küreklere el sürmediler. Burulbaş, kucağında ağlayan çocuğu korku içinde sallayan genç karısına sevgiyle baktı. Kucaklayıp göğsüne bastırdı başını, alnından öptü.</p>

    <p class="normal">"Korkma Katerina! (Kıyıyı gösterdi eliyle.) Bak, bir şey yok! Çirkef dolu yuvasına sokulmaya cesaret edemeyeyim diye korkutmak istedi beni büyücü. Böyle şeylerle ancak kadınları korkutabileceğini bilmiyor! Ver bana oğlumu!"</p>

    <p class="normal">Danilo oğlunu kucağına aldı, öptü.</p>

    <p class="normal">"Sen korkmazsın büyücülerden değil mi, İvan? Korkmuyorum babacığım, ben bir Kazağım. Kes artık ağlamayı oğlum! Eve gidiyoruz bak! Annen mama verecek sana, karnın doyunca salıncağına koyacak, ninni söyleyecek sana.</p>

    <p class="indentmetinitalik">Uyusun da büyüsün ninni!</p>

    <p class="indentmetinitalik">Benim oğlum büyüsün!</p>

    <p class="indentmetinitalik">Güçlü kuvvetli olsun!</p>

    <p class="indentmetinitalik">Yiğit bir Kazak olsun!</p>

    <p class="indentmetinitalik">Düşmanları öldürsün!</p>

    <p class="normal">Beni dinle, Katerina; bana öyle geliyor ki senin babanın bizimle güzel güzel geçinmeye niyeti yok. Geldi geleli suratından düşen bin parça... Kızıyor bize sanki... İstemiyorsa niçin geldi? Kazakların özgürlüğüne bir kerecik olsun kadeh kaldırmadı! Bir gün kucağına alıp sevmedi oğlumuzu! Önceleri her sırrımı açmak istiyordum ona. Ama şimdi nedense dilim varmıyordu bir türlü. Yo, Katerina, Kazak yüreği değil ondaki! İki Kazak yüreği karşılaştıklarında göğüslerden fırlarcasına atılırlar birbirine doğru. Evet, sevgili çoçuklar, geldik mi? Neyse, kalpaklarınız, için üzülmeyin. Yenilerini vereceğim size. Stetsko, sana kadifeden, altın işlemeli bir kalpak vereceğim. Bir Tatarın omuzlarının üstünden başıyla birlikte almıştım onu. Neyi var neyi yok hepsine el koymuştum, bir ruhunu serbest bırakmıştım... Yanaşın bakalım kıyıya. Hadi evimize geldik, İvan! Ağlama artık! Al oğlunu Katerina!"</p>

    <p class="normal">İndiler kayıktan, küçük bir tepenin arkasından saz bir dam görünüyordu. Danilo'nun dedelerinden kalma büyük eviydi orası. Evin ötesinde bir tepe daha vardı. O tepenin ötesinde uçsuz bucaksız bir düzlük uzanıyordu. Yüz versta gidilse tek Kazağa rastlanamazdı orada.</p>
  </div>

  <div class="calibre1" id="calibre_pb_31"></div>
</body>
</html>
