<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_6">Bir Mayıs Gecesi ya da Suda Boğulmuş Kız</h2>

  <p class="sagitalik">Şeytan bilir nedenini! Kilisede vaftiz edilmiş dini<br class="chapter" />
  bütün insanlar bir işi yapmaya kalkıştıklarında<br class="chapter" />
  tavşan peşinde koşan tazılar gibi olmadık acılara,<br class="chapter" />
  ıstıraplara katlanıyorlar da gene bir işe yaramıyor.<br class="chapter" />
  Ama şeytan bir işe karıştı mı, kuyruğunu soktu mu,<br class="chapter" />
  bakıyorsun hemencecik oluvermiş istediğin...<br class="chapter" />
  Kendin de anlamıyorsun nasıl olduğunu!</p>

  <div class="clrb"></div>

  <p class="h2baslik">I<br class="chapter" />
  GANNA</p>

  <p class="normal">Neşeli şarkılar bir nehir gibi akıyordu köyün sokaklarında. Gündüzün işleriyle, koşuşturmalarıyla yorulmuş köy delikanlılarının, kızlarının gürültülü bir topluluk oluşturup pırıl pırıl bir akşamın parlaklığında neşelerini hüznün hiçbir zaman eksik olmadığı seslere döktükleri o güzelim saatleriydi günün. Akşam, uzun süre tereddüt ettikten sonra hülyalı, kucaklamıştı sonunda masmavi gökyüzünü, her şeyi belirsizleştirmiş, uzaklaştırmıştı. Ortalık iyice kararmıştı, ama şarkılar susmamışlardı daha. Köy başkanın oğlu genç Kazak Levko, elinde bandurasıyla sessizce sıvıştı şarkı söyleyenlerin yanından. Kuzu postundan bir kalpak vardı başında. Sokakta yürürken parmaklarıyla bandurasının tellerini tıngırdatıyor, oynuyordu... İşte alçak vişne ağaçlarıyla çevrili bir kulübenin önünde durdu. Sessiz beklemeye başladı. Kimindi bu ev? Kimindi bu kapı? Genç Kazak bir süre bekledikten sonra bandurasını tıngırdatmaya, şarkı söylemeye başladı:</p>

  <p class="indentmetinitalik">Güneş battı canım,</p>

  <p class="indentmetinitalik">Akşam oldu.</p>

  <p class="indentmetinitalik">Çık hadi dışarı, gel yanıma!</p>

  <p class="normal">Genç Kazak şarkısını bitirdikten sonra pencereye yaklaştı.</p>

  <p class="normal">"Güzel gözlüm derin uykulara daldı besbelli," dedi. "Gannacığım, Gannacığım! Uyuyor musun, yoksa yanıma mı çıkmak istemiyorsun? Kim bilir, belki birisinin bizi görmesinden korkuyorsundur!.. Belki de beyaz yüzünü soğuğa göstermek istemiyorsundur!.. Korkma, kimsecikler yok. Gece de soğuk değil. Biri gelecek olsa bile kaftanımla örterim seni, kuşağımla sararım, ellerimle gizlerim... Kimse görmez bizi. Soğuk esecek olsa, kalbimin üzerine bastırırım seni, öpücüklerimle ısıtırım, pamuk beyazı ayacıklarına giydiririm kalpağımı. Canım benim, kuşum, pırlantam! Bir kerecik olsun bakıver. Hiç olmazsa bembeyaz elini göster pencereden... Hayır, uyumuyorsun gururlu kız! (Sesini yükseltmişti delikanlı. Bir anlık küçümsenmenin verdiği utanma duygusunun titremesi vardı sesinde.) Benimle alay etmek hoşuna gidiyor. Öyleyse hoşça kal!"</p>

  <p class="normal">Döndü genç Kazak, kalpağını kulağının üzerine devirdi, bandurasını hafiften tıngırdatarak, mağrur, uzaklaştı pencerenin dibinden. O sırada kapının ağaç kolu döndü, gıcırdayarak açıldı kapı, daha on yedinci baharında bir kız yarı karanlıkta ürkek ürkek bakındı, kapının kolunu bırakmadan eşiğin dışına çıktı. Aydınlık gözleri küçük yıldızlar gibi tatlı, ateş ateşti yarı karanlığın içinde. Mercan kırmızısı gerdanlığı parlıyordu. Delikanlının kartal bakışlı gözünden kızın yanaklarında beliren utangaç kızarıklık bile kaçmamıştı. Kız alçak sesle:</p>

  <p class="normal">"Ne sabırsızsın!" dedi. "Bir de kızıyor! Böyle bir zamanda gelinir mi? Görmüyor musun, herkes sokaklarda... Korkudan titriyorum..."</p>

  <p class="normal">"Korkma güzelim benim! Sokul bana!"</p>

  <p class="normal">Delikanlı, uzun kayışından boynuna asılı bandurasını çıkarıp atmış, genç kıza sarılmıştı. Birlikte evin kapısının dibine oturdular.</p>

  <p class="normal">"Biliyorsun," dedi delikanlı, "seni bir saat görmedim mi dayanamıyorum."</p>

  <p class="normal">Genç kız sözünü kesti delikanlının gözlerinin içine dalgın baktı.</p>

  <p class="normal">"Ne düşünüyorum biliyor musun, Levko?" dedi. "Bir şey durmadan, ilerde böyle sık görüşemeyeceğimizi fısıldıyor kulağıma... İnsanlar kötü ruhludur. Kızlar kıskançlık dolu gözlerle bakıyorlar bana, delikanlılar ise... Bir süredir annemin bile beni daha bir titiz izlediği kaçmıyor gözümden. Doğrusunu söyleyeyim, yabancı bir evde daha mutlu olurdum..."</p>

  <p class="normal">Sözünü bitirirken bir keder kıpırtısı belirmişti yüzünde. Delikanlı:</p>

  <p class="normal">"Baba evine geleli şurada iki ay oldu, sıkılmaya başladın," dedi. "Belki benden bile bıkmışsındır?"</p>

  <p class="normal">Gülümsedi genç kız.</p>

  <p class="normal">"Oh, hayır," dedi. "senden bıkmadım. Seni seviyorum! Kara kaşlı Kazağım benim! Gözlerin kahverengi olduğu için seviyorum seni. Yüzüme baktığında ruhum gülüyor sanki, neşeleniyorum, mutlu oluyorum, Siyah bıyığını hoş bir biçimde burduğun için seviyorum seni. Sokakta yürürken bandura çalıp şarkı söylediğin için, seni dinlemekten hoşlandığım için seviyorum..."</p>

  <p class="normal">Genç kızı öptü delikanlı, onu göğsüne daha da bastırarak:</p>

  <p class="normal">"Ah benim iyi yürekli sevgilim!" dedi.</p>

  <p class="normal">"Dur! Yeter Levko! Önce söyle bana, babana anlattın mı?"</p>

  <p class="normal">Delikanlı uykudan uyanmış gibi:</p>

  <p class="normal">"Neyi?" dedi. "Ha evet, evlenmek istediğimi, senin de bana varmak istediğini söyledim."</p>

  <p class="normal">Ama bu "söyledim" sözü pek bir hüzünlü çıkmıştı ağzından.</p>

  <p class="normal">"Ne dedin?"</p>

  <p class="normal">"Laf anlatmak kolay mı ona? Moruk her zamanki gibi sağır numarası yaptı gene. Sözde anlamadı söylediğimi... Bir de, sağda solda sürtüyorum, sokaklarda serserilerle dolaşıyorum diye azarladı beni. Üzülme ama Gannacığım! Kazak sözü veriyorum sana, kıracağım onun inadını!"</p>

  <p class="normal">"Tek bir söz söyle, yeter Levkocuğum... Her şey senin dediğin gibi olacak... Kendimden biliyorum bunu: Bazen senin sözünü dinlememek istiyorum ama gene de elimde olmadan yapıyorum dediğini."</p>

  <p class="normal">Ganna başını Levko'nun omzuna koyup gözlerini önlerindeki vişne ağaçlarının alttan bir çerçeve gibi kuşattıkları uçsuz buçaksız, koyu mavi, sıcak Ukrayna göğüne kaldırdı.</p>

  <p class="normal">"Bak, bak Levko!" dedi. "Bak, çok uzakta bir yıldız gözüktü... İşte bir daha, bir daha, ah bir tane daha... Gerçekten Levko, melekler gökyüzündeki aydınlık evlerinin pencerelerini açıp bize mi bakıyorlar şimdi?.. Gerçekten öyle mi Levko? Oradan bize bakıyorlar mı şimdi sahi? İnsanların da kuşlarınki gibi kanatları olsa ne güzel olurdu! Yükseklere, çok yükseklere çıkardık... Uf, başı döner insanın o kadar yüksekte! Bizim buralarda hiçbir meşe ağacının tepesi göğe değmez, Levko. Ama anlattıklarına göre çok uzaklarda bir ülkede öylesine yüksek bir meşe varmış ki gökyüzünde esen rüzgârlar uğuldarmış tepesinde. Kutsal bayram gecesi Tanrı bu ağaçtan inermiş yeryüzüne..."</p>

  <p class="normal">"Yanlış, Gannacığım! Tanrı'nın gökyüzünden yere kadar uzanan bir merdiveni vardır. Kutsal pazar gecesi baş melekler uzatırlar bu merdiveni. Tanrı ayağını daha ilk basamağa atar atmaz kötü ruhların tümü kaçıp giderler yeryüzünden, yığın yığın dökülürler cehenneme. İsa bayramında ortalıkta tek kötü ruhun bulunmamasının nedeni budur."</p>

  <p class="normal">"Su ne güzel kıpırdıyor," dedi Ganna. "Beşikte bebek gibi, sallanıyor."</p>

  <p class="normal">Karanlık akağaç ormanın kasvetle çevrelediği, kıyısındaki söğütlerin dallarını ağlıyorlarmış gibi sularına sarkıttığı göleti gösteriyordu. Gölet soğuk kucağında, güçten düşmüş bir ihtiyor gibi tutuyordu uzak, karanlık gökyüzünü. Gecenin parlak kralının ortaya çıkmasının yakın olduğunu hissediyorlarmış gibi ılık, karanlık gökyüzünde süzülerek dolaşan pırıl pırıl yıldızları buzdan öpücüklere boğuyordu. Ormanın kenarında, tepede, panjurları kapalı eski, ahşap bir ev uyuyordu. Yosunlar, yabani otlar kaplamıştı çatısını. Elma ağaçları dallarıyla örtmüşlerdi pencerelerini. Çevresini kuşatmış karanlık orman vahşi, iç karartan bir görünüm verıyordu ona. Tepenin dibindeki ceviz koruluğu ta gölete kadar uzanıyordu...</p>

  <p class="normal">Ganna bakışını tepedeki evden ayırmadan:</p>

  <p class="normal">"Hayal meyal hatırlıyorum," dedi. "Çok çok eskiden (çocuktum o zamanlar, annemin yanında kalıyordum) birtakım korkunç şeyler anlatıyorlardı bu evle ilgili. Biliyorsundur hikâyeyi Levko. Anlat bana!"</p>

  <p class="normal">"Bırak şimdi şu evi, güzelim! Karılar, salak köylüler uydurur uydurur anlatırlar, bilirsin! Boş yere huzursuz olacaksın sonra, korkacaksın, uykuların kaçacak..."</p>

  <p class="normal">Ganna yüzünü delikanlının yanağına dayadı, kollarını boynuna doladı:</p>

  <p class="normal">"Anlat, hadi anlat iyi yürekli, kara kaşlım benim! Evet, anladım, sevmiyorsun sen beni. Başkasını seviyorsun... İnan, korkmayacağım. Uykularım kaçmayacak. Anlatmazsan asıl o zaman uyuyamam. İçim içimi yer bu gece, hep düşünürüm... Anlat hadi Levko!.."</p>

  <p class="normal">"Kızların içinde onların meraklarını körükleyen bir şeytan vardır derler, demek doğru... Dinle öyleyse: Çok eskiden bu evde bir Kazak yüzbaşısı otururmuş canım. Yüzbaşının kibar mı kibar, yüzü seninki gibi kar beyazı bir kızı varmış. Yüzbaşının karısı öleli çok oluyormuş. Günün birinde yeniden evlenmeye karar vermiş yüzbaşı. "Yeni karı alınca beni gene el üstünde tutacak mısın babacığım?" "Elbette tutacağım, sevgili kızım. Eskisinden daha sıkı bastıracağım seni kalbimin üzerine. Gene el üstünde tutacağım seni kızım. Daha güzel küpeler, gerdanlıklar alacağım, sana!" Yeni evine genç bir kadın getirmiş yüzbaşı. Yalnız kadın, üvey kızına baktığında müthiş bir ışık parlamış gözlerinin içinde. Öyle ki, kızcağız ürpermiş, korkuyla bir çığlık atmış. Kadın gün boyunca tek söz konuşmamış kızla. Gece olmuş. Yüzbaşı yeni karısını alıp yatak odasına çekilmiş. Küçükhanım da odasına kapanmış. Bir hüzün çökmüş içine, ağlamaya başlamış. Öyle ağlarken bir de bakmış simsiyah korkunç bir kedi usulca yaklaşıyor ona... Tüyleri alev alev parlıyormuş kedinin, demir tırnakları takur tukur sesler çıkarıyormuş döşemede. Korku içinde sedirin üzerine atlamış kız. Kedi de peşinden... Kız oradan karyolaya atlamış, kedi de atlamış arkasından, birden üzerine abanıp boynunu sıkmaya başlamış. Kız bir çığlık atarak can havliyle çekmiş boynundan kediyi, yere fırlatmış. Korkunç kedi gene yürümüş üzerine. Kız öfkeye kapılmış. Duvarda babasının kılıcı asılı duruyormuş. Kapmış kılıcı, indirmiş... Demir tırnaklı pençesi kopmuş kedinin. Çığlıklar atarak kaybolmuş odanın karanlık köşesinde. Devrisi gün yüzbaşının genç karısı bütün gün çıkmamış odasından. Ancak üçüncü gün çıkmış. Eli sarılıymış. Zavallı küçükhanım üvey anasının cadı olduğunu, ilk gece elini kendisinin kestiğini anlamış. Dördüncü gün yüzbaşı kızına (basit bir köylü kızıymış gibi) su taşımasını, yerleri süpürmesini, bir daha da beyler bölümüne ayak basmamasını söylemiş. Çok kötü olmuş zavallı. Ama yapabileceği bir şey yokmuş. Babasının söylediklerini yapmış. Beşinci gün yalınayak kovmuş kızını evden yüzbaşı. Yolluk bir parça ekmek bile vermemiş yanına. Küçükhanım ancak o zaman elleriyle yüzünü kapayıp hıçkıra hıçkıra ağlamaya başlamış. "Öz kızını perişan ettin, babacığım! Günahkâr ruhunu teslim aldı cadı! Tanrı bağışlasın seni. Besbelli bu dünyada yaşam haram bana artık!.."</p>

  <p class="normal">Levko, Ganna'ya döndü, parmağıyla gösterdi.</p>

  <p class="normal">"Bak, görüyor musun? Şuraya bak, kıyının en yüksek olduğu yer orasıdır. Evin biraz ötesinde. Küçükhanım oradan atmış kendini suya, boğulmuş..."</p>

  <p class="normal">Ganna, dolu dolu gözlerini Levko'nun yüzüne dikip korkulu:</p>

  <p class="normal">"Ya cadı karısı ne oldu?" diye sordu.</p>

  <p class="normal">"Cadı karısı mı? Köyümüzün yaşlı kadınları hikâyenin sonunu şöyle uydurmuşlar: Gölette boğulmuş kızların tümü o günden sonra mehtaplı gecelerde beyin bahçesine çıkar, ay ışığında ısınırlarmış. Yüzbaşının kızına büyük sevgi saygı gösteriyorlarmış. Bir gece üvey anasını göletin kıyısında görmüş küçükhanım. Atılmış üzerine, bağırarak suya çekmiş onu. Gel gelelim burada da göstermiş cadılığını kadın, suyun içinde, daha önce boğulmuş kızların birinin biçimine girmiş. Böylelikle, kızların onu haşlayacakları yeşil sazdan yapılmış kırbaçtan kurtarmış postunu. Kocakarılara inanırsan öyle... Daha neler anlatıyorlar: Sözde her gece topluyormuş küçükhanım suda boğulmuş kızları, her birinin yüzünü tek tek dikkatle inceliyor, hangisinin cadı olduğunu çıkarmaya çalışıyormuş. Ama anlayamamış... Canlı biri eline düşerse, cadı karısının kızlardan hangisi olduğunu anlayıp ona söylemesi için zorlamaya başlıyormuş adamı... Dediğini yapmazsa onu da suya atıp boğacağını söyleyerek korkutuyormuş... Eskiler böyle anlatıyorlar işte, Gannacığım!.. Şimdiki bey bu evde bir votka yapımevi kurmak istiyormuş. Bu amaçla bir votka ustası yollamış... Ne o? Sesler geliyor... Bizim arkadaşlar eğlenceden dönüyorlar. Hoşça kal, Gannacığım! İyi uykular sana. Kocakarı uydurmalarını düşünüp uykunu kaçırma sakın!"</p>

  <p class="normal">Sıkıca kucakladı sevgilisini Levko, öptü onu, yürüdü.</p>

  <p class="normal">Ganna gözlerini karanlık ormana dikip dalgın:</p>

  <p class="normal">Güle güle Levko!" dedi.</p>

  <p class="normal">Bu sırada ay kocaman bir tepsi gibi, apaydınlık yükselmekteydi ufukta. Yarısı toprağın altındaydı daha. Ama ortalığın görkemli bir aydınlığa boğulmasına bu kadarı bile yetmişti. Gölet kıvılcım kıvılcım kıpırdadı. Ağaçların gölgeleri koyu toprakta açık seçik belirdi.</p>

  <p class="normal">Arkadan biri gelip öptü Ganna'yı.</p>

  <p class="normal">"Hoşça kal, Ganna!" dedi.</p>

  <p class="normal">"Niye döndün?"</p>

  <p class="normal">Bakınca hiç tanımadığı bir delikanlı gördü karşısında Ganna. Başını çevirdi.</p>

  <p class="normal">"Hoşça kal, Ganna!" diye bir ses daha duyuldu.</p>

  <p class="normal">Biri daha öpmüştü öteki yanağından. Canı sıkkın, söylendi Ganna:</p>

  <p class="normal">"Bir tane daha getirdi kötü ruh!.."</p>

  <p class="normal">"Hoşça kal, sevgili Ganna!"</p>

  <p class="normal">"Bir tane daha..."</p>

  <p class="normal">"Hoşça kal, hoşça kal, hoşça kal, Ganna!"</p>

  <p class="normal">Her yandan öpücükler geliyordu Ganna'nın yüzüne. Onu öpmek için yarışan delikanlıların arasından kurtulmaya çalışırken:</p>

  <p class="normal">"İnsan değil bunlar!" diye bağırdı Ganna. "Durmadan öpüşürler, gene bıkmazlar!" Sokağa çıkamayacağımız günler yakındır!"</p>

  <p class="normal">Böyle deyip eve girdi. Hızla çarptı kapıyı. Yalnızca demir sürgünün gıcırtısı duyuldu.</p>

  <div class="calibre1" id="calibre_pb_20"></div>
</body>
</html>
