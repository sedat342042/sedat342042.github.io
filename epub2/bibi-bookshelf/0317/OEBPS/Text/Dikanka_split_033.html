<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">V</p>

    <p class="normal">Geceliğinin işlemeli koluyla sildi gözlerini Katerina. Karşısında ayakta duran kocasını yukardan aşağı süzdü.</p>

    <p class="normal">"Ne iyi ettin de uyandırdın beni," dedi. "Öyle korkunç bir düş görüyordum ki! Soluk alamıyordum! Uf!.. Ölüyordum sanki..."</p>

    <p class="normal">"Nasıl bir düştü gördüğün? Şöyle mi?"</p>

    <p class="normal">Gördüklerini anlattı karısına Burulbaş. Katerina şaşırmıştı.</p>

    <p class="normal">"Nasıl bildin, kocam?" dedi. "Ama anlattıklarının çoğunu bilmiyorum. Hayır, babamın annemi öldürdüğünü görmedim. Mezarında dikilen ölüleri de bilmiyorum. Hayır, Danilo, düşümde gördüklerimden fazla senin anlattıkların. Ah ne korkunç bir insan benim şu babam!"</p>

    <p class="normal">"Anlattıklarımın çoğunu görmemiş olmanda şaşılacak bir şey yok, canım. Ruhunun haberdar olduğu şeylerin onda birinden azını biliyorsun. Sözgelimi babanın Hıristiyan olmadığını biliyor musun? Daha geçen yıl, ben Lehlerle birlik olup (o zamanlar hâlâ dost biliyordum o dinsiz milleti) Kırımlıların üzerine yürümek için hazırlıklar yaparken Bratski manastırının rahibi söylemişti bana. Kutsal bir insandır o rahip... Hıristiyan olmayan bir kimse herkesin ruhunu yanına çağırabilirmiş. İnsan uyuyunca ruhu bedeninden çıkar, serbest dolaşırmış. Meleklerle birlikte uçuşur dururmuş Tanrı'nın evinin çevresinde. Zaten ilk görüşte hoşlanmamıştım ben senin babandan. Böyle bir baban olduğunu bilseydim evlenmezdim seninle. Hıristiyan olmayan insanlarla akraba olmak günahına girmezdim bile bile! Boşardım..."</p>

    <p class="normal">Katerina elleriyle yüzünü kapadı. Hıçkıra hıçkıra ağlamaya başladı.</p>

    <p class="normal">"Danilo!" dedi. "Benim ne suçum var bunda? Sana karşı bir kabahatim oldu mu? İhanet ettim mi sana, sevdiğim erkeğim? Ne yaptım da öfkelendirdim seni? Hizmetinde kusur ettim mi? Gençler eğlencesinden içkili döndüğün zamanlar ters bir söz mü söyledim sana? Kara kaşlı bir oğlan doğurmadım mı sana?.."</p>

    <p class="normal">"Ağlama Katerina. Tanıyorum seni artık. Dünyada bırakmam seni. Bütün suç babanda."</p>

    <p class="normal">"Hayır!.. Babam olduğunu söyleme onun! Babam değildir o benim! Tanrı tanığım olsun, babalıktan siliyorum onu! Hıristiyan değil o, bir dinsiz! Felaketin içine düşse batsa... kurtarmak için elimi uzatmam ona. Susuzluktan dudakları çatlasa, ölecek olsa, bir bardak su vermem... Bundan böyle babam da sensin, Danilo..."</p>
  </div>

  <div class="calibre1" id="calibre_pb_34"></div>
</body>
</html>
