<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">XIII</p>

    <p class="sagitalik">Korkma, anacığım, korkma,<br class="chapter" />
    Kırmızı potinlerini geçir ayağına,<br class="chapter" />
    Ez düşmanlarını,<br class="chapter" />
    Ayaklarının altında.<br class="chapter" />
    Çınlat yerleri,<br class="chapter" />
    Sustur düşmanlarını.</p>

    <p class="sagnormal">Bir düğün şarkısı.</p>

    <div class="clrb"></div>

    <p class="normal">Paraska yalnızdı evde. Elini güzel çenesine dayamış, düşüncelere dalmıştı. Kumral başının çevresinde binlerce hülya dolaşıyordu. Arada ansızın yumuşak bir gülümsemeyle kıpırdıyordu kırmızı dudakları. Bir sevinçle kalkıyordu kara kaşları... Sonra düşüncelerinin bulutu gene kahverengi aydınlık gözlerinin üzerine indiriyordu kaşlarını. Endişeli, mırıldanıyordu kendi kendine:</p>

    <p class="normal">"Ya onun söylediği gibi olmazsa... Ya işler ters giderse?.. Ya vermezlerse beni ona? Eğer... Hayır, hayır! Olamaz! Kafasına koyduğunu yapar analığım. Ben de yapamaz mıyım yani kafama koyduğum şeyi? Onunki inatsa benimki de inat! Ne yakışıklı bir genç! Simsiyah gözlerinde ne hoş bir parıltılı var! Ne tatlı, "Paraskacığım, güvercinim," diyor! Beyaz kaftanı ne yakışıyor ona! Kuşağı birazcık daha parlak olsa!.. Olsun varsın! Evimize taşındığımızda yeni bir kuşak örerim ona."</p>

    <p class="normal">Panayırdan aldığı, kırmızı karton çerçeveli küçük aynasını çıkardı koynundan. Aynaya gizli bir hazla bakarak sürdürdü kendi kendiyle konuşmasını:</p>

    <p class="normal">"Evlendikten sonra analığımla bir yerde karşılaşırsam dünyada selam vermem ona. Çatlasa vermem... Bunu düşündükçe ne seviniyorum. Yeter cadaloz karı, yeter beni ezdiğin! Sana selam verirsem iki gözüm önüme aksın! Ah, unuttum.. Bir başlık takmalıyım başıma. Bakalım yakışacak mı? Analığımınki bile olsa, denemeliyim..."</p>

    <p class="normal">Ayağa kalktı. Elinde tuttuğu küçük aynasının üzerine başını eğmiş, altında döşeme yerine, dün akşam papazın oğlunun düştüğü kalas uzatılmış tavan ile kavanozlar dizili rafları gördüğü için düşmekten korkuyormuş gibi dolaşmaya başladı odanın içinde. Gülümseyerek konuşuyordu kendi kendine:</p>

    <p class="normal">"Ne oluyor bana? Çocuk muyum neyim? Adım atmaya korkuyorum."</p>

    <p class="normal">Sonra gittikçe daha bir yürekli adım atmaya başladı. Sonunda sol elini indirdi, beline koydu.. Aynayı önünde tutup topuklarını yere vurarak, en çok sevdiği şarkıyı söyleyerek oynamaya başladı.</p>

    <p class="indentmetinitalik">Yeşil menekşecik,</p>

    <p class="indentmetinitalik">Yapış yere!</p>

    <p class="indentmetinitalik">Ya sen, canım kara kaşlım,</p>

    <p class="indentmetinitalik">Yaklaş bana!</p>

    <p class="indentmetinitalik">Yeşil menekşe,</p>

    <p class="indentmetinitalik">İyice yapış yere,</p>

    <p class="indentmetinitalik">Ya sen, canım kara kaşlım,</p>

    <p class="indentmetinitalik">İyice yaklaş bana!</p>

    <p class="normal">Çerevik, kapıdan başını uzatıp da kızının aynaya bakarak dans ettiğini görünce durdu. Hayallere daldığı için bir şeyin farkında olmayan kızının bu görülmemiş sevincini gülümseyerek uzun süre hazla izledi. Şarkının oynak havası sonunda onu da coşturdu. Gururla beline koydu ellerini, odanın ortasına çıktı, oynamaya başladı. Ev sahibinin çın çın öten kahkahası ikisini de uyandırdı daldıkları hayal dünyasından.</p>

    <p class="normal">"Oh ne âlâ! Baba kız düğünü başlatmışlar bile! Hadi çabuk olun, damat geldi!"</p>

    <p class="normal">Paraska'nın yüzü, başına bağladığı kurdeleden de kırmızı oldu birden. Habere sevinen babası da eve niçin geldiğini anımsamıştı. Telaşlı bakındı çevresine.</p>

    <p class="normal">"Hadi kız!" dedi, "Çabuk gidelim. Atı sattım diye sevincinden koşa koşa gitti Hivra. Kendine bir şeyler alacak. O gelmeden her şeyi bitirmeliyiz!"</p>

    <p class="normal">Hivra avlu kapısından adımını atar atmaz kendini beyaz kaftanlı delikanlının kucağında bulmuştu. Delikanlı birkaç arkadaşıyla birlikte dışarıda beklemişti kadının çıkmasını.</p>

    <p class="normal">Çerevik gençlerin ellerini birleştirirken;</p>

    <p class="normal">"Tanrım, kutsa onları!" dedi. "Bir yastıkta kocasınlar!"</p>

    <p class="normal">Kalabalık arasında bir gürültü oldu. Solopiy'in karısının sesi duyuldu.</p>

    <p class="normal">"Ölürüm de izin vermem buna!" diye bağırıyordu.</p>

    <p class="normal">Kalabalığın kahkahaları bastırdı onun bağırmasını.</p>

    <p class="normal">Güçlü kuvvetli iki Çingenenin koşup karısını tuttuğunu görünce rahatladı Çerevik, soğukkanlı:</p>

    <p class="normal">"Kızma, kızma, karıcığım!" dedi. "Olan oldu, biten bitti. Kararımdan dönmeyi sevmem ben!"</p>

    <p class="normal">Hivra bağırıyordu.</p>

    <p class="normal">"Hayır, hayır! izin vermeyeceğim!.."</p>

    <p class="normal">Ama dinleyen yoktu onu. Yeni çifti birkaç çift kuşatmış, çevresinde dans eden geçilmez bir duvar oluşturmuştu.</p>

    <p class="normal">Kaba kumaştan kaftanlı, siyah uzun bıyığı burulu müzikçi kemanının yayına dokunur dokunmaz herkesin isteyerek ya da istemeyerek nasıl birleştiğini, uyum içine girdiğini gören biri tuhaf, anlatılmaz bir duyguya kapılırdı o anda. Görünüşte, kederli yüzlerinden yıllar boyu bir gülümseme geçmemiş insanlar ayaklarını yere vuruyor, omuzlarını titretiyorlardı. Her şey oynuyordu. Herkes dans ediyordu. Gel gelelim, neşeli gençlerle birlikte ortada dönüp duran yaşlı kadınların buruşuk yüzlerindeki ölümü umursamazlığı görünce ruhunun derinliklerinde daha bir tuhaf, daha bir anlaşılmaz duyguya kapılırdı insan...</p>

    <p class="normal">Yalnızca içkinin (bir makinistin cansız makinesini harekete geçirdiği gibi), evet, yalnızca içkinin insanca bir şey yaptırabildiği duygusuz kişiler (çocuksu bir sevinci bile tatmamış, içleri acıma duygusunun cılız bir kıvılcımıyla aydınlanmamış zavallı kişiler) sarhoş kafalarını sallayarak dolaşıp duruyorlardı neşeyle oynayanların arasında, yeni çifte dönüp bakmıyorlardı bile...</p>

    <p class="normal">Gürültü, kahkalara, şarkılar giderek azalıyordu. Kemanın sesi giderek zayıflıyor, durgunlaşıyordu. Bir yerden, uzak bir denizin homurtusuna benzer ayak sesleri geliyordu hâlâ... Çok geçmeden evin içi boşaldı, sesler kesildi...</p>

    <p class="normal">Ruhumuzun güzel, ama geçici konuğu sevinç de öyle uçup gitmez mi? Tek bir ses neşeyi anlatma çabasını sürdürmez mi boşuna?.. Kendi yankısında hüznü, boşluğu duymaya başlamıştır artık bu ses, sonra o da susar... Coşkun, hür gençliğin canlı arkadaşları da birbiri ardından yok olmaz mı öyle?.. Sonunda yapayalnız bırakmazlar mı arkadaşlarını? Geride kalandır üzülen! Yüreği keder, hüzün doludur, teselli bulamaz bir şeyde....</p>
  </div>
</body>
</html>
