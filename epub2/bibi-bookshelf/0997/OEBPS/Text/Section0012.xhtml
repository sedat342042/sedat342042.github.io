<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p><br /></p>

  <p>Tutuşunu hafiflettiği anda Magda dönüp kurtulabilecekti ve ondan sonra kendisinde artık onun üzerine gidecek güç kalmamış olacaktı.</p>

  <p>Saçlarını kavramış olan elinin bileğiyle kalın tahtaya bastırmaya başladı.</p>

  <p>Magda her şeyin sona erdiğini anlamıştı, ama yine de devam ediyordu mücadeleye.</p>

  <p>Kadın zayıfladıkça Peter ağırlığını sopanın üstüne daha çok verebiliyordu.</p>

  <p>Magda'nın yüzü yavaş yavaş morarmaya başlamıştı, her soluk alışında dudakları titriyor, ağzının kenarından akan tükürüğü yanağından aşağı süzülüyordu.</p>

  <p>Onun ölümünü seyretmek, Peter'in yaşamındaki en korkunç şeydi. Ağırlığını hafifçe aktararak, kalın tahtayı son bir iki milimetre daha bastırmaya çalıştığında Magda son anının geldiğini erkeğin gözlerinde okudu.</p>

  <p>O zaman ilk kez olarak konuştu. Şişmiş ve aralık dudakları arasında boğuk bir sesle, “Beni uyarmışlardı, “ diye bir ses çıktı. Peter yanlış anladığını sandı.</p>

  <p>Son hamle için ağırlığını verdiği anda Magda bir daha konuştu. “İnanmadım onlara.” Çok hafif bir fısıltı, işitilmeyecek kadar hafif. “Sen olamazdın.”</p>

  <p>Sonra birden tüm direnişi kırıldı, vücudu boşalır gibi oldu, ölümü kabul ediyordu artık. O ateşli yeşil ışık gözlerinden silindi; yerine tüm iyiliğin ve güvenin ihanete uğradığı bilincini belirten ağır bir keder geldi.</p>
</body>
</html>
