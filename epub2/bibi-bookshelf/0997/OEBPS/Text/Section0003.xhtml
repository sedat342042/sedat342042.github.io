<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p><span style="text-indent: 1em;">Pilot Cyril Watkins, “Çok profesyonelce davrandınız, “ dedi. “Şimdiye kadar.”</span><br /></p>

  <p>“Teşekkür ederim.” İngrid gülerek adamın sırtına elini dayadı. “Bugün için çok çalıştık.”</p>

  <p>Peter Stride ayağını gazdan çekmeden üssün kapısına giden dar yolda farlarını üç kere yakıp söndürdü. Nöbetçi kapıyı açınca da hiç duraklamadan içeri girdi.</p>

  <p>Ortalıkta ne bir hareket vardı, ne de ışıldaklar yanıyordu. Hangarın içinde iki uçak duruyordu, hepsi o kadar.</p>

  <p>Lockheed Herkül uçağı İkinci Dünya Savaşı’nın daha küçük bombardıman uçakları için yapılmış hangarı doldurmuş gibiydi. Dimdik kuyruğu tavan kirişlerinin ancak birkaç karış altındaydı.</p>

  <p>Onun yanındaki Hawker Siddeley HS 125 jeti çok narin ve etkisiz gibiydi.</p>

  <p>Uçakların ayrı yapıda olmaları bu birliğin ilk ülkenin işbirliği sonucu ortaya çıktığının kanıtıydı.</p>

  <p>Peter, Rover'in kontak anahtarını kapatırken hızlı adımlarla yanına yaklaşan Colin Noble da bu işbirliğinin diğer bir kanıtını ortaya koymaktaydı.</p>

  <p>“Tam iş gecesi Peter.” Orta Batı Amerikalı şivesi hemen kendini belli ediyordu, oysa Colin Birleşik Devletler deniz piyadesinde bir albaydan çok elden düşme araba satan başarılı bir işadamını andırmaktaydı. Peter ilk başlarda araç ve insan gücünün ülkeler arasında tam bir eşitlik ilkesine göre paylaştırılmasının Atlas'ın etkinliğini azaltacağını sanmıştı. Ancak artık böyle bir kuşkusu kalmamıştı.</p>

  <p>Colin'in üzerinde mavi bir tulum, başında bez bir kasket vardı. Her ikisinin de üzerindeki 'THOR ULAŞTIRMA' yazısı ile askerden çok bir teknisyene benziyordu.</p>

  <p>Colin, Peter'in yardımcısıydı. Peter'in Thor komutanlığına getirilmesinden bu yana geçen altı haftalık bir tanışıklıkları vardı. Ne var ki kısa süren bir güvensizlik süresinin sonunda iki adam birbirlerine karşı sevgi ve saygı duyuyorlardı şimdi.</p>

  <p>Colin orta boylu olmasına karşın iri bir insandı. İlk bakışta şişman bile sanılabilirdi. Oysa vücudunda bir gram bile yağ yoktu, tümüyle kemik ve kastan yapılıydı. Princeton'da ve deniz piyadesinde ağır sıklette boks yapmıştı. Hep gülen iri ağzının üstündeki burnu kırık ve hafifçe çarpıktı. Peter Stride'in saygısını kazanmak kolay bir iş değildi. Colin bunu altı haftadan da kısa bir sürede başarmıştı.</p>

  <p>Şimdi iki uçağın arasında durmuş, adamlarının Alfa hazırlıklarını tamamlamalarını bekliyordu.</p>

  <p>Her iki uçak da, mavi sarı ve beyaz renklerle ticari uçaklar gibi boyanmışlardı.</p>

  <p>Kuyrukta gökgürültüsü Tanrı'sının stilize bir resmi ile 'THOR ULAŞTIRMA' yazısı vardı. Fazlaca bir ilgi uyandırmadan dünyanın herhangi bir havaalanına inebilirdi.</p>

  <p>Peter Stride arabasının kapısını çarparak kapatıp Amerikalının yanına gitti. “Ne oluyor, Colin?” Komuta düzeyinde kendisinden sonra gelen bu kişiye karşı nasıl konuşacağını ve nasıl hitap edeceğini çok düşünmüştü. İngiliz ordusunun en genç tümgenerali olduğu için Albay Colin Noble'ın kendisine her seferinde 'Efendim' demesini beklememeyi daha ilk günlerde öğrenmişti.</p>

  <p>“Kayıp uçak.” Peter bunun bir tren, bir elçilik ya da bir transatlantik de olabileceğini düşündü. “British Airways. Gel sıcak bir yere gidelim.” Rüzgâr Colin'in tulumunun parçalarını savuruyordu.</p>

  <p>“Nerede?”</p>

  <p>“Hint Okyanusu.”</p>

  <p>“Bravo için hazır mıyız?” diye sordu Peter kendi komutan uçağına binerken.</p>

  <p>“Her şey tamam.”</p>

  <p>Hawker'in içi küçük bir karargâh ve haberleşme merkezi olacak biçimde düzenlenmişti.</p>

  <p>Pilot bölmesinin hemen ardında dört subayın oturabileceği rahat bir bölme vardı.</p>

  <p>İki elektronik mühendisi ile araç gereçleri bunların arkasındaydı. En arkada da küçük bir tuvalet ve mutfak bulunuyordu.</p>

  <p>Peter kabine girerken teknisyenlerden biri ara kapıdan baktı. “İyi akşamlar, General Stride... Atlas'la doğrudan doğruya bağlantıyı kurduk.”</p>

  <p>“Ekrana geçirin, “ diyen Peter küçük masanın arkasındaki rahat deri koltuğa oturdu.</p>

  <p>Peter'in tam karşısında otuz beş santimlik bir televizyonun ekranında soylu bir aslanı andıran bir adamın başı belirdi.</p>

  <p>“İyi günler, Peter.” Adamın gülümsemesi insanı büyüleyici ve ılıktı.</p>

  <p>“İyi akşamlar, efendim.”</p>

  <p>Dr. Kingston Parker Washington ile İngiltere arasındaki saat farkını anladığını belirtmek için hafifçe salladı başını.</p>

  <p>“Şu anda hiçbir şey bilmiyoruz. Bütün bildiğimiz BEA 070 uçağının 401 yolcu ve on altı mürettebatı ile Mahe'den Nairobi'ye giderken kaybolduğu. Otuz iki dakikadır uçaktan hiçbir haber alınamadı”</p>

  <p>Parker, Haberalma Yönetim Kurulu Başkanı olarak doğrudan doğruya Birleşik Devletler Başkanı ile görüşme olanağına sahipti. Aynı zamanda Başkan'ın özel ve güvenilir dostuydu. Annapolis'te aynı sınıftandılar, ilk yirmi kişi arasında birlikte mezun olmuşlar, ancak Parker, Başkan'ın aksine doğrudan devlet memurluğuna geçmişti.</p>

  <p>Parker bir sanatçı, yetenekli bir müzisyen, felsefe ve politika üzerine dört bilimsel eserin yazarı ve usta bir satranç oyuncusuydu; Bütün bunların yanı sıra da, içine kapanık bir insandı; kamuoyunun gözleri önünden uzak kalmayı becermiş, eğer varsa emellerini saklamayı başarmıştı. Onun gibi bir insanın Birleşik Devletler Başkanlığı konusunda düşleri olması bile olağandı. Ancak Parker kendisine yüklenen her görevi çok seyrek rastlanan bir ustalık ve kuvvetle yerine getirdi.</p>
</body>
</html>
