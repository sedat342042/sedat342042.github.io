<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_5" id="toc_id_13"><b class="calibre2"><span class="calibre5">  </span><span class="tab">      </span>BÖLÜM 13 </b><b class="calibre2"> # CADILARIN ARASINDA  # </b></h1>
	<p class="block_6"> </p>
	<p class="block_2">Şeytan la yemek yiyenin uzun olmalı kaşığı</p>
	<p class="block_2">Cadıyla yürüyen de</p>
	<p class="block_2">Korumalı aradaki açıklığı</p>
	<p class="block_6"> </p>
	<p class="calibre3">Durup yeniden havayı kokladım. Yaratık güneyden yaklaşıyordu ve peşimize düşmüştü.</p>
	<p class="calibre3"><span class="calibre4">  Thorne havayı koklayıp gülümsedi. Haydutlar bizimle düşmanlarımızın arasında. Bu ilginç olacak! Korkudan altlarına kaçıracaklar!</span></p>
	<p class="calibre3"><span class="calibre4">  Koşmaya devam ettik ve çok geçmeden uzaktan vahşi bir kükreme, hemen ardındansa korku ve öfkeyle karışık çığlık ve haykırışlar duyuldu. Sarhoş adamların düşmanlarımızın karşısında hiçbir şansları yoktu ama biraz olsun arayı açmamızı sağlayabilirlerdi.</span></p>
	<p class="calibre3"><span class="calibre4">  Dönüp oğlana baktım; koşmanın verdiği yorgunlukla soluk soluğa kalmıştı. Fiziksel anlamda formda olup olmadığını bilmiyordum ama uzun süre bağlı kalmak onu uyuşturmuş olsa gerekti.</span></p>
	<p class="calibre3"><span class="calibre4">  Bir kez daha durup heybeyi Thorne’a verdikten sonra oğlanı tuttum. Bu kadar yakınlaştığım için irkildiyse de onu havaya kaldırdığım gibi omzuma atmama karşı koymadı.</span></p>
	<p class="calibre3"><span class="calibre4">  Biraz yavaşlayarak kuzeye doğru ilerlemeye devam ettik. O güçsüzlük hissi henüz bir daha geri gelmemişti ama kendimi her zamanki kadar dayanıklı hissetmiyordum. Bedensel durumumla ilgili tüm şüphelerimi zihnimin karanlık bölgelerine gömmeye çalıştıysam da çürük bir diş gibi yakamı bırakmıyordu. Bu düşünceleri zihnimden uzaklaştırıp olumlu olmaya gayret ettim. Şimdiye kadar aniden ortaya çıkan tehlikeli durumlarda kendimi güçsüz hissettiğim olmamıştı. Agnes’in bedenimin kalıcı hasar görmüş olabileceği yönündeki endişelerine rağmen hâlâ tamamen iyileşmeyi umuyordum.</span></p>
	<p class="calibre3"><span class="calibre4">  Durup Will’i yere indirdim. Kaleye ne kadar kaldı evlat? diye sordum.</span></p>
	<p class="calibre3"><span class="calibre4">  Bir saatten az. Babamın adamları bize eşlik etmeye başladılar bile, diyerek tepelerin zirvelerini işaret etti.</span></p>
	<p class="calibre3"><span class="calibre4">  Onları gördüm, dedim. Cadıların arasında olduğunu babana yetiştirdiklerine eminim.</span></p>
	<p class="calibre3"><span class="calibre4">  On dakika sonra tam karşımızdaki ufuk çizgisi bir toz bulutuyla kaplandı. Bu, bize doğru dörtnala gelen bir atlıydı. Havada endişe ve az da olsa korku kokusu alıyordum.</span></p>
	<p class="calibre3"><span class="calibre4">  Bu babam! diye bağırdı Will atlı yaklaştıkça.</span></p>
	<p class="calibre3"><span class="calibre4">  Şövalyenin üzerinde hafif bir zincir zırh vardı ve ala bir at</span>ın üzerindeydi. Başında miğferi yoktu fakat belinde bir kılıç, omzundaysa bir kalkan taşıyordu. Atını yolumuzu kesecek şekilde önümüzde durdurup kılıcını çekerek bize doğrulttu.</p>
	<p class="calibre3"><span class="calibre4">  Geri çekilin ve oğlumun öne çıkmasına izin verin! diye emretti.</span></p>
	<p class="calibre3"><span class="calibre4">  Şövalye orta yaşlıydı ve görebildiğim kadarıyla fazla kiloluydu. Ne bana ne de Thorne’a rakip olabilirdi. Gençlik günlerinden bu yana fiziksel anlamda çöktüğüne şüphe yoktu ama yine de hâlâ cesurdu. Elinde yalnızca bir kılıçla iki cadının karşısına çıkmaya cesaret edebilen fazla erkek olmazdı.</span></p>
	<p class="calibre3"><span class="calibre4">  İstediğini yapmakta özgür, diye yanıtladım. İndir kılıcını!</span></p>
	<p class="calibre3"><span class="calibre4">  Bana emretmeye kalkma cadı! diye çıkıştı.</span></p>
	<p class="calibre3"><span class="calibre4">  Ama baba, onlar beni kurtarıp haydutlardan kaçmama yardım ettiler, diye araya girdi Will. Peşlerinde birileri var ve ben de onlara evimize sığınabileceklerini söyledim. Peşlerindeki tehlikeli düşmanlarla savaşmalarına yardım edebileceğini söyledim. Onlara söz verdim.</span></p>
	<p class="calibre3"><span class="calibre4">  Şövalyenin yüzünde öfkeli bir ifade belirdi. Adil biri olduğunu hissediyordum, ancak oğlunun söylediklerinin pek hoşuna gitmediği açıktı.</span></p>
	<p class="calibre3"><span class="calibre4">  Oğlumu kurtardığınız için size teşekkür ederim, diye yanıtlayarak kılıcını indirdi ve kınına yerleştirdi. Bunun için size daima minnettar olacağım. Fakat böylece zor bir durumda kaldım. Ben Tanrı korkusu duyan bir adamım; kalemde her pazar günü ibadet ettiğim bir şapel var. Piskopos yılda iki kez buraya gelip mihrabı kutsayarak hastalar için dua eder. Yanımda çalışan papaz bu durumdan hiç hoşlanmayacaktır.</span></p>
	<p class="calibre3"><span class="calibre4">  Onur sözü verdim baba! diye incelen bir sesle bağırdı Will. Onlara söz verdim!</span></p>
	<p class="calibre3"><span class="calibre4">  Şövalye başını salladı. Olan olmuş. Yola oğlumla birlikte devam edeceğim. Evim dosdoğru ileride. Kapıları sizin için açılacak. Adım Sir Gilbert Martin. Sizin adlarınız nedir?</span></p>
	<p class="calibre3"><span class="calibre4">  Ben Grimalkin ve bu da Thorne, dedim. Gözlerinde beliren korkuyu fark ettim ve ünümün buralara benden önce ulaşmış olmasına keyiflendim. Korkmasını istiyordum çünkü o zaman daha işbirlikçi davranırdı.</span></p>
	<p class="calibre3"><span class="calibre4">  Babanla git evlat, dedim Will’e dönerek. Biz de yakında size katılırız.</span></p>
	<p class="calibre3"><span class="calibre4">  Bunun üzerine oğlan koşup babasının kollarına atıldı ve babası onu kaldırıp atın üzerinde hemen arkasındaki yerini almasına yardım etti. Sonra başka bir şey demeden dörtnala uzaklaştılar.</span></p>
	<p class="calibre3"><span class="calibre4">  Sence bizi kalesine alacak mı? diye sordu Thorne.</span></p>
	<p class="calibre3"><span class="calibre4">  Omuz silktim. Şüphelerim var. Çok yakında onurun böyle bir adam için ne değer taşıdığını öğreneceğiz. Ama sanırım bizi ileride bekleyenler, geridekilerden çok daha iyidir.</span></p>
	<p class="calibre3"><span class="calibre4">  Bunun üzerine tozlu yollar boyunca kaleye kadar ilerledik; hemen önünde hızla akan bir nehir vardı. Surları çok güçlü sayılmazdı, yalnızca tek bir kule vardı. Ve etrafında hendeği, hendeğin üzerinde de mazgallı, siperli bir savunma kulesi olan çekme köprüsü vadi bir de. Kalenin etrafında çiftçilerin işlediği tarlalarla ufak kulübeler olmasına rağmen civarda çalışan kimse yoktu. Kulübelerden ikisinin yanıp simsiyah olduğunu fark ettim. Savaş Eyalet’in bu ıssız yerlerine bile girmişti.</span></p>
	<p class="calibre3"><span class="calibre4">  Nehri suların dizlerimize ulaştığı sığlık alandan geçtik. Çoğu cadı için akan sulardan geçmek imkânsızdır. Katil cadılarsa büyü ve yıllarca çalışmanın verdiği fiziksel dayanıklılıkla bunu yapabilecek şekilde kendilerini eğitirler. Böylelikle sebep olduğu dayanılmaz acıya rağmen bunu yapabilirler, ilk kulübeyi geçerken pencereden içeri bakınca şüphelerimin doğrulandığını gördüm.</span></p>
	<p class="calibre3"><span class="calibre4">  Haklıydım, masanın üzerinde yarısı yenmiş bir yemek duruyordu. Ev sakinleri burayı apar topar terk etmişlerdi. Tehlike yaklaştığında böyle bir şövalyenin yanında çalışan işçiler ve hizmetliler kaleye sığınırdı. Peki ama şövalye için bu kez tehlike neydi? İki cadıdan mı, yoksa cadıların peşine düşenlerden mi korkuyordu? Belki de her ikisinden de? Yakında bu soruların yanıtım alacaktık.</span></p>
	<p class="calibre3"><span class="calibre4">  Yaklaştıkça kale duvarından bizi izleyenler olduğunu gördüm. Zincir şakırtılarıyla çıkrık gıcırtıları arasında çekme köprü yavaş yavaş indirildi, fakat tam köprüye ayak basmışken kale kapısının kapalı olduğunu gördük.</span></p>
	<p class="calibre3"><span class="calibre4">  Sonrasında tepeden biri bize seslendi. Bu, şövalye değil, adamlarından biriydi. Havayı koklayınca bunun soğukkanlılıkla adam öldürebilecek olan ve hayatını şiddetten kazanan bir haydut olduğunu anladım.</span></p>
	<p class="calibre3"><span class="calibre4">  Silahlarınızı kınlarından çıkarın! Ayaklarınızın dibine bırakın! diye bağırdı.</span></p>
	<p class="calibre3"><span class="calibre4">  Başımı iki yana salladım. Bıçaklarım erişebileceğim yerde kalacaklar!</span></p>
	<p class="calibre3"><span class="calibre4">  Havayı tekrar koklayınca tehlike sezinledim. Etrafta alarm durumuna geçmiş silahlı adamlar vardı. Fakat bir yandan da sıkı bir disiplin sezinliyordum. Denilenleri yapıyor ve emir bekliyorlardı.</span></p>
	<p class="calibre3"><span class="calibre4">  Yanıt gelmedi, ama yukarıdan birtakım mırıltılar devam etti. Reddedilip reddedilmeme kararım tartışılıyordu.</span></p>
	<p class="calibre3"><span class="calibre4">  Saniyeler sonra bir kez daha zincir sesleri duyuldu ve kapı yukarıya doğru açılmaya başladı. Thorne bana doğru eğilip, Bu bir tuzak olabilir, diye fısıldadı.</span></p>
	<p class="calibre3"><span class="calibre4">  Başımı salladım, fakat yanıt vermedim. Bu şövalyeye güvenebilir miyiz? diye düşündüm. Havayı kokladım, bu kez geleceği ve özellikle de ölüm tehlikesini okumaya çalışarak uzun uzun kokladım. Thorne için kokladım. O burada ölmeyecekti. Buna emindim.</span></p>
	<p class="calibre3"><span class="calibre4">  Ağır, ahşap kapı menteşelerini gıcırdatarak içeriye doğru açıldı. Kapının yaklaşık on adım ötesinde şövalye duruyordu; onun hemen arkasındaysa bir başka kapalı kapı vardı. Zincir zırhı hâlâ üzerindeydi fakat artık kılıcı yanında değildi. İlerlememizi işaret edince Thorne’la birlikte kapıdan girip beş adım kadar yürüdük. Olduğumuz yerde durunca hemen arkamızdaki kapı yavaş yavaş alçalmaya başladı. Dönüp arkama bakınca iç kapının açık kaldığını gördüm.</span></p>
	<p class="calibre3"><span class="calibre4">  Evime hoş geldiniz, dedi Sir Gilbert nazik ve yumuşak bir ses tonuyla. Bu duvarların arasında silah bulundurmuyorum ve sizden de aynısını yapmanızı rica ediyorum. Bıçaklarınızı çıkarıp yere bırakın.</span></p>
	<p class="calibre3"><span class="calibre4">  Sizin adetleriniz benim adetlerim değildir, diye yanıtladım. Benim âdetim bıçaklarımı daima erişebileceğim yerde tutmaktır.</span></p>
	<p class="calibre3"><span class="calibre4">  Sığınmanıza izin veriyorum ama bu benim şartlarımla olmalı!</span></p>
	<p class="calibre3"><span class="calibre4">  Bir fırlatma bıçağı çıkarıp ona doğrulttum. Daha bıçağı çeker çekmez ikiden fazla okçu şövalyenin arkasına geçip oklarını bana doğrulttular. Sağa sola baktım. Taş duvarların üzerinde okçu delikleri vardı. Üç koldan hedef olmuştuk. Uzun yaylardan atılan oklar son derece hızlı ve güçlü olurdu. Zırhı bile delebilirlerdi. Fakat içinde bulunduğumuz tehlikeli duruma rağmen sakinliğimi bozmadan durumu gözden geçirip seçeneklerimi değerlendirdim.</span></p>
	<p class="calibre3"><span class="calibre4">  Bana bir ok saplanmadan bıçağım boğazına girmiş olur, diye tehdit ettim.</span></p>
	<p class="calibre3"><span class="calibre4">  Bu doğruydu. Şövalyeyi öldürmek yüzümdeki bir sineği kovmak kadar kolay olurdu. Ölümle arasında bir saniyeden az bir süre vardı. Onun hemen arkasındaki okçuları da öldürebilirdik. Fakat duvardaki pençelerin ardındaki adamları öldürebileceğimize emin değildim. Ve bunu da başarsam bile her iki tarafımızdaki aşılması imkânsız kapalı kapılar arasında sıkışıp kalırdık.</span></p>
	<p class="calibre3"><span class="calibre4">  O zaman üçümüz de ölürüz, dedi şövalye. Bu çok gereksiz ve çok yazık bir durum olurdu. Oğlumu kurtardığın için sana minnettarım ve onun sözüne sadık kalacağım. Size bu duvarların arasında sığınacak bir yer veriyorum. Yiyecek, içecek ve temiz elbiseler de sizi bekliyor. Yalvarıyorum sadece silahlarınızı bırakın ve her şey yoluna girsin.</span></p>
	<p class="calibre3"><span class="calibre4">  Göz göze geldik ve niyetini anladım: Söylediği her kelime içtendi. Bunun üzerine diz çöküp bıçaklarımı çıkararak yere koymaya başladım. Bir anlık tereddüdün ardından Thorne da aynısını yaptı. Ayağa kalktığımda Sir Gilbert gülümsüyordu.</span></p>
	<p class="calibre3"><span class="calibre4">  Hepsi bu kadar mı? diye sordu. Omzunuzdaki heybede silah olmadığına dair söz verir misiniz?</span></p>
	<p class="calibre3"><span class="calibre4">  Heybede hiç silah yok, size söz veriyorum, diye yanı</span>tladım.</p>
	<p class="calibre3"><span class="calibre4">  Peki, içinde ne var?</span></p>
	<p class="calibre3"><span class="calibre4">  Her daim yanımda bulunması gereken bir şey. Dilerseniz daha sonra size gösterebilirim. Ama sonrasında hiç görmemiş olmayı dilersiniz.</span></p>
	<p class="calibre3"><span class="calibre4">  Şövalye elini kaldırınca iç kapının arkasındaki okçular yana çekildi ve kapı yükselmeye başladı. Eliyle onu takip etmemizi işaret ederek kapıdan geçerek kalenin bahçesine girdi. Sol tarafta, iç kulenin en uzağındaki geniş alanda çalışanlar aileleriyle birlikte toplanmış, ateşin üzerinde yemek pişiriyorlardı. Koyun, inek ve keçileri de yanlarındaydı; onları da güvence altına almak için kaleye sokmuş olmalıydılar.</span></p>
	<p class="calibre3"><span class="calibre4">  Etrafta tek tük asker vardı, ama oklarını sırtlarındaki okluklara yerleştiren sekiz okçu kapının yakınındaki yerlerini almışlardı. Sonra uzakta bir silüet gördüm: Üzerinde rahiplerinkini andıran siyah bir cübbe vardı ve yanımızdan geçerken asık suratını yere çevirmişti. Kesinlikle bizi bağrına basarak karşılayacak biri değildi.</span></p>
	<p class="calibre3"><span class="calibre4">  Sir Gilbert’ın peşinden iç taraftaki kuleye girdik. Hemen girişte bizi bir kadın hizmetkâr bekliyordu. Ağırbaşlı, yaşını almış bir kadındı ve üzerinde gri bir iş elbisesi vardı, saçlarını da başının üzerinde sımsıkı toplamıştı.</span></p>
	<p class="calibre3"><span class="calibre4">  Bu Mathilde, dedi şövalye. Sizi odanıza götürecek. Yıkanıp uygun kıyafetler giydikten sonra sizi yemek salonuna getirecek.</span></p>
	<p class="calibre3"><span class="calibre4">  Bunun üzerine gülümseyip bizi selamlayarak yanımızdan ayrıldı.</span></p>
	<p class="calibre3"><span class="calibre4">  Bu taraftan lütfen, dedi Mathilde koridor boyunca ilerlemeye başlayarak. Muhtemelen kötü bakışlardan korktuğu için bizimle göz göze gelmekten kaçındığını fark ettim.</span></p>
	<p class="calibre3"><span class="calibre4">  Etraftaki zenginlik karşısında Thorne’un gözleri açıldı; şimdiye kadar cadıların yaşadığı harap kulübelerle fakirlerin evlerinden başkasını görmemişti. Oda genişti ve duvarlardan üzerine bir hikâye işlenmiş kilimler sarkıyordu: Hızla akan nehrin ortasında duran bir şövalye, devasa kanatlı bir yaratıkla dövüşüyordu. Bu hikâyede solukam alt eden Sir Gilbert’ın resmedildiğine hiç şüphem yoktu. Hızla çevreme baktım: İki yatak, iki sandalye ve üzerinde bir maşrapa su duran bir masa. Yatakların her birinin üzerinde açık yeşil bir elbise duruyordu.</span></p>
	<p class="calibre3"><span class="calibre4">  Uygun kıyafetler giydikten sonra! diyerek kaşlarımı kaldırıp Thorne’a gülümsedim. Hayatında hiç böyle bir elbise giydin mi?</span></p>
	<p class="calibre3"><span class="calibre4">  Thorne başını iki yana salladı. Gülümsemiyordu. Silahlarımızı bıraktık ve şimdi de aptal saray kadınları gibi giyinmemiz gerekiyor. Burada Sir Gilbert’ın istediğini yapmamız için bizi zorlayan okçular yok. Dediğini neden yapalım?</span></p>
	<p class="calibre3"><span class="calibre4">  Başkalarının nasıl yaşadığını görmenin zararı olmaz çocuk. Yıkanıp bedenlerimizi bu leş gibi kokudan arındırarak kısa bir süreliğine de olsa temiz kıyafetler giymeliyiz. Çok yakında korşak buraya da gelecektir, o yüzden fırsat varken tadını çıkarmaya bak. Hem eminim ki şu senin oğlan elbiseden hoşlanacaktır!</span></p>
	<p class="calibre3"><span class="calibre4">  Thorne baştan ayağa kıpkırmızı kesildi ama yanıt veremeyecek kadar utandığından arkamı dönüp kemer ve kınlarımı yatağın kenarına koydum. Ben üzerimdeki kirli kıyafetleri çıkarıp yıkanırken Thorne somurtarak öylece oturuyordu. Yıkanmam da bitince elbiselerden daha uzun olanını giydim. İşim bitince bu kez Thorne hazırlanmaya başladı. En sonunda üzerinde yeşil elbiseyle gelip önümde durdu.</span></p>
	<p class="calibre3"><span class="calibre4">  Ne kadar güzel bir kızsın, dedim alaycı bir ses tonuyla, ve saraydaki yerini almaya hazırsın!</span></p>
	<p class="calibre3"><span class="calibre4">  Thorne’un suratı öfke içinde buruştu ve yüzümü parçalamaya hazır bir şekilde tırnaklarını göstererek üzerime atıldı.</span></p>
	<p class="calibre3"><span class="calibre4">  Bir adım gerileyip onu savuşturmak için ellerimi havaya kaldırarak gülümsedim. Sadece dalga geçiyorum çocuk. Hemen sinirlenme. En güzel gülümsemeni takın ki şövalyeyi etkileyip istediklerimizi yaptırabilelim.</span></p>
	<p class="calibre3"><span class="calibre4">  Odadan çıktığımızda Mathilde endişeli bir şekilde koridorda bekliyordu; bizi dosdoğru yemek salonuna götürdü. Kadının elimde taşıdığım deri heybeye bakıp titrediğini gördüm. Belki de içindeki kötülüğü hissetmişti. Bazı insanlar bu gibi şeylere duyarlı oluyordu.</span></p>
	<p class="calibre3"><span class="calibre4">  Yüksek çatılı salonu devasaydı ve rahatlıkla yüz kişi alabilirdi. Altı tane uzun masa ve onların da başında, hemen ana girişin karşısında bir de oval masa vardı. Yalnızca oval masa da oturanlar vardı. İki kişiydiler: Sir Gilbert ve oğlu.</span></p>
	<p class="calibre3"><span class="calibre4">  Saraylı soylulara yaraşır bir şekilde lacivert ipekten kıyafetler giymişlerdi. Ancak Sir Gilbert üzerinde zincir zırhı varken daha iyi görünebilirdi; şu vaziyette göbeğinin iriliği apaçık görülebiliyordu: orta yaşla birlikte rahat ve kolay bir hayata alıştığı barizdi.</span></p>
	<p class="calibre3"><span class="calibre4">  Onlara yaklaşırken her ikisi de ayağa kalkıp gülümsediler, ama sandalyemin yanma yerleştirdiğim deri heybeye kaçamak birer bakış attıkları da gözümden kaçmadı. Korşak ve Şeytan’ın diğer hizmetkârlarının şu anda nerede olduklarını merak ediyordum. Her an kaleye gelebilirlerdi.</span></p>
	<p class="calibre3"><span class="calibre4">  Hoş geldiniz. Lütfen oturun, dedi Sir Gilbert; oğluyla birlikte oturdular.</span></p>
	<p class="calibre3"><span class="calibre4">  Hizmetçiler yemek salonuna girip ellerindeki et yemekleriyle ekmekleri masaya yerleştirdiler.</span></p>
	<p class="calibre3"><span class="calibre4">  Konuşacağımız çok şey var, ama aç olmalısınız. O halde önce yiyelim ve sonra konuşalım.</span></p>
	<p class="calibre3"><span class="calibre4">  ikinci bir davet bekleyecek halim yoktu. Biz bir yandan yerken kadehlerimiz bal likörüyle dolduruluyordu, ama Thorne’la ben azar azar içiyorduk. Bu şövalyeyle görüşürken zihnimizin açık olması gerekiyordu. Bize sığınacak bir yer vermişti; ama ne kadar süreyle? Hâlâ karara bağlanması gereken çok şey vardı.</span></p>
	<p class="calibre3"><span class="calibre4">  Yemeğin ardından hizmetkârlar tabakları toplayıp kadehlerimize ellemediler. Sir Gilbert dirseklerini masaya koyup parmaklarını birbirine değdirdikten sonra sırayla her ikimize bakıp konuşmaya başladı. Oğlumu kurtarıp buraya kadar getirdiğiniz için size bir kez daha teşekkür etmeliyim. Ne olduğunu anlamadığım tuhaf bir yaratığın peşinizde olduğundan bahsetti. Detayları öğrenmek isterim.</span></p>
	<p class="calibre3"><span class="calibre4">  Bu yaratığın adı korşak ve insanla kurt arası bir şey: Kara büyü kullanılarak beni öldürmesi için özel olarak yaratıldı. Zeki, vahşi ve son derece kuvvetli. Bıçak gibi bazı silahları kullanabiliyor ve pençeleri ölümcül bir zehirle kaplı. Buna ilaveten başı ve üst gövdesi kalın kemiksi bir zırh tabakasıyla çevrili ve yaralandığında kendi kendini iyileştirebiliyor.</span></p>
	<p class="calibre3"><span class="calibre4">  Nasıl öldürülebilir? diye sordu.</span></p>
	<p class="calibre3"><span class="calibre4">  Kalbini çıkarıp yakmak ya da yemek yeterli olabilir. Ama emin olmak için uzuvları kesilip paramparça edilmeli. Yalnız değil mi?</span></p>
	<p class="calibre3"><span class="calibre4">  Yanında bir grup cadıyla birlikte Bowker adında güçlü bir kara büyücü var. Güçlerini birleştirdiklerinde yenmesi çok güç bir düşman halini alıyorlar.</span></p>
	<p class="calibre3"><span class="calibre4">  Eğilip yerdeki heybeyi alarak masanın üzerine koydum. Bu heybenin içinde Şeytan’ın başı var, dedim. Onu sonsuza dek yok etmenin yolunu bulmaya çalışırken geçici bir süreliğine bağlanmış durumda. Düşmanlarımız başıyla bedenini birleştirerek onu özgür kılmayı amaçlıyor.</span></p>
	<p class="calibre3"><span class="calibre4">  Buna inanmakta güçlük çekiyorum, dedi şövalye şaşkınlık dolu bir ifadeyle. Yani Şeytan’ın başı bu heybede, öyle mi? Bunu mu söylemek istiyorsunuz?</span></p>
	<p class="calibre3"><span class="calibre4">  Pendle Cadılar Meclisi tarafından dünyaya getirildi. Şimdiyse bedenine kısılmış durumda ve acı çekiyor. Bana inanmıyor musunuz? Kanıta mı ihtiyacınız var? diye sordum.</span></p>
	<p class="calibre3"><span class="calibre4">  Heybeden belli belirsiz bir iniltiyle sertçe alınan bir nefes sesi duyuldu. Will ve babası oturdukları yerde irkildilerse de şövalye kendini çabucak toparladı.</span></p>
	<p class="calibre3"><span class="calibre4">  Ben kendi yağında kavrulan huzurlu ve mutlu bir adamım. Yalnızca şartlar gerektirdiğinde silahlanırım. Cadıla</span>r ve kara büyüden pek anlamam ve bana tuhaf gelen çoğu şeyin batıl inanç ve cahillikle açıklanabileceğine inanırım. Fakat açık görüşlüyümdür ve bu heybenin içinde ne olduğunu görmek istiyorum.</p>
	<p class="calibre3"><span class="calibre4">  O halde isteğinizi gerçekleştireceğim, diyerek heybenin ipini çözdüm. Şeytan’ın başını boynuzlarından tutarak havaya kaldırdım.</span></p>
	<p class="calibre3"><span class="calibre4">  Şövalye ve oğlu paniğe kapılarak ayaklandılar. Oğlan sanki odadan kaçacakmış gibi görünüyordu. Elimdeki baş bir kez daha inledi ve yaralı gözün etrafındaki et tabakası seğirdi. Bu gözden açık ağzına doğru kalın bir kan tabakası sızıyordu. Şeytan’ın başı daha önce olduğundan çok daha korkunç görünüyordu.</span></p>
	<h1 class="block_5" id="toc_id_14"><b class="calibre2"><span class="calibre5">  </span><span class="tab">      </span>BÖLÜM 14 </b><b class="calibre2"> # SALDIRI  # </b></h1>
	<p class="block_6"> </p>
	<p class="block_2">Büyün beni korkutmuyor </p>
	<p class="block_2">Çünkü ben de büyüden anlarım </p>
	<p class="block_2">Öcüler, yaratık ve hortlaklar ise </p>
	<p class="block_2">Bir Hayalet için neyse benim için de odur.</p>
	<p class="block_6"> </p>
	<p class="calibre3"><span class="calibre4">  Hâlâ hayatta! Bu nasıl olabilir? diye sordu beti benzi atan Sir Gilbert.</span></p>
	<p class="calibre3"><span class="calibre4">  Ten yalnızca bir örtüdür, diye yanıtladım. Şeytan için istediği biçimi almak, üzerindeki kıyafeti değiştirmek kadar kolaydır. Pek çok farklı şekle girebilir ve ruhu muazzam işkencelere katlanabilir; şimdi bedeninin iki yarısında yaşıyor. Dolayısıyla bu şekilde tutsak kalmalı. Hizmetkârları başıyla bedenini birleştirmeyi başarabilirlerse özgür kalır ve o zaman hem bu hayatta hem de öte dünyada intikamı korkunç olur.</span></p>
	<p class="calibre3"><span class="calibre4">  Yakın zamanda dünyada kol geziyordu ve şimdiye dek olduğundan çok daha karanlık bir hayat sürmeye başlamıştık. Bunun sonuçlarından biri de Eyalet’i kasıp kavurarak beraberinde ölüm, kıtlık ve zulüm getiren savaşın çıkması oldu. Geçici de olsa bağlanmasıyla birlikte her şey düzelmeye başladı bile. Onu bağlı tutmak sizin de faydanıza olur.</span></p>
	<p class="calibre3"><span class="calibre4">  Sir Gilbert, Şeytan’ın başına baktı. Yalvarırım şu dehşet verici şeyi heybeye geri koyun. Bu tür şeyler ölümlü gözlere göre değil.</span></p>
	<p class="calibre3"><span class="calibre4">  istediğini yaptım ve birlikte tekrar yemek masasına döndük.</span></p>
	<p class="calibre3"><span class="calibre4">  Savaşta çarpıştınız mı? diye sordum.</span></p>
	<p class="calibre3"><span class="calibre4">  Şövalye başını iki yana salladı. Artık genç değilim ve cepheye çağrılmadım. Geride kalarak halkımı korumaya çalıştım. Şanslıydık ve burada kısmen gözden ırak olduğumuzdan yalnızca bir kez devriye birliğine rastladık ki bu da savaşın son dönemlerine yakındı. Başlangıçta halkım kaleye sığınmıştı, fakat düşman askerleri saldırıya geçerek kulübelerini yakıp yıkmaya başlayınca küçük ancak kararlı bir grup adamla birlikte peşlerine düştük. Aramızdan iki kişiyi kaybettik fakat düşmanın tümünü öldürdük. On bir işaretsiz mezar. Geri dönerek olup biteni anlatacak kimseyi bırakmadık.</span></p>
	<p class="calibre3"><span class="calibre4">  Erzak stoklarınız ne durumda? diye sordum.</span></p>
	<p class="calibre3"><span class="calibre4">  Kale sınırları içinde her gün doyurulması gereken çok sayıda insan mevcut, kıtlık çekmeye başlamadan önce birkaç haftalık bir kuşatmaya dayanabiliriz. Ancak bu hoş bir durum olmaz ve hayat normale döndüğünde ciddi anlamda sıkıntı çekeriz. Büyükbaş hayvanlar için yemimiz çok sınırlı ve çok geçmeden onları kesmeye başlamamız gerekir. Savaş sonrasında hayvan sayımızı yeniden arttırmak çok güç olur.</span></p>
	<p class="calibre3"><span class="calibre4">  Bu durumu hızlıca aşabiliriz, dedim. Kaleye gelirken zihnimde bir plan oluşmaya başlamıştı ve şimdi bu düşüncelerimi dillendirdim. Yardımınızla savaşı düşmanlarımıza taşıyabiliriz, içlerinde cadılar da var, fakat oğlunuz usta okçularınız olduğunu söylüyor ve kara büyü oklarının hedeflerini şaşırmasını sağlayamaz. Korşağa gelince; onunla da siz ilgilenebilirsiniz. Tıpkı büyük solukanı öldürdüğünüz gibi.</span></p>
	<p class="calibre3"><span class="calibre4">  Will gururlanarak gülümsedi. Odanızı süsleyen duvar kilimlerine bir bakın, dedi. Üzerlerindeki resimlerde bundan on beş yıl önce olanlar anlatılıyor. Babamın civar araziyi yakıp yıkan solukanı öldürmesi resmedilmiş. Bu yaptığını aynı şekilde yeniden yapabilir.</span></p>
	<p class="calibre3"><span class="calibre4">  Thorne, Will’e doğru dönüp gülümsedi. Göz göze geldiklerinde aralarında bir bağ kurulmaya başladığını görebiliyordum.</span></p>
	<p class="calibre3"><span class="calibre4">  Baba şövalye başını salladıysa da bu fikri hayata geçirme konusunda oğluna kıyasla daha az istekli olduğundan emindim.</span></p>
	<p class="calibre3"><span class="calibre4">  Thorne’la odamıza döndüğümüzde hava çoktan kararmıştı. Yataklarımızın yanındaki mumlar titreşiyordu. İçlerinden birini alıp duvar kilimlerinden birinin önüne geçtim; toplamda beş tane vardı.</span></p>
	<p class="calibre3"><span class="calibre4">  Çiftlik arazilerini kırıp geçiren solukan resmedilmişti, tarlalar ölü koyunlarla doluydu. Ağzındaysa yalnızca bacakları görünen bir adam vardı. Solukan devasa boyutlarda çizilmişti. Şimdiye dek hiç bu denli büyük bir yaratığa dair bir şey anlatıldığını duymamıştım. Bu halıyı dokuyan kişi resmin etkisini kuvvetlendirmek için boyutları abartarak aktarmış olmalıydı.</span></p>
	<p class="calibre3"><span class="calibre4">  İkinci duvar halısındaysa solukan kaleye yaklaşıyordu ve şövale atını ona doğru sürüyordu. Aralarında nehir vardı. Üçüncü duvar halısında atından inmiş zırhlı bir vaziyette suyun kenarındaydı; solukan ise ağzını kocaman açmış üzerine çullanmaya hazırlanıyordu.</span></p>
	<p class="calibre3"><span class="calibre4">  Dördüncü duvar halısında dövüş başlamıştı ve şövalyenin nihai zafere yaklaştığı görülebiliyordu. Savaşan taraflar tüm halıyı kaplamışlardı ve Sir Gilbert’ın zırhının tıpkı Willm bahsettiği gibi sivri uçlu metallerle çevrili olduğunu görebiliyordum. Solukanın şövalyeyi sımsıkı sardığı bedeni bu metal çubuklarla kesiliyordu ve şövalye iki eliyle tuttuğu kılıcını savurdukça yaratığın dört bir yanından kan fışkırıyordu. Son duvar halısında Sir Gilbert yüzünde bir zafer ifadesiyle elindeki başı havaya kaldırmıştı ve yaratığın bedeninin geriye kalan parçaları nehirde akıntı boyunca sürükleniyordu.</span></p>
	<p class="calibre3"><span class="calibre4">  Gerçekten de korşakla de bu şekilde baş edebilir mi? diye sordu Thorne.</span></p>
	<p class="calibre3"><span class="calibre4">  Belki de. Denemeye değebilir. Şövalyenin adamlarıyla birlikte diğer düşmanları oyalarsak koruyucu zırhı sayesinde o da bunu başarabilir. Oğlunun baskısına dayanamayarak bunu denemeye hazır gibi görünüyor ve ben de bu girişime destek olma eğilimindeyim.</span></p>
	<p class="calibre3"><span class="calibre4">  Düşmanlarımız ertesi sabah erken saatlerde geldiler. Yaklaşık yirmi kişiydiler ve korşakla Bowker yanlarındaydı. Nehri geçmediler ama bir süre kaleye baktıktan sonra en büyük çiftlik evlerinin birinin yanında kamp kurarak ateş yaktılar.</span></p>
	<p class="calibre3"><span class="calibre4">  Gün boyunca aradaki mesafeyi korudular ve biz de onları mazgallı siperlerden izledik. Fakat saatler ilerledikçe yeni cadı grupları geliyordu. Tahminlerime göre akşam olduğunda düşman sayımız yüzü aşmıştı. Bu dış tehdide ilaveten kalenin içinde de gerginlik artmaktaydı.</span></p>
	<p class="calibre3"><span class="calibre4">  Bu rahip. Orada öylece oturmuş sorun çıkarıyor, dedi Thorne çiftçilerin hayvanlarıyla birlikte kamp kurdukları yeri işaret ederek. Kapının hemen yanındaydım ve durmadan beni gösteriyordu.</span></p>
	<p class="calibre3"><span class="calibre4">  O bir rahip evlat, yani bu gayet normal. Üstelik bu insanların kuleye kapanmalarının nedeni biziz. Yani öfkelenmeleri çok doğal.</span></p>
	<p class="calibre3"><span class="calibre4">  O akşam yine şövalye ve oğluyla birlikte yemek yedik ve Thorne bize rahipten bahsetti.</span></p>
	<p class="calibre3"><span class="calibre4">  Onun sizi huzursuz etmesine izin vermeyin, diye yanıtladı Sir Gilbert. Rahip Hevvitt benimle konuşup sizi kaleden atmamı bile istedi. Bunu reddettim ve konu kapandı. Kendisi kalemizin rahibi ve yıllardır bizimle birlikte. Hatta ben erken ölecek olursam oğlum olgunluğa erişinceye dek onun himayesinde olacak. O bir rahip ve siz de cadısınız; dolayısıyla aranızda doğal bir düşmanlık var. Cemaatinin öfkesini kabartmaktan başka bir şey yapamaz. Ama ben onların lortlarıyım ve her konuda bana itaat ederler. Burada güvendesiniz.</span></p>
	<p class="calibre3"><span class="calibre4">  Bunun için minnettarız, dedim. Odamızdaki duvar halısını ilgiyle inceledim. Sanırım o resimdeki zırha hâlâ sahipsiniz?</span></p>
	<p class="calibre3"><span class="calibre4">  Evet, öyle. Onu özel olarak yaptırtmıştım ve solukana karşı çok etkili oldu. Aslında yaratık duvar halısında resmedildiği kadar büyük değildi, dedi gülümseyerek. Fakat tehlikeli bir yaratıktı ve çok sayıda insan ve sığırı öldürmüştü.</span></p>
	<p class="calibre3"><span class="calibre4">  Babam hem zeki hem de cesurdur, dedi Will böbürlenerek. Ozanlar hâlâ cesaretiyle ilgili şarkılar söyler.</span></p>
	<p class="calibre3"><span class="calibre4">  Babanla gurur duyuyor olmalısın, diyerek ona gülümsedim. Ama sonra hemen Sir Gilbert’a döndüm. Bu tür bir zırh korşağa karşı aynı etkiyi göstermeyebilir. Korşağın kemikten bir zırhı var. Onunla savaşacaksak bir ekip halinde hareket etmeliyiz ve bunu Şeytan’ın hizmetkârları sayıca artmadan yapmamız gerek. Her geçen gün sayıları artıyor. Ancak korşağı yok edebilirsek burayı terk ederiz ve onlar da peşimizden gelir. Böylece siz de gündelik hayatınıza geri dönebilirsiniz.</span></p>
	<p class="calibre3"><span class="calibre4">  O halde bunu yarın yapalım, dedi şövalye. Okçularımın atış menziline girmelerini sağlamak için onları kaleye yaklaştırmamız gerekiyor.</span></p>
	<p class="calibre3"><span class="calibre4">  Başımı aşağı yukarı salladım. Ben bir şeyler düşünürüm. Yarın şu işi halledelim. Bıçaklarımızı geri verecek misiniz?</span></p>
	<p class="calibre3"><span class="calibre4">  Elbette. Mücadeleyi kazanmamız için ihtiyacımız olan silahlarla birlikte kaleden beraber çıkacağız.</span></p>
	<p class="calibre3"><span class="calibre4">  Ama yanılmıştım, olaylar beklediğim gibi gelişmedi.</span></p>
	<h1 class="block_5" id="toc_id_15"><b class="calibre2"><span class="calibre5">  </span><span class="tab">      </span>BÖLÜM 15 </b><b class="calibre2"> # ÖLÜMÜNE SAVAŞ  # </b></h1>
	<p class="block_6"> </p>
	<p class="block_2">Savaşmak izleyici olmaktan iyidir.</p>
	<p class="block_2">Cadı katiller savaşa susar.</p>
	<p class="block_6"> </p>
	<p class="calibre3"><span class="calibre4">  Şafak sökmeden kahvaltı ettik ve ardından yeşil elbiselerimizi çıkarıp eski kıyafetlerimizi giymemizle birlikte Thorne rahatladı. Savaşın bir an önce başlamasını istiyordum ve katil cadı elbiselerimin içinde kendimi çok daha iyi hissediyordum.</span></p>
	<p class="calibre3"><span class="calibre4">  Şeytan’ın başını savaş alanında yanımda taşıma riskini göze alamayacağımdan onu gizlemem gerekliydi. Bunu yapabilmek için de az da olsa geri kalan o çok değerli büyü gücümün bir kısmını daha harcadım. Elbisemin etekliğinden söktüğüm ipliklerle bağladığım heybeyi odamın en karanlık köşesindeki tavan kirişinden sarkıttım. Ardından üzerine güçlü bir gizleme büyüsü yaptım. Artık onu yalnızca güçlü bir cadı yahut büyücü bulabilirdi; hatta onlar dahi heybeyi bulmakta güçlük çekebilirdi.</span></p>
	<p class="calibre3"><span class="calibre4">  Sivri metallerle kaplı özel zırhına kuşanan Sir Gilbert, adamlarıyla birlikte bizi avluda bekliyordu. Bıçaklarımız da yanındaydı. Onları tek tek kınlarına geri yerleştirmek harika bir histi.</span></p>
	<p class="calibre3"><span class="calibre4">  Puslu, gri bir sabahtı; hava soğuk ve nemliydi. Ufak birliğimize bakıp zafer kazanma ihtimalimizi hesapladım. Adamların kendilerine güvendikleri açıktı ve son derece disiplinliydiler. Etkili zırhına kuşanmış olan şövalyenin yanı sıra sekiz usta okçu ve on beş silahlı asker vardı. Hepsi de yayaydı. Sir Gilbert bana atlarını riske atamayacağını söylemişti. Sayıca çok yetersiz olmamıza rağmen geçici bir zafer kazanma şansımız vardı.</span></p>
	<p class="calibre3"><span class="calibre4">  Şövalyeye planımı özetleyerek onayını almıştım. Hedefimiz korşak ile birlikte olabildiğince çok sayıda cadıyı öldürdükten sonra kaleye geri çekilmekti. Sonrasında gecenin karanlığında Thorne ve ben kaçacaktık. Hayatta kalan cadılar da peşimize düşecek, böylece kaledekiler eski huzurlu hayatlarına geri döneceklerdi.</span></p>
	<p class="calibre3"><span class="calibre4">  Ama sonra işler ters gitmeye başladı. Mazgallı siperde nöbet tutmakta olan askerlerden biri bağırarak bizi uyardı. Düşman yaklaşıyordu.</span></p>
	<p class="calibre3"><span class="calibre4">  O yüksek gözetleme noktasından sayılarını kestirmeye çalıştım. Korşak ve kara büyücünün liderliğinde yüz kişiden fazlaydılar. Hendeğe iki yüz metre kadar kala durdular ve korşak tek başına öne çıktı. Tam altımıza gelince durup arka ayaklarının üzerinde yükselerek bir bıçak çekip tehditkâr bir ses tonuyla kükredi.</span></p>
	<p class="calibre3"><span class="calibre4">  Kendimi berbat hissettim. Bu meydan okuma bana değil de şövalyeye yöneltilmişti.</span></p>
	<p class="calibre3"><span class="calibre4">  Sir Gilbert Martin, sana sesleniyorum! Büyük solukanı sen öldürdün ve yaptıklarınla bu topraklarda ün saldın. Senin kadar ünlü biriyle teke tek savaşmak istiyorum. Beni yenersen adamlarım dağılacak ve sizi bir daha rahatsız etmeyecek.</span></p>
	<p class="calibre3"><span class="calibre4">  Peki ya savaşı kaybedersem? diye seslendi şövalye. Bu mücadelenin şartlarını bilmek isterim.</span></p>
	<p class="calibre3"><span class="calibre4">  Kaybetmenin bedelini hayatınla ödeyeceksin ve kuşatma devam edecek. Hepsi bu. Bu şartları kabul ediyor musun?</span></p>
	<p class="calibre3"><span class="calibre4">  Ediyorum ve seninle kale duvarlarının önünde teke tek dövüşeceğim. Kabul ediyor musun? Söz veriyor musun?</span></p>
	<p class="calibre3"><span class="calibre4">  Söz veriyorum. Büyük solukanı yendiğin yerde, suyun kıyısında dövüşeceğiz. Adamların kaleden çıkmamalı. Benim adamlarımsa nehrin öte yakasında kalacak.</span></p>
	<p class="calibre3"><span class="calibre4">  Anlaşıldı! diye yanıtladı Sir Gilbert.</span></p>
	<p class="calibre3"><span class="calibre4">  Bunun üzerine korşak başını eğip pis pis sırıtarak dişlerini gösterdi, sonra arkasını dönüp nehre doğru ilerledi.</span></p>
	<p class="calibre3"><span class="calibre4">  Neredeyse ben de arkasından korşağa meydan okuyacaktım fakat şövalye söz vermişti; araya giremezdim. Yine de onu vazgeçirmeye çalıştım.</span></p>
	<p class="calibre3"><span class="calibre4">  Bu bir tuzak! diye uyardım onu. Bu tür yaratıklar sizin gibi düşünmez. Yanındakiler de öyle. Onlar Şeytan’ın, yani Yalanların Babası’n</span>ın hizmetkârları. Onur diye bir şey bilmezler. Oraya tek başına gidecek olursan ölürsün! Şeytan’ın başını istiyorlar ve onu almadan da dağılmayacaklardır.</p>
	<p class="calibre3"><span class="calibre4">  Olabilir, dedi Sir Gilbert bana dönerek. Ama bir şövalye olarak teke tek dövüşmeye dair bir meydan okumayı geri çeviremem. Bu prensip için yaşıyorum. Hem bu yaratık gerçekten beni kandırma niyetindeyse bile her şey bitmiş olmaz. Ben dışarı çıktıktan sonra ana kapıyı kapatın ama kilitlemeyin. Köprü de inik kalsın. En ufak bir hainlik sezinlediğinizde yardımıma gelin. Bizim yapmayı planladığımız şeyden çok farklı sayılmaz.</span></p>
	<p class="calibre3"><span class="calibre4">  Aynı fikirde değilim, diye uyardım. Kaleden aynı anda birlik olarak çıkacak ve siz korşağa saldırırken yandan ve arkadan gelebilecek saldırılara karşı sizi koruyacaktık. Şimdi bizden uzakta tek başınıza dövüşeceksiniz. Eğer bir hainlik yapacak olurlarsa yardımınıza zamanında yetişemeyebiliriz.</span></p>
	<p class="calibre3"><span class="calibre4">  Söylediklerim üzerine başını öne eğdi, fakat kararlı bir ifadeyle tek kelime etmeden aşağı inip kapının açılmasını ve köprünün indirilmesini beklemeye koyuldu.</span></p>
	<p class="calibre3"><span class="calibre4">  Bu işlemler tamamlanınca Sir Gilbert oğlunun elini sıktı. Will’in babasıyla gurur duyduğu her halinden belli olsa da onun için duyduğu korkuyla alt dudağı titremeye başlamıştı. Şövalye, miğferinin siperliğini indirip nehre doğru ilerlemeye başladı. Kapı arkasından kapandı ama kilitlenmedi. Okçular ve silahlı askerler kapının hemen arkasında hazır bekliyordu. Ben ve Thorne, dövüşü daha iyi görebileceğimiz mazgallı siperlere çıktık.</span></p>
	<p class="calibre3"><span class="calibre4">  Sir Gilbert nehrin sığlaştığı geçide doğru ilerlerken korşak onu karşı kıyıda bekliyordu. Büyücü ve cadılardan eser yoktu fakat yüz metre kadar ileride yoğun bir sis tabakası nehrin her iki yakasını kaplamaya başlamıştı. Bu bir büyü oyunu olmalıydı. Sislerin arasında saklanıyor olabilirlerdi; yani dövüşecek olan İkiliye bizden çok daha yakındılar. Havayı koklar koklamaz bir tehlike sezinledim. Bu bir tuzaktı, buna emindim. Peki ama ne yapabilirdim? Şövalyeyi uyarmama rağmen beni dinlememişti.</span></p>
	<p class="calibre3"><span class="calibre4">  Şövalye çamurlu kıyı boyunca ilerleyip geçidin sığ sularına girer girmez korşak dev bir kurt gibi suları sıçrata sıçrata üzerine atıldı. Sir Gilbert yaratığın bu denli hızlı olacağını tahmin edememişti ve kılıcını çekmekte çok geç kaldı. Devasa yaratık adamın kılıç kullanan sağ kolunu kaptığı gibi sertçe ısırdı. Bu mesafeden bile şövalyenin acı dolu çığlığını duyabildim.</span></p>
	<p class="calibre3"><span class="calibre4">  Peki ya korşak? Sir Gilbert’ın kolunu saran zırhın üzerinde sivri metal çubuklar vardı. Bunlar yaratığın çenesini kesmiş olmalıydı. Yaratık gitgide değişim geçirerek daha da güçleniyor olsa gerekti. Yoksa acıdan etkilenmiyor muydu? Ya da acıya dayanıp çektiği ıstıraba rağmen iradesini yitirmiyor muydu? Eğer öyleyse bu onu çok tehlikeli kılardı. Yalnızca öldürülerek engel olunabilirdi.</span></p>
	<p class="calibre3"><span class="calibre4">  Şövalye büyük bir çaba sarf ederek kolunu çekip kurtardı. Bunu yaparken yaratığın açık çenesinden sızan kan, nehri kızıla boyuyordu. Zırhın üzeri de kanla kaplanmıştı fakat bunun Sir Gilbert’ın mı, yoksa yaratığın kanı mı olduğu belli değildi.</span></p>
	<p class="calibre3"><span class="calibre4">  Bu mesafeden bile şövalyenin kolunu çevreleyen zırhın yamulduğunu görebiliyordum. Korşak yeniden saldırıya geçerken şövalye kılıcını kaldırmaya çabaladı. Yaratık artık iyice devleşmiş görünüyordu ve arka ayaklarının üzerinde kalkarak şövalyeye tepeden baktı.</span></p>
	<p class="calibre3"><span class="calibre4">  Sir Gilbert yaralı olmasına rağmen cesaretinden bir şey kaybetmemişti ve hiç irkilmeden kılıcını diğer eline geçirdi.</span></p>
	<p class="calibre3"><span class="calibre4">  Kılıç ağırdı ve iki elle tutulmalıydı. Yine de daha güçsüz olduğu belli olan sol elini kullanarak kılıcı yaratığın böğrüne sapladı. Bu kez korşak önce acı ve hemen ardından öfke dolu bir çığlık attı.</span></p>
	<p class="calibre3"><span class="calibre4">  Bu çığlıkla birlikte kendimi çok daha iyi hissettim. Demek korşak yaralanabiliyordu. Evet, şövalyenin onu yok etmesini istiyordum ama aslında bu yaratığı bizzat ben öldürmeliydim. Böyle bir yaratığa zarar verip öldürmeyeli çok olmuştu. Yine de şövalye geri çekilmediği müddetçe ben öne çıkamazdım. O cesur bir adamdı ve zafer kazanma şansını elinden alamazdım.</span></p>
	<p class="calibre3"><span class="calibre4">  Şövalye ve korşak sertçe çarpışıp sığ sulara düşerek çamur içinde mücadeleye devam ettiler, karşı kıyıya varıncaya kadar yuvarlandılar. Bu tam da Sir Gilbert’ın istediği şeydi: Yaratığın vücuduna saplanıp duran sivri metaller tıpkı solukan gibi onun da sonunu getirebilirdi. Ama yerde yuvarlanmaya devam ederlerken şövalye mücadeleyi kaybedecekmiş gibi görünüyordu.</span></p>
	<p class="calibre3"><span class="calibre4">  Şövalye korşağa karşı kılıcını kullanmaya çabalıyordu fakat ona çok yakındı ve savurduğu darbeler yaratığın zırhlı sırtına vız geliyordu. Sir Gilbert artık genç bir adam değildi. Gücünü yitiriyordu. Sivri metaller de korşak üzerinde solukanda olduğu kadar etkili değildi. Ve dehşet içinde yaratığın çenesinin şövalyenin başını ağzına alarak sertçe ısırdığını gördüm. Miğferin çatırdadığını duydum. Yaratığın çenesi çok kuvvetliydi ve ısırarak muazzam bir güç uygulayabilirdi; dişleri Sir Gilbert’ın kafatasına geçmeye başlamıştı. Şövalyenin dehşete kapılan adamlarından iniltiler yükseldi Will’in de babasının mücadelesini acı içinde izlediğine emindim.</span></p>
	<p class="calibre3"><span class="calibre4">  İşte tam o sırada hem korktuğum hem de beklediğim şey gerçekleşti. Bowker’ın önderliğindeki cadılar sislerin arasından çıkarak ikilinin mücadele ettiği nehir kıyısına doğru bağıra çağıra ilerlemeye başladılar. Çoğunun ellerinde bıçaklar vardı. Tıpkı daha önce olduğu gibi sopaların ucuna takılmış bıçaklar taşıyorlardı ve bu sayede onları uzaktan saplayabilecekler di. Şövalyeyi lamianmkine benzer bir son bekliyordu; fakat bu kez müdahale etmeyi bekleyen azimli ve sayıca fazla bir kuvvet vardı.</span></p>
	<p class="calibre3"><span class="calibre4">  Muhafızlardan biri aşağıdakilere seslendi ve kapının gürültüyle açıldığını duydum.</span></p>
	<p class="calibre3"><span class="calibre4">  Yanımda kal ve aptalca bir şeye kalkışma! diyerek Thorne’u uyardım.</span></p>
	<p class="calibre3"><span class="calibre4">  Kapıya vardığımızda çoktan açılmıştı ve şövalyenin adamları hendeğe doğru koşmaktaydı. Will kapının hemen yanında iki askerle birlikte perişan bir vaziyette savaş alanına bakıyordu. Kale ve toprakların tek varisi olarak savaşa katılması yasak olmalıydı.</span></p>
	<p class="calibre3"><span class="calibre4">  Arayı hızla kapadık ama ben yine de Thorne’a ağırdan almamız gerektiğini işaret ettim. İki gurup bir araya gelince en etkin şekilde nereden saldırabileceğimize karar verebilirdik.</span></p>
	<p class="calibre3"><span class="calibre4">  İleri bakınca nehrin bizim bulunduğumuz tarafındaki sislerin arasından daha başka cadıların çıkarak ellerindeki silahları sallaya sallaya üzerimize doğru koşmaya başladıklarını gördüm. Nehrin karşı kıyıs</span>ındakiler şövalyeyle korşağı çevrelemişlerdi. Yaratık, adamın başını dişlerinin arasında tutarak Wynde’e yaptıklarının aynısını yaparken onlar da son darbeyi vurmaya hazırlanıyor olmalıydı. Şimdiye dek iki mücadelenin ölümle sonuçlanmasına engel olamamıştım, ama Sir Gilbert’a hâlâ yardım edebilirdim. Onu öldürmek için zırhını çıkarmaları gerekirdi. Bu da bize onu kurtarmak için ihtiyacımız olan zamanı sağlayabilirdi.</p>
	<p class="calibre3"><span class="calibre4">  Şövalyenin adamları aniden oldukları yerde durdular. Bir an için arkalarını dönüp kaçmaya başlayacaklarını sandım: Üzerlerine doğru koşan cadılar hem sayıca bizden çok fazlaydı hem de çok korkunç görünüyorlardı. Ancak bizim askerlerimiz de son derece disiplinliydi ve yüksek sesle bir emir verildiğini duydum:</span></p>
	<p class="calibre3"><span class="calibre4">  Ateş!</span></p>
	<p class="calibre3"><span class="calibre4">  Sekiz okçu yaylarını gerip oklarını aynı anda hedeflerine yolladılar. Her bir ok cadılardan birine saplandı. En az üçünün yere düştüğünü, ikisinin ise sendelemeye başladığını gördüm. Ve okçular omuzlarında taşıdıkları kılıftan çıkardıkların yeni okları yaylarına geçirip nişan almaya başlamışlardı bile.</span></p>
	<p class="calibre3"><span class="calibre4">  Ateş emri bir kez daha duyuldu ve oklar vızıltıyla düşmanlarımıza bu kez daha da ölümcül bir etkiyle saplandı. Artık iyice yaklaşmışlardı, aramızda otuz metreden daha az bir mesafe kalmışken üçüncü ok saldırısıyla birlikte cadılar dağıldı.</span></p>
	<p class="calibre3"><span class="calibre4">  Ancak kaçmak yerine etrafımızı sarmaya ve dolayısıyla oklar için daha güç birer hedef oluşturmaya başladılar. İlk başta emir okçuların aynı anda atış yapması yönündeyken bu kez Ateş serbest! komutu duyuldu.</span></p>
	<p class="calibre3"><span class="calibre4">  Bunun üzerine her bir okçu kendi hedefini kendisi belirlemeye başladı. Bu daha az etkili bir taktikti, çünkü cadılar kara büyü yapmaya başlamışlardı bile. Kadim Dil’de yaptıkları büyülerden en etkilisi ürkü idi. Bu tür büyülere karşı savunmamız olduğundan bize işlemedi, ancak okçular ve silahlı askerlere karşılarındaki düşmanlar artık korkunç, şeytansı varlıklar gibi görünüyor olmalıydı.</span></p>
	<p class="calibre3"><span class="calibre4">  Büyü etkili olmaya başlamıştı bile. En yakınımızdaki okçuların dehşete kapılarak titremeye başladığını ve attığı okların yere saplandığını gördüm. Hemen harekete geçmeliydim yoksa her şey bitecekti. Tüm gücümü kullanarak düşmana saldırmalıydım. Korşak ve büyücü ölmeliydi!</span></p>
	<h1 class="block_5" id="toc_id_16"><b class="calibre2"><span class="calibre5">  </span><span class="tab">      </span>BÖLÜM 16 </b><b class="calibre2"> # SONSUZA DEK KAÇACAK MIYIZ? # </b></h1>
	<p class="block_6"> </p>
	<p class="block_2">Elinde keskin bir bıçak,</p>
	<p class="block_2">Katil cadı düşmanıyla dövüşürken ölür.</p>
	<p class="block_2">Benim için neden farklı olsun?</p>
	<p class="block_6"> </p>
	<p class="calibre3"><span class="calibre4">  Kemik kolyeme dokunarak Latincede ‘imperium’ denen fakat her daim farklı olmayı seven Mouldheel klanı arasında ‘sallanma’ olarak bilinen büyüyü kullandım. Etkisi, irade gücünün karşı taraf üzerinde kullanılması olarak düşünülebilir ve bu büyüyü yaparken sesin belirli bir şekilde yükseltilip alçaltılması gerekir. Düzgün yapıldığı takdirde karş</span>ınızdakiler anında buyruğunuz altına girer.</p>
	<p class="calibre3"><span class="calibre4">  Etrafımdaki korku ve karmaşanın da faydası oldu. Sesim tüm bu belirsizliği bıçak gibi kesti ve büyüyü en yakınımdakilere yönelttim: üç okçu, iki asker ve Thorne.</span></p>
	<p class="calibre3"><span class="calibre4">  Beni takip edin! diye emrettim sesimi mükemmel bir şekilde ayarlayarak.</span></p>
	<p class="calibre3"><span class="calibre4">  Hepsi birden aynı anda dönüp gözlerimin içine baktılar. Yalnızca Thorne az da olsa direniş gösterdi, fakat büyü yapmasam bile zaten sözümü dinlerdi. Diğerleriyse tetikte, hazır ve tamamen emrim altındaydı.</span></p>
	<p class="calibre3"><span class="calibre4">  Hemen ardından şövalyenin hâlâ korşakla mücadele ettiği nehrin karşı kıyısına doğru koşmaya başladım. Diğerleri de arkamdan geliyordu. Bizi çevreleyen cadılara ulaştığımızda Thorne koşarak yanıma geldi. Birlikte yekvücut olarak aynı amaç için çarpıştık; dört kol, dört bacak ve tek zihindik. Sol elimdeki bıçakla havada ölümcül bir yay çizdim. ve en yakınımdaki düşmanlarım yere yığıldı. Göz ucuyla Thorne’un da diğer cadıları hakladığını görebiliyordum.</span></p>
	<p class="calibre3"><span class="calibre4">  Ölümcül bir ekiptik ve böylelikle etrafımızdaki ince çemberi kolaylıkla aştık. Fakat nehrin sığlaştığı geçitten karşı kıyıya geçince şövalyeyi kuşatmış, ellerindeki bıçakları durmaksızın savurup duran en az dokuz cadıyla daha karşılaştık. Lisa Dugdale elindeki sırığın ucuna bağlanmış bıçağını, bu tür zırhların en zayıf yeri olan boyunla başın birleştiği bölgeye saplamaya çalışıyordu. Ama miğferin altında da zincirli zırhı olduğundan Sir Gilbertm iki kat koruması vardı. Gelgeldim şövalyenin hayatı, başını sıkıştırıp duran </span>korşağın çenesinin tehdidi altındaydı; miğferinin içe doğru kıvrılmış metal kısmı parçalanmak üzereydi. Sir Gilbert acı içinde inleyerek kendini kurtarmaya çabalıyordu. Bıçağını yere düşürmüştü fakat zırhlı eliyle yaratığın başını yumruklayıp duruyordu.</p>
	<p class="calibre3"><span class="calibre4">  Flızlı hareket etmem gerektiğini biliyordum, çünkü hemen arkamızdaki cadılar yeniden toplanarak kale yolunu kesebilirlerdi.</span></p>
	<p class="calibre3"><span class="calibre4">  Oklarınızı kullanın! diye emretmemle birlikte üç okçu da aynı anda oklarını hemen önümüzdeki kalabalığa fırlattı. Oklardan biri en yakınımızdaki cadıya saplanarak onu çamura yapıştırdı. İkinci ok saldırısının ardından korşak, şövalyenin başını vahşi bir köpek gibi silkeleyip atarak üzerimize atıldı. Göz göze gelince ilk hedefinin hâlâ ben olduğumu anladım.</span></p>
	<p class="calibre3"><span class="calibre4">  Bıçaklarımdan birini çektiğim gibi dosdoğru yaratığın üzerine fırlattım: Yaratığın sağ gözüne saplanıp kabzasına kadar girdi. İki ok da hedeflerini buldu. Oklardan biri yaratığın omzundan sekti fakat İkincisi dosdoğru açık ağzından içeri girerek boğazına saplandı. Durumu şüpheye hiç yer bırakmayacak şekilde toparlayan Thorne oldu. Elindeki bıçağı isabetli bir şekilde fırlatarak yaratığın sol gözüne sapladı. Korşak artık kördü.</span></p>
	<p class="calibre3"><span class="calibre4">  Yaratık arkasını dönüp dayak yemiş bir köpek gibi inleyerek ağaçlara doğru koşmaya başladı. Saniyel er sonra Sir Gilbert m yanma vardık ve iki asker onu çamurların arasından çekip alarak kaleye doğru taşımaya başladı. Ne durumda olduğuna bakacak vaktimiz yoktu, ancak pek iyi görünmüyordu. Parçalanmak üzere olan miğferinden kan sızıyordu. Nehre gerileyip savaştan sağ kurtulan askerlere katıldık. Çavuşun emriyle birlikte silahlı askerler okçularla yaralı şövalyeyi taşıyan askerlerin etrafında koruyucu bir halka oluşturdular. Ama Thorne ve ben yavaş yavaş kale kapısına doğru ilerlerken bu halkanın dışında dövüşmeye devam ediyorduk.</span></p>
	<p class="calibre3"><span class="calibre4">  Büyücü etrafta görünmüyordu ve korşağın da kaçmasıyla birlikte düşmanlarımız umutsuzluğa kapılmıştı. Her ne kadar hâlâ sayıca bizden çok fazla olsalar da içlerinden çok azı bize saldırıyordu ve buna cesaret edenler, ya benim ya Thorne un bıçak darbeleriyle canından oluyordu; bizi uzaktan takip edenlerse hayatta kalmayı başaran dört okçu tarafından avlanıyordu.</span></p>
	<p class="calibre3"><span class="calibre4">  En sonunda kaleye girmeyi başardık ve kapı arkamızdan kapanırken köprü kaldırıldı. Askerlerimizin üçte birini kaybetmiştik ve hayatta kalanların çoğu yaralıydı. Yine de önceliğimiz Sir Gilbert’ın sağlığıydı ve adamları onu girişteki büyük salona alıp bir masanın üzerine yerleştirdikten sonra hizmetkârları zırhını çıkarmaya giriştiler. Babası acı içinde inlerken Will çaresizce olan biteni izliyordu; paramparça olan miğferden hâlâ çok miktarda kan sızıyordu. Kolu da kötü durumdaydı ve zincir zırhlı içliği çıkarmak epey güç oldu.</span></p>
	<p class="calibre3"><span class="calibre4">  Onu zincir zırhlı içlikle bırakarak miğferini çıkarmaya çalışmalarıyla birlikte acı içinde çığlık attı. Elimi kaldırıp durmalarını işaret ederek ona daha yakından bakmak üzere yanma yürüdüm. Sonra başımı iki yana salladım.</span></p>
	<p class="calibre3"><span class="calibre4">  Miğfer çıkarılamaz, dedim. Ölüyor. Yapabileceğiniz tek şey acısını alacak bir şey vermek olabilir.</span></p>
	<p class="calibre3"><span class="calibre4">  Korşağın çenesi metali şövalyenin kafatasının içine iyice gömmüştü. Oluşan baskı nedeniyle beyin şişip onu öldürecekti. En fazla birkaç saat içinde öleceğini tahmin ediyordum.</span></p>
	<p class="calibre3"><span class="calibre4">  Hayır! Hayır! Olamaz! diye bağırdı oğlu ağlamaya başlayarak.</span></p>
	<p class="calibre3"><span class="calibre4">  Thorne yürüyüp elini omzuna koyarak onu teselli etmeye çalıştıysa da oğlan elini sertçe itip nefret dolu gözlerle ona baktı. Thorne acı ve şaşkınlık dolu bir ifadeyle yüzünü buruşturarak geriledi.</span></p>
	<p class="calibre3"><span class="calibre4">  Öne çıkıp elimi omzuna koydum ve yumuşak bir sesle konuştum. Baban cesur bir adamdı Will ve yaptıkları daima hatırlanacak. Güçlü olmalısın. Eninde sonunda burayı sen yöneteceksin.</span></p>
	<p class="calibre3"><span class="calibre4">  Oğlan benden uzaklaştı ve yüzündeki öfkeyi bir kez daha gördüm. Keşke sizi buraya hiç getirmeseydim! diye bağırdı. Babamın ölümüne sebep oldunuz!</span></p>
	<p class="calibre3"><span class="calibre4">  Keşke bu hiç olmasaydı, dedim usulca. Ama geçmişi değiştirenleyiz.</span></p>
	<p class="calibre3"><span class="calibre4">  Arkamı dönüp Thorne’a işaret ettim ve birlikte odalarımıza çıktık. Koridorda iki askerin eşlik ettiği rahiple karşılaştık. Sir Gilbert’a dua etmesi için çağrılmış olmalıydı. Yanımdan geçerken bana nefret dolu bir bakış attıysa da karşılık vermedim.</span></p>
	<p class="calibre3"><span class="calibre4">  Odamıza çıkınca durumu Thorne’a anlattım.</span></p>
	<p class="calibre3"><span class="calibre4">  Tehlikedeyiz, diyerek onu uyardım ve çok yakında daha birkaç saat öncesine kadar müttefikimiz olan insanlardan canımızı kurtarmak için kaçmamız gerekebilir.</span></p>
	<p class="calibre3"><span class="calibre4">  Will çok öfkeli görünüyordu. Dost olduğumuzu sanıyordum, dedi acı içinde. Sence bize düşman olur mu?</span></p>
	<p class="calibre3"><span class="calibre4">  Ne yapmak isteyeceğinin pek önemi yok Thorne. O daha çok genç ve henüz babasının yerini alamaz. Sir Gilbert’ın söylediklerini unuttun mu? O öldükten sonra oğlu reşit yaşa gelinceye dek idare rahibe geçecek. Kaleyi o rahip yönetecek. Yani burası ancak ölümüzün çıkabileceği bir zindan haline gelmeden önce gitmemiz gerek.</span></p>
	<p class="calibre3"><span class="calibre4">  Vakit kaybetmeden gitmemiz için bir başka neden daha var, diye devam ettim. Korşak kör oldu. Kendi kendini iyileştirebileceğini düşünüyorum, ama bu biraz vakit alacaktır. Bu yüzden hemen yola koyularak arayı açmalıyız.</span></p>
	<p class="calibre3"><span class="calibre4">  İyi ama nereye gidebiliriz? diye sordu Thorne; bütün umudunu yitirmişe benziyordu. Sonsuza dek kaçacak mıyız? Will şimdiye kadar hoşlandığım tek oğlandı. Böyle öfkeli bir halde ayrılmak çok güç. Belki de biraz sakinleştiğinde onunla konuşmaya çalışmalıyım.</span></p>
	<p class="calibre3"><span class="calibre4">  Vaktini boşa harcarsın Thorne. Burada bir saniye daha kalmamız bile bizim için güvenli değil. Ve sağ salim kalenin dışına çıkınca ayrılmalıyız, diye önerdim. Düşmanlarımız sayıca çok fazlalar ve asla vazgeçmeyecekler. En sonunda beni yakalayıp öldüreceklerdir. Sen niye ölesin ki? Klanın benim yerime geçecek iyi bir katil cadıya ihtiyacı olacak. Bu kişi sensin çocuk.</span></p>
	<p class="calibre3"><span class="calibre4">  Thorne başını iki yana salladı. Hayır, seni bırakmam. Sen ölecek olursan Şeytan’ın başını ben korurum. Sen de bunu istemiyor muydun?</span></p>
	<p class="calibre3"><span class="calibre4">  Kararlı olduğunu görünce başımı evet anlamında salladım. Deri heybeyi almaya hazırlanırken aniden bir tehlike sezinledim. Bu uyarıyı hissetmekte gecikmiştim. Kapı açıldı ve dört okçu yaylarını germiş halde içeri girdiler. Hemen arkalarında dört silahlı askerle birlikte Peder Hewitt duruyordu.</span></p>
	<p class="calibre3"><span class="calibre4">  Ya silahlarınızı bırakın ya da burada ölün! diye emretti.</span></p>
	<p class="calibre3"><span class="calibre4">  İri yarı, geniş omuzlu ve kırmızı yüzlü bir adamdı. Dış görünüş itibariyle rahipten çok, iri yarı bir çiftçiyi andırıyordu, fakat ön tarafında gümüş düğmeleri olan üzerindeki siyah cübbe yepyeniydi ve ayakkabıları da en kaliteli deriden yapılmıştı.</span></p>
	<p class="calibre3"><span class="calibre4">  Aniden göz ucuyla bazı ışık çakmaları gördüm; başıma bela olan bu fiziksel rahatsızlığın tekrar baş gösterdiğine dair bir işaretti bu. Derhal kaleden çıkmamız gerekiyordu.</span></p>
	<p class="calibre3"><span class="calibre4">  Daha az önce sizinle omuz omuza çarpışan müttefiklerinizle böyle mi konuşursunuz? diye sordum.</span></p>
	<p class="calibre3"><span class="calibre4">  Sir Gilbert az önce öldü ve artık buranın idaresi bende. Cadılarla ittifak yapılamaz. Bir cadının yaşamasına izin vermeyeceksin/ diye bağırdı.</span></p>
	<p class="calibre3"><span class="calibre4">  Yani şimdi silahlarımızı bırakırsak da sonra öleceğiz, öyle mi? Nasıl bir seçim bu böyle? Ben burada ölmeyi yeğlerim ve şunu belirtmek isterim, sizden de ölenler olacak. Benim adım Grimalkin ve kimleri öldüreceğimi belirledim bile!</span></p>
	<p class="calibre3"><span class="calibre4">  Hemen şimdi teslim olursanız, dedi rahip, sesi bir anda yumuşayıp daha mantıklı bir hal almıştı, Kutsal Kilise tarafından adil bir şekilde yargılanırsınız.</span></p>
	<p class="calibre3"><span class="calibre4">  Gözlerimdeki ışık çakmaları giderek yoğunlaşıyordu. Kaçma şansım olacaksa hemen harekete geçmeliydim.</span></p>
	<p class="calibre3"><span class="calibre4">  Ben bu tür ‘adil yargılamaları’ daha önce çok duydum, dedim küçümseyerek. Ne yapacaksınız? Bedenlerimizi taşlarla ezecek misiniz yoksa bizi en yakın nehirde boğacak mısınız? Yanıtım şu!</span></p>
	<p class="calibre3"><span class="calibre4">  Sözlerimi bitirir bitirmez iki bıçak çekip rahibe doğrulttum. Ama o kendinden emin bir şekilde gülümsedi.</span></p>
	<p class="calibre3"><span class="calibre4">  Ağzından yalnızca tek bir kelime çıktı:</span></p>
	<p class="calibre3"><span class="calibre4">  Ateş!</span></p>
	<p class="calibre3"><span class="calibre4">  Dört okçu yaylarını bize doğrultup oklarını fırlattı.</span></p>
	<h1 class="block_" id="toc_id_17">BÖLÜM 17  # BU BÜYÜK BİR HAYSİYETSİZLİK  #</h1>
	<p class="block_6"> </p>
	<p class="block_2">Savaştaki hızım kara büyü değil:</p>
	<p class="block_2">Varlığımın büyüsü.</p>
	<p class="block_2">Benliğimin büyüsü.</p>
	<p class="block_2">Benim adım Grimalkin!</p>
	<p class="block_6"> </p>
	<p class="calibre3"><span class="calibre4">  Bir katil cadı hızlı olmalıdır. Ve ben o hıza sahibim. Ama hızım bu kadar yakından ok atan usta okçulara karşı da işe yarayacak mı? Peki ya gücünün zirvesine ancak birkaç yıl sonra erişecek olan Thorne?</span></p>
	<p class="calibre3"><span class="calibre4">  İçgüdüsel olarak hareketlenirken aklımdan da bu düşünceler geçiyordu.</span></p>
	<p class="calibre3"><span class="calibre4">  Bedenimi etkili bir silah haline getirebilecek şekilde çalıştım: Kaslarımın her teli ve vücudumdaki tüm kemikler işbirliği içindedir; böyle durumlarda beynimin onları kontrol etmesine gerek kalmaz.</span></p>
	<p class="calibre3"><span class="calibre4">  Düşünce yavaştır.</span></p>
	<p class="calibre3"><span class="calibre4">  Öne atlayıp yerde takla atıyorum. Kalbimi durduruyorum. Sol elimdeki bıçakla oklardan birini kesiyorum. Zaman çok yavaş geçiyor gibi. Zamanı yavaşlatma becerisine sahip Tom Ward aklıma geliyor ve gülüyorum! Aynı şeyi katil cadılar da yapabilir; ama farklı bir şekilde. Bir katil cadı öyle hızlı hareket eder ki diğerlerinin hareketleri yavaşlamış gibi görünür.</span></p>
	<p class="calibre3"><span class="calibre4">  Bu kara büyü değil. Bu varlığımın büyüsü; benliğimin ve şimdiye dek yaptığım çalışmaların büyüsü. Benim adım Grimalkin!</span></p>
	<p class="calibre3"><span class="calibre4">  Ben ‘şimdi’de yaşarım ve ölüm dağıtırım.</span></p>
	<p class="calibre3"><span class="calibre4">  Bir başka oku daha kestikten sonra sağıma bakıyorum. Ben ne yaptıysam Thorne da onu yapıyor. Kayaların üzerinden akan su gibi önce ayrılıyor, sonra birleşip tekrar ayrılıyoruz. Onu iyi eğittim ve daha iyi bir öğrencim olamazdı. Öldüğümde yerime geçecek. Yakın dövüşte hiçbir Malkin onun karşısında duramayacak.</span></p>
	<p class="calibre3"><span class="calibre4">  Artık düşmanlarımın arasındayım ve onları kesmeye başlıyorum. Okçulardan biri bağırıp ölüyor. Daha birkaç saat önce bu adamlarla birlikte omuz omuza savaştığımı düşünmemeliyim. Artık tam yanlarındayız ve oklarını kullanamıyorlar. Durum değişti. Ya biz ya da onlar ölecek. Bunu onlar da biliyor. Savaş böyledir. Ya ölür ya da öldürülürsün. O yüzden öldürüyorum. Tekrar tekrar öldürüyorum ve ölenlerin çığlıkları sanki çok uzaklardan geliyor.</span></p>
	<p class="calibre3"><span class="calibre4">  Kalbimin yeniden çarpmaya başlamasına izin veriyorum; damarlarım kanla doluyor.</span></p>
	<p class="calibre3"><span class="calibre4">  Dönüyor, bıçağımı savurup yerde yuvarlanıyor ve bıçağımı yeniden savuruyorum. Her yer düşman kanı dolu ve saniyeler içinde rahibin yanma varıyorum. Onu da öldürünce kapıya yöneleceğiz. Yapılabilir. Kazanabiliriz. Kaçabiliriz.</span></p>
	<p class="calibre3"><span class="calibre4">  Fakat tam o esnada nefesim kesiliyor ve göğsümde ani bir sancı hissediyorum. Bir anda güçsüz düşerek dizlerimin 179 üzerine çöküyorum. Korşağın zehri bu. Karşı koymaya çabalıyorum fakat gözlerim kararıyor.</span></p>
	<p class="calibre3"><span class="calibre4">  Ölüyor muyum?</span></p>
	<p class="calibre3"><span class="calibre4">  Son düşüncem Thorne oluyor. O çok genç ve şimdi o da ölecek. Bir an için onu da peşimden tehlikeye sürüklediğim için pişmanlık hissediyorum. Ardından karanlık çöküyor ve her şeyi unutuyorum.</span></p>
	<p class="calibre3"><span class="calibre4">  Ama orada ölmedim. Ağzımda kan tadı, karanlık bir yerde sımsıkı bağlı vaziyette gözlerimi açtım.</span></p>
	<p class="calibre3"><span class="calibre4">  Kol ve bacaklarım demir kelepçelerle birbirine bağlıydı; metal acı veriyordu ve tenimi yaktığını hissedebiliyordum. Nemli bir duvara yaslanmıştım. Sol yanıma yuvarlanıp yarım dönüş yaparak durdum. Ayaklarımdan çıkıp taş zemindeki demir halkaya bağlanan bir başka zincir vardı.</span></p>
	<p class="calibre3"><span class="calibre4">  Doğrularak sırtımı duvara yeniden yaslamayı başardım. Etraf zifir karanlıktı ama cadı gözlerim zindanın en karanlık köşelerini dahi seçebiliyordu. Etraf ölüm kokuyordu. Yıllar içinde burada çok sayıda ölen olmuştu. Sir Gilbert halim selim birine benziyordu, fakat görünen o ki bu yer altı zindanlarında hayatını kaybeden çok sayıda insanı tutsak etmişti. Acaba suçlan neydi? diye düşündüm.</span></p>
	<p class="calibre3"><span class="calibre4">  Önemi yoktu. Benim suçum cadı olmaktı. Rahibin elinde beni ölüm ve acıdan başka bir şey bekliyor olamazdı. Kâhin bir zamanlar ölümümü görmüştü, fakat onun anlattıklarına bakılırsa böyle aciz bir şekilde zincirlenmiş olarak değil de savaş alanında elimde bıçakla ölecektim. Elbette ki kâhinlerin kehanetleri her zaman doğru çıkmazdı; her zaman bir hata payı olurdu.</span></p>
	<p class="calibre3"><span class="calibre4">  En azından Şeytan’ın başını bulamayacaklarını düşünerek kendimi rahatlattım. Onu iyi saklamıştım. Yalnızca usta kara büyücüler onun yerini bulabilirdi ve onlar da zaten bu kaleye giremezdi. Şövalyenin söylediklerine bakılırsa bu duvarlar haftalar boyu sürecek bir kuşatmaya dayanabilirdi. Şeytan’ın başının düşmanlarımızın eline geçmediği her gün Tom Ward’un Şeytan’ı sonsuza dek yok etmenin yolunu bulmaya bir adım daha yaklaşması demekti.</span></p>
	<p class="calibre3"><span class="calibre4">  Güçsüzlük hissi geçmişti ama artık bunun pek bir önemi yoktu. Demir zincirlerle bağlıyken kaçma şansım çok azdı. Deri kemerlerim hâlâ üzerimdeydi, fakat üzerlerindeki kınlar boştu; silahlarım alınmıştı. Ama yine de geriye bir silahım kalmıştı: büyü gücümün son kırıntıları. Onu da son çare olarak saklıyordum. Kalan büyü gücümü kullanacağım anı dikkatle seçmeliydim. Sonrasında tamamen çaresiz kalacaktım.</span></p>
	<p class="calibre3"><span class="calibre4">  İşte ilk çığlığı da tam o esnada duydum. Tiz ve yüksek perdeden bir çığlıktı ve uzun süre devam etti: bir kadın çığlığı, dayanılmaz acı çeken birinin çığlığı.</span></p>
	<p class="calibre3"><span class="calibre4">  Ses yine duyuldu ve dehşete kapıldığımdan tüylerim diken diken oldu. Birine işkence yapılıyordu.</span></p>
	<p class="calibre3"><span class="calibre4">  Yoksa bu Thorne muydu?</span></p>
	<p class="calibre3"><span class="calibre4">  Bir saniye sonra bunun Thorne olduğunu anlayınca kendimi çok kötü hissettim.</span></p>
	<p class="calibre3"><span class="calibre4">  Lütfen! Lütfen! diye yalvarıyordu. Onu yapmayın! Her şeyi yapabilirsiniz ama onu yapmayın!</span></p>
	<p class="calibre3"><span class="calibre4">  Thorne cesur ve korkusuzdu. Ne tür bir işkence onun bu şekilde tiz ve titrek bir sesle yalvarmasına neden olabilirdi?</span></p>
	<p class="calibre3"><span class="calibre4">  Bu şekilde acı çekmesine dayanamazdım. Fakat önce içinde bulunduğumuz durumu değerlendirmem gerekiyordu ve bunun için de kalan büyü gücümün birazını kullanmalıydım. Şaman büyüsüne başvurarak ruhumu bir kez daha bedenimden ayıracaktım.</span></p>
	<p class="calibre3"><span class="calibre4">  Gerekli büyülü sözleri tam olması gerektiği şekilde söyleyip tüm irademi kullandım. Bir an için her yer kapkaranlık oldu ve sonra kendimi zincirli bedenimin üzerinde, her şeyin yeşilin bir tonuna büründüğü bir dünyada havada asılı halde buldum. Aşağıdaki bedenime, kapalı gözlerime ve derin derin soluk alıp verişime baktıktan sonra zindanın kapısına yöneldim; ruhum kapıdan geçiverdi.</span></p>
	<p class="calibre3"><span class="calibre4">  Koridora çıkınca Thorne’un işkence gördüğü odayı bulmam çok kolay oldu. Hemen sol yandaki zindandaydı. Kapı ardına kadar açıktı ve bedeni yaşam enerjisiyle yemyeşil ışıldayan bir muhafız, sırtını duvara yaslamış, dışarıda öylece bekliyordu. İçeri girince durumu anlamak için etrafa göz gezdirdim.</span></p>
	<p class="calibre3"><span class="calibre4">  Thorne kalın halatlarla metal bir masaya bağlı vaziyette sırtüstü yatıyordu. Çıplak omuzlarıyla kolları kan içindeydi. İri kıyım, göğsü kıllı, ter içinde yarı çıplak bir adam onun yanında ayakta duruyordu. Sağ elinde bir çuvaldız vardı. Bu ince uzun ve sivri iğneyi Thorne’un bedenine </span>tekrar tekrar batırmış olmalıydı. Thorne’un bedeninde, Şeytan’ın ona dokunduğu yeri bulmaya çalışıyorlardı sözüm ona; iğnenin acısını hissetmeyeceği ve bir cadı olduğunu kanıtlayacak o noktayı.</p>
	<p class="calibre3"><span class="calibre4">  Tüm bunlar tamamen gereksizdi: Cadı olduğumuz apaçık ortadaydı, bunu inkâr etmiyorduk. Fakat rahip Thorne’un hemen yanında sırıtıyordu. Bu durum hoşuna gidiyordu.</span></p>
	<p class="calibre3"><span class="calibre4">  Ve o an Thorne’un öyle acı içinde bağırıp yalvarmasına neyin sebep olduğunu anladım. Bunun ne çuvaldızla ne de çektiği fiziksel acının şiddetiyle ilgisi vardı. Hayır, öylesine dehşete kapılmasına rahibin elinde tuttuğu şey neden oluyordu.</span></p>
	<p class="calibre3"><span class="calibre4">  Bu, ölen düşmanlarımın başparmak kemiklerini kesmek için kullandığım makaslardan biriydi. Silahlarımın geri kalanıysa odanın uzak köşesindeki ahşap bir masanın üzerine düzenli bir şekilde yerleştirilmişti. Fakat rahip tüm o silahların arasından bu makası seçtiğine göre cadılığa dair az da olsa bilgi sahibi olmalıydı.</span></p>
	<p class="calibre3"><span class="calibre4">  Kurallarıyla gerçekleştirilen bir ayin esnasında kazanda kaynatılan başparmak kemikleri sahiplerine kara büyülü güçler verir. Ama kendi başparmak kemiklerini kaybetmek bir cadının başına gelebilecek en kötü şeylerden biridir. Bu onurunun zedelenmesine neden olur: Cadının hayatı boyunca elde ettiği her şey anında silinip yok olur. Ve böylesi bir kader, katil cadılar için çok daha korkunçtur. Klanı tarafından yüceltilen, korkulan ve saygı duyulan katil cadı bir anda gülünüp dalga geçilen bir nesne halini alır.</span></p>
	<p class="calibre3"><span class="calibre4">  Her ne kadar cadılar başparmak kemikleri alındıktan sonra yaşamaya devam edebilecek olsalar da, çoğu böyle bir şokun ardından ölür. Ancak başparmak kemiklerinin cadı öldükten sonra alınmasının dahi kimi sonuçları vardır. Bu şekilde mimlenen ölü bir cadının yeniden doğamayacağına, bir daha dünya yüzeyine ayak basamayacağına inanılır. Sonsuza dek karanlıkta kalmaya mahkûmdur.</span></p>
	<p class="calibre3"><span class="calibre4">  Böylesi bir tehdit karşısında Thorne’un acı içinde haykırmasına şaşmamalı. Onun için, başına gelebilecek en kötü şey utanç duygusuna kapılması ve onurunun zedelenmesi olurdu. Gelmiş geçmiş en iyi Malkin katil cadısı olmayı hedeflemesinin yanı sıra bu ününün ölümünün ardından da sürmesini istiyordu. Rahipse elindeki makasın iki hareketiyle tüm bunları onun elinden alabilirdi.</span></p>
	<p class="calibre3"><span class="calibre4">  Durumu hızlıca değerlendirirken uzak duvara yaslanmış iki muhafız daha gördüm. Demek zindandaki dört kişi ve kapı önünde bekleyen askerle birlikte haklanması gereken toplam beş kişi vardı.</span></p>
	<p class="calibre3"><span class="calibre4">  Gerileyip olabilecek en hızlı şekilde bedenime döndüm. Gözlerimi açıp büyü gücümün son kalan kırıntılarını kullanmaya, boynumu çevirirken bir yandan da dilimi olabildiğince öne çıkarmaya çalıştım. Dilimi kolyenin etrafında çevirip hazır durumdaki son başparmak kemiğini ağzıma aldım. Kemiği emerek gizil gücünü yavaşça içime çektim. Ardından kemiği atıp yoğun bir şekilde zindanın kapısının önünde nöbet tutan muhafıza odaklandım.</span></p>
	<p class="calibre3"><span class="calibre4">  Kalan büyü gücüm onu zindana sokup zincirlerimi sökmesini sağlamama yetmezdi. Ancak onu bir başka yöntemle, şüphe hissine kapılmasını sağlayarak yanıma getirebilirdim. Ne de olsa görevi koridoru kollayıp işkence zindanına geçişi engellemenin yanı sıra, benim de iyi durumda olmamı sağlamaktı.</span></p>
	<p class="calibre3"><span class="calibre4">  Saniyeler sonra kilide bir anahtar sokup çevirdikten sonra zindanıma girdi. Öne doğru iki adım atıp dikkatlice bana baktı. Nefesimi tuttum. Yapmaya çalıştığım şey zorluydu ve yalnızca tek bir şansım olacaktı.</span></p>
	<p class="calibre3"><span class="calibre4">  Sol alt çenemdeki yirmilik dişimin içi oyuktur. Bu derin ve incecik oyuğu kendi yaptığım özel bir aletle açmıştım. Bu dişin içindeki oyuk, kişinin iradesini zayıflatarak bir başkasının emirlerine itaat etmesini sağlayan bir zehir içerir. Bu, yıllar içinde aldığım dozları azar azar arttırarak bağışıklık kazandığım bir zehir; dolayısıyla herhangi bir ters etkiyle karşılaşmadan zehri dişimin içinde taşıyabiliyorum.</span></p>
	<p class="calibre3"><span class="calibre4">  Dilimin ucuyla dişin üzerindeki yapma kapağı açıp zehirli iğneyi emerek oyuktan çıkardım. Saniyeler sonra iğneyi dudaklarımın arasına yerleştirmiştim bile. Bu manevrayı defalarca çalışmıştım, fakat iğne çok küçüktü ve muhafız hâlâ benden epey uzaktaydı, başarıp başaramayacağım belli değildi.</span></p>
	<p class="calibre3"><span class="calibre4">  Son anda muhafız arkasını dönecek gibi oldu. Bir tür korunma içgüdüsü, kendisini bekleyen tehlikeyi hissetmesini sağlamış olmalıydı. Büyük bir hızla ona doğru tükürdüğüm iğne boynunun iç tarafına, kulağının hemen altına saplandı. Sendeledi, neredeyse düşecekti ve yüzünde bir şaşkınlık ifadesi belirdi.</span></p>
	<p class="calibre3"><span class="calibre4">  Bana bak! dedim. Söylediklerimi dinle ve hiçbir soru sormadan her dediğimi yap!</span></p>
	<p class="calibre3"><span class="calibre4">  Muhafız bana baktı. Zehir etkisini göstermeye başlamıştı bile. Yarı aralık ağzından sesli bir şekilde soluk alıp veriyordu ve alt dudağından sızan tükürük çenesinden yere damlıyordu.</span></p>
	<p class="calibre3"><span class="calibre4">  Zincirlerimi çöz! diye emrettim.</span></p>
	<p class="calibre3"><span class="calibre4">  Öne doğru ilerleyip dediğimi yaptı, fakat zehir hareketlerini yavaşlattığından anahtarı çıkarıp kilide takması epey vakit aldı. Rahip her an Thorne’un başparmak kemiklerini kesip alabilirdi, fakat serbest bırakılmayı beklerken sakin ve sabırlı olmalıydım.</span></p>
	<p class="calibre3"><span class="calibre4">  En sonunda serbest kaldım. Muhafızın silahlarını iki bıçak ve ağır bir sopa</span> aldım. Onu oracıkta öldürebilirdim, fakat buna gerek yoktu. Onun yerine, derin bir uykuya dalmasını söyledim. Ben daha zindandan çıkmadan horlamaya başlamıştı bile.</p>
	<p class="calibre3"><span class="calibre4">  Thorne’un çığlıklarını duymamayı umarak koridor boyunca ayakucunda ilerledim. Zindanın kapısına ulaşır ulaşmaz saldırıya geçtim. Rahip Thorne’un sol elini tutuyordu, makasın bıçakları iyice açılmıştı ve ilk başparmak kemiğini kesmeye hazırlanıyordu.</span></p>
	<p class="calibre3"><span class="calibre4">  Düşünceden bile hızlı bir şekilde sol elimdeki bıçağı fırlattım. Benim silahlarım, yani kendi fırlatma bıçaklarım tam da bu iş için özel olarak hazırlanmıştır: Dengeli ve ayarlıdırlar. Üstelik onlarla düzenli olarak antrenman yaparım. Bu elimdeki fırlatma bıçağı değildi, bire bir yakın dövüş için tasarlanmış, alışkın olmadığım bir bıçaktı. Bu yüzden işi şansa bırakmadım.</span></p>
	<p class="calibre3"><span class="calibre4">  Normalde boğazını ya da gözünü hedef alırdım; her iki atış da rahibi anında öldürürdü. Ancak bu kez bıçağı nispeten daha kolay bir hedef olan omzuna fırlattım ve bıçağın saplanmasıyla rahibin elindeki makası düşürmesi bir oldu. Hem zaten onun için daha başka planlarım vardı; daha sonra gerektiğinde onu kolaylıkla öldürebilirdim.</span></p>
	<p class="calibre3"><span class="calibre4">  Diğer bıçak ve sopayla zindandaki iki muhafıza saldırdım. Düşünmüyordum; bedenim yıllardır antrenman yapmanın getirisi olan dürtüyle harekete geçerken, zihnim dövüşmenin verdiği hazla titriyordu.</span></p>
	<p class="calibre3"><span class="calibre4">  Öyle hızlıydım ki ilk muhafız daha çığlık atamadan öldü; İkincisiyse muhtem</span>elen ölmedi fakat şakağına yediği sert darbeyle bayıldı. Tüm bunlar yaklaşık iki saniyede olupbitti. Onların arkasındaysa Thorne’a işkence yapmak için kullandığı çuvaldızı hâlâ elinde tutan iri yarı işkenceci vardı. Çuvaldızı bana doğru savurduysa da onu elimdeki sopayla savuşturup kaburgalarıyla kalbinin alt tarafına sapladığım bıçakla öldürdüm.</p>
	<p class="calibre3"><span class="calibre4">  Rahip artık dizlerinin üzerine çökmüş acı içinde inliyordu. Sopayı bir kenara fırlattım ve bıçağı saplandığı yerden çekip çıkarmamla birlikte rahip bağırdı; bıçağı kullanarak Thorne’u masaya bağlayan ipleri kestim. Rahibin çığlıkları beni endişelendirmiyordu; tiz ve yüksek perdeden sesi işkence edilen bir kız</span>ınkinden farksızdı. Neler olup bittiğine bakmaya gelen olmazdı.</p>
	<p class="calibre3"><span class="calibre4">  Derhal kaleden çıkmamız gerekiyordu ve rahibi rehine olarak kullanmayı düşünüyordum. Kaçışımıza okçular engel olabilirdi asıl, bizi uzaktan öldürebilirlerdi.</span></p>
	<p class="calibre3"><span class="calibre4">  Güvendesin, dedim Thorne’a bir yandan masadan inmesine yardım ederken. Yaralı olduğunu ve güçlü bir cadının bile zihnini etkileyebilecek bir travma yaşadığının farkındayım. Ama kendini toplayıp bizi bekleyen tehlikelere hazırlıklı olman gerekiyor. Hazır mısın, yoksa kendini toplamak için birkaç dakikaya ihtiyacın var mı?</span></p>
	<p class="calibre3"><span class="calibre4">  Şimdi hazırım, diye yanıtladı Thorne, cesur bir şekilde gülümseyerek. O an öğrencimle gurur duyuyordum; umduğumdan bile daha güçlüydü.</span></p>
	<p class="calibre3"><span class="calibre4">  O halde önce Şeytan’ın başını almamız gerek.</span></p>
	<p class="calibre3"><span class="calibre4">  Bıçaklarımla makaslarımı kınlarına yerleştirdikten sonra rahibin cübbesinden bir parça kesip ağzına tıktım. Onu yerde sürüklerken karşı koymadı; dehşete kapıldığı her halinden belliydi. Odamıza ulaştık ve çok geçmeden deri heybeyi güvenli bir şekilde sırtlamıştım bile.</span></p>
	<p class="calibre3"><span class="calibre4">  Rahibi önümüzden itekleyerek kale bahçesine indik. Dışarısı karanlık ve bulutluydu, şafak sökmesine daha en az üç saat vardı. Bu da okçuların işlerini zorlaştırırdı.</span></p>
	<p class="calibre3"><span class="calibre4">  Sırtını kale kapısına dönmüş bir asker nöbetteydi. Ona yaklaşırken elindeki titrek meşaleyi havaya kaldırdı. Meşalenin ışığı önce rahibin yüzünü aydınlatınca askerin yüzünde itaatkâr bir ifade belirdi ve hemen ardından rahibin yüzünün dehşet ve kan içinde olduğunu fark etmesiyle birlikte bu ifade yerini şaşkınlığa bıraktı.</span></p>
	<p class="calibre3"><span class="calibre4">  Elimdeki bıçağı rahibin boğazına dayadım. Gidiyoruz. Yolumuzdan çekil, yoksa rahip ölür!</span></p>
	<p class="calibre3"><span class="calibre4">  Asker titreyen ellerle çıkrığı döndürerek kapıyı kaldırmaya başladı. Zincirlerin şakırtısı karanlıkta çınlıyordu. Bu ses dikkatleri üzerimize çekecekti. İnsanlar kale kapısının bu saatte neden açıldığını merak edeceklerdi.</span></p>
	<p class="calibre3"><span class="calibre4">  Mazgallı siperden bir ses duyuldu: Kim var orada? Göster kendini!</span></p>
	<p class="calibre3"><span class="calibre4">  Duvara iyice yanaşıp gölgelerin arasına gizlendik. Kapı yavaşça yükseliyordu. En sonunda altından geçebileceğimiz kadar yükseldi.</span></p>
	<p class="calibre3"><span class="calibre4">  Bu kadar yeter. Şimdi şu kapıyı aç! Hemen! diyerek rahibi saçlarından tutup bıçağı boğazına iyice dayadım.</span></p>
	<p class="calibre3"><span class="calibre4">  Asker korku içinde hızla hareket ederek kapının kilidini açtıktan sonra kendine doğru çekince dış kapıyla onun da ardındaki asma köprü göründü. İkinci çıkrığı çevirmek için emir alması gerekmedi ve kapı bu kez daha hızlı yükseldi.</span></p>
	<p class="calibre3"><span class="calibre4">  Ama arkamızda uzaktan gelen bağırışlarla birlikte karanlık bahçe boyunca bize doğru yaklaşan ayak sesleri duydum. Kaleye girerken olduğu gibi yandan saldırıya maruz kalmamak için iki kapının arasına çıkmadık. Saldırıyı karşılamaya hazırlanırken keskin bakışlarımı bize doğru yaklaşanlara çevirdim. Bunlar okçu değildi; yalnızca elleri mızraklı üç askerdi.</span></p>
	<p class="calibre3"><span class="calibre4">  Onları sana bırakıyorum Thorne! diye tısladım. İşkencenin acısını çektikten sonra bir an önce harekete geçmenin Thorne’un üzerinde iyi bir etki yapacağım biliyordum.</span></p>
	<p class="calibre3"><span class="calibre4">  Üçü de mi?</span></p>
	<p class="calibre3"><span class="calibre4">  Evet, ama hızlı ol!</span></p>
	<p class="calibre3"><span class="calibre4">  Thorne tıpkı ona öğrettiğim gibi askerlerin üzerine çullanmak üzere öne atıldı. Hızlıydı ve yakın dövüş becerisi neredeyse mükemmeldi. Bazı şeyler uzun saatler süren antrenmanlarla öğrenilebilirdi, fakat asla öğretilemeyecek bazı şeyler de vardı. Thorne doğuştan bu beceriye sahipti ve havada savrulan mızraklardan muazzam bir zarafetle sıyrılırken havada dört dönen bıçakları, saniyeler içinde üç askerin sonunu getirdi.</span></p>
	<p class="calibre3"><span class="calibre4">  İki yıl içinde Thorne’un benim seviyeme erişeceğini görebiliyordum.</span></p>
	<p class="calibre3"><span class="calibre4">  Peki ya sonra?</span></p>
	<p class="calibre3"><span class="calibre4">  Nasıl ki ben Kernolde’ı yendiysem Thorne da eninde sonunda beni alt edebilecek güce sahip olacaktı. Bu da bana korku değil mutluluk veriyordu. Gücümü yitirmeye başladığımda zaten daha fazla yaşamak istemezdim. Yerimi adıma yaraşır birine bırakacağımı bilmek güzeldi.</span></p>
	<p class="calibre3"><span class="calibre4">  Asker artık köprüyü indirmeye başlamıştı fakat karanlıkta bize doğru gelen daha başka ayak sesleri duyuldu. Bu kez Thorne’a saldırmasını emretmedim. Yaklaşanlardan biri diğerlerine kıyasla daha ufak tefekti. Bu, ölen şövalyenin oğlu Will’di.</span></p>
	<p class="calibre3"><span class="calibre4">  Grup bizden yaklaşık yirmi adım ötede durdu. Beş kişiydiler; oğlanın her iki yanında duran askerler, son kalan iki usta okçuydu.</span></p>
	<p class="calibre3"><span class="calibre4">  Rahip Hewitt’i serbest bırakın! diye bağırdı oğlan. Bir rahibe zarar vermek günahtır!</span></p>
	<p class="calibre3"><span class="calibre4">  Adamlarına silahlarını indirmelerini emredersen ben de rahibin hayatta kalmasına izin verebilirim, dedim usulca. Reddedecek olursan da bu rahip bozuntusunu öldürürüm ve ölümünden de sen sorumlu olursun.</span></p>
	<p class="calibre3"><span class="calibre4">  Babamın ölümüne neden oldun! diye bağırdı Will. Şimdi sen de öleceksin!</span></p>
	<p class="calibre3"><span class="calibre4">  Ellerini iki yanındaki okçuların omuzlarına koydu. Yere doğru nişan alın! diye bağırdı. Oklarınızdan kaçmak için eğilmeyi deneyeceklerdir!</span></p>
	<p class="calibre3"><span class="calibre4">  Okçular yaylarını gerip oklarını fırlattılar.</span></p>
	<h1 class="block_5" id="toc_id_18"><b class="calibre2"><span class="calibre5">  </span><span class="tab">      </span>BÖLÜM 18 </b><b class="calibre2"> # YALNIZCA KÜÇÜK BİR KIZSIN  # </b></h1>
	<p class="block_6"> </p>
	<p class="block_2">Şeytanin çocuğunu doğurmayı seçtim</p>
	<p class="block_2">Ki ondan sonsuza dek kurtulabileyim:</p>
	<p class="block_2">Ve kendi kararımla seçtiğim bu yoldan.</p>
	<p class="block_2">Beni döndürebilecek bir şey olmadı.</p>
	<p class="block_2">Amacım onu yok etmek.</p>
	<p class="block_2">eni hiçbir şey engelleyemeyecek!</p>
	<p class="block_6"> </p>
	<p class="calibre3"><span class="calibre4">  Oklardan bile daha hızlı bir şekilde rahibi kalkan gibi önüme çekip diz çöktürdüm. Okçular aldıkları emre itaat ederek alçaktan nişan aldılar ve oklardan biri rahibin göğsüne saplandı. Rahip acı içinde inledikten sonra taş kesip yere düştü. Soluma bakınca Thorne’un diğer oku bıçağıyla kestiğini gördüm.</span></p>
	<p class="calibre3"><span class="calibre4">  Okçular yaylarına yeni oklar takıp ateş edinceye dek bıçaklarımız her birinin sol gözüne saplandı ve buz kesen ölü parmaklarından kayan yaylar oğlanın ayaklarının dibine yığılan okçularla birlikte yere düştü.</span></p>
	<p class="calibre3"><span class="calibre4">  Will dehşet içinde birkaç adım geriledi. Onu öldürmek bize ne kazandırabilir? diye sordum kendi kendime. Yalnızca dünyası altüst olmuş bir çocuktu. Thorne’un yüzünde çok çeşitli duygular görebiliyordum. Bizi öldürmeye çalışan Will’e karşı nefret ve öfkenin yanı sıra üzüntü ve pişmanlık da vardı. İhanete uğramış gibi hissettiğine emindim.</span></p>
	<p class="calibre3"><span class="calibre4">  Rahip öldü Will, dedim gülümseyerek. Velin emekliye ayrıldı. Artık idare sende. Adil ve iyi bir lider ol!</span></p>
	<p class="calibre3"><span class="calibre4">  Will, Thorne’a bakıp bir şeyler diyecek gibi olduysa da köprü artık neredeyse tamamen inmişti ve bekleyecek vaktimiz yoktu. Thorne’la birlikte ıslak köprü boyunca koşup hendeğin karşı tarafındaki yumuşak toprağa atladık. Mazgallı siperlerden hâlâ bize doğru oklar fırlatılıyordu ama zikzaklar çizerek çok hızlı koşuyorduk ve geride kalan okçular usta sayılmazdı. Birkaç saniye içinde karanlığın güvenliğine girmiştik bile.</span></p>
	<p class="calibre3"><span class="calibre4">  Artık gerçek tehlike önümüzde bir yerdeydi. Acaba korşak kendini şimdiye kadar iyileştirmiş olabilir miydi? Büyücü ve cadılar kaleden ayrıldığımızı bilir miydi?</span></p>
	<p class="calibre3"><span class="calibre4">  İlk sorumun yanıtı belirsizdi, fakat etrafta bizi gözleyen ajanlar olması muhtemeldi. Bağırışları duyup köprünün indirildiğini görmüş olmalılardı. Cadı kız kardeşlerini çoktan uyarmaya başlamış olmaları gerekti.</span></p>
	<p class="calibre3"><span class="calibre4">  Böylece doğuya, doğmakta olan güneşe doğru koşmaya başladık. Ben çaresizlik içinde şunları düşünüyordum: Nereye gidebiliriz? Sığınacak neresi kaldı?</span></p>
	<p class="calibre3"><span class="calibre4">  Zihnim bir o yana bir bu yana dönüp durarak olmayan bir çıkış yolu arıyordu. Avantajımıza olabilecek bir yer olduğu doğruydu, fakat orada dosttan çok, düşmana da rastlayabilirdik. Yönümü değiştirip iyice hızlandım.</span></p>
	<p class="calibre3"><span class="calibre4">  Cadı Vadisi tam önümüzde! dedi Thorne yanımda koşarken.</span></p>
	<p class="calibre3"><span class="calibre4">  Evet, oraya gidiyoruz çocuk. Durup dövüşmek için iyi bir yer olabilir!</span></p>
	<p class="calibre3"><span class="calibre4">  Çok geçmeden ufukta Pendle Tepesi belirdi. Dev bir balinayı, Eyalet sınırlarının ötesinde kalan büyük kuzey denizinde yaptığım yolculuklar esnasında gördüğüm muazzam deniz memelisini andırıyordu.</span></p>
	<p class="calibre3"><span class="calibre4">  Peşimizdeki düşmanlarımızla aramızdaki mesafeyi açtığımıza emin olduktan sonra ormanda bir süre dinlendik. Cadı Vadisi’ne gece çökmeden yaklaşmayacaktık.</span></p>
	<p class="calibre3"><span class="calibre4">  Thorne’a döndüm. Nasıl hissediyorsun çocuk? diye sordum. Zindanda yaşadıklarının dövüşme becerisini etkileyip etkilemediğini merak ediyordum.</span></p>
	<p class="calibre3"><span class="calibre4">  Nasıl mı hissediyorum? diye çıkıştı. Ne hakkında nasıl hissediyorum, oğlan hakkında mı?</span></p>
	<p class="calibre3"><span class="calibre4">  Evet, oğlan hakkında; ayrıca katlanmak zorunda kaldığın fiziksel acı sonrasında.</span></p>
	<p class="calibre3"><span class="calibre4">  Oğlan artık benim için bir şey ifade etmiyor. Bütün erkekler böyle aptal mı?</span></p>
	<p class="calibre3"><span class="calibre4">  Bütün erkekler aptal değildir ama budalalardan hoşlanan kadınlara yetecek kadar çok sayıdalar. Yine de Will hakkında çok kötü şeyler düşünme. Babasını kaybetti ve bizimle bir anlaşma yaparak babasının ölümüne yol açan olayları tetikledi. Neyse, şimdi onu unutalım. Geçmişte kaldı ve zaten asla hayatının bir parçası olamazdı. Sen bir cadısın ve çok yakında tam bir katil cadı olacaksın. O da bir şövalye olacak. Farklı dünyaların insanlarısınız.</span></p>
	<p class="calibre3"><span class="calibre4">  Evet, onu unutmaya çalışacağım. Onu aklımdan çıkarıp atacağım.</span></p>
	<p class="calibre3"><span class="calibre4">  Thorne sessizleşti ve bir süre sonra sessizliği bozan yine ben oldum: Peki ya işkence?</span></p>
	<p class="calibre3"><span class="calibre4">  Vücuduna defalarca kez çuvaldız batırılması başlangıçta çok korkunç bir acı veriyor, diye yanıtladı Thorne, ama bir süre sonra hissizleştim ve dayanıklılığım arttı. Rahip de bunu fark edince başparmak kemiklerimi sökmekle tehdit etti. Korkmam hoşuna gidiyordu ve gerçekten de ben hâlâ hayattayken kemiklerimi söküp almak istiyordu. Bunu gözlerinden anlayabiliyordum. Dayanılmaz bir şeydi. Hayatımda hiç bu denli dehşete kapıldığımı hatırlamıyorum. Şimdiye dek tüm yaptıklarım ve bundan sonra yapabileceklerim elimden alınmak üzereydi. Bir hiç olacaktım! Sonsuza dek alay edilen utanç verici bir yaratık.</span></p>
	<p class="calibre3"><span class="calibre4">  Neyse ki böyle bir şey olmadı çocuk. Cesurdun ve acıya iyi dayandın. Rahip öldü, oysa sen dövüşmeye devam etmek için hayattasın. Düşmanlarımızı yok edip yaşamaya devam edeceğiz.</span></p>
	<p class="calibre3"><span class="calibre4">  Vadide güvende olacak mıyız? diye sordu Thorne. Orada müttefiklerimiz var mı?</span></p>
	<p class="calibre3"><span class="calibre4">  Artık bu dünyada hiçbir yer bizim için güvenli değil çocuk. Fakat yine de ilk önce kiminle karşılaşacağımıza bağlı. Ölülerin bir kısmı bize olumlu yaklaşabilir; çoğuysa yalnızca kanımızı isteyecektir. Ama bölgelerini koruyacaklardır. Vadinin kalbine inebilirsek peşimizdeki güçlere karşı orayı savunmaya girişeceklerdir.</span></p>
	<p class="calibre3"><span class="calibre4">  Cadı Vadisi senin Kernolde ile dövüşüp katil cadı olduğun yer, öyle değil mi? diye sordu Thorne.</span></p>
	<p class="calibre3"><span class="calibre4">  Evet öyle, çocuk. Yıllar geçti ama sanki daha dün gibi.</span></p>
	<p class="calibre3"><span class="calibre4">  Anlatsana, dedi Thorne.</span></p>
	<p class="calibre3"><span class="calibre4">  Hikâyeyi çok iyi biliyorsun. Bunu benden defalarca kez dinledin.</span></p>
	<p class="calibre3"><span class="calibre4">  Ağaçların arasında esen rüzgârın uğultusunu dinleyip etrafta tehlike olup olmadığına baktım. Her yer temizdi. Düşmanlarımız hâlâ uzaktaydı.</span></p>
	<p class="calibre3"><span class="calibre4">  O halde hadi bir kez daha anlat. Hikâyeler her anlatışta biraz daha değişir. İyi bir anlatıcı, her seferinde yeni şeyler anımsar ve önemsiz detayları unutur.</span></p>
	<p class="calibre3"><span class="calibre4">  Göğüs geçirip hikâyemi anlatmaya başladım. Neden olmasın? Bu sayede kısa süreliğine de olsa hem önümüzde hem de arkamızda bizi bekleyen tehlikelerden biraz olsun uzaklaşabilirdik.</span></p>
	<p class="calibre3"><span class="calibre4">  Meydan okuma mücadelesi her zaman Malkin, Deane ve Mouldhell klanlarının yaşadığı üç köyün kuzeyinde gerçekleşirdi; yer katil cadı tarafından seçilirdi.</span></p>
	<p class="calibre3"><span class="calibre4">  Kernolde, Cadı Vadisi’ndeki ölüleri kendi çıkarları doğrultusunda başarılı bir şekilde kullanabilmiş ilk cadı olarak burayı seçti. Daha önce ona meydan okuyan birden çok cadının kanını Kernolde’dan önce buradaki ölüler içmişti ve o da bu cadıların başparmak kemiklerini zaferinin kanıtı olarak yanında taşıyordu.</span></p>
	<p class="calibre3"><span class="calibre4">  Bu bir tür hilekârlık sayılmaz mı, yani ölü cadılardan yardım almak? diye sordu Thorne.</span></p>
	<p class="calibre3"><span class="calibre4">  Kimileri böyle düşünebilir, ama o uzun yıllardır Malkin klanının katil cadısıydı. Korkulan biriydi. Yaptıklarını kim sorgulayabilirdi ki?</span></p>
	<p class="calibre3"><span class="calibre4">  Bazı ölü cadıların çok güçlü olduklarını ve avlarının peşinde kilometrelerce öteye gidebildiklerini duymuştum.</span></p>
	<p class="calibre3"><span class="calibre4">  Şu anda böyle kaç ölü cadı vardır? diye sordu Thorne.</span></p>
	<p class="calibre3"><span class="calibre4">  Sonbahara kadar beş taneydiler, ama senin de bildiğin gibi ölü cadılar bile sonsuza dek yaşamazlar. Zamanla güçsüzleşirler, bedenleri çürüyüp yok olmaya başlar. Agnes’ten öğrendiğim kadarıyla kış zorlu geçmiş ve şimdi gerçekten güçlü yalnızca üç tane ölü cadı kalmış.</span></p>
	<p class="calibre3"><span class="calibre4">  Kimin yanında olacaklar; senin mi, düşmanlarının mı? Bu belli değil çocuk. Ama en azından ikisi bizim yanımızda olursa güç dengesi bizden yana olur.</span></p>
	<p class="calibre3"><span class="calibre4">  Thorne düşünceli bir şekilde başını salladı. Kernolde’dan biraz daha bahsetsene, dedi.</span></p>
	<p class="calibre3"><span class="calibre4">  Kernolde çoğu zaman ölü müttefiklerinin yardımına ihtiyaç duymadan da galip çıkıyordu. Bıçaklar, ipler, tuzaklar ve mızrak dolu çukurlar konusunda becerikliydi; en büyük özelliği kurbanını boğmasıydı. Yendiği düşmanlarını mutlaka boğarak öldürüyordu. Alt ettiklerinin yavaş yavaş ölmelerinden keyif alıyordu.</span></p>
	<p class="calibre3"><span class="calibre4">  Mücadelemiz başlamadan önce bunu biliyordum. Defalarca bunun üzerinde düşünmüş ve önceki aylarda birçok kez vadiye gelmiştim. Buraya genellikle ölü cadıların uyuduğu, Kernolde’</span>inse av peşinde olduğu gündüz saatlerinde geliyordum. Ormanın her santimetre karesini koklamıştım; her ağacı, her ot parçasını, her çukur ve tuzağın yerini biliyordum. Ve bunlardan epey vardı. Kernolde’la dövüşecek olanların çoğu, daha onun yanma ulaşamadan ölüyordu.</p>
	<p class="calibre3"><span class="calibre4">  Yani hazırdım, çarpışma için belirlenen saat olan gece yarısından hemen önce vadideki ağaçların arasına gizlendim. Solumda Pendle Tepesi yükseliyordu, doğu yamacı yükselmekte olan dolunay tarafından gümüşî bir ışıkla aydınlatılmıştı. Çok geçmeden zirvede bir ışık çakması oldu. Gökyüzüne yükselen kıvılcımlar mücadelenin başladığının işaretiydi.</span></p>
	<p class="calibre3"><span class="calibre4">  Vakit kaybetmeden, o zamana kadar Kernolde’a meydan okuyan kimsenin yapmadığı bir şey yaptım. Benden öncekilerin çoğu, endişe ve korku içinde vadinin iç taraflarına doğru ilerliyordu. Bazı daha cesurları ise paniğe kapılımsalar da yine de vadiye giriyordu. Ben farklıydım. Orada olduğumu yüksek bir sesle duyurdum.</span></p>
	<p class="calibre3"><span class="calibre4">  Bunu ben söyleyeyim Grimalkin. Lütfen! diye araya girdi Thorne.</span></p>
	<p class="calibre3"><span class="calibre4">  Başımı aşağı yukarı sallayınca Thorne ayağa kalkıp tıpkı yıllar önce benim yaptığım gibi ciddi bir yüz ifadesine büründü.</span></p>
	<p class="calibre3"><span class="calibre4">  Ben buradayım Kernolde! Benim adım Grimalkin ve ben senin ölümün olacağım!’ diye avazı çıktığı kadar bağırdı. ’Sana geliyorum Kernolde! Sana geliyorum! Ve ne ölüler ne de diriler beni durduramaz!’ Sözlerini bitirdikten sonra oturdu ve bir süre birlikte güldük. Bunu gerçekten kastettin mi? diye sordu Thorne. Yani tüm bunları inanarak mı söyledin?</span></p>
	<p class="calibre3"><span class="calibre4">  Bir yere kadar inanıyordum. Bu sözleri sarf etmemin tek nedeni göstermelik cesaret değildi. Bu davranışın ardında uzun süren düşünce ve hesaplamalar yatıyordu. Bu şekilde bağırmamın ölü cadıları üzerime çekeceğini biliyordum ve istediğim de buydu. Yani böylelikle tam olarak nerede olduklarını bilecektim. Yüzleşeceğimiz tehlikenin nereden geleceğini bilmek her zaman önemlidir.</span></p>
	<p class="calibre3"><span class="calibre4">  Çoğu ölü cadılar yavaştır ve onlardan hızlı hareket edebileceğimi biliyordum. Asıl çekinmem gerekenler en güçlü olanlarıydı. İçlerinden birinin adı korkutucu ve itici dış görünüşünden ötürü Somurtkan Gertrude idi ve yüz yılı aşkın süredir ölü olan biri için hem hızlı, hem de güçlüydü. Kan peşinde vadiden çıkıp çok uzaklara gidebiliyordu. Fakat o gece vadide beni bekleyeceğini biliyordum, çünkü Kernolde’ın en yakın müttefikiydi ve her zafer sonrasında ödül olarak bolca kan alıyordu.</span></p>
	<p class="calibre3"><span class="calibre4">  En yavaş cadıların bile yakınıma gelebilmeleri için on beş dakika kadar bekledim. Yaşlı olan Gertrude’un kokusunu çoktan almıştım. Bir süredir vadinin kenarındaydı ama açık alana çıkmamıştı; benimle önce kız kardeşleri ilgilensin diye ağaçların arasında bekliyordu. Ara ara kulağıma yaprak hışırtılarıyla belli belirsiz dal çatırtıları geliyordu. Yavaştılar ama bir ölü cadıyı asla küçümsememelisin. Çok güçlüdürler ve bir yerini kaptırdın mı kurtulman neredeyse imkânsızdır. Çok geçmeden kanını emmeye başlarlar, ta ki sen güçsüz düşüp savaşacak halin kalmay</span>ıncaya dek. Bazıları yerde çürümüş yaprak ve çamurlu toprağın arasında yanlarından geçerken uzanıp beni ayak bileğimden yakalamayı bekliyor olmalıydı.</p>
	<p class="calibre3"><span class="calibre4">  Ağaçların arasına daldım. Kernolde’ın kokusunu zaten almıştım ve tam da düşündüğüm yerde, yani vadideki en yaşlı meşe ağacının altında bekliyordu. Bu onun ağacıydı; büyüsünü depoladığı, gücünün kaynağı olan ağaç.</span></p>
	<p class="calibre3"><span class="calibre4">  Bu hikâyeyi Thorne’a anlatarak katil cadı olmak için verdiğim mücadeleyi hatırlamaktan keyif alıyordum. O günden bu yana pek çok zafer kazandım ama bana en büyük keyfi her daim bu ilk zaferim vermiştir, ne de olsa Grimalkin efsanesi bu mücadeleyle birlikte başladı.</span></p>
	<p class="calibre3"><span class="calibre4">  Yaprakların arasından bir el uzandı. Hız kesmeden sol kalçamın üzerindeki kemere asılı kından bir bıçak çekip ölü cadıyı bir ağaç köküne mıhladım. Bu arada sana iyi bir nasihat vereyim Thorne. Bir cadıyı asla avucunun ortasından mıhlama; kendini çok rahat bir şekilde kurtarabilir. Bıçağını avucunun içi yerine bileğine sapla. Ben de böyle yaptım.</span></p>
	<p class="calibre3"><span class="calibre4">  Bir başka cadı sağ tarafımdan yaklaşıyordu, dolunay o dehşet verici yüzünü aydınlatmıştı. Çenesinden sızan tükürükler önce lime lime olmuş elbisesine ve oradan da yere akıyordu. Gözünü kan bürümüş vaziyette, küfürler savurarak bana doğru yaklaşıyordu. Ama kan yerine sağ omzumdan çıkarıp fırlattığım bıçağımla yetinmek zorunda kaldı. Boğazına saplanan bıçak onu geriye devirdi. Hızlanarak koşmaya devam ettim.</span></p>
	<p class="calibre3"><span class="calibre4">  Sonra bıçaklarım dört kez daha ölülerin tenine saplandı ve artık diğer cadılar, yani yavaş olanlar ve hakladıklarını geride kalmıştı. Önümdeyse Kernolde ve o güçlü yaşlı cadı vardı. O gün sekiz kınlı kemer takmıştım ve içlerinde birer bıçak vardı. Yani geriye yalnızca iki bıçağım kalmıştı.</span></p>
	<p class="calibre3"><span class="calibre4">  Gizli çukurlardan önce birinin, sonra diğerinin üzerinden atladım. Her ne kadar yaprak ve çamurla üzerleri örtülü de olsa yerlerini ezbere biliyordum. En sonunda Somurtkan Gertrude karşıma çıktı. Durup saldırmasını bekledim. O bana gelsin! Birbirine dolanmış saçları dizlerine kadar uzanıyordu. Gerçekten de somurtkandı, adının hakkını veriyordu! Bir kurt, sol burun deliğinden çıkıp yere düştü. Buna benzer kurt ve böcekler, tek bir kötücül göz hariç, yüzünün her yerini perde gibi kapatan yapış yapış saçlarının arasında cirit atıyordu. Bu tek gözünün yanı sıra bir de neredeyse sol burun deliğine kadar uzanan kıvrık dişi görünüyordu.</span></p>
	<p class="calibre3"><span class="calibre4">  Boğazımı sıkmak üzere kolunu öne uzatıp yaprakları savurarak üzerime doğru koşmaya başladı. Ölü bir cadı için hızlıydı; gerçekten çok hızlıydı. Fakat yeterince hızlı değildi. Sol elimle en uzun bıçağımı çektim. Senin de bildiğin gibi bu bıçak atılmak için yapılmamıştır; jilet gibi keskin kenarlarıyla daha ziyade kısa kılıçları andırır. Somurtkan Gertrude’un üzerine atıldım ve tek bir hareketle başını kestim.</span></p>
	<p class="calibre3"><span class="calibre4">  Başı yerdeki ağaç köklerinden birine çarpıp yuvarlanarak gözden kayboldu. Bir yandan koşmaya devam ederken diğer yandan arkama dönüp kopan başını çürümüş yaprakların arasında bulmaya çalışan cadıya baktım.</span></p>
	<p class="calibre3"><span class="calibre4">  Gertrude hâlâ vadide mi? diye sordu Thorne.</span></p>
	<p class="calibre3"><span class="calibre4">  Artık daha az rastlanıyor, diye yanıtladım. Güçten düşüyor, zihniyse bedeninden daha hızlı çöküyor. Bu çöküşü hızlandırdığıma hiç şüphe yok. Şimdi hikâyeme dönelim. .. Gertrude’u hallettikten sonra Kernolde’la yüzleşmeye hazırdım. Bir ağacın altında bekliyordu; dallardan sarkan iplerle beni bağlayıp bedenimi asmaya hazırdı. Sırtını ağacın gövdesine sürterek dövüşe hazırlanıyordu. Ama ben korkmuyordum; benim gözümde herkes tarafından korkulan bir katil cadı değil de sırtındaki pirelerden kurtulmaya çalışan yaşlı bir ayıdan farksızdı. Hiç hız kesmeden üzerine doğru koşup son kalan fırlatma bıçağımı çekerek boğazına doğru savurdum. Bıçak havada döne döne gitti, iyi nişan almıştım ama o bir bilek hareketiyle bıçağımı savuşturdu. Yılmadan hızımı arttırıp uzun bıçağımı kullanmaya hazırlandım. Fakat tam o esnada üzerine bastığım toprak açıldı ve kendimi gizli bir çukura düşerken buldum.</span></p>
	<p class="calibre3"><span class="calibre4">  O anda hissettiğim şaşkınlığı hâlâ hatırlıyorum. Kendime çok güveniyordum ama çukura düşerken rakibimi küçümsediğimi lark ettim. Ani bir zafer kazanma fırsatını kaçırmıştım, yine de hayatta kalıp mücadele etmeye kararlıydım.</span></p>
	<p class="calibre3"><span class="calibre4">  Ay yükselmişti ve düşerken çukurun dibinde beni bekleyen sivri çubuklar gördüm. Kurtulmak için havada çaresizce dönüp duruyordum ama bu mümkün değildi. Tek yapabildiğim bedenimi mümkün olan en az hasarı alacağım bir şekle sokmaktı.</span></p>
	<p class="calibre3"><span class="calibre4">  En az dedim değil mi? Üzerine düştüğüm çubuk elbette ki çok acı verdi; beni kötü yaraladı. Kalçamın dış kısmından saplandı ve yarasını hâlâ taşıyorum. Çubuk boyunca kayıp toprak zemine sertçe çarpınca soluğum kesildi ve uzun bıçağım elimden fırlayıp uzanamayacağım bir yere düştü. Orada acı içinde soluk almak için mücadele ederken bir yandan da bacağımdaki dayanılmaz acıyı kontrol altına almaya çalışıyordum. Çubuklar ince, uzun ve çok keskindi  iki metreden uzunlardı yani bacağımı çekip kurtarmam imkânsızdı. Aptallığıma lanet okudum. Kendimi güvende zannediyordum ama Kernolde muhtemelen o gece yeni bir çukur kazmıştı. Vadiye girip etrafı kolaçan ettiğimin farkına varmış olsa gerekti ve bu yeni tuzağı kurmak için son ana kadar beklemiş olmalıydı.</span></p>
	<p class="calibre3"><span class="calibre4">  Katil cadılar sürekli yeni durumlara ayak uydurup hatalarından ders almalıdır. Orada öylece yatmış kaçınılmaz sonumu beklerken dahi aptallığımın fark</span>ındaydım. Kendime fazla güvenmiştim. Hayatta kalırsam daha temkinli olacağıma dair yemin ettim.</p>
	<p class="calibre3"><span class="calibre4">  Kernolde’ın geniş yüzü tabak gibi tepede belirdi ve tek kelime etmeden bana baktı. Hızlıydım ve bıçak kullanma konusunda üstüme yoktu. Güçlüydüm de, ama Kernolde kadar güçlü değildim. Ona boşuna Gırtlaklayan Kernolde dememişlerdi. Sana daha önce de söylediğim gibi Kernolde kurbanlarını genellikle başparmaklarından asıp onları yavaş yavaş boğuyordu. Fakat bu kez durum farklıydı. Neler yapabildiğimi görmüş ve işini şansa bırakmamıştı. Ben burada ölecektim.</span></p>
	<p class="calibre3"><span class="calibre4">  Çukura inmeye başladı, güçlü ellerini boğazıma dolayıp canımı alıncaya kadar sıkacaktı. Sakindim ve gerekirse ölmeye hazırdım, ama bir çıkış yolu düşünmeye başlamıştım bile. Az da olsa hayatta kalma şansım vardı.</span></p>
	<p class="calibre3"><span class="calibre4">  Kernolde çukurun dibine ulaşıp o iri ellerini ovuşturarak sivri çubukların arasından bana doğru yaklaşırken ben de kendimi acı çekmeye hazırladım; yalnız bu, onun vereceği acı değil de benim kendi kendime seçtiğim acıydı. Ellerim, kollarım ve omuzlarım son derece güçlüydü. Çubuklar ince fakat dayanıklıydı; esnektiler ama kırılgan değillerdi. Yine de denemeliydim. Bacağıma saplanan çubuğu tutup bükmeye başladım. Onu bir ileri bir geri, bir ileri bir geri çevirip durdukça bacağımdan tüm bedenime korkunç bir acı yayıldı. Fakat dişlerimi sıkıp zorlamaya devam ettim, ta ki en sonunda çubuğu kırıncaya dek.</span></p>
	<p class="calibre3"><span class="calibre4">  Vakit kaybetmeden bacağımı çekip çıkardım ve kanım bu ölüm çukurunu ıslatırken Kernolde’la yüzleşmek üzere diz çöküp beklemeye başladım. Elimde tuttuğum çubuğun sivri uçlu parçasını tıpkı bir mızrak gibi ona doğrulttum. Elleri boğazımı sarmadan önce bu çubukla kalbini parçalayacaktım.</span></p>
	<p class="calibre3"><span class="calibre4">  Kendimi kurtardığımı ve dövüşmeye hazır olduğumu gören Kernolde şaşırmıştı, fakat kendini çabuk toparlayarak bana farklı bir şekilde saldırdı. Ağaçta depoladığı büyü gücünün çoğunu çekmişti ve şimdi önümde durup üzerime dalga dalga karanlık fırlatmaya başladı. Önce ürkü denedi ve dehşete kapıldığımı hissettim. Dişlerim Cadılar Bayramı sebt günündeki ölülerin dişleri gibi birbirine çarpmaya başladı. Büyüsü güçlüydü; fakat yeterince güçlü değildi. Kendimi toparlayıp büyüyü savuşturdum. Çok geçmeden etkisi azaldı ve bir süre sonra kurtları öldürüp kanayan leşlerini karın üzerinde bıraktığımda esen buz gibi rüzgârdan daha fazla rahatsız etmemeye başladı.</span></p>
	<p class="calibre3"><span class="calibre4">  Ardından huzursuz ölüleri kullanıp Limbo’daki ruhlarını üzerime saldı. Üzerime çullanıp beni kolumdan tuttukları gibi yere çekmeye çalıştılarsa da mızrağı düşürmeden ayakta kalmak için tüm gücümü toplamam gerekti.</span></p>
	<p class="calibre3"><span class="calibre4">  Sen daha önce hiç Limbo’ya ruh kapatmış mıydın? diye sordu Thorne.</span></p>
	<p class="calibre3"><span class="calibre4">  Geçmişte yapmıştım, ama artık yapmıyorum. Bu yüzden sana öğretmedim. Katil cadılar olarak sıradan kemik cadılarından üstünüzdür. Evet, büyü kullanırız fakat en büyük gücümüz edindiğimiz yakın dövüş becerileri ve zihin gücümüzdür. Kernolde’ın ruhlarını savuşturmamı sağlayan şey de bahsettiğim bu ikinci beceri oldu. Güçlüydüler ve kara büyü tarafından korunuyorlardı: Aralarındaki gırtlaklayıcılardan biri boğazıma yapışıp öyle bir sıktı ki bir an için karşımdaki Kernolde sandım. En kötüleriyse Şeytan ve bir cadının dünyaya getirdiği insanat ruhuydu. Gözlerimi kararttı ve uzun, soğuk parmaklarını kulaklarıma sokunca başımın çatlayacağını hissettiysem de karanlığa ve sessizliğe doğru haykırdım:</span></p>
	<p class="calibre3"><span class="calibre4">  Ben hâlâ buradayım Kernolde! Hâlâ ayaktayım. Benim adım Grimalkin, senin sonun olacağım!</span></p>
	<p class="calibre3"><span class="calibre4">  Görüşüm açıldı ve insanat</span>ın parmakları kulaklarımdan çıkınca yeniden duymaya başladım. Kollarımdaki ağırlık gitmişti ve güç de olsa ayağa kalkıp mızrakla nişan aldım. İşte o an Kernolde bir gırtlaklayıcının iri ellerine sahip o çirkin, ayı gibi kadın üzerime atıldı. Ama iyi nişan almıştım. Mızrağı dosdoğru kalbine saplayınca ayaklarımın dibine düştü ve kanı benimkine karıştı. Güçlükle nefes alıyor, konuşmaya çalışıyordu ve eğilip kulağımı dudaklarına iyice yaklaştırdım.</p>
	<p class="calibre3"><span class="calibre4">  Sen sadece bir kızsın,’ dedi titreyen bir sesle. ‘Bunca zaman sonra bir kız tarafından yenilmek. Bu nasıl olabilir? ‘Senin zamanın doldu, benimkiyse yeni başlıyor,’ dedim. ‘Bu kız senin canını aldı ve şimdi de kemiklerini alacak.</span></p>
	<p class="calibre3"><span class="calibre4">  Ölmesini izledim ve sonra büyü gücünü sağlayan başparmak kemiklerini alıp kendi iplerini kullanarak cesedini çukurdan çıkardım. En sonunda şafak sökerken kuşlar bedenini gagalasın diye onu ayaklarından astım. Ardından olaysız bir şekilde vadiden geçtim, ölü cadılar benden uzak duruyordu. Somurtkan Gertrude dizlerinin üzerine çökmüş hâlâ ıslak yaprakların arasında başını arıyordu. Gözleri olmadan onu bulmak epey vaktini alacaktı.</span></p>
	<p class="calibre3"><span class="calibre4">  Ağaçların arasından çıktığımda klan beni karşılamaya hazırdı. Kernolde’ın başparmak kemiklerini havaya kaldırdığımda yaptıklarımı onaylarcas</span>ına başlarını eğdiler; On Üçler klanının lideri Katrise bile bana itaat etti. Başlarını kaldırdıklarında bakışlarında saygıyla karışık bir korku ifadesi gördüm.</p>
	<p class="calibre3"><span class="calibre4">  Bu zaferle birlikte Şeytan’ı yok etme mücadelem de başlamış oldu. Çukurdaki sivri çubuklar bana bir fikir vermişti. Ya gümüş alaşımlı sivri bir mızrak yapıp bunu Şeytan’ın gövdesine saplayabilirsem?</span></p>
	<p class="calibre3"><span class="calibre4">  Başını kesmeden önce bunu mu yaptın? diye sordu Thorne.</span></p>
	<p class="calibre3"><span class="calibre4">  Başımı evet anlamında salladım. Evet çocuk. Tom Ward ve ustası John Gregory’nin de yardımıyla Şeytan a gümüş mızraklar saplayıp elleriyle ayaklarından kayaya çiviledim. Ardından Hayalet’in çırağı, Şeytan’ın başını kesti ve ben de onu bu deri heybeye koydum. Çukuru toprakla doldurduktan sonra üzerine iri bir kaya yerleştirdik ve en tepeye de kocaman bir başka kaya koyduk. Bu baş, bedeniyle birleştirilinceye dek Şeytan güvenli bir şekilde bağlı demektir.</span></p>
	<p class="calibre3"><span class="calibre4">  Asla bedenine geri döndürülemeyecek, dedi Thorne. içimizden bir ölecek olsa bile bu görevi diğeri üstlenecek. Ta ki günün birinde Şeytan sonsuza dek yok edilinceye kadar!</span></p>
	<p class="calibre3"><span class="calibre4">  Heybeden derin bir homurtu duyuldu. Şeytan konuştuklarımızı dinlemişti ve duydukları hoşuna gitmemişti.</span></p>
	<p class="calibre3"><span class="calibre4">  Sonrasındaki uzun sessizlik boyunca Thorne’un düşündüklerini duyacaktım neredeyse. En sonunda konuştu. Detayları öğrenmek istiyordu.</span></p>
	<p class="calibre3"><span class="calibre4">  Şimdiye kadar hiç hayatta olan düşmanlarının başparmak kemiklerini aldığın oldu mu? diye sordu.</span></p>
	<p class="calibre3"><span class="calibre4">  Kendi başparmak kemiklerinin alınmasına dair yaşadığı tehdidin anısı zihninde hâlâ tazeydi, fakat kendimi kontrol edemeden öfke içinde tısladım.</span></p>
	<p class="calibre3"><span class="calibre4">  Bunu yalnızca en çok nefret ettiklerine yaptığın söyleniyor, diye devam etti Thorne.</span></p>
	<p class="calibre3"><span class="calibre4">  Düşmanlarım benden korkmalı, diye yanıtladım. Makaslarımı kullanarak ölülerin, yani yakın dövüşte alt ettiğim klan mensuplarının derilerini yüzüveriyorum. Sonra başparmak kemiklerini kesip başkaları için bir uyarı niyetine boynuma asıyorum. Başka ne yapabilirdim ki? Acımasız ve vahşi olmasaydım bu sürdürdüğüm hayata bir hafta bile dayanamazdım.</span></p>
	<p class="calibre3"><span class="calibre4">  Peki ama canlıyken? Bunu hiç hâlâ hayatta olan birine yaptın mı? diye ısrar etti Thorne. Öfkelendiğim her halimden belli olmasına rağmen konuyu ısrarla devam ettirecek kadar cesurdu, ne de olsa cesaret onun en önemli özelliklerindendi. Fakat bu aynı zamanda bir başka yönünü de ortaya koyuyordu; zayıf bir yönünü. Zaman zaman pervasızca davranabiliyordu.</span></p>
	<p class="calibre3"><span class="calibre4">  Ne zaman geri çekilmesi gerektiğini bilmiyordu.</span></p>
	<p class="calibre3"><span class="calibre4">  Konuşmak istemiyorum, dedim usulca. Konu kapandı.</span></p>
	<h1 class="block_5" id="toc_id_19"><b class="calibre2"><span class="calibre5">  </span><span class="tab">      </span>BÖLÜM 19 </b><b class="calibre2"> # CADI VADİSİ  # </b></h1>
	<p class="block_6"> </p>
	<p class="block_2">Karanlığa baktım.</p>
	<p class="block_2">Karanlıkların karanlığına.</p>
	<p class="block_2">Ve artık hiçbir şeyden korkmuyorum.</p>
	<p class="block_6"> </p>
	<p class="calibre3"><span class="calibre4">  Karanlık çöktükten bir saat sonra vadiye yaklaştık, en yakın ağaçlık araziden yüz metre kadar uzakta tek başına yükselen bir meşe ağacının geniş dalları altında durduk.</span></p>
	<p class="calibre3"><span class="calibre4">  Çağır onu. diye fısıldadım.</span></p>
	<p class="calibre3"><span class="calibre4">  Dolunayın yükseldiği gece çoktan bitmişti. Orada, ağaçların arasında bir yerde Agnes Sowerbutts ölü bir cadı olarak yeni bir varoluşa uyanmış olsa gerekti. Zaman içinde, bedeni yavaş yavaş çürüyen cadılar, bazen öfkeli ve nefret dolu bir hal alarak hayatlarında dostluk kurup sevdikleri kişilerden nefret etmeye başlayabiliyordu. Ama vadiye getirilenler sevgi, nefret ve sadakat duygularını hemen yitirmiyorlardı. Belli bir raddeye dek hâlâ o eski Agnes olmalıydı ve vadiye güven içinde girebilmemiz için ondan yardım alabileceğimizi umuyordum. Ya da en azından oradaki durum hakkında bize bilgi verebilirdi.</span></p>
	<p class="calibre3"><span class="calibre4">  Thorne acı dolu bir çığlık attı, bu ses tıpkı ölü tavuklarınkini andırsa da Agnes’in kulübesine yaklaşırken çıkardığı sese benziyordu. Thorne’la yaşlı cadıyı Thorne’un eğitimine başladıktan kısa bir süre tanıştırmıştım ve Agnes çocuğa kol kanat gererek ona iksirler hakkında bildiklerini öğretmiş ve zaman zaman ben Pendle dışındayken ona kalacak bir yer sağlamıştı.</span></p>
	<p class="calibre3"><span class="calibre4">  Sessizce bekledik. Uzaktaki ağaçların arasından belli belirsiz hışırtılar duyulsa da ortaya ne ölü ne de diri bir varlık çıktı. Beş dakika kadar sonra Thorne’a bir kez daha denemesini söyledim. Rüzgâr meşe dallarının arasında dolaşırken bir süre daha sessizce beklemeye devam ettik. O gece üst üste beklenmedik sağanak yağışlar başlamıştı ve tam da o esnada oldukça yoğun bir yağış vardı; bir süre yeri döven yağmur damlalarının patırtısından başka bir ses duyamadık.</span></p>
	<p class="calibre3"><span class="calibre4">   Sağanak başladığı kadar hızlı bir şekilde geçip gitti ve kısa süreliğine de olsa gökte ay belirdi, işte tam o esnada önümüzdeki açık alanda bize doğru yaklaşan bir karaltı gördüm. Bunun ölü bir cadı olduğuna hiç şüphe yoktu. Yüzü neredeyse ıslak otlara değecek şekilde sürünerek ilerlerken havayı koklayıp burnunu çekip durduğunu duyabiliyordum. Ancak ay ışığında yüzünü havaya kaldırdığında bunun Agnes olduğunu anlayabildim. Ölüm onu daha şimdiden kötü etkilemişti.</span></p>
	<p class="calibre3"><span class="calibre4">  Soluk soluğa dalların altına girip sırtını ağacın gövdesine yaslayarak oturur konuma geçti. Bir süre kimse konuşmadı ve yapraktan yaprağa geçerek yere süzülen damlaların uzun yolculukları boyunca çıkardıkları sesleri dinledim.</span></p>
	<p class="calibre3"><span class="calibre4">  Keskin gözlerimi Agnes’e çevirdiğimde gerçekten berbat göründüğünü fark ettim. Bazı ölü cadılar güçlüdür ve kilometrelerce koşup insan avlayabilirler; bazılarıysa zayıftır ve çamurlu yaprakların arasında sürünüp fare ve sıçan avlayarak zavallı bir duruma düşerler. Eğer Agnes bundan böyle bu şekilde yaşayacaksa ona acıyordum. Her zaman gururlu bir kadın olmuştu; her ne kadar kulübesi ilk bakışta son derece dağınık görünse de şişeleri ve kavanozları muntazam bir şekilde raflara dizili, eviyse tertemiz olurdu; etrafta tek bir toz zerresi dahi göremezdiniz. Çok az cadı temizliğe önem verirdi; Agnes bir istisnaydı. Kıyafetlerini her gün değiştiriyordu ve sivri burunlu ayakkabıları her daim ayna gibi parlardı. Bir zamanlar pırıl pırıl olan saçları şimdi yağ içinde ve beyaz kurtçuklarla dolu bir halde, yüzüyse çamur ve kanla kaplıydı.</span></p>
	<p class="calibre3"><span class="calibre4">  Durum göründüğünden iyiymiş gibi numara yapmanın bir anlamı yoktu. Agnes her zaman nazik ve dürüst olmuştu, bu yüzden ölü olmasına rağmen ben de lafı dolandırmadım.</span></p>
	<p class="calibre3"><span class="calibre4">  Seni bu şekilde görmek bana acı veriyor Agnes, dedim içtenlikle. Sana yardım edebilmek için yapabileceğimiz bir şey var mı?</span></p>
	<p class="calibre3"><span class="calibre4">  Bu duruma düşebileceğim hiç aklıma gelmemişti, dedi başını sallayarak ve saçlarının arasındaki beyaz kurtçuklar kucağına düştü. Yaşarken güçlüydüm ve ölümde de bunun böyle olacağını ummuştum. Ama susuyorum! Öyle çok susuyorum ki ne kadar kan içersem içeyim kandırmıyor. Büyük yaratıkları ya da insanları avlayabilecek kadar güçlü değilim. Elimden yalnızca ufak kemirgenleri yakalamak geliyor. Tavşanlarsa çok hızlı.</span></p>
	<p class="calibre3"><span class="calibre4">  Diğer ölüler yardım etmiyor mu? Güçlü olanlar kendilerinden zayıf olanlara yardım etmiyor mu? diye sordu Thorne.</span></p>
	<p class="calibre3"><span class="calibre4">  Agnes başını iki yana salladı. Ölü cadılar yalnız avlanıyor ve kendilerinden başka kimseyi umursamıyorlar.</span></p>
	<p class="calibre3"><span class="calibre4">  O zaman en azından bu gece susuzluğun dinecek, dedim. Thorne’a döndüm. Agnes’e büyük bir şey getir.</span></p>
	<p class="calibre3"><span class="calibre4">  Kız vakit kaybetmeden gözden kayboldu.</span></p>
	<p class="calibre3"><span class="calibre4">  Şeytan’ın başı hâlâ bende, dedim Agnes’e. Bedeninden ayrı kalmaya devam etmesi bizim için çok önemli. Yardım edecek misin? Düşmanlarımız yaklaşıyor ve vadiye sığınmamız gerek. Ölü kardeşlerimizden bazılarının bizimle birlikte dövüşmesine ihtiyacımız var.</span></p>
	<p class="calibre3"><span class="calibre4">  Burada ipler başkalarının elinde, diye homurdandı Agnes. Ben zayıfım ve bu karanlıkta sözüm geçmiyor. Peki, bu sözünü ettiklerin, Şeytan’a karşı mı yoksa onunla aynı saftalar mı? diye sordum.</span></p>
	<p class="calibre3"><span class="calibre4">  İster güçlü ister zayıf olsun ölü cadılar kandan başka bir şey düşünmez. Akıllarından geçen tek bir şey varsa o da kandır. Umarım ben asla onlar gibi olmam. Hayata dair anılarım değerli ve onlara elimden geldiğince uzun süre tutunmak istiyorum. Fakat onları kendi saflarınıza çekmekle uğraşmanıza gerek yok. Vadiye giren canlı her şeyi öldürürler; yakalayabilirlerse sizi de.</span></p>
	<p class="calibre3"><span class="calibre4">  Güçlü olanlardan kaçı yakınımızda? diye sordum vadiden gelen ve zayıf cadılardan bazılarının yaklaşmakta olduğunu muştulayan yaprak hışırtılarını dinleyerek.</span></p>
	<p class="calibre3"><span class="calibre4">  Yalnızca iki tane. Üçüncüsü zaten iki gecedir dışarıda, ama her an dönebilir.</span></p>
	<p class="calibre3"><span class="calibre4">  Tam düşündüğüm gibi. Yani düşmanlarımız gelmeden vadinin ortasına ulaşabilirsek istesinler ya da istemesinler ölü cadılar müttefikimiz olacaklar.</span></p>
	<p class="calibre3"><span class="calibre4">  Başımı kaldırınca Thorne’un önümüzdeki açıklıktan bize doğru yaklaştığını gördüm. Her iki elinde de debelenip duran iri birer tavşan vardı. Yanımıza gelince bunlar dan birini Agnes’e uzattı. Ölü cadı korkmuş hayvanı kap tığı gibi dişlerini boynuna geçirip kanını emmeye başladı. Hayvanın debelenmesi saniyeler içinde kesildi; kanı tamamen çekilmiş ve ölmüştü. Ardından ikinci tavşanı aldı.</span></p>
	<p class="calibre3"><span class="calibre4">  Sen iyi bir kızsın Thorne! diye bağırdı Agnes onu da bitirince. Bu iğrenç vadiye geldiğimden bu yana içtiğim en güzel kan.</span></p>
	<p class="calibre3"><span class="calibre4">  Keşke senin için daha fazlasını yapabilseydim, dedi Thorne. Sen bana hep iyi davrandın Agnes ve seni bu halde görmek bana acı veriyor.</span></p>
	<p class="calibre3"><span class="calibre4">  Aniden bir tehlike sezinleyip rüzgârı kokladım. Düşmanlarımız yakındaydı.</span></p>
	<p class="calibre3"><span class="calibre4">  On dakikalık mesafedeler, dedim Thorne’a. Bu büyük bir risk ama daha geç olmadan hemen vadiye girmeliyiz. Agnes’e döndüm. Elinden geldiğince bizi takip etmeye çalış.</span></p>
	<p class="calibre3"><span class="calibre4">  Thorne’un önünden vadiye girdim. Çukur ve tuzaklara dikkat edin, bunlar Kernolde tarafından yıllar önce yapılanlar. Bazılarının yanından geçeceğim, bazılar</span>ınınsa üzerinden atlayacağım. Hızlı olmalıyız, yanımdan ayrılmayın.</p>
	<p class="calibre3"><span class="calibre4">  Bunu dedikten sonra vadiye dalıp yıllar önce Kernolde’la dövüşürken izlediğim yoldan ilerledim. Fakat bu kez topraktan uzanıp beni ayak bileğimden yakalamaya çalışan ölü eller yoktu. Buraya önceki gelişimde bağıra bağıra meydan okuyarak cadıları üzerime çekmiştim; bu kez onları şaşırtacaktık ve ölüler ağaçların arasında etrafa dağılmış olacaklardı. Aralarında yalnızca en güçlü ve en hızlı olan ikisi bizim önümüzü kesebilirdi. Ve üçüncü, avlanmak üzere vadiyi terk ettiği için şanslıydık. Dönmeden önce kilometrelerce uzağa gidip birkaç geceyi vadinin dışında geçirebilirdi. Ya da her an geri dönebilirdi.</span></p>
	<p class="calibre3"><span class="calibre4">  Yoldaki çukurların her birinin konumunu hâlâ hatırlıyordum ve çok geçmeden ilk çukurun üzerinden atladım. Thorne’un güvende olup olmadığını görmek için arkama bakmadım bile. Kız en az benim kadar tedbirliydi ve tepkileri hızlıydı.</span></p>
	<p class="calibre3"><span class="calibre4">  Ardından ikinci ve sonra üçüncü çukurun üzerinden atladım, fakat sonra üzerinden atlamanın mümkün olmadığı uzun bir çukurun yanından dolaşmak için sola doğru hamle yaptım. Kernolde’ın beni nasıl kandırıp neredeyse alt edecek duruma düşürdüğünü anımsıyordum; yerini bilmediğim yeni bir çukur kazarak içine sivri çubuklar yerleştirmişti. Aklıma aniden bir şey geldi.</span></p>
	<p class="calibre3"><span class="calibre4">  Ya daha başka yeni çukurlar kazdıysa? Ya bilmediğim başka çukurlar da varsa?</span></p>
	<p class="calibre3"><span class="calibre4">  Kendi kendimi sakinleştirip vadi boyunca hızlanarak ilerlemeye devam ettim. Bu tür çukurlar gerçekten olabilirdi, ama belki de yoktu. Ancak son kez izlediğim yoldan gittiğim sürece güvende olurduk.</span></p>
	<p class="calibre3"><span class="calibre4">  Çok geçmeden Kernolde’ın ağacı göründü; bu, içinde büyü gücünü sakladığı çok eski bir meşe ağacıydı. Aradan geçen onca yıla rağmen iplerin bir kısmı hâlâ dallarından sarkıyordu. Bu ipleri yendiği düşmanlarını asmak için kullanıyordu.</span></p>
	<p class="calibre3"><span class="calibre4">  Thorne’a elimle işaret ettim ve durduk. Çukuru işar</span>et ettim. Üzeri hâlâ dal ve eğreltiotlarıyla kaplıydı ve yıllar içinde dökülüp çürümeye yüz tutan yapraklar kahverengi bir yatak oluşturmuştu. Ama bu doğal örtünün kenarın dan içine yuvarlanıp yaralandığım çukuru görebiliyordum. Çukurun etrafından dolaşıp tıpkı bir zamanlar Kernolde’ın yaptığı gibi sırtımızı ağacın devasa gövdesine yasladık. Bunca yıl sonra buraya dönmek tuhaftı. Hayatım koskocaman bir çember çizerek beni aynı yere getirmişti ve yakında benzer bir krizle benim de karşı karşıya kalacağımı hissediyordum.</p>
	<p class="calibre3"><span class="calibre4">  Sağ yanımdan gelen bir hışırtı duydum. Bir şey yaklaşıyordu. Zayıf ölü cadılardan biri olmalıydı. Önemli bir tehdit değildi. Bir süre sonra buna daha başka sesler de eklendi: ayakaltında ezilen dallar, varlığını göstermekten çekinmeyenlere özgü sert adımlar.</span></p>
	<p class="calibre3"><span class="calibre4">  Ölü bir cadı belirdi. Uzun boyluydu, ama onu tüm yaşamı boyunca tanıyor olsam bile şu anda tanımamın imkânı olmazdı. Sağ gözünün yerinde kapkara bir boşluk vardı ve yüzünün o yanındaki derisi dökülerek kafatasıyla elmacık kemiklerini ortaya çıkarmıştı. Diğer gözse nefret dolu bir ifadeyle bana bakıyordu. Bu ölü cadıda bir tuhaflık vardı. Kanla kaplı gömleğini tutan deri kemere uç kısmı tıpkı boğaların boynuzları gibi kıvrık uzun bir bıçak asılıydı ve elinde de ince uzun bir mızrak taşıyordu.</span></p>
	<p class="calibre3"><span class="calibre4">  Ölü cadılar genellikle bu şekilde silah taşımazdı. Muazzam güçleri, pençe ve dişleri yeterli olurdu.</span></p>
	<p class="calibre3"><span class="calibre4">  Bir anda onu tanıdım ve her şey açıklığa kavuştu. Bu, Kernolde tarafından yenilen ve benden önce gelen katil cadılardan İğne’ydi. Aynı klana mensup bir cadıyla müttefik olabilirdik, fakat düşmanca bakışları bunun tam tersini ima ediyordu. Deliye dönmüş gibiydi.</span></p>
	<p class="calibre3"><span class="calibre4">  Sınırı geçtin! diye tısladı İğne. Burada benim sözüm geçer. Burası yaşayanların değil, ölülerin mekânı. Bana meydan okumaya mı geldin Grimalkin?</span></p>
	<p class="calibre3"><span class="calibre4">  Yaşayanlar niçin ölülere meydan okusun ki? diye sordum. Senin vaktin doldu. Kernolde seni yendi. Bir gün benim de vaktim dolacak ve ben de senin yanındaki yerimi alacağım. Müttefik olmalıyız. Tehlike çok yakında.</span></p>
	<p class="calibre3"><span class="calibre4">  Kernolde hileye başvurdu. Amacına ulaşmak için ölüleri kullandı. Adilane dövüşseydi onu yenerdim ve sonra zaman içinde senin ölümün de benim elimden olurdu. O halde hadi şimdi bu düşüncemi sınayalım. Dövüşelim! Sadece ikimiz.</span></p>
	<p class="calibre3"><span class="calibre4">  Önce ortak düşmanımızı yenmeme yardım et, dedim. Ne diyorsun?</span></p>
	<p class="calibre3"><span class="calibre4">  Kimmiş bu düşman?</span></p>
	<p class="calibre3"><span class="calibre4">  Şeytan’ın hizmetkârları. Bu heybede taşıdığım şeyi istiyorlar.</span></p>
	<p class="calibre3"><span class="calibre4">  Şeytan</span>ın başını çıkartarak İğne’ye gösterdim.</p>
	<p class="calibre3"><span class="calibre4">  Pis pis gülümserken beyaz kafatası ay ışığında parlıyordu. Şeytan’ı sevmem, dedi. Ama sen de umurumda değilsin! Sana Malkin katil cadılarının en iyisi diyorlar. Bu bir yalan!</span></p>
	<p class="calibre3"><span class="calibre4">  Şeytan’ın başını heybeye geri koydum ve tam ipi bağlamak üzereyken İğne’nin sağlam gözü kapıldığı deliliğin ışığıyla parladı ve mızrağını kalbime doğrultup üzerime doğru koşmaya başladı.</span></p>
	<p class="calibre3"><span class="calibre4">  Heybeyle başı yere düşürüp kendimi savunmaya hazırlandım. Ölü cadıların en güçlüleri son derece hızlı ve kuvvetlidir; yaşayanlardan katbekat kuvvetli olurlar. Düşmanlarının uzuvlarını çıplak elleriyle paramparça edebilirler. Fakat bu kez durum çok daha kötüydü: İğne, ürkütücü bir üne sahip, eğitimli bir katil cadıydı. Alt edilmesi kolay olmayacaktı.</span></p>
	<p class="calibre3"><span class="calibre4">  Thorne bıçağını çekip yanıma geçecek oldu fakat elimle geri çekilmesini işaret ettim. Gururum bu katil cadıyla teke tek dövüşmem gerektiğini söylüyordu. Son anda yana çekildim ve mızrağı tenimi yalayıp geçti. Bıçağım elimdeydi fakat onu kullanmadım. Bir keresinde bu vadide ölü biı cadının başını kesmiştim. İğne’yi durdurmak için de buna benzer bir şey yapmam, hatta belki onu parçalamam gerekecekti. Bir kez daha mantıklı bir anlaşma yapmaya çalışma yolunu seçtim. Hâlâ aynı saflarda dövüşebileceğimiz i umuyordum.</span></p>
	<p class="calibre3"><span class="calibre4">  Düşmanlarımızı yenmeme yardım et, biz de sonra dövüşürüz, diye önerdim.</span></p>
	<p class="calibre3"><span class="calibre4">  Şimdi dövüşeceğiz! diye bağırdı. Seni öldürdükten sonra kalbini çıkarıp dosdoğru Karanlığa göndereceğim! Başparmak kemiklerini de alacağım. Tarih seni Malkin cadılarının en onursuzu diye hatırlayacak. Bir hiç olacaksın!</span></p>
	<p class="calibre3"><span class="calibre4">  Mızrağını doğrultup bir kez daha üzerime doğru koşmaya başladı. Yıllar boyunca ölülerin arasında kin beslediğinden mantıklı düşünemeyecek durumdaydı. Çukur hemen arkamdaydı ve ne yapmam gerektiğini biliyordum. Mızraktan bir kez daha sıyrıldım ve bu kez başının arkasına ilk yumruğumu indirdim. Sessiz bir şekilde çukura düştü. Fakat Kernolde’ın sivri çubuklarının üzerine düşünce öcü gibi inlemeye başladı.</span></p>
	<p class="calibre3"><span class="calibre4">  Ölü cadıların acı hissetmediğini sanıyordum, dedi Thorne çukurun dibinde sivri çubukların üzerine düşmüş İğne’ye bakarken. Bu incecik çubukların her biri iki metreden uzundu. Bedenine saplanan dört çubuk boyunca aşağı kayarak toprak zemine düşmüştü. Çubuklardan biri sol omzuna, bir diğeriyse boğazına saplanmıştı. Diğer ikisi de sırasıyla göğsüne ve karnına saplıydı.</span></p>
	<p class="calibre3"><span class="calibre4">  Kendimi kurtarmak için kırdığım çubuğun ucunu görünce çektiğim acıyı hatırladım.</span></p>
	<p class="calibre3"><span class="calibre4">  Bu doğru değil, dedim Thorne’a. Acı çekiyor ama haykırışlarının nedeni beni öldürmeyi becerememiş olması. Kaybettiğini ve üstüne üstlük onu çok kolay alt ettiğimi biliyor. Bedeni hâlâ güçlü olabilir fakat zihni çürüyor ve yavaş yavaş deliriyor. Onu gözümde büyütmüşüm, eski benliğinin gölgesi bile olamaz.</span></p>
	<p class="calibre3"><span class="calibre4">  Bir zamanlar başarılı bir katil cadıyken düştüğü bu durumu görünce ona neredeyse acıyacaktım. Elimden asla böyle bir duruma düşmemek için dua etmekten başka bir şey gelmiyordu.</span></p>
	<p class="calibre3"><span class="calibre4">  Artık çığlıkların arasındaki kısa sessizlik anlarında daha başka sesler de duyulmaya başlamıştı; otlar hışırdıyordu. İğne’nin acı dolu haykırışlarını duyan diğer ölü cadılar bize doğru yaklaşıyordu.</span></p>
	<p class="calibre3"><span class="calibre4">  Ama tam o sırada başka bir ses daha duydum. Thorne’la birlikte aynı anda havayı kokladık. Bu kez sezinlediğimiz şey cadı büyüsü, yani bir </span>düşmanın yerini ya da gücünü belirlemeye çalışan bir büyü değildi. Bu tüm insanların anın da tanıyacağı ve korucuları dehşete düşürecek bir şeydi.</p>
	<p class="calibre3"><span class="calibre4">  Yanmakta olan tahta kokusu alıyorduk ve bir anda düşmanlarımızın ne yaptığını anladım.</span></p>
	<p class="calibre3"><span class="calibre4">  Vadiyi ateşe verdiler! diye bağırdı Thorne.</span></p>
	<p class="calibre3"><span class="calibre4">  Heybeyi sırtıma attım</span>. Bunu yaparken batıdaki ağaçların arasından uğuldayan bir rüzgâr esti. Kara büyü kullanarak kuvvetli bir rüzgârla birlikte yangın çıkarmışlardı ve nemli bitki örtüsü bu yangının önünde duramazdı. Alevler vadi boyunca ilerleyip önlerine çıkan her şeyi yutacaktı.</p>
	<p class="calibre3"><span class="calibre4">  Düşmanlarımızın vadiy</span>e girip önlerine çıkan ölü cadılarla dövüşmelerine gerek olmayacaktı. Vadinin doğusunda kalan açıklıkta yangın ve fırtına tarafından kucaklarına düşürülmemizi bekleyeceklerdi.</p>
	<h1 class="block_5" id="toc_id_20"><b class="calibre2"><span class="calibre5">  </span><span class="tab">      </span>BÖLÜM 20 </b><b class="calibre2"> # GRİMALKİN AĞLAMAZ  # </b></h1>
	<p class="block_6"> </p>
	<p class="block_2">Vahşi bir ölüm bekliyorum</p>
	<p class="block_2">Ama düşmanlarımın çoğunu da yanıma alacağım!</p>
	<p class="block_6"> </p>
	<p class="calibre3"><span class="calibre4">  Doğuya doğru koşmaktan başka çaremiz yoktu. Rüzgârın uğultusuna rağmen daha şimdiden ağaçların çatırdadığını duyabiliyor ve kara duman bulutlarının yükselerek ayı kapadığını görebiliyordum.</span></p>
	<p class="calibre3"><span class="calibre4">  Alevlerin hemen önünde ilerleyip vadiden çıkınca önümüzdekileri kılıçtan geçireceğiz, dedim Thorne’a.</span></p>
	<p class="calibre3"><span class="calibre4">  Söylemesi kolaydı ama bu dehşet verici yangının hemen önünde olmak kolay değildi. Öncelikle duman gözlerimizi sulandırarak öksürük krizlerine girmemize neden oldu. İkinci olaraksa çatırdayarak ağaçtan ağaca, daldan dala atlayan yangın son derece hızlı ilerliyordu; her an bizi yakalayabilirdi. Tırısımız bir anda depara dönüştü.</span></p>
	<p class="calibre3"><span class="calibre4">  Önümüzde bizimle birlikte kaçan hayvanlar da vardı: birkaç yaban tavşanı, bazılarının tüyleri </span>palazlanmış bazılarıysa düpedüz yanarken vikleyerek koşan binlerce fare. Zavallı Agnes’i düşündüm. Eğer yangın onu da yakalayacak olursa en azından bu vadide güçsüz, ölü bir cadı olarak sürdürdüğü zavallı varlığı sona erecekti. Ama vadideki 218 canlılardan bazılarının keskin pençeleriyle nemli toprakı eşeleyerek yerin altına girip bu faciadan kurtulacaklarım biliyordum. Burada uzun yıllar yaşamanın verdiği bir ha yatta kalma uzmanlığına sahiptiler. Bu bizim yapabileceğimiz bir şey değildi; vaktimiz yoktu.</p>
	<p class="calibre3"><span class="calibre4">  Ağaç örtüsü seyrekleşiyordu ama duman yüzünden göz gözü görmüyordu. Bir anda arkamızdan bir şeyin yaklaş tığını hissederek hızla o yöne döndüm. Bu, güçlü olan eli ğer ölü cadıydı. Bizi umursamaksızın yanımızdan koşarak geçerken kıyafetleri ve saçları alev alevdi. Koşarken bu yandan da bağırıyordu. Alevler onu yutuyordu ve vadideki varlığının sona erdiğinin farkına varmıştı. Yakında ruhu Karanlığa düşecekti.</span></p>
	<p class="calibre3"><span class="calibre4">  Peki ya korşak nerede? diye düşündüm, ileride bir ye</span>r de bizi beklediğine emindim. Ağaçların arasından çıkarken sol yanımızdan bu kez canlı bir cadı saldırdı. Thorne duraksamadan onu alaşağı etti ve hızlanarak tehlikeden uzaklaştık.</p>
	<p class="calibre3"><span class="calibre4">  Rüzgârın uğultusuyla a</span>levlerin çatırtısına rağmen korşağın arkamızdan gelen ürkütücü inlemesini duyabildim. Sonra kanımızı içme dürtüsüyle ulumaya başladı; sanki biı kurt sürüsü peşimize düşmüş gibiydi.</p>
	<p class="calibre3"><span class="calibre4">  Sen benimsin! diye bağırdı gecenin karanlığında. K</span>açamazsın! Kanını içip bedenini parçalayacağım! Kalplerini i yiyip parçalanan kemiklerinizin iliğini çiğneyeceğim!</p>
	<p class="calibre3"><span class="calibre4">  Artık güneye yönelmiştik; yol bizi Crow Orma</span>nı’nın doğusuna ulaştıracaktı. Hâlâ kulede olması gereken lamiayı düşündüm. Kanatlı haline bürünmüş olabilseydi bizi görüp uçarak yardımımıza gelebilirdi. Fakat buna daha zaman vardı. Lamiadan yardım alma umudumuz yoktu.</p>
	<p class="calibre3"><span class="calibre4">  Sonra koşarken gözlerimde bir kez daha ışık çakmaları belirmeye başladı. Thorne’u güvenceye ulaştırmama yetecek kadar vaktim var mıydı? Çok geçmeden gücüm de tükendi ve nefes alışverişlerim düzensizleşti. Yavaşladım ve Thorne endişe içinde bana baktı. Ellerimi belime koyup olduğum yerde durdum, kalbimin düzensiz çarptığının ve bacaklarımın titrediğinin fark</span>ındaydım. Artık tüm bedenim titremeye başlamıştı.</p>
	<p class="calibre3"><span class="calibre4">  Hayır! Hayır! Şimdi değil! diye bağırarak son kalan güç ve irademle bedenimi ilerletmeye çalıştım. Ama faydasızdı. Durmadan önce ancak birkaç adım daha atabildim. Thorne durup geri dönerek yanıma geldi.</span></p>
	<p class="calibre3"><span class="calibre4">  Sen devam et! diye bağırdım. Onlardan kaçabilirsin; ben yapamam. Zehrin etkisi bu.</span></p>
	<p class="calibre3"><span class="calibre4">  Thorne başını iki yana salladı. Sensiz gitmem! Heybeyi sırtımdan indirip ona uzattım. Önemli olan bu! Al şunu ve koşmaya başla. Her ne pahasına olursa olsun ellerine geçmesine izin verme.</span></p>
	<p class="calibre3"><span class="calibre4">  Seni ölüme terk edemem.</span></p>
	<p class="calibre3"><span class="calibre4">  Bunu yapabilirsin ve yapmalısın, diyerek heybeyi eline tutuşturdum. Hadi şimdi git!</span></p>
	<p class="calibre3"><span class="calibre4">  Burada ölmeyi kabullenmiştim. Elimden daha fazlası gelmiyordu. Tükenmiştim.</span></p>
	<p class="calibre3"><span class="calibre4">  Thorne heybeyi omzuna attı. ama artık çok geçti. Yakınımızdan bir uluma duyuldu ve bir anda korşak belirdi.</span></p>
	<p class="calibre3"><span class="calibre4">  Yaratık onunla son kez karşılaştığımızdan beri yine değişmişti. Gözlerinde farklı bir şey vardı. Thorne’la birlikle gözlerini çıkardığımızdan bu yana yenilenmişlerdi, faka</span>t eskisinden farklıydılar. Her iki gözün de üzerinde ince şerit halinde beyaz bir kemik tabakası vardı.</p>
	<p class="calibre3"><span class="calibre4">  Bunun da ötesinde daha da irileşmişti. Ön kolları dah</span>a kaslı, pençeleriyse daha uzun ve keskin görünüyordu. Siyah postundaki gri tüylerse artmıştı. Yoksa şimdiden yaşlanmaya mı başlamıştı? Korşaklar genelde kısa ömürlüdür. Malkinlerin yarattığı son korşak olan Tibb yalnızca birkaç ay yaşamıştı.</p>
	<p class="calibre3"><span class="calibre4">  Thorne tek bir hareketle omzundaki kından çıkardığı bıçağı yaratığın sağ gözüne fırlattı. İyi bir atıştı. Fakat bıçak hedefini bulamadan gözün üzerindeki kemik tabakası hareket etti. Öne doğru inip gözü örterek bıçağın zarar vermesine engel oldu.</span></p>
	<p class="calibre3"><span class="calibre4">  Şeytan babasından aldığı güçle yaratık her geçen gün yeni bir şeyler öğrenerek kendini geliştiriyordu. Zayıf bit noktasından istifade ettikten sonra yaratıkla bir kez daha karşılaştığınızda o zayıflığın yerinde yeller eserdi. Zırhlı gözkapaklarının koruduğu gözler artık bıçaklarımız için kolay birer hedef değildi.</span></p>
	<p class="calibre3"><span class="calibre4">  Derin bir nefes alıp titreyen bedenimi sabitlemeye çalışarak elimdeki bıçağı boğazına, sol kulağının hemen üzerindeki noktaya doğru fırlattım. Korşak eskisinden de hızlıydı; sol elini kaldırıp bıçağımı yana savuşturdu. Bir kez daha sendeledim ve gözlerimin ucunda parlayan ışık çakmalarıyla birlikte birkaç kez öğürdüm. Sonra Thorne’un ne yapmaya çalıştığını görünce, Hayır! diye bağırdım.</span></p>
	<p class="calibre3"><span class="calibre4">  Faydasız. Kız cesur, ama zaman zaman da pervasızdı ve bu özelliği büyük bir hata yapmasına neden oldu. Sol elindeki bıçağı havaya kaldırıp ayının üzerine doğru koşan on yaşındaki küçük kıza dönüşüverdi. Ve elinde tuttuğu bıçak ona ateşin yanında ayı eti yerken verdiğim ilk bıçağıydı.</span></p>
	<p class="calibre3"><span class="calibre4">  Ayıyı arka bacağından bıçaklayan küçük kızdan çok daha hızlı ve öldürücüydü. Ama korşak da dünyanın tüm ayılarından daha güçlü ve tehlikeliydi. Ve bu kez yaratık onu öldürmeden önce ölümcül bir atış yapacak durumda değildim. Dizlerimin üzerindeydim, dünyam dönüyor, zihnim bulanıyordu.</span></p>
	<p class="calibre3"><span class="calibre4">  Son gördüğüm şey </span>korşağın ağzını iyice açarak Thorne’un sol omzunu ısırması oldu. Kız sağ eliyle bir bıçak daha çıkarıp yaratığın omzunu ve başını art arda bıçaklamaya başladı.</p>
	<p class="calibre3"><span class="calibre4">  Sonrasını anımsamıyorum.</span></p>
	<p class="calibre3"><span class="calibre4">  Burada ne kadar süre boyunca yattığımı bilmiyorum, fakat bir saatten daha uzun olmasa gerek. Yavaşça dizlerimin üzerinde doğruluyorum ve midemin bulantısıyla birlikte ağzımdan safra gelmeye başlayıncaya dek defalarca kusuyorum.</span></p>
	<p class="calibre3"><span class="calibre4">  Korşak gitmiş. Neler oldu? Neden ben burada çaresiz bir şekilde yatarken beni öldürmedi? Sarhoş gibi yalpalayarak kalkıp ayak izleri arıyorum. Buradan cadıların geçtiğine dair en ufak bir iz yok, sadece yaratıkla Thorne’un dövüştüğü yerde çamurdan bir çember var ve bir de </span>korşağın kuzeye doğru giden ayak izleri.</p>
	<p class="calibre3"><span class="calibre4">  Yoksa Thorne’u ağzına alıp taşıdı mı?..</span></p>
	<p class="calibre3"><span class="calibre4">  İzleri takip etmeye başlıyorum. Hâlâ dengem yerinde değil fakat yavaş yavaş gücüm geri geliyor ve nefes alışım bir düzene giriyor. </span>Korşağın izini neredeyse Cadı Vadisi’ne kadar takip ediyorum. Ağaçlar hâlâ yanıyor, fakat artık büyü yok ve rüzgâr yön değiştirmiş. Cadı Vadisi’nin belki yarısından fazlasının yangından etkilenmeyeceği ortada. Ama tam ortadaki sıra sıra yanmış ağaçların oluşturduğu geniş kemer vadiyi ikiye bölmüş durumda.</p>
	<p class="calibre3"><span class="calibre4">  Hemen sonra, için için yanmakta olan bir ağaç kütüğünün dibinde yerde yatan bir şey görüyorum. Bu bir insan bedeni.</span></p>
	<p class="calibre3"><span class="calibre4">  Yoksa vadiden kaçan ölü cadı mı? Her adımımda biraz daha yavaşlayarak ona doğru ilerlemeye başlıyorum. Bir yandan da oraya ulaşmak istemiyorum, çünkü içten içe bunun kimin cesedi olduğunu biliyorum. Toprak çamurlaşmış. Buradan çok sayıda cadı geçmiş.</span></p>
	<p class="calibre3"><span class="calibre4">  Çok geçmeden en büyük korkularım gerçek oldu.</span></p>
	<p class="calibre3"><span class="calibre4">  Bu Thorne’un cesedi.</span></p>
	<p class="calibre3"><span class="calibre4">  Buna şüphe yok. Artık umuda da yer yok.</span></p>
	<p class="calibre3"><span class="calibre4">  Sırtüstü yatıyor, taş kesmiş. Gözleri belermiş ve yüzünde korkuyla acı karışımı bir ifade var. Otlar kanıyla sulanmış. Elleri paramparça. Başparmak kemiklerini almışlar, hâlâ hayattayken kesip çıkarmışlar.</span></p>
	<p class="calibre3"><span class="calibre4">  Yanma çömelip ağlıyorum.</span></p>
	<p class="calibre3"><span class="calibre4">  Grimalkin ağlamaz.</span></p>
	<p class="calibre3"><span class="calibre4">  Ama işte ağlıyorum.</span></p>
	<p class="calibre3"><span class="calibre4">  Zaman geçiyor. Ne kadar bilmiyorum.</span></p>
	<p class="calibre3"><span class="calibre4">  Bir ateşin yanma çöküp et pişiriyorum. Et iyice pişene kadar ateşin üzerinde yavaş yavaş çeviriyorum. Ardından iki parmağımla bölüp yavaş yavaş yiyorum.</span></p>
	<p class="calibre3"><span class="calibre4">  Ölen bir cadının geri dönmemesini sağlamanın iki yolu vardır. Bunlardan ilki onu yakmak, İkincisiyse kalbini yemektir.</span></p>
	<p class="calibre3"><span class="calibre4">  İşte ben de Thorne’un isteklerini yerine getiriyorum. Cesedini yaktım. Şimdiyse kalbini yiyorum. Ve hâlâ ağlıyorum.</span></p>
	<p class="calibre3"><span class="calibre4">  İşim bitince yüksek sesle konuşmaya başlıyorum ve sesim rüzgâra kapılıp dünyanın dört bir köşesine uzanıyor.</span></p>
	<p class="calibre3"><span class="calibre4">  Cesur bir hayat sürdün, ölümde de cesur ol. Aptal cadıların gevezeliklerine kulak asma. Başparmak kemiklerinin artık önemi yok. Onları senden aldılar ama cesaretini alamazlar; kim olduğunu unutturamazlar. Çünkü eğer hayatta olsaydın Malkin klanının gelmiş geçmiş en iyi katil cadısı olacaktın. Benim yerime geçip başarılarımı gölgede bırakarak düşmanlarının kalplerine korku salacaktın.</span></p>
	<p class="calibre3"><span class="calibre4">  Eğer itibarına önem veriyorsan, bil ki endişe etmene gerek yok. Kim, Onun kemiklerini aldık, diyebilecek ki? Bunu diyebilecek kimse olmayacak, çünkü hiçbiri hayatta kalmayacak. Hepsini öldüreceğim. Köklerini kazıyacağım.</span></p>
	<p class="calibre3"><span class="calibre4">  Şimdi rahat uyu Thorne, çünkü ben dediğimi yaparım.</span></p>
	<p class="calibre3"><span class="calibre4">  Hepsi geçecek.</span></p>
	<p class="calibre3"><span class="calibre4">  Benim adım Grimalkin.</span></p>
	<h1 class="block_5" id="toc_id_21"><b class="calibre2"><span class="calibre5">  </span><span class="tab">      </span>BÖLÜM 21 </b><b class="calibre2"> # SON MÜTTEFİKİM  # </b></h1>
	<p class="block_6"> </p>
	<p class="block_2">Ben bir avcıyım.</p>
	<p class="block_2">Ve silah yapımında usta bir demirci.</p>
	<p class="block_2">Sana özel bir silah yapabilirim:</p>
	<p class="block_2">Çeliği, hayatına son veren.</p>
	<p class="block_6"> </p>
	<p class="calibre3"><span class="calibre4">  Şafak sökerken üzüntü ve öfkemi bir kenara koyup durumu değerlendirdim. Katı ve mantıklı olmalıydım. Düşünüp plan yapmam gerekiyordu.</span></p>
	<p class="calibre3"><span class="calibre4">  Korşak beni neden öldürmemişti?</span></p>
	<p class="calibre3"><span class="calibre4">  Belki de Thorne ölürken öylesine cesurca dövüşüp onu öyle ağır yaralamıştı ki her ikimizi birden haklayacak hali kalmamıştı, dedim kendi kendime. Fakat bunun doğru olmadığını biliyordum. Ben baygındım. Thorne’u öldürdükten sonra beni rahatça haklayabilirdi.</span></p>
	<p class="calibre3"><span class="calibre4">  Hayır, bu sorunun yanıtı açıktı. Ölümümden bile daha önemli olan Şeytan’ın başını barındıran o heybeyi almaktı. Asıl hedefi buydu. Beni öldürmek için yaratılmıştı, fakat bu yalnızca onu amacına yani Şeytan’ın başının geri alınıp onun hayata döndürülmesine ulaştıran bir adım olacaktı. Thorne heybeyi omzunda taşıyordu. Korşak onu ağzıyla kavrayarak heybeyi de almıştı.</span></p>
	<p class="calibre3"><span class="calibre4">  Şeytan’ın başını vakit kaybetmeden onu yaratanlara götürmüş olsa gerekti. Thorne’un başparmak kemiklerini alelacele kesip onu orada ölüme terk etmişlerdi. Şimdiyse kıyı şeridine doğru ilerliyor olmalıydılar. İrlanda’ya dönüp başı bedenle birleştirmeleri gerekiyordu.</span></p>
	<p class="calibre3"><span class="calibre4">  Peki ama bu durumda ben ne yapabilirdim? Onların peşine düşmeliydim. Elimden geleni yaparak onları durdurmaya çalışmalıydım. Ama hiddetimi bir kenara bırakmış vaziyette o kasvetli sabah ayazında otururken başarma şansımın çok az olduğunun farkmdaydım. Büyü gücümün tamamını tüketmiştim. Bu gücü geri kazanmam kolay olmayacaktı. Sağlık durumum dengesizdi. Her an yeni bir güçsüzlük atağı yaşayabilirdim. Ve yalnızdım. Bunca düşmana karşı tek başıma.</span></p>
	<p class="calibre3"><span class="calibre4">  Yardıma ihtiyacım vardı fakat kime gidebilirdim? Bu soruyu anında yanıtladım:</span></p>
	<p class="calibre3"><span class="calibre4">  Alice Deane.</span></p>
	<p class="calibre3"><span class="calibre4">  Kalan son müttefikim oydu. Bana yardım etmeye çalışan herkes ölmüştü. Agnes ve Thorne’dan yardım istemiştim ve sonucunda her ikisi de ölmüştü. Tıpkı lamia Wynde ve şövalye gibi. Bunu bir kez daha yaparak Alice’i de tehlikeye atabilir miydim? Bir başka dostumdan daha, hayatını tehlikeye atmasını istemeye hakkım var mıydı?</span></p>
	<p class="calibre3"><span class="calibre4">  Grimalkin böyle sorular sormamalı. Bu tür düşünceler zayıflık göstergesidir. Sonuçlar üzerinde fazla düşünmeden derhal harekete geçmeliyim.</span></p>
	<p class="calibre3"><span class="calibre4">  Ama Thomas Ward ya da John Gregory’den yardım istemeyecektim. Çırak riske atılamayacak kadar değerliydi. Şeytan’ı sonsuza dek yok etmenin yolu ondan geçiyor olabilirdi. Hayır, onun hayatını riske atamazdım. Başı geri alıp korşağı öldürdükten sonra onunla birlikte Malkin Kulesi’ne gidecektim. Bu iş ne kadar çabuk olursa o kadar iyiydi.</span></p>
	<p class="calibre3"><span class="calibre4">  Hayalet ise en parlak döneminden çok uzaktaydı ve her koşulda fazla ilkeliydi. Yapacaklarıma göz yummazdı. Geriye bir tek Alice kalıyordu, iki cadı birlikte. Bu en iyisiydi. Bana gücünün bir kısmını vermeyi kabul edebilirdi.</span></p>
	<p class="calibre3"><span class="calibre4">  Aynayı kınından çekip alarak onunla iletişime geçmeye hazırlandım. Üç kez denememe rağmen ona ulaşamadım. Bu son derece basit büyüyü bile yapamayacak durumdaydım. Tükenmiştim ve yenilenmeye ihtiyacım vardı.</span></p>
	<p class="calibre3"><span class="calibre4">  Ona gitmem gerekecekti. Hayalet’in evini yeniden inşa etmeye başladığı Chipenden’e gidecektim.</span></p>
	<p class="calibre3"><span class="calibre4">  Düşmanlarımın izlerini takip ederek Pendle’ın kuzeyinden geçip Ribble Vadisi’ne doğru ilerledim, izler buradan batıya doğru uzanıyor, fakat sığ ırmak geçidinden geçmek yerine nehrin güneyi boyunca devam ediyordu. Demek Sunderland Burnu’na gitmiyorlardı. Liverpool’a gidip oradan bir gemiye bineceklerdi.</span></p>
	<p class="calibre3"><span class="calibre4">  Olabildiğince hızlı hareket ederek istemeye istemeye de olsa izlerin peşini bırakıp Ribble Nehri’ni aşarak kuzeybatıya yöneldim. Önce Chipenden’e gitmeliydim. Bu yarım günüme mal olacaktı ama yine de cadılar denize açılmadan önce onlara yetişebilirdim.</span></p>
	<p class="calibre3"><span class="calibre4">  Köyün içine girmeden Hayalet’in arazisinin sınırına ulaştım. Eskiden olsa bahçeye girme riskini almazdım.</span></p>
	<p class="calibre3"><span class="calibre4">  Fakat Alice bana bir zamanlar bahçeyi koruyan öcünün artık burada olmadığını, ev yanıp çatısı çöktüğünde John Gregory ile aralarındaki anlaşmanın da sona erdiğini söylemişti.</span></p>
	<p class="calibre3"><span class="calibre4">  Yine de batı bahçesindeki ağaçların arasından temkinli ve yavaş bir şekilde ilerlemeye başladım. Uzakta Hayalet’in evini görebiliyordum. Oraya yaklaştıkça marangoz masaları ve devasa iskeleler gibi inşaat malzemeleri gördüm. Henüz göremediğim biri testereyle odun kesiyordu. Çatı yenilenmişti ve bacadan ince bir duman yükseliyordu. Sonra aniden uzaktan gelen birtakım tanıdık sesler duydum.</span></p>
	<p class="calibre3"><span class="calibre4">  Büyü gücüm kalmamıştı fakat bazı cadı becerileri doğuştan gelir, özellikle de koklama becerisi. Bunlar Alice ve çırak Tom Ward idi. Hayalet yanlarında değildi. Yaşlı kemiklerini ateşin yanında ısıtıyor olsa gerekti.</span></p>
	<p class="calibre3"><span class="calibre4">  Sessizce yaklaşıp geniş ağaçların birinin arkasına çömeldim.</span></p>
	<p class="calibre3"><span class="calibre4">  Bu doğru değil Tom, dediğini duydum Alice’in. Hiçbir şey değişmedi. Ne yaparsam yapayım Yaşlı Gregory bana asla güvenmeyecek. Neden ben de seninle gelemiyorum? Onunla konuşmayı bir daha denesene.</span></p>
	<p class="calibre3"><span class="calibre4">  Elimden geleni yaparım, diye yanıtladı Tom, ama onun ne kadar inatçı olabildiğini bilmeni isterim. Yarın sabah erkenden yola çıkmak istiyor. Yalnızca birkaç günlük bir yolculuk olacak Alice. Burada rahat edersin.</span></p>
	<p class="calibre3"><span class="calibre4">  Zaten burada kalmam daha iyi olur herhalde! Diye cevabı yapıştırdı Alice. Siz ikiniz en iyisi gidip o rutubet kokan eski kitaplarınızı okuyun. Neyse, sen eve dön Tom.</span></p>
	<p class="calibre3"><span class="calibre4">  Ben biraz yürüyüşe çıkıp düşünmek istiyorum. Yürümenin daha iyi geleceğini hissediyorum.</span></p>
	<p class="calibre3"><span class="calibre4">  Böyle yapma Alice. Bu benim suçum değil ve sen de bunu biliyorsun.</span></p>
	<p class="calibre3"><span class="calibre4">  Ama Alice onu dinlemeden benim bulunduğum yere doğru yürümeye başladı ve bir süre sonra Tom başını öne eğip eve doğru ilerledi. Alice yanımdan geçerken bulunduğum yere doğru baktı. Kırlaşmış saçlarını görmek beni şaşırttı; Şeytan ve hizmetkârları tarafından  Karanlığa kaçırılıp işkence görmesinin bir sonucuydu bu. Gülümseyip yürümeye devam ederek bahçeden çıkıp tarlayı geçerek patikaya yöneldi. Varlığımın kokusunu almıştı ve durumu kavramıştı; Tom’un beni görmesini istemediğimi biliyordu.</span></p>
	<p class="calibre3"><span class="calibre4">  Onun peşinden patikaya çıkıp ağaçların gölgesinde beni beklediği yere doğru yürümeye başladım. İrlanda’dan ayrılmadan önce Karanlığa kaçırıldığında yaşadıklarını anlatmak için benimle iletişime geçmişti. Onu böyle kır saçlı görmeye bir türlü alışamıyordum.</span></p>
	<p class="calibre3"><span class="calibre4">  Yaklaştığımı görünce gözleri irileşti. Şeytan’ın başı nerede? diye sordu.</span></p>
	<p class="calibre3"><span class="calibre4">  Düşmanlarımızın eline geçti Alice. Dün onu almayı başardılar ve şimdi muhtemelen Liverpool’a gitmek üzere yoldalar. Yardımına ihtiyacım var!</span></p>
	<p class="calibre3"><span class="calibre4">  Alice korkmuş görünüyordu ve son derece haklıydı. Şeytan’ın hizmetkârları başını bedeniyle birleştirebilmeyi başaracak olurlarsa Şeytan bir kez daha dünyaya dönerdi. Tom ve Alice’in artık kendilerini koruyacak kan kapları yoktu. îlk iş olarak onları yakalayıp  Karanlığa götürerek sonsuza dek işkence ederdi.</span></p>
	<p class="calibre3"><span class="calibre4">  Ne tür bir yardım? Ne yapabilirim?</span></p>
	<p class="calibre3"><span class="calibre4">  Büyü gücüm bitti Alice, hepsini harcadım.</span></p>
	<p class="calibre3"><span class="calibre4">  Büyü her şey değildir, dedi Alice. Sen Grimalkin’sin. Bıçaklarını kullanabilirsin. Onları tek tek haklayabilirsin. Sorunun ne? Daha önce hiç bu şekilde konuştuğunu duymamıştım. Ben ne yapabilirim ki?</span></p>
	<p class="calibre3"><span class="calibre4">  Bıçaklarım yeterli değil Alice. Sayıca çok fazlalar. Onların büyüsünü geri püskürtmek için büyü gücüne ihtiyacım var, hem böylelikle kendimi gizleyip sürpriz bir saldırı düzenleyebilirim. Sonra bir de şu korşak var. Beni öldürüp başı geri alması için özel olarak yaratıldı. Korkunç bir yaratık. Malkin Kulesi’ni koruyan lamialardan birini öldürdü bile. Pençelerinde ölümcül bir zehir var. Beni de kötü yaraladı Âlice ve şimdi zaman zaman gücümü kaybettiğim krizler yaşıyorum.</span></p>
	<p class="calibre3"><span class="calibre4">  Teyzem Agnes Sowerbutts yardım edebilir. Çoğu kimse aynı fikirde olmasa da bence Pendle’daki en iyi şifacı odur.</span></p>
	<p class="calibre3"><span class="calibre4">  Denedi Alice. Beni ölümün eşiğinden çekip aldı fakat hasarım kalıcı. İşlerin ne kadar kötü olduğunu tahmin bile edemezsin. Agnes öldü. Onu öldürdüler. Thorne’u da öldürdüler ve daha hâlâ hayattayken başparmak kemiklerini aldılar Thorne’un ne kadar cesur olduğunu ve zehirlenmemin ardından beni nasıl kurtardığını da anlatacaktım fakat sözcükler boğazıma düğümlenip kaldı.</span></p>
	<p class="calibre3"><span class="calibre4">  Alice söylediklerimi sindirmeye çalışırken gözleri korku içinde belerdi.</span></p>
	<p class="calibre3"><span class="calibre4">  Yani büyü gücünün bir kısmına ihtiyacım var Alice. Sen de fazlasıyla var. Tek yapman gereken birazını bana aktarmak.</span></p>
	<p class="calibre3"><span class="calibre4">  Hayır! diye bağırdı Alice, ellerini iki yanında yumruk yaparak. Bunu yapmayacağım. Kendi büyü gücünü kendin kazan; bunu yapabilirsin.</span></p>
	<p class="calibre3"><span class="calibre4">  Alice’in söylemeye çalıştığı şey kurbanlarımın başparmak kemiklerini alarak gerekli ayinleri gerçekleştirmem gerektiğiydi. Evet, bu yapılabilirdi ama yeterince zaman yoktu.</span></p>
	<p class="calibre3"><span class="calibre4">  Bir gün içinde Şeytan’ın başıyla birlikte İrlanda’ya gitmek üzere denize açılmış olacaklar. Büyü gücümü normal yöntemlerle yenileyecek vaktim yok. Bana kendi büyü gücünün birazını ver Alice. Beni de iyileştir. Sende ihtiyacın olandan fazlası var. Bunu yapabilirsin.</span></p>
	<p class="calibre3"><span class="calibre4">  Alice çok özel bir cadıydı. Çok nadir bulunanlardan. Her ne kadar kan, kemik ya da hizmetçi cin büyülerinin gerektirdiği ayinleri yapmasa da muazzam bir güce sahipti. Bu güç ona doğuştan gelen varlığının bir parçasıydı; Alice olmanın bir getirisi.</span></p>
	<p class="calibre3"><span class="calibre4">  Onu kullanamam, biliyorsun! diye çıkıştı Alice.  Karanlığı kullanırsan sen de onun bir parçası olursun. Böyle bir şey olsun istemem, öyle değil mi?</span></p>
	<p class="calibre3"><span class="calibre4">  Bunu daha önce yapmıştın, diyerek onu suçladım.</span></p>
	<p class="calibre3"><span class="calibre4">  Bu doğru. Tom’u kurtarmak için İrlanda’da kullanmıştım, yani bu riski bir daha alamam.</span></p>
	<p class="calibre3"><span class="calibre4">  Bu riski alman gerek. Yoksa Şeytan senin peşine düşecek. Hem de çok yakında. Onu çukurdan çıkarıp başıyla birleştirmeleri ne kadar sürer? Deniz yolculuğu ve İrlanda’ya ulaşınca Kerry’e gitmeleri için gereken zamanı da hesaba katarsan bu bir hafta içinde olabilir. Tom için de aynı şey geçerli! Eğer bana yardım etmezsen bu kadar vaktin var işte Alice.</span></p>
	<p class="calibre3"><span class="calibre4">  Alice uzun bir süre sessiz kaldı; konuştuğunda sesi neredeyse fısıltı gibi çıkıyordu. Tamam. Seninle geleceğim. Onları takip edip neyin ne olduğunu görelim bakalım ama hiçbir şey için söz vermiyorum. Burada bekle, gidip Tom’a haber vereyim.</span></p>
	<p class="calibre3"><span class="calibre4">  Hayır, bu bir hata olur. Onu da tehlikenin içine sürüklemek istemeyiz; ne onu ne de ustasını. Hem zaten yarın birlikte bir yere gidecekler. Bahçedeki konuşmanızı duydum. Birkaç gün burada olmayacaklar ve geri döndüklerinde her şey bitmiş olacak.</span></p>
	<p class="calibre3"><span class="calibre4">  Doğuya, Eyalet sınırına gidiyorlar, diye yanıtladı Alice. Yaşlı Gregory Karanlıkla ilgili bir kitap koleksiyonu olduğunu duymuş. Bu kitaplardan bazılarını yeni kütüphanesi için alabilmeyi umuyor. Haklısın. Tom’la yaşlı Gregory’i bu işin dışında bırakalım.</span></p>
	<p class="calibre3"><span class="calibre4">  Bunun üzerine daha fazla konuşmadan batı istikametinde yürümeye başladık. Birkaç saat içinde düşmanlarımızın izini bulmuş ve sahile doğru ilerlemeye başlamıştık bile.</span></p>
	<h1 class="block_5" id="toc_id_22"><b class="calibre2"><span class="calibre5">  </span><span class="tab">      </span>BÖLÜM 22 </b><b class="calibre2"> # KÖTÜCÜL BÎR CADI  # </b></h1>
	<p class="block_6"> </p>
	<p class="block_2">Alice Deane gelmiş geçmiş en güçlü</p>
	<p class="block_2">Cadı olma potansiyeline sahip.</p>
	<p class="block_6"> </p>
	<p class="calibre3"><span class="calibre4">  Düşmanlarımızın peşinden temkinli bir şekilde ilerleyerek yavaş yavaş arayı kapattık; kokularım almaya başladığımızda gece için kamp kurmuştuk bile ve onlardan yalnızca iki kilometre gerideydik.</span></p>
	<p class="calibre3"><span class="calibre4">  Bir koruluğa yerleşip kamp ateşlerinin geceyi ateşböcekleri gibi aydınlatmaya başlamasını izledik. Çok yakındık ve daha şimdiden tehlikedeydik. Biz onların kokularını alabiliyorduk ama aynı şey onlar için de geçerliydi.</span></p>
	<p class="calibre3"><span class="calibre4">  Alice, saklanmamız için büyü gücünün birazını şimdi kullanman gerek. Elimden geleni yapmama rağmen korşak beni bulabilmişti, yani yapabileceğin kadar güçlü bir büyü yapman gerekiyor.</span></p>
	<p class="calibre3"><span class="calibre4">  Alice başıyla onaylayıp sırtını bir ağaç gövdesine yasladıktan sonra gözlerini kapayıp kendi kendine mırıldanmaya başladı. Ay yükselmişti ve yerde alaca gölgeler oluşturuyordu. Aym gümüşî ışığında Alice’in yüzünü inceledim. Beyaz saçlarını görmesem bile yüzü yaşlanmış gibiydi. Hâlâ genç bir kız yüzünden farksızdı fakat artık yaşının çok ötesinde bir olgunluğa sahipti. Çok şey görüp geçirmişti.</span></p>
	<p class="calibre3"><span class="calibre4">  Gözlerini açtığında bir an için şaşkına döndüm. Bakışları hâlâ canlı ve güzeldi, fakat artık sanki içindeki güçlü bir varlık bana bakıyor gibi görünüyordu; zamanın başlangıcından bu yana dünya yüzeyinde yaşayan bir varlık. Bu yalnızca bir saniye kadar sürdü ve Alice gülümsemeye başladığında siliniverse de elimde olmadan irkildim.</span></p>
	<p class="calibre3"><span class="calibre4">  Tamam, dedi. Artık bizi bulamazlar.</span></p>
	<p class="calibre3"><span class="calibre4">  Şimdi beni iyileştirmeye çalışmalısın, dedim. Hemen şimdi. Önce beni iyileştir, sonra büyü gücünün bir kısmından bana ver.</span></p>
	<p class="calibre3"><span class="calibre4">  Alice’in yüzündeki gülümseme siliniverdi. Bunu yapabileceğime emin değilim, diye yanıtladı.</span></p>
	<p class="calibre3"><span class="calibre4">  Büyü gücünün bir kısmını bana vermesi mantıklıydı. Pendle cadıları bunu ara sıra yaparlardı, tabii bunu yapmaya hiçbir zaman gönüllü olmazlar ve tıpkı tefeciler gibi ileriki bir tarihte verdiklerinin üç katını geri almak isterlerdi. Ama Alice beni iyileştiremeyebilirdi. Asıl uzmanlık alanı şifacılık olan Agnes bile bunu başaramamıştı. Kimi zaman salt güç sahibi olmak yeterli olmuyordu. Fakat görünüşe bakılırsa, Alice becerilerinden kuşku duymaktan çok, bu durumun sonuçlarından çekiniyordu.</span></p>
	<p class="calibre3"><span class="calibre4">  Bu gerçekten bir kara büyü ve bana pahalıya mal olabilir, dedi ve irkilme sırası bu kez ondaydı. Tamamen kötücül bir cadıya dönüşebilirim. Yaşlı Gregory bana bu yüzden güvenmiyor. Hep eninde sonunda mutlaka bunun olacağına inandı.</span></p>
	<p class="calibre3"><span class="calibre4">  Omuz silktim. Kötücül bir cadı olmak o kadar da kötü bir şey değil Alice. Ben kötücül bir cadıyım. Sen de benden daha kötü olmazsın. Kendi doğana karşı koyamazsın. Belki de kaderin bu.</span></p>
	<p class="calibre3"><span class="calibre4">  Senden daha kötü cadılar var Grimalkin. Senin kendine özgü ilkelerin var. Eğlence için değil, yalnızca hak edenleri öldürüyorsun. İyi bir mücadele ortaya koyan güçlü düşmanların peşine düşmekten keyif alıyorsun, zayıfları ezip geçmekten değil. Bazı cadılar bunları yapıyor; güce ve başkalarına zarar vermeye susuyor. Ben de onlar gibi olmak istemiyorum. Sonum böyle olacak diye gücümü kullanmaktan korkuyorum. Kim olduğumu unutmamam en iyisi: Ben Şeytan’ın kızıyım!</span></p>
	<p class="calibre3"><span class="calibre4">  Kaderinde ne varsa o olacaksın Alice. Tıpkı Tom Ward gibi senin de izlemen gereken bir yol var ve atman gereken adımları atmalısın, yoksa olabileceğinin çok azı olabilirsin. Şimdi beni iyileştir ve gücünün bir kısmını ver. Lütfen bunu yap, yoksa Şeytan bu dünyaya bir kez daha dönecek. Seninle birlikte Tom’un da peşine düşecek.</span></p>
	<p class="calibre3"><span class="calibre4">  Alice titredi ama sonra başını aşağı yukarı salladı. Başka çarem yok, öyle değil mi? Kuzeye doğru diz çök! diye emretti. Ben de elimden geleni yapayım.</span></p>
	<p class="calibre3"><span class="calibre4">  Söylediğini yapıp dizlerimin üzerine çökerek kuzeye, hem şifacılık hem de güç transferi için en uygun yöne, döndüm.</span></p>
	<p class="calibre3"><span class="calibre4">  Alice ellerini alnıma koydu. Önce seni iyileştirmeye çalışacağım, dedi neredeyse fısıltıyla.</span></p>
	<p class="calibre3"><span class="calibre4">  Ne olmasını beklediğimi bilmiyorum. Agnes Sowerbutts gibi bir şifacı söz konusu olduğunda şifalı bitkiler ve birtakım iksirlerin kullanımı da en az sarf edilen kelimeler ve ayin kadar önemliydi. Alice’in de bu tür ilaçlar hazırlayıp deri kesesinde taşıdığını biliyordum, fakat bu kez ellerini alnıma koymaktan fazlasını yapmıyordu. Büyülü kelimeler dahi mırıldanmıyordu.</span></p>
	<p class="calibre3"><span class="calibre4">  Bu çok güç, dedi bir süre sonra. Zehir çok derinde. Bedeninin her köşesine ulaşmış. Bazı yerlerde sebep olduğu hasar az, ama bazı yerler ciddi zarar görmüş. Büyüden fazlasını yapmam gerekecek fakat sana acı vermekten korkuyorum. Hatta seni öldürme riskim bile var, diye uyardı.</span></p>
	<p class="calibre3"><span class="calibre4">  Bu seni endişelendirmesin, diye yanıtladım. Kendim olamayacaksam ölmeyi yeğlerim.</span></p>
	<p class="calibre3"><span class="calibre4">  Bu senin seçimin. Ama eğer ölürsen Şeytan’ın başını kim geri alacak?</span></p>
	<p class="calibre3"><span class="calibre4">  Başı bu halimle zaten geri alamam, o yüzden değişen bir şey yok, dedim. Eğer ölürsem git ve Thomas Ward’ı bul. Birlikte çalışın. Düşmanlarımıza karşı yalnızca siz ikiniz durabilirsiniz.</span></p>
	<p class="calibre3"><span class="calibre4">  Alice’in parmaklarında hafif bir titreme hissettim ve sonra parmaklarını kafatasıma iyice bastırınca dünyam dönmeye başladı. Soluk alışverişimle birlikte kalp atışlarım da hızlandı. Baştan ayağa titriyordum. Karnımda ve göğsümde keskin acılar hissettim, sanki birileri tenime durmaksızın iğne batırıyordu.</span></p>
	<p class="calibre3"><span class="calibre4">  Durum son derece hızlı bir şekilde dayanılmaz bir hal aldı. Kalbim artık öyle hızlı atmaya başlamıştı ki kan atımları birbirine karışarak damarlarımı titretti. Öleceğimi hissettiysem de Alice’in parmak uçlarından yayılan sıcaklıkla birlikte yüzüstü yere düşüp bir an için kendimden geçtim.</span></p>
	<p class="calibre3"><span class="calibre4">  Yerden kaldırılıp dizlerimin üzerinde durmaya zorlandığımı hissedince gözlerimi açtım.</span></p>
	<p class="calibre3"><span class="calibre4">  Nasıl hissediyorsun? diye sordu Alice.</span></p>
	<p class="calibre3"><span class="calibre4">  Güçsüz, dedim ama kalbimin yeniden düzenli bir şekilde atmaya başladığını hissetmiştim. Başardın mı?</span></p>
	<p class="calibre3"><span class="calibre4">  Evet, buna eminim, dedi Alice gururlu bir şekilde gülümseyerek. Zehrin ve etkilerinin tamamı bedeninden çıkıp gitti.</span></p>
	<p class="calibre3"><span class="calibre4">  Yaptığı şey son derece etkileyiciydi. Hatta inanılmazdı! Agnes ve onca yıllık deneyiminin kalıcı bir çözüm bulamadığı sorunu Alice çözmüştü. Üstelik hâlâ genç bir kızdı, peki ama yetişkin bir cadı olduğunda ne kadar güçlü olacaktı? Ondan daha iyi bir müttefik olabilir miydi?</span></p>
	<p class="calibre3"><span class="calibre4">  Bunun için sana çok teşekkür ederim Alice. Şimdi ihtiyacım olan büyü gücünü ver; Şeytan’ın başını geri alıp düşmanlarımızı alt etmemi sağlayacak gücü.</span></p>
	<p class="calibre3"><span class="calibre4">  Alice bir kez daha elini başıma koydu. Bir an için duraksadı ve çekincesini hissettim.Öfke içinde ona baktım. Ardından hızlı bir şekilde soluk alıp aktarım büyüsünü mırıldanmaya başladı; saniyeler içinde başım karıncalandı ve bu his boynumdan kalbime ve oradan da tüm uzuvlarıma kadar yayıldı. Bana büyü gücünün bir kısmını veriyordu. Büyük bir kısmını. Bu güç doğrudan bedenime geçiyordu. Kullanabilmek için kolyeme ihtiyacım olmayacaktı; istediğim an emrime amade olacaktı. Bu işlem uzun bir süre daha devam etti. Ve kendimi çok iyi hissettim.</span></p>
	<p class="calibre3"><span class="calibre4">  Umut doluydum. En sonunda başarabileceğime inanıyordum.</span></p>
	<p class="calibre3"><span class="calibre4">  Sabahın ilk ışıklarıyla birlikte düşmanlarımızın peşine tekrar düştük; artık Liverpool’a gitmedikleri iyice açıklık kazanmıştı. Daha batıya gidiyorlardı. Dosdoğru kentin kilometrelerce kuzeyinde kalan denize yönelmişlerdi.</span></p>
	<p class="calibre3"><span class="calibre4">  Dikkatleri üzerlerine çekmek istemiyorlar, değil mi? dedi Alice. Bir sürü cadı ve bir korşak. Gözden ırak olmaları en iyisi. Liverpool son derece kalabalık bir liman şehri. Zengin tüccarların çıkarlarını kollayan kendi askerleri var. Bu askerler kasabaya ellerini kollarını sallaya sallaya giren cadılardan pek hoşlanmaz. O yüzden daha sessiz bir yer arıyorlar. Belki de kuzeydeki kasabalardan biri. Sonrasında bir gemi kaptanıyla mürettebatı korkutarak emir altına alması için kente bir cadı gönderirler.</span></p>
	<p class="calibre3"><span class="calibre4">  Ya Şeytan’ın başını sadece birkaç cadıyla birlikte İrlanda’ya gönderirlerse? Bu durumda ufak bir balıkçı teknesi işlerini görür, dedim.</span></p>
	<p class="calibre3"><span class="calibre4">  Onların peşinden gider miydin? diye sordu Alice.</span></p>
	<p class="calibre3"><span class="calibre4">  Gerekirse evet, diye yanıtladım. Umalım da böyle bir şey gerekmesin.</span></p>
	<p class="calibre3"><span class="calibre4">  Sonuçta her ikimizin de yanıldığı ortaya çıktı. Artık düz araziden uzaklaşıyorduk ve Alice’in gizlilik büyüsüne rağmen ufuk çizgisine bakıldığında görülebilirdik, bu yüzden birkaç kilometre daha geriledik.</span></p>
	<p class="calibre3"><span class="calibre4">  Ama sonra, uzakta demirlemiş bir gemi gördük. Üç direkli büyük bir gemiydi ve yelkenleri açıktı. Deniz çekilmeye başlamak üzereydi ve gemi yolculuğa hazırdı. Düşmanlarımız her şeyi önceden hazırlamıştı. Bir gemi tutmuş ve muhtemelen ayna kullanarak güvertede onları bekleyen diğer cadıları durumdan haberdar etmişlerdi.</span></p>
	<p class="calibre3"><span class="calibre4">  Koşmaya başladık fakat kıyıya ulaştığımızda korşakla birlikte cadıları kumların üzerinde yelkenlerini rüzgârla şişirerek açılmaya başlamış gemiye bakarken bulduk. Düşmanlarımızın büyük bir kısmı gemiye binmişlerdi ve Şeytan’ın başı da yanlarındaydı. Çok geç kalmıştık.</span></p>
	<p class="calibre3"><span class="calibre4">  Peşlerinden gitmeliyim. Bir tekneye ihtiyacımız var, diyerek uzaktaki köyü işaret ettim. Orası Formby, orada mutlaka balıkçılar vardır.</span></p>
	<p class="calibre3"><span class="calibre4">  Alice başını iki yana salladı. Bu çok büyük bir gemi ve bir sürü yelkeni var. Hangi balıkçı teknesini alırsan al senden önce İrlanda’ya varacaklardır. En hızlı atların çektiği arabalar onları güneybatıya götürmek üzere hazır bekliyor olacaktır. Sen daha Kenmare’e varamadan her şey biter.</span></p>
	<p class="calibre3"><span class="calibre4">  Kenmare köyü zihnimde bir kez daha canlandı: Daire şeklinde dizilmiş taşlar, tam ortalarındaki devasa kaya ve Şeytan’ın gümüş mızraklara geçirilmiş bedenini örten dümdüz taş. Düşmanlarımın toprağı kazıp Şeytan’ı çıkardıktan sonra başıyla bedenini birleştirdiklerini görebiliyordum. Yaratığın yüzündeki vahşi ifadeyi ve intikam için yanıp tutuştuğunu görebiliyordum. Ona çocuk doğurduğum için ben izin vermeden bana yanaşamazdı. Fakat Alice ve Tom ilk kurbanları olurdu ve Tom’un ölümüyle birlikte Şeytan’ı sonsuza dek yok etmek için son şansımı da yitirirdim. Eninde sonunda ben de ölürdüm ve ölü bir cadı bile vadide sonsuza dek duramaz. Kendimi kaçınılmaz olarak Karanlık’ta bulduğumdaysa Şeytan beni bekliyor olurdu. Bir ölümsüz için zamanın anlamı yoktu.</span></p>
	<p class="calibre3"><span class="calibre4">  Büyü gücünü kullanmalısın Alice. Kaçmalarına izin veremeyiz, yoksa hepimizin sonu gelir; senin, benim, Tom ve John Gregory’nin. Bir şeyler yapabileceğine eminim.</span></p>
	<p class="calibre3"><span class="calibre4">  Bir yolu var ama bunun için de bir bedel ödemeliyim! dedi Alice öfkelenerek. Başka çarem var mı? Her şey bana karşı. Sanki tüm bunların olacağı çok önceden belliydi. Artık kendimi bu akışa bırakmaktan başka çarem yok!</span></p>
	<p class="calibre3"><span class="calibre4">  Kollarını kaldırıp gökyüzünü işaret etti; ardından büyülü kelimeler mırıldanmaya başladı. Başlangıçta belli belirsiz bir mırıltıdan ibaretti, fakat kendi etrafında dönmeye devam ettikçe sesi de yükselmeye başladı.</span></p>
	<p class="calibre3"><span class="calibre4">  Güney doğudan esen rüzgâr geminin yelkenlerini doldururken aniden kesiliverdi. Yelkenlerin söndüğünü gördüm.</span></p>
	<p class="calibre3"><span class="calibre4">  Alice Deane’in yapmaya çalıştığı şey bu muydu? Büyü gücünü kullanarak gemiyi kontrol altına alarak İrlanda ya gitmesine engel olmak? Eğer öyleyse bu durumu daha ne kadar idare ettirebilirdi?</span></p>
	<p class="calibre3"><span class="calibre4">  Ne yapmaya çalışıyorsun Alice? diye sordum. Düşmanlarımızla başa çıkmanın daha kolay bir yolu olmalıydı.</span></p>
	<p class="calibre3"><span class="calibre4">  Fakat Alice yanıt vermedi; kendinden geçmişe benziyordu ve derin bir transa geçmiş, gücünü topluyor gibiydi.</span></p>
	<p class="calibre3"><span class="calibre4">  Saniyeler sonra her şey değişiverince endişelenmeme gerek olmadığını anladım. Sert bir rüzgâr daha çıktı ama bu kez ters yönden; batıdan. Denizden karaya doğru esen rüzgâr dosdoğru yüzümüze çarpmaya başladı. Rüzgâra kapılan kumlar yüzüme vuruyordu. Ellerimi siper ederek parmaklarımın arasından bakmaya devam ettim.</span></p>
	<p class="calibre3"><span class="calibre4">  Cadılarla </span>korşağın<span class="calibre4"> dönüp sırtlarını dalgalara vererek kumların üzerine eğildiklerini gördüm; denize çok daha yakınlardı ve tuzlu su onları yakıyor olmalıydı. Tuzlu su cadılar için öldürücüdür ve güvertedeki cadılar koruyucu kukuleta ve eldivenler  hatta belki de örgü maskeler takıp geminin ambarına inmiş olmalılar. Mürettebatın canhıraş çabasına rağmen gemi suda dönmeye başlamıştı. Gitgide hızlanarak üzerimize doğru geliyordu ve köpüren dalgalar onu kıyıya itmeye devam etti.</span></p>
	<p class="calibre3"><span class="calibre4">  Alice hâlâ büyü yapıp kendi etrafında dönüyordu, sesi artık rüzgârın ıslığından neredeyse duyulamıyordu. Denizin üzerinde toplanan kara bulutlar bize doğru hızla yaklaşıyordu ve fırtına gemiyi acımasızca dövüyordu. Mürettebatın gemiyi döndürmesine imkân yoktu. Yakında karaya oturacaktı.</span></p>
	<p class="calibre3"><span class="calibre4">  Fakat cadılar için durum çok daha kötüydü.</span></p>
	<p class="calibre3"><span class="calibre4">  Art arda çakan şimşekler sanki gökyüzünü batıdan ikiye ayırdı ve bir saniyeden de kısa süre sonra duyulan gümbürtü çılgına dönmüş bir canavarın homurtusundan farksızdı. İkinci şimşek dizisi neredeyse gök gürültüleriyle aynı anda görüldü. Üçüncü şimşekse gökyüzünü aydınlattı ve geminin ana direğine düşerek onu yaktı. Aniden tüm yelken alev aldı ve alevler saniyeler içinde ikinci ve üçüncü yelkene de sıçradı. Rüzgâr güvertedekilerin çığlıklarını bize kadar taşıyordu.</span></p>
	<p class="calibre3"><span class="calibre4">  Hangisi önce olacaktı? Gemi karaya mı oturacaktı yoksa yanacak mıydı? Her ne olursa olsun cadıların işi bitmişti. Ya yanacaklardı ya da tuzlu suya gömüleceklerdi.</span></p>
	<p class="calibre3"><span class="calibre4">  Sonra ip merdivenden geminin kıç tarafına bağlı filikalara inmeye çalışan birilerini gördüm. Cadılardan biri çığlık atarak dalgaların arasına düştü. Çaresizlik içinde çırpındı ve kısa süre içinde gözden kayboldu. Ama diğerleri filikalara inmeyi başarmıştı. İçlerinden bazıları hayatta kalabilirdi.</span></p>
	<p class="calibre3"><span class="calibre4">  Alice’e bakınca yüzündeki mutluluğu görebiliyordum. Bu durumdan hoşlanıyor, gücünün tadını çıkarıyordu. Neden yapmasındı ki? Bu son derece etkili bir büyüydü. Haftalar boyunca hazırlansalar bile Malkin klanı bu saf büyü gücü karşısında etkisiz kalırdı.</span></p>
	<p class="calibre3"><span class="calibre4">  Saldırıya geçmenin tam sırasıydı. Sahile çıkarlarken onları tek tek indirmeliydim, eğer önüme çıkarsa korşak da dahil. Cadılar gerektiğinde bedenleri tüm işlevlerini kaybedinceye dek kendilerini zorlayabilirler. Alice güçlükle soluk alıp vermesine ve ölüme iyice yaklaşmasına rağmen bir şekilde hayata tutunuyordu. Rahat bir nefes aldım.</span></p>
	<p class="calibre3"><span class="calibre4">  Acil durum geçmişti. Düşmanlarımız şimdilik fazla uzağa gidemezdi. Ben de Alice’i kucakladığım gibi sırtıma atarak sahilden geri çekildim.</span></p>
	<p class="calibre3"><span class="calibre4">  Terk edilmiş bir çiftlik evine sığındım. Evin yalnızca üç duvarı ayaktaydı, fakat bizi batıdan esen sert ve serin rüzgârdan koruyabilirdi. Çatıdan geriye yalnızca birkaç ahşap payanda ve arasından dolunayla birlikte hızla hareket eden bulutların göründüğü iskelet kaldığından yağmura karşı etkisizdi.</span></p>
	<p class="calibre3"><span class="calibre4">  Eğer Şeytan’ın başı hâlâ düşmanlarımızdaysa onu daha sonra alabilirdim. Belki de denizin dibini boylamıştı. En azından bu şekilde cadıların ona erişmesi mümkün olmazdı. Ama tabii bir süre sonra oraya dalıp başı su yüzüne çıkaracak birilerini bulurlardı. Ancak tehlike şimdilik geçmişti: Düşmanlarımla ilgilenebilir ve onları tek tek haklayabilirdim. Keyiften titredim. Bu anı çok uzun süredir bekliyordum ve alacağım intikamın her anının tadını çıkarmaya niyetliydim.</span></p>
	<p class="calibre3"><span class="calibre4">  Önce Alice’le ilgilenip düşmanlarıma karanlık çöktükten sonra dönmeye karar vermiştim. Gözlerini açıp bana baktı ve doğrulup oturmaya çalıştı. Bu onun için çok zordu ve elimle omzuna dokunarak onu rahatlatmaya çalıştım. Gözleri kapandı.</span></p>
	<p class="calibre3"><span class="calibre4">  Uyu, dedim usulca. Bitkin düştün.</span></p>
	<p class="calibre3"><span class="calibre4">  Direndi ve çaresizlik içinde gözlerini açmaya çalıştı; bir süre sonra nefes alış düzeninden derin bir uykuya daldığını anladım. Gerçekten de böylesine güçlü bir büyü yapmak onu tüketmişti, ama en azından şafak sökünceye dek uyuyabilmesini sağlayan bir ilaç da vermiştim. İki bitkisel karışım kullanmıştım. Karışımdan sadece üç yudum almıştı fakat bu bile benim amacıma ulaşmam için yeterliydi.</span></p>
	<p class="calibre3"><span class="calibre4">  Saçlarına bakıp gülümsedim. Kökleri siyahtı. Çok geçmeden eskisi gibi simsiyah saçları olacaktı. Peki ama zihni de saçları kadar hızlı bir şekilde eski halini alacak mı? diye düşündüm. Şeytan’ın elinden Alice’in çektiğini, çok az kişi çekmişti.</span></p>
	<p class="calibre3"><span class="calibre4">  Batan gemiden sağ salim kurtulanlar bizim üç kilometre kadar güneyimizdeki bir korulukta toplanmışlardı. Ben de fark edilmeden onlara yaklaşıp havayı koklayarak ne durumda olduklarına bakmıştım. Şimdiyse son bir keşfe çıkacaktım ve bu kez kendimi gizlemek için güçlü bir koruma büyüsü yapacaktım. Harekete geçtim. Toplamda otuz kişi kalmıştı; fakat yanlarına biraz daha yaklaşınca içlerinden sekiz cadının tuzlu suyun etkisiyle kıvrandıklarını gördüm, üstelik ikisi neredeyse ölmek üzereydi. Havayı üst üste koklayarak olabildiğince fazla bilgi edinmeye çalıştım. Genel bir umutsuzluk ve üzüntüye kapıldıklarını görmek harikaydı. Çoğu dehşet içindeydi; ne de olsa sahipleri Şeytanı yarı yolda bırakmışlardı. Öfkesinden korkuyorlardı.</span></p>
	<p class="calibre3"><span class="calibre4">  Büyü yoluyla gemilerinin nasıl batırıldığını öğrenmişlerdi ve Alice’in sahip olduğu güçten de çekiniyorlar, benden de korkuyorlardı.</span></p>
	<p class="calibre3"><span class="calibre4">  Yalnızca büyücü ve korşak beni yenebileceklerine dair güvenlerini yitirmemişti. Şeytan’ın başının hâlâ yanlarında olduğunu öğrendim. Onu büyücü Bowker taşıyordu. O bana aitti.</span></p>
	<p class="calibre3"><span class="calibre4">  Alice’e ilaç vermemin nedeni onu korumak istememdi; benimle birlikte olursa yaralanabilirdi. Ama asıl, düşmanlarımdan intikam alan kişi ben olmak istiyordum. Hem yalnız çalışmayı tercih ediyordum.</span></p>
	<h1 class="block_5" id="toc_id_23"><b class="calibre2"><span class="calibre5">  </span><span class="tab">      </span>BÖLÜM 23 </b><b class="calibre2"> # AH. BAY KURT  # </b></h1>
	<p class="block_6"> </p>
	<p class="block_2">Düşmanım mısın?</p>
	<p class="block_2">Bir savaşçının gücüne, hızına ve eğitimine sahip misin?</p>
	<p class="block_2">Benim için fark etmez.</p>
	<p class="block_2">Hemen şimdi koş! Ormana koş!</p>
	<p class="block_2">Ama asla yeterince hızlı olamazsın.</p>
	<p class="block_2">Çok geçmeden seni yakalar ve öldürürüm.</p>
	<p class="block_6"> </p>
	<p class="calibre3"><span class="calibre4">  Uyuyan Alice’in yanından ayrılmadan önce bir kez daha zavallı Thorne’u düşününce mideme kramplar giriyor. Ama birlikte geçirdiğimiz mutlu anları ve kendini hızla geliştirerek hem güç hem de beceri anlamında umduğumdan çok daha iyi bir seviyeye geldiğini düşünerek bu duygunun üstesinden geliyorum. En sonunda Thorne’a dair anılarımı bir kenara bırakıp bir zamanlar bana yönelttiği şu soruyu hatırlıyorum:</span></p>
	<p class="calibre3"><span class="calibre4">  Düşmanların henüz yaşıyorken başparmak kemiklerini aldığın oldu mu hiç?</span></p>
	<p class="calibre3"><span class="calibre4">  Bu soruyu yanıtlamayı reddetmiştim. Bunu yapıp yapmamam sadece beni ilgilendirirdi. Fakat düşmanlarımın böyle düşünmesi işime gelirdi. İşte ağaçların gövdesine makasımın resmini kazıyarak uyarmamın nedeni buydu.</span></p>
	<p class="calibre3"><span class="calibre4">  Artık hazırım; öldürmeye, hepsini öldürmeye hazırım. Ölümün anası oldum. Dizimin dibinde dolaşıp neşe içinde kıkırdayarak eteklerimi çekiştiriyor ve yemyeşil otların üzerinde kan izleri bırakarak yanımda yürüyor. Güldüğünü duyabiliyor musunuz? Kurbanlarımın etleriyle beslenecek akbabaların çığlıklarında sesini duyabilirsiniz.</span></p>
	<p class="calibre3"><span class="calibre4">  Ormanın girişinde duruyorum. Alice’in beni iyileştirmesi ve büyü gücü vermesi sayesinde kendimi güçlü hissediyorum; hatta belki şimdiye dek hiç olmadığım kadar güçlüyüm. Öyle güçlü bir gizlenme büyüsü yaptım ki düşmanlarım varlığımdan haberdar değil. Az sonra yakın dövüşe girecek olma düşüncesi beni heyecanlandırıyor ve dövüşüp öldürmeye hazırım. Bir saldırı bekliyorlar, fakat tam olarak ne zaman ve nereden olacağını kestiremiyorlar. Şaşırtmanın gücü elimde.</span></p>
	<p class="calibre3"><span class="calibre4">  Bıçaklarım kınlarında hazır; makaslarım da öyle. Düşmanlarımı öldürdükten sonra başparmak kemiklerini alacağım. Böylece büyü gücüm iyice artacak. Şeytan’ın başını geri alıp onu ele geçirmek isteyenlerden uzak tutmalıyım. Yani sahip olabileceğim her türlü büyü gücüne ihtiyacım var. Alice’in bana verdiklerini de iade etmeliyim. Günün birinde ihtiyaç duyacaktır.</span></p>
	<p class="calibre3"><span class="calibre4">  Saldırıya geçiyorum. Hızlıyım, çok hızlıyım. Daha önce hiç bu kadar hızlı olmamıştım!</span></p>
	<p class="calibre3"><span class="calibre4">  Biri soldan bana doğru koşuyor. Tek bir hamleyle bıçağımı çekip fırlatıyorum. Bıçak düşmanımın boğazına saplanarak onu yere düşürüyor, düşmanlarımdan ilki ölüyor.</span></p>
	<p class="calibre3"><span class="calibre4">  Korşak nerede?</span></p>
	<p class="calibre3"><span class="calibre4">  Havayı kokluyorum ve solumda kaldığını anlıyorum. Aramızda başka düşmanlar var. Fark etmez. Önce onları öldürürüm. Şimdi uzun bıçağım sol elimde. Bana doğru koşan bir cadıyı onunla öldürüyorum. Fakat artık hepsi kokumu aldı. Bir araya toplanıp ağaçların arasından çıkacağım anı bekliyorlar. Ben de bunun üzerine yavaşlayıp yön değiştirerek peşimden gelmelerini sağlamaya çalışıyorum.</span></p>
	<p class="calibre3"><span class="calibre4">  En sonunda ufak bir açıklıkta durup saldırmalarını bekliyorum. Etrafımı sarıyorlar ve ağaçların arasından ilerleyerek çemberi daraltıyorlar. Bir an önce bana ulaşmak için can atıyorlar.</span></p>
	<p class="calibre3"><span class="calibre4">  Hazırım.</span></p>
	<p class="calibre3"><span class="calibre4">  Burası ölüm çemberi.</span></p>
	<p class="calibre3"><span class="calibre4">  Ve etrafımı saran cadıların ötesinde büyücüyle birlikte korşak beni bekliyor.</span></p>
	<p class="calibre3"><span class="calibre4">  Ah, Bay Kurt! Yakında sıra sana gelecek!</span></p>
	<p class="calibre3"><span class="calibre4">  Cadıların en cesurları hızla üzerime atılıyor. Önce onlar ölüyor. Bıçaklarımı savurup etrafımda dönmeye başlıyorum ve düşmanlarımdan çığlıklar yükseliyor; kanları otları suluyor.</span></p>
	<p class="calibre3"><span class="calibre4">  Arkalarından daha başkaları geliyor: Lisa Dugdale, Jenny Croston ve Maggie Lunt. Bunlar daha önce uzun sopalara taktıkları bıçaklarla saldıran Pendle’lı cadılar. Bıçaklarını uzaktan savurarak daha az risk alıyorlar. Kanatlarından biri </span>korşağın ağzındayken çaresizce yerde yatan lamia Wynde’i işte bunlar öldürmüştü; dizlerinin üzerine çöküp insaflarına kalan şövalyenin zırhını delmeye çalışan korkaklar işte bunlardı. Yani yaptıklarını ödetmek benim için son derece keyifli oluyor.</p>
	<p class="calibre3"><span class="calibre4">  Bunları hemen öldürmek yerine yaralamayı tercih ediyorum. Kendilerini kurtarabileceklerini umarak sendeleye sendeleye uzaklaşıyorlar. Onları daha sonra haklarım. Tadını çıkarmak istiyorum.</span></p>
	<p class="calibre3"><span class="calibre4">  Düşmanlarım dağılıp kaçışmaya başlıyorlar. Artık geriye yalnızca büyücü ve korşak kaldı. Bowker öne çıkıyor, deri heybe omzunda ve elindeki küçük kemirgen kafatasını bana doğru uzatıyor. Bir şeyler mırıldanıyor ve görünmez fakat ölümcül bir şey üzerime atılıyor; kulaklarım çınlıyor.</span></p>
	<p class="calibre3"><span class="calibre4">  Sendeliyorum ve neredeyse düşecek gibi oluyorum, kendimi aniden güçsüz ve savunmasız bir halde buluyorum. Bowker gülüyor ve elindeki silahı başıma doğrultup bir yandan diğer elindeki bıçağını havaya kaldırırken bana doğru yürüyor.</span></p>
	<p class="calibre3"><span class="calibre4">  Kızın kemiklerini alan bendim Grimalkin! Ve şimdi seninkileri alacağım! diye bağırıyor.</span></p>
	<p class="calibre3"><span class="calibre4">  Alice’in bana verdiği büyü gücünü kullanıp harekete geçtiğimde aramızda on adımdan daha az bir mesafe var. Alice’in büyü gücü Bowker’ın bana karşı kullandığı yahut kullanabileceği her türlü büyüden daha güçlü. Dişlerimi göstererek bıçaklarımdan birini çekip fırlatıyorum. Bıçak bacağına saplanınca dizinin üzerine düşüyor. Bakışlarımda ölümü görünce dönüp otların üzerinde kan izleri bıraka bıraka sendeleyerek kaçmaya başlıyor. Şeytan ın başı hâlâ onda ama fazla uzağa gidemeyecek. Yakında benim olacak.</span></p>
	<p class="calibre3"><span class="calibre4">  Bay Kurt! Şimdi sıra sende! İşte buradayım. Benim adım Grimalkin! Şimdi ölümüne dövüşeceğiz!</span></p>
	<p class="calibre3"><span class="calibre4">  Korşak beni paramparça etmeye hazır, ağaçların arasından çıkıp üzerime doğru koşuyor. Arka ayaklarının üzerine kalkarak pençelerini savuruyor.</span></p>
	<p class="calibre3"><span class="calibre4">  Dönüp sivri ve zehirli pençelerinden sıyrılarak bıçağımın kabzasını ağzına indiriyorum. Bu bana Şeytan’a yaptıklarımı hatırlatıyor ve gülümsüyorum.</span></p>
	<p class="calibre3"><span class="calibre4">  Ah Bay Kurt! Ne büyük dişleriniz vardı!</span></p>
	<p class="calibre3"><span class="calibre4">  Yaratık başını sallarken kırılan dişleri yere saçıldıkça kahkahalar atıyorum. Dişlerden bazıları kan içinde ve yanından çekilirken öfkeden deliye dönmüş durumda; böğürerek kendi kuyruğunu yakalamaya çalışan deli bir köpek gibi daireler çiziyor. Ama yavaş, hem de çok yavaş ve ben çok hızlıyım. Birlikte dans ediyoruz; bana vaat ettiği ölüm dansı bu.</span></p>
	<p class="calibre3"><span class="calibre4">  Ah Bay Kurt! Ne büyük gözleriniz vardı!</span></p>
	<p class="calibre3"><span class="calibre4">  Bu söylediklerim doğru çünkü bıçaklarım her iki gözünü de çıkardı. Korşak yine kör oldu. Bu kez kendini iyileştirme şansı olmayacak. Bu kez onu yalnızca ölüm bekliyor.</span></p>
	<p class="calibre3"><span class="calibre4">  Deliye dönerek bıçağımı bir savuruyor bir saplıyorum. Ama her darbem planlı; her vuruşla birlikte onu biraz daha zayıflatıyorum. ta ki güçsüz düşünceye ve yer onun kanıyla sulanıncaya dek.</span></p>
	<p class="calibre3"><span class="calibre4">  Ah Bay Kurt! Ne büyük kalbiniz vardı!</span></p>
	<p class="calibre3"><span class="calibre4">  Şimdi </span>korşağın kalbi ellerimde. Atmaya devam ediyor ama çok geçmeden hareketsizleşip soğumaya başlıyor. Onu ufak parçalara ayırıp parçaları da yere atıyorum. En sonunda cesedini de paramparça ederek esen rüzgâra bırakıyorum. Kargalar ziyafet çekecek.</p>
	<p class="calibre3"><span class="calibre4">  Ama başparmak kemiklerini alıyorum. Daha sonra boynumda taşıdığım diğerlerinin yanına eklenecek.</span></p>
	<h1 class="block_5" id="toc_id_24"><b class="calibre2"><span class="calibre5">  </span><span class="tab">      </span>BÖLÜM 24 </b><b class="calibre2"> # AV  # </b></h1>
	<p class="block_6"> </p>
	<p class="block_2">En sevdiğim silah uzun bıçak; </p>
	<p class="block_2">Yakın dövüşte kullandığım.</p>
	<p class="block_2">Beni yenebileceğini mi sandın?</p>
	<p class="block_2">Bıçağıma baksana, kalbine sapladığım!</p>
	<p class="block_6"> </p>
	<p class="calibre3"><span class="calibre4">  Korşak öldü ve sözümü tutuyorum: Thorne’u öldürenlerin hepsi ölmeli. Böylece av başlıyor.</span></p>
	<p class="calibre3"><span class="calibre4">  Lisa Dugdale’in omurgasını kırıyorum.</span></p>
	<p class="calibre3"><span class="calibre4">  Onu ayak parmaklarından meşe ağacına asıyorum; Kanını içiyorum; Kemiklerini alıyorum.</span></p>
	<p class="calibre3"><span class="calibre4">  Jenny Croston’ı buz gibi bir nehirde boğuyorum. Kaskatı kesilinceye dek başını suyun altında tutuyorum; Kanını içiyorum; Kemiklerini alıyorum.</span></p>
	<p class="calibre3"><span class="calibre4">  Maggie Lunt korkak bir çocuk gibi yalvarıyor.</span></p>
	<p class="calibre3"><span class="calibre4">  Onu hemen öldürüyorum; bıçağım kalbini ikiye bölüyor.</span></p>
	<p class="calibre3"><span class="calibre4">  Kanını içiyorum; Kemiklerini alıyorum.</span></p>
	<p class="calibre3"><span class="calibre4">  En sonunda büyücü Bowker’ı yakalayıp öldürüyorum; Kemiklerini alıyorum; Kanını içiyorum.</span></p>
	<p class="calibre3"><span class="calibre4">  Böylelikle Thorne’un intikamı almıyor Geriye kim kaldı ki:</span></p>
	<p class="calibre3"><span class="calibre4">  Onun kemiklerini almıştık, diyebilecek. Kimse. Çünkü artık hepsi öldü.</span></p>
	<p class="calibre3"><span class="calibre4">  Ve onların kemiklerini ben aldım.</span></p>
	<p class="calibre3"><span class="calibre4">  Benim adım Grimalkin.</span></p>
	<h1 class="block_5" id="toc_id_25"><b class="calibre2"><span class="calibre5">  </span><span class="tab">      </span>BÖLÜM 25 </b><b class="calibre2"> # GERÇEKTEN ACİNASİ BÎR GÖRÜNTÜ  # </b></h1>
	<p class="block_1"> </p>
	<p class="block_2">Tehdidini hissediyorum!</p>
	<p class="block_2">Ne kadar güçlüsün?</p>
	<p class="block_2">Vaktimi aldığına değer mi?</p>
	<p class="block_2">Aynamda seni arayayım mı!</p>
	<p class="block_6"> </p>
	<p class="calibre3"><span class="calibre4">  Bir alıç ağacının altına bağdaş kurup oturduktan sonra Şeytan’ın başını deri heybeden çıkarıyorum. Onu hemen önümde otların üzerine koyuyorum.</span></p>
	<p class="calibre3"><span class="calibre4">  Bu gerçekten de acınası bir görüntü ve gülümsüyorum. Sağlam gözündeki dikişleri çıkarmayı denememişler ama ağzındaki yeşil elmayla gül dikenlerini çıkarmışlar. Baş inledikçe sapsarı dişleri görünüyor.</span></p>
	<p class="calibre3"><span class="calibre4">  Yine ben kazandım! diye bağırıyorum. Hizmetkârlarının tüm çabalarına rağmen hâlâ benim elimdesin. Korşak ve hizmetkârların öldü!</span></p>
	<p class="calibre3"><span class="calibre4">  Şeytan yanıt vermiyor. Dikişli gözünü bir çubukla dürttüğümde bile tepki vermiyor. Baş soğuk, sabit ve sessiz; sanki Şeytan onu burada bırakıp Karanlığa dönmüş gibi. Ama böyle bir şey mümkün değil çünkü Şeytan bu başın içinde hapis.</span></p>
	<p class="calibre3"><span class="calibre4">  Yanıt vermiyor çünkü şimdilik yenilmiş durumda. Ben kazandım, hizmetkârları öldü ve onu alt edenle yüzleşmeye dayanamıyor. Onu fena hakladım ve bundan çok hoşnutum.</span></p>
	<p class="calibre3"><span class="calibre4">  Artık yanımda ne elma ne de diken var; bunlar yerine bir tomar ısırgan otunu alıç dallarıyla birlikte ağzına tıkıyorum. Sonra yüzüme zafer gülümsemesi yayılıyor ve başı heybeye geri sokuyorum.</span></p>
	<p class="calibre3"><span class="calibre4">  Şeytan’ın hizmetkârlarına karşı sürdürdüğümüz mücadelenin bu safhası başarılı bir şekilde tamamlandı. Artık Tom Ward’ın Malkin Kulesi ne giderek annesinin ona bıraktıklarını incelemesi çok önemli. Şeytan’ı en sonunda yok edebilmemizi sağlayacak bilgiye erişebilmesini sağlamak için elimden ne geliyorsa yapacağım!</span></p>
	<p class="calibre3"><span class="calibre4">  Fakat bu amacımıza yaklaştıkça tehlike de artacak. Yakında yeni bir tehditle karşı karşıya kalacağımıza hiç şüphem yok.</span></p>
	<p class="calibre3"><span class="calibre4">  Cadılar kendi ölümlerine dair bir kehanette bulunamazlar, fakat bunu bir başkası için yapabilirler. Yakın zamanda Alice için yeni bir tehdit gördüm. Ayna karardı yani az da olsa umut var. Fakat çok endişeliyim. Dördümüz de bu yolda birlikteyiz: Thomas Ward, John Gregory, Alice ben.</span></p>
	<p class="calibre3"><span class="calibre4">  Hiçbirimizin hayatta kalmayacağından korkuyorum.</span></p>

</body></html>
