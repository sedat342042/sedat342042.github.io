<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kitap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">V</h1>

  <p class="normal">&nbsp;</p>

  <p class="normal">— Bugün evinde sizi görmek mutluluğuna eriştiğim Gubarev beni sizinle tanıştırmadı, –diye başladı adam.– İzniniz olursa, şimdi takdim edeyim kendimi: Potugin, yedinci dereceden emekli devlet memuru Potugin... Petersburg’da Maliye Bakanlığında görev yaptım. Umarım, bu davranışımı tuhaf karşılamazsınız... Genelde böyle birden tanışmak alışkanlığım yoktur... Ama sizinle...</p>

  <p class="normal">Potugin sözün burasında bocaladı ve garsona bir kadeh kirschwasser<sup class="calibre3"><a href="../Text/kitap_split_049.html#footnote-426-19" id="footnote-426-19-backlink">19</a></sup> getirmesini söyledi. Gülümseyerek ekledi: “Cesaretimi toplamam için...”</p>

  <p class="normal">Litvinov, o gün tanıştığı insanların sonuncusuna bir kat daha merakla baktı ve o anda şöyle geçirdi içinden: “Bu ötekiler gibi değil.”</p>

  <p class="normal">Gerçekten de değildi. Karşısında ince elleriyle masanın ucuna tutunmuş, geniş omuzlu, kısa bacakları üzerinde kocaman bir bedeni, kıvırcık saçlı başı önüne eğik, gür kaşlarının altından pek zeki, pek hüzünlü bakan küçük gözleri, geniş, düzgün ağzı ve hiç de düzgün olmayan dişleri ve patates burun denen saf Rus burunlu bir adam oturuyordu. Görünüşte biraz çolpa, hatta yabani gibiydi ama kesinlikle sıradan biri değildi. Giyim kuşamı özensizdi: Eski moda redingotu üzerinde çuval gibi duruyordu, kravatı da yana kaymıştı. Bu ani samimiyeti Litvinov’a hiç de sırnaşıklık gibi görünmemiş, hatta gizliden hoşuna bile gitmişti: Bu adamın tanımadığı kimselere yapışmak gibi bir alışkanlığı olmadığı ortadaydı. Litvinov’un üzerinde tuhaf bir izlenim bırakmıştı: Saygı, sempati ve bir parça da acıma duygusu uyandırmıştı onda.</p>

  <p class="normal">Görünüşüne son derece uyan yumuşak, biraz kısık, zayıf bir sesle,</p>

  <p class="normal">— Rahatsız etmiyorum ya sizi? –diye tekrarladı adam.</p>

  <p class="normal">— Rica ederim, aksine çok sevindim, –diye cevapladı Litvinov.</p>

  <p class="normal">— Gerçekten mi? Öyleyse ben de sevindim. Sizinle ilgili çok şey duydum. Neyle ilgilendiğinizi, ne gibi niyetlerinizin olduğunu biliyorum. Çok güzel bir uğraş sizinki. Ama hiç konuşmadınız bugün.</p>

  <p class="normal">— Sanırım siz de pek konuşmadınız, –dedi Litvinov.</p>

  <p class="normal">Potugin iç geçirdi.</p>

  <p class="normal">— Başkaları o kadar çok konuştu ki efendim. Ben dinledim yalnızca. –Bir süre sustuktan sonra kaşlarını sanki neşeli bir biçimde kaldırarak ekledi:– Bizim Babil hengâmemiz hoşunuza gitti mi?</p>

  <p class="normal">— Gerçekten de hengâmeydi. Çok güzel ifade ettiniz. Hep bu telaşlarının nedenini sormak istedim o baylara.</p>

  <p class="normal">Bir kez daha iç geçirdi Potugin.</p>

  <p class="normal">— İşin tuhafı, kendileri de bunu bilmiyor efendim. İlk zamanlar onlar için şöyle derlerdi: “Yüksek hedeflerin kör nişancıları.” Şimdiyse daha sert sıfatlar kullanıyoruz onlar için... Yalnız onları suçlamak niyetinde olmadığımı da belirtmeliyim. Üstelik şunu da söyleyeyim, hepsi... yani aşağı yukarı hepsi çok iyi insanlardır. Sözgelimi Bayan Suhançikova ile ilgili güzel çok şey biliyorum: Son parasını zavallı yeğenlerine vermiştir. Varsayalım gösteriş amacıyla, çevresini etkilemek için böyle yapmış olsun, ama siz de kabul edersiniz ki zengin olmayan bir kadının bu özverisi oldukça ilginçtir! Bay Pişçalkin için bir şey söylemeye gerek yok zaten... Kuşkusuz köylüleri bir zaman sonra karpuz biçiminde gümüş bir kupa veya belki de onu melek gibi gösteren bir tasvir sunar ona; berikiyse böylesine bir onuru hak etmediğini söyleyecektir kuşkusuz oysa hiç de doğru değil: Bal gibi hak ediyor. Arkadaşınız Bay Bambayev’inse işret âlemlerini yücelttiği kitaplarını yazarken aslında sudan başka bir şey içmeyen ozan Yazıkov gibi fevkalade bir yüreği var; tamam, heyecanını belli bir şeye yönlendiremiyor ama ne olsa heyecanı var. Bay Voroşilov da çok iyi bir insandır; grubunun onur levhasına adı yazılmış tüm iyi insanları gibi o da bilimin, uygarlığın hizmetindedir. Susması bile anlamlıdır, ama henüz çok genç! Evet, evet, hepsi harika insanlar, ama bir sonuç çıkmıyor. Yemekler birinci sınıf, ama o tabaktaki yemeği ağzına sürmezsin.</p>

  <p class="normal">Litvinov Potugin’i gittikçe artan bir merakla dinliyordu: Sakin, ama kendine güven dolu sözlerinde, verdiği örnekler ve kullandığı deyimlerde apaçık bir konuşma yeteneği ve isteği vardı. Potugin gerçekten konuşmayı severdi ve bu işte yetenekliydi de. Ama hayatın kibrini örselediği her insan gibi filozofça bir sakinlik içinde samimi bir rastlantı, bir fırsat beklerdi.</p>

  <p class="normal">Potugin kendine özgü, hüzünlü ama kederli olmayan nüktedan bir tavırla sürdürdü konuşmasını:</p>

  <p class="normal">— Evet, evet, bunların hepsi çok tuhaf efendim. Bir şeye daha dikkatinizi çekmek isterim. Mesela on İngiliz bir araya gelince hemen deniz altına döşenen telgraf hattından, kâğıda gelen vergiden, fare postu çıkarma yönteminden, yani müspet ve belirli bir şeylerden bahsetmeye başlarlar; on Alman bir araya gelince konu kuşkusuz Schleswig-Holstein Prensliği’nden, birleşik Almanya’dan bahsederler; on Fransız buluşunca söz kaçınılmaz olarak sonunda “tatlı fıstıklar”a gelir; ama on Rus bir araya gelince hemen oracıkta bir sorun çıkar ortaya –bugün tanık olduğunuz olaydan anlayabilirsinizi bunu– ve Rusya’nın anlamı, geleceği gibi şeylerden söz eder, Leda’nın yumurtalarından<sup class="calibre3"><a href="../Text/kitap_split_050.html#footnote-426-20" id="footnote-426-20-backlink">20</a></sup> başlayarak sonu gelmez, hiçbir nedeni ve sonucu olmayan tartışmalara dalarlar. Bir silgi parçasını çiğneyip duran çocuklar misali o manasız konuyu konuşur da konuşurlar ve sonunda ne keyfi kalır ne de özü. Tabii bu arada çürümüş Batı’ya da verir veriştirirler. Ne anlaşılmaz bir durum, değil mi? Bizi her konuda ezen Batı çürümüşmüş! Küçümsememiz de gerçek olsa bari, –diye sürdürdü Potugin– oysa tüm bu sözler yalan. Küfretmesine ediyoruz Batı’ya ama öte yandan da onun düşüncelerine, daha doğrusu Parisli aylakların düşüncelerine saygı duyuyoruz. Bir tanıdığım var, iyi bir insan, iyi de bir aile babasıdır, pek genç de sayılmaz. Paris’te bir restoranda kendine une portion de biftek aux pommes de terre<sup class="calibre3"><a href="../Text/kitap_split_051.html#footnote-426-21" id="footnote-426-21-backlink">21</a></sup> ısmarlamış, bir Fransız ise “Garçon! biftek pommes!”<sup class="calibre3"><a href="../Text/kitap_split_052.html#footnote-426-22" id="footnote-426-22-backlink">22</a></sup> diye seslenmiş, sırf bu yüzden birkaç gün üzgün dolaşmıştı. Utancından büyük acılar çekmişti arkadaşım! Daha sonra garsona hep “Biftek pommes!” diye seslenmeye başlamıştı. Başkalarına da böyle demeyi öğretiyordu. Lorettalar bile, bizim bozkırdan gelmiş genç beyefendilerimizin onların kepaze odalarına girerken saygıyla titremelerine şaşar... “Tanrım! “Böyle nereye geldim ben?” diye düşünür bizimkiler, “Tam Anna Deslions’un salonu!”<sup class="calibre3"><a href="../Text/kitap_split_053.html#footnote-426-23" id="footnote-426-23-backlink">23</a></sup></p>

  <p class="normal">— Söyler misiniz lütfen, –dedi Litvinov,– çevresindekiler üzerinde Gubarev’in tartışmasız etkisini siz neye bağlıyorsunuz? Onun üstün özelliklerine, yeteneklerine mi?</p>

  <p class="normal">— Hayır efendim, hayır; öyle yetenekleri falan yok...</p>

  <p class="normal">— Öyleyse karakteri mi?</p>

  <p class="normal">— O da değil efendim. Yalnız adamın güçlü bir iradesi var. Malum biz Slavlar irade açısından genelde pek zengin sayılmayız ve iradenin karşısında yerlere kapanırız. Bay Gubarev bir önder olmak istiyordu, herkes de önder yaptı onu. Ne yapacaksınız?! Devlet bizi toprak köleliğinden kurtardı sağ olsun; ancak, kölelik düzeninin alışkanlıkları öylesine derin işlemiş ki içimize, kolay kolay kurtulamayacağız ondan. Bize her yerde, her zaman efendiler gerek. Bu efendiler çoğunlukla kanlı canlı insanlar olur, kimi zaman da eğilim gibi şeylerin boyunduruğuna kaptırırız kendimizi... Örneğin şimdi de doğal bilimlerin kölesi olmuş durumdayız... Hangi nedenlerle, hangi güçlerin zoruyla kölesi olduğumuz da belli değil; anlaşılan yapımız böyle. Ama önemli olan, bir efendimizin olmasıdır. Eh var işte; bu kadarı bize yetiyor, gerisine boş veriyoruz! Tam bir kölelik bu! Gururumuz da kölece, alçalmamız da. Yeni bir efendi edinince eskisinin yolu açık olsun! Önceki Yakov’du, şimdiki efendimiz Sidor... Yakov’a boş ver, Sidor’un ayaklarına kapan! Hatırlayın, böyle çok olaylar oldu bizde! İnkârı ayırt edici özelliklerimizden sayarız ne var ki, elinde kılıcıyla savaşan özgür bir insanın inkâr ettiği gibi inkâr etmiyoruz biz; kırbaç korkusundan, dayak yediğinden ya da efendisinin emriyle inkâr eden bir uşak gibiyiz daha çok. Evet efendim, ayrıca yumuşak huylu bir milletiz, birinin bizi avcuna alması için bilgeliğe falan ihtiyacı yok. İşte, Bay Gubarev de bu yüzden efendi oluyor; bir konuyu işledi, işledi, sonunda amacına ulaştı. İnsanlar bakınca karşılarında büyük düşüncelere sahip, kendine güvenli, buyurgan birini görüyorlar; en önemlisi de, emirler vermesi. Emir verebiliyorsa buna hakkı var demektir, öyleyse dediğini dinlemek gerekir. Bizdeki tüm o tarikatların, Onufriycilikler’in, Akulinacılıklar’ın temeli bu işte. Sopayı eline geçiren onbaşı oluyor.</p>

  <p class="normal">Potugin’in yanakları kızarmış, bakışları donuklaşmıştı ama (tuhaftır!) acı, hatta zehirli konuşmasında nefret değil daha çok hüzün, dürüst ve içten bir hüzün vardı.</p>

  <p class="normal">— Gubarev’le nasıl tanıştınız? –diye sordu Litvinov.</p>

  <p class="normal">— Uzun zamandır tanırım onu efendim. Ayrıca bakın bir tuhaflığımız daha vardır bizim: Biri, mesela hayatı boyunca şiirleriyle, düzyazılarıyla sarhoşluğu, iltizam sistemini eleştirmiş bir yazar durup dururken iki şarap fabrikası satın alıp yüzlerce de meyhane açınca bütün o yazdıklarını unutuveriyor! Onun yerinde başka biri olsa yeryüzünden silerlerdi, oysa bizde ona sitem eden bile çıkmaz. Gubarev de öyle işte: Hem bir Slavcıdır, hem demokrat, hem de sosyalist, ne derseniz deyin işte; mülklerini de eskiden ağabeyi yönetiyordu, şimdi de yönetiyor... Ağabeyi de şu eski kafalı, dişçileri zengin eden türden toprak sahiplerindendir. Bayan Beecher Stowe’un Tenteleyev’e tokat atışını anlatan Bayan Suhançikova da Gubarev’in önünde neredeyse yerlerde sürünmektedir. Bunun tek nedeni de onun önemli kitaplar okuması ve her şeyi derin derin düşünmesi... Konuşmasını bugün gördünüz, varın kendiniz karar verin artık ne kadar yetenekli olduğuna; bereket versin pek az konuştu, çoğunlukla sustu. Çünkü keyfi yerinde olduğu zamanlar benim gibi sabırlı bir adamı bile çileden çıkarır. İğrenç fıkralar anlatmaya başlar... evet, evet, bizim büyük Gubarev’imiz iğrenç fıkralar anlatır, üstelik kendi anlattıklarına da pis pis güler...</p>

  <p class="normal">— Demek siz çok sabırlısınız? –diye sordu Litvinov–. Oysa ben öyle sanıyordum ki aksine... Sahi, tam adınız neydi sizin?</p>

  <p class="normal">Potugin kirschwasserden birkaç yudum aldı.</p>

  <p class="normal">— Sozont... Sozont İvanoviç. Bu güzel ismi bana başrahip bir akrabamın anısına vermişler. Kendisiyle başkaca bir bağım da yoktur. Dolayısıyla bir rahipler ailesinden geldiğimi söyleyebilirim. Sabrıma dair bir kuşkunuz varsa, bunun yersiz olduğunu söyleyebilirim: Gayet sabırlıyımdır. Öz amcam, Müşavir İrinarh Potugin’in yönetimi altında yirmi iki yıl çalışmış olmam da bunun kanıtıdır. Kendisini tanır mıydınız?</p>

  <p class="normal">— Hayır.</p>

  <p class="normal">— Öyleyse kutlarım sizi. Evet, çok sabırlı bir insanım ben. Neyse, saygıdeğer meslektaşım Başrahip Avvakum’un dediği gibi, “ilk konumuza dönelim”. İnanın muhterem beyefendi, yurttaşlarıma şaşıyorum ben. Hepsi hayata küsmüş gibi, hepsi başı önünde dolaşıyor, öte yandan hepsinin içi umut dolu, düz duvara tırmanacak kadar... En azından Bay Gubarev’in de onlardan olduğunu kabul ettiği Slavcılar öyledirler: Harika insanlardır ama onlar da umutsuzluk ve şevk karışımına kapılmış insanlar ve hep bir şey beklerler. Kafalarında hep “olacak, olacak” umudu vardır... Ne olacak? Ortada bir şey yok, on asırdır siyasette, hukukta, bilimde, sanatta ve hatta zanaatta bir şey yapabilmiş değil Rusya... Ama acele etmeyin, sabırlı olun: Her şey olacak. Peki ama izninizle soralım: “Neden olacak?” Çünkü aydınlarımız işe yaramaz, ama halkımız... ah o yüce halkımız! Şu köylü kaftanını görüyor musunuz? Her şey ondan başlayacak işte. Geri kalan tüm putlar parçalandı; bütün umudumuz köylünün kaftanında. Peki ya kaftan da terk ederse bizi? Hayır, o terk etmez; Kohanovskaya’yı<sup class="calibre3"><a href="../Text/kitap_split_054.html#footnote-426-24" id="footnote-426-24-backlink">24</a></sup> okuyun ve gözlerinizi yükseklere dikin! Bir ressam olsaydım şöyle bir tablo yapardım: Kültürlü bir bey bir köylünün karşısında duruyor, yerlere kadar eğilerek selam verip yalvarıyor: “İyi et beni köylü-babacığım, büyük acılar içindeyim, ölüyorum.” Köylü de sıra ona gelince kültürlü beyin karşısında yerlere kadar eğilerek şöyle diyor: “Eğit beni efendi-babacığım, cehaletten ölüyorum.” Fakat ikisi de parmağını kıpırdatmıyor elbette. Oysa biraz olsun gerçekten –sadece sözde değil– tevazu göstermeleri, büyüklerinden, ağabeylerinden, onların neler bulduğunu, bizden önce ve bizden daha iyi neler düşündüklerini öğrenmeleri yeterli olacaktır! Garson, noch ein Gläschen Kirsch!<sup class="calibre3"><a href="../Text/kitap_split_055.html#footnote-426-25" id="footnote-426-25-backlink">25</a></sup> Bir ayyaş olduğumu sanmayın lütfen, ama alkol dilimin çözülmesine yardım eder.</p>

  <p class="normal">— Bu söylediklerinizden sonra hangi partiden olduğunuzu, Avrupa üzerine ne düşündüğünüzü sormayacağım size artık, –dedi Litvinov gülümseyerek.– Ancak bir şeye dikkatinizi çekmeme izin verin. Ağabeylerimizden bilgi almamız gerektiğini söylüyorsunuz, peki ama iklim ve toprak koşullarını, yerel ve ulusal özellikleri bilmeden nasıl yapacaksınız bunu? Hatırlıyorum, babam Butenop Kardeşler’den, çok iyi olduğu söylenen dökme demir bir harman makinesi sipariş vermişti. Makine görünüşte gerçekten çok güzeldi, ama sonuç ne oldu? Sonra yerini genelde bütün Amerikan makineleri gibi bizim koşullarımıza, alışkanlıklarımıza uygun ahşap bir Amerikan makinesine bırakana kadar tam beş yıl bir işe yaramadan yattı ambarda. Faydasız şeyleri öğrenmenin bir yararı olmaz Sozont İvanoviç.</p>

  <p class="normal">Potugin başını kaldırdı. Bir süre sustuktan sonra:</p>

  <p class="normal">— Sizden böyle bir itiraz beklemiyordum saygıdeğer Grigori Mihayloviç, –diye başladı.– İşe yaramayan şeyleri öğrenmeye zorlayan kim sizi? Öyle ya yabancı bir malı yabancı olduğu için değil, işinize yaradığı için alıyorsunuz: Demek ki düşünüyor, seçiyorsunuz. Ama bunun sonuçlarını dert etmiyorsunuz kendinize. Onlardaki özgünlüğü zorla da olsa sözünü ettiğiniz bütün yerel, iklimsel ve daha birçok koşullara uydurmaya çalışıyorsunuz. Siz yalnızca kendi midenize göre yemekleri yeğliyorsunuz, ama halkın midesi o yemekleri kendine göre hazmediyor; zamanı geldiğinde, vücut güçlendiğindeyse kendi özsuyunu verecektir. Mesela dilimizi alın... Büyük Petro Hollandaca, Fransızca, Almanca binlerce yabancı sözcükle doldurdu dilimizi. Bu sözcüklerde Rus halkının yadırgamadan, zorlanmadan tanışması gereken kavramlar vardı. Petro bu sözcükleri kovalarla, fıçılarla boşalttı içimize. İlk başta korkunç bir şey olmuş gibiydi ama sonra biraz önce size söylediğim hazmetme işlemi başladı. Kavramlar benimsendi, oturdu. Sözcüklerin yabancı biçimleri yavaş yavaş ortadan kalktı, dilimiz kendi derinlerinden onların yerine yeni sözcükler buldu ve bunlar da Hegel’in istediğiniz sayfasını çevirmenizde hizmetinizdedir artık... Evet efendim evet, Slavca olmayan tek sözcük kullanmadan Hegel’i çevirebilirsiniz... Dilde gerçekleşenlerin başka alanlarda da gerçekleşmesini umabiliriz öyleyse. Bütün sorun doğamızın sağlam olup olmadığında. Rus doğası fena değildir, böyle deneylere katlanır. Sağlığından, bağımsızlığından yalnızca sinirleri hasta, zayıf halklar korkar. Tıpkı zevkten ağızları köpürerek biz Rusların boş insanlar olduğumuzu haykıranlar gibi. Ben sağlığıma çok dikkat ediyorum, ama bundan coşkuya kapılmam: Kendime yakıştıramam böyle bir şeyi.</p>

  <p class="normal">— Çok doğru Sozont İvanoviç, –dedi Litvinov.– Peki ama bizleri böyle bir denemeye sokmak neden gereksin? Başlangıçta bunun korkunç bir şey olduğunu kendiniz de söylüyorsunuz! Korkunçsa bırakmak daha iyi değil mi? Evet bırakılmalıydı, bunu siz de biliyorsunuz.</p>

  <p class="normal">— Yalnızca dilde değil... bu da çok önemli! Ancak halkımızdır bunu yapan, ben değil; böyle bir evreden geçmesinin suçlusu da ben değilim. Slavcılar şöyle bağırıyorlar: “Almanlar doğru yolda ilerlediler, gelin biz de doğru yolda ilerleyelim!” Peki ulusumuzun tarihte ilk yaptığı eylem –denizaşırı bir ülkeden kendine prensler getirmesi– günümüze kadar her birimizde süregelen anormal bir hatayken nereden bulacağız doğruyu? Her birimiz hayatında en az bir kez, Rus olmayan birine şöyle demiştir: “Gel beni yönet, prensim ol!” Yabancı bir maddeyi bedenimize yerleştirirken, ne yerleştirdiğimizi önceden kesin olarak bilemeyeceğimizi kabul ederim: Bir parça ekmek mi, yoksa bir parça zehir mi? Ayrıca bilinen bir şeydir şu da: Kötüden iyiye doğru, asla iyinin yolundan geçerek varamazsın; iyiye ancak kötünün yolundan varılır ve zehir de tıpta bazen yararlıdır. Özgürlüğüne kavuşmuş köylülerin yoksulluğunu, iltizam usulünün kalkmasından sonra içkiye düşkünlüğünün arttığını göstermek, yalnızca akılsızlara veya sahtekârlara yakışır... Kötünün yolundan iyiye!..</p>

  <p class="normal">Potugin yüzünü şöyle bir sıvazlayıp konuşmasını sürdürdü:</p>

  <p class="normal">— Avrupa üzerine ne düşündüğümü sordunuz. Hayranım ben Avrupa’ya, onun prensiplerine de yürekten bağlıyım ve bunu gizlemeyi de hiç gerekli görmüyorum. Ben uzun zamandır... hayır uzun zaman değil... bir süredir düşüncelerimi açıklamaktan çekinmeyi bıraktım... İşte siz de düşüncenizi Bay Gubarev’e söylemekten çekinmediniz. Tanrıya şükür, karşımdaki insanın düşüncesini, dünya görüşünü, alışkanlıklarını anlamaya çalışmayı bıraktım ben. Bence önemli bir devlet adamımızın, gözünde hiçbir değeri olmayan bir öğrencinin görüşünü yapmacık bir dalkavuklukla paylaşmasında, onunla oynamasında, ona yaranmaya çalışmasındaki o gereksiz korkudan daha iğrenç bir şey olamaz. Diyelim ki bu devlet adamı halk arasında şöhret olmak istediği için yapıyor bunu; peki ama halktan, soylu sınıftan olmayan bir aydının karşısında neden dümdüz söylemez söyleyeceğini? Evet efendim evet, bir batıcıyım ben, Avrupa’ya sadığım; yani daha doğrusu kültüre, şimdilerde bizde öylesine keyifle alay edilen kültüre sadığım; uygarlığa –evet, evet, bu sözcük daha uygun– da sadığım ve yürekten seviyor, inanıyorum ona; başka bir şeye inancım yok, olmayacak da. Bu sözcük, uy...gar...lık (Potugin her heceyi üzerine basa basa söyledi) hem anlaşılır, hem temiz, hem kutsal bir sözcüktür; milliyet, şan gibi kan kokan diğer tüm sözcüklerse benden uzak olsun!</p>

  <p class="normal">— Peki ya Rusya’yı Sozont İvanoviç, anayurdunuzu seviyor musunuz?</p>

  <p class="normal">Potugin yüzünü sıvazladı yine.</p>

  <p class="normal">— Hem çok seviyorum, hem de çok nefret ediyorum.</p>

  <p class="normal">Litvinov omuz silkti.</p>

  <p class="normal">— Bu eski bir görüş Sozont İvanoviç, hem de basmakalıp.</p>

  <p class="normal">— Olsun varsın, ne zararı var bunun? Korktuğunuz şeye bakın! Basmakalıpmış! Bir sürü basmakalıp sözcük biliyorum. Mesela özgürlük, düzen gayet basmakalıp sözcüklerdir. Ne yani sizce bizdeki hiyerarşi ve düzensizlik daha mı iyi? Ya da gençlerin kafasını öylesine karıştıran, onları sarhoş eden bütün o söylemler, burjuvaziyi küçümsemek, souverainité du peuple,<sup class="calibre3"><a href="../Text/kitap_split_056.html#footnote-426-26" id="footnote-426-26-backlink">26</a></sup> çalışma hakkı mı daha iyi? Bunlar da basmakalıp sözcükler değil mi sizce? Ya nefretle ayrılmaz bir ikili olan aşka ne dersiniz?</p>

  <p class="normal">Litvinov Potugin’in sözünü kesti:</p>

  <p class="normal">— Byron’culuk bu, otuzlu yılların romantizmi.</p>

  <p class="normal">— Affedersiniz ama yanılıyorsunuz efendim. Bu tür duygu karışıklığından ilk kez, iki bin yıl önce Catullus, Romalı ozan Catullus<sup class="calibre3"><a href="../Text/kitap_split_057.html#footnote-426-27" id="footnote-426-27-backlink">27</a></sup> söz etmiştir. Ben de ondan öğrendim bunu. Şöyle demem sizce uygunsa, dinsel bir kökenim olduğu için biraz Latince biliyorum çünkü. Evet, efendim; Rusya’mı, benim tuhaf, sevgili, iğrenç, çok değerli anayurdumu hem seviyor, hem de nefret ediyorum. Şimdi de bırakıp gittim onu: Devlet dairelerinin memur masalarında yirmi yıl oturduktan sonra biraz hava almak istedi canım. Evet, ayrıldım Rusya’dan ve burada çok iyi, çok mutluyum, ama yakında geri döneceğim, hissediyorum bunu. Çilek yetişmese de... severim ben bahçemi!</p>

  <p class="normal">— Burada mutlusunuz, iyisiniz, ben de iyiyim, –dedi Litvinov,– ben de eğitim için geldim buraya; ama bu, böyle şeyleri görmeme engel olmuyor...</p>

  <p class="normal">Litvinov önlerinden geçen iki Loretta ile (Jokey kulübünün birkaç üyesi kadınların çevresinde dönüp duruyor, onlara bir şeyler söylemeye çalışıyordu) saat epey geç olmasına karşın tıkabasa dolu oyun salonunu gösteriyordu.</p>

  <p class="normal">Potugin Litvinov’un sözünü kesti:</p>

  <p class="normal">— Benim bunları görmediğimi kim söyledi size? Yalnız, kusura bakmayın, sizin bu söylediğiniz, İngiliz komutanlarının Kırım Savaşı sırasında, “Times”ın ortaya çıkardığı yönetim eksikliklerinden büyük bir zafer kazanmış gibi söz eden zavallı dergi yazarlarımızı hatırlatıyor bana. Pek iyimser bir insan değilimdir; insanla, hayatımızla ilgili her şey, trajediyle biten tüm bu komedi tozpembe görünmüyor bana. Peki ama insan ruhunun belki de en derinlerinde kökleşmiş şeyleri neden ille Batı’yla ilişkilendirmeli? Evet, bu oyun salonu tam anlamıyla iğrenç; peki bizim basit düzenbazlığımız daha mı iyidir? Hayır sevgili Grigori Mihayloviç, biraz sakin, yavaş olmamız gerekiyor: İyi bir öğrenci öğretmeninin yanlışlarını yakalayabilir, ama saygıyla susar, bunu açığa vurmaz; çünkü bu yanlışlar ona yararlı olacak, onu doğru yola sokacaktır. Ama çürümüş Batı’ya ille de diş bileyecekseniz bakın Prens Kokó ağır adımlarla yürüyerek geliyor işte. Yüz elli aileden zorla toplanmış kirayla yeşil masanın başında on beş dakika çalışmış herhalde, sinirleri bozuk; ama bugün onu Marks’ta<sup class="calibre3"><a href="../Text/kitap_split_058.html#footnote-426-28" id="footnote-426-28-backlink">28</a></sup> oturmuş Veuillot’nun<sup class="calibre3"><a href="../Text/kitap_split_059.html#footnote-426-29" id="footnote-426-29-backlink">29</a></sup> bir broşürünün sayfalarını çevirirken gördüm... Çok iyi bir sohbet arkadaşı olur size!</p>

  <p class="normal">Litvinov Potugin’in ayağa kalkmaya hazırlandığını görünce aceleyle şöyle dedi:</p>

  <p class="normal">— Ama bir dakika, durun lütfen. Prens Kokó’yu çok az tanıyorum, ben sizinle sohbet etmeyi yeğlerim...</p>

  <p class="normal">Potugin ayağa kalkıp selam vererek kesti Litvinov’un sözünü:</p>

  <p class="normal">— Çok teşekkürler, ama sizinle epey sohbet ettim zaten, yani sürekli ben konuştum; siz de farkına varmışsınızdır sanırım, insan yalnızca kendisi konuştuğunda üzülüyor, kendini mahcup hissediyor. Özellikle de daha ilk görüşmede: “Bakın ne adamım ama” der gibi! Tekrar görüşmek üzere... Bir kez daha söyleyeyim: Sizinle tanıştığıma çok sevindim.</p>

  <p class="normal">— Bir dakika bekleyin Sozont İvanoviç, hiç değilse nerede kaldığınızı, daha ne kadar burada olacağınız söyleyemez misiniz?</p>

  <p class="normal">Potugin bir an hafiften bozulur gibi oldu.</p>

  <p class="normal">— Bir hafta daha Baden’deyim; burada, Weber’de veya Marks’da görüşebiliriz. Olmazsa ben size uğrarım.</p>

  <p class="normal">— Ama gene de adresinizi öğrenmem gerekiyor.</p>

  <p class="normal">— Evet. Ama şu var ki, yalnız değilim.</p>

  <p class="normal">— Evli misiniz siz? –diye sordu Litvinov birden.</p>

  <p class="normal">— Hayır efendim ne münasebet... nereden çıkardınız?.. Yanımda bir kız var sadece.</p>

  <p class="normal">Litvinov özür diliyormuş gibi kibar bir tavırla:</p>

  <p class="normal">— Ah! –dedi ve bakışlarını kaçırdı.</p>

  <p class="normal">— Altı yaşında, –diye devam etti Potugin.– Öksüz bir kızcağız... Bir hanımefendinin kızı... İyi tanıdığım bir hanımefendinin. İyisi mi burada görüşelim sizinle. Hoşça kalın efendim.</p>

  <p class="normal">Şapkasını kıvırcık saçlı başına geçirdi, çabuk adımlarla uzaklaştı; Lichtental Caddesi’ne giden, gaz lambalarının pek zayıf aydınlattığı sokakta iki kez göründükten sonra gözden kayboldu.</p>
</body>
</html>
