<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title>NIGGLE'LIN YAPRAKLARI</title>
</head>

<body>
  <p class="p5"><span class="t5"><b>NIGGLE'LIN YAPRAKLARI</b></span></p>

  <p class="p16">&nbsp;</p>

  <p class="p16"><i>Öyküyü okumadan önce okuman</i><i>ı</i><i>z gereken, a</i><i>ş</i><i>ı</i><i>n dere</i><i>cede gereksiz iki dipnot:</i></p>

  <p class="p15"><i>1.) Niggle: Sözlük anlam</i><i>ı</i> <i>gereksiz, ufak tefek ayr</i><i>ı</i><i>nt</i><i>ı</i><i>larla vakit geçirmek anlam</i><i>ı</i><i>na gelir.</i></p>

  <p class="p15"><i>2.) Parish: Mahalle</i></p>

  <p class="p37">&nbsp;</p>

  <p class="p37">Bir zamanlar Niggle adında uzun yolculuğa çıkacak küçük bir adam vardı. Bu yolculuğa çıkmak istemiyordu, gitme fikri bile ona tatsız geliyordu; ama bu işten bir türlü yakasını sıyıramamıştı. Bir zaman başlaması gerektiğini biliyordu, ama hazırlıklar konusunda acele etmedi.</p>

  <p>Niggle bir ressamdı. Biraz da yapacak başka bir sürü işi olduğu için, çok da başarılı bir ressam sayılmazdı. Bu işlerin çoğunu başbelası olarak görür, ama yakasını sıyıra-madığı zamanlarda (ki ona göre bu çok sık oluyordu) güzelce hallederdi. Ülkesindeki kanunlar oldukça sıkıydı. Önüne başka engeller de çıkıyordu. Bunlardan dolayı bazen boş oturur, hiçbir şey yapmazdı. Başka türlü söylersek, ona bir çeşit şefkatli kişi de denebilirdi. Bu tür şefkati bilirsiniz: ona bir şey yapmak yerine sık sık rahatsız eden cinsten. Bir şey yaptığı zaman da, bu şefkat, homurdanmasını, kendini kaybetmesini ve küfretmesini (çoğu kez kendine) önlemiyordu. Yine de bu şefkat yüzünden, payına topal bir adam olan komşusu Bay Parish'in bir dolu anlamsız işi kalırdı. Arada sırada alakasız bazı insanlar gelip bir şeyler rica ettikleri zaman onlara bile yardım ettiği olurdu. Ayrıca arada sırada da yolculuğu hatırlar ve beceriksizce birkaç parça eşyasını toplamaya başlardı: böyle zamanlarda pek fazla resim yapmazdı.</p>

  <p class="p9">Elinde birçok resim vardı; çoğu onun yeteneği için fazla büyük ve iddialıydılar. O yaprakları ağaçtan daha iyi resmedebilen türden ressamlardandı. Tek bir yaprağın şeklini, parlaklığını, ve ucundaki çiğ tanelerinin pırıltısını yakalamaya çalışarak uzun vakit harcardı. Oysa yine de tüm yaprakları aynı tipte, ama aynı zamanda da birbirinden farklı olan bütün bir ağaç resmi yapmak istiyordu.</p>

  <p class="p11">Özellikle canını sıkan bir resim vardı. Rüzgâra yakalanan bir yaprakla başlamış, ve bir ağaca dönüşmüştü. Ağaç sayısız dallar fışkırtıp, en akla hayret verici kökleri salarak büyüdü. Garip kuşlar gelip dallara kondular ve hepsine özel bakım gerekti. Sonra Ağaç' ın etrafında, arkasında, yaprakları ve dallarının boşlukları içinden bir ülke ortaya çıkmaya başladı; uzakta toprağı kaplayan bir orman ve tepeleri karlı dağlar vardı. Niggle diğer resimlerine olan ilgisini kaybetti; ya da resimleri alıp koca resminin kenarlarına iliştirdi. Çok geçmeden tuval o kadar büyüdü ki, bir merdiven bulması gerekti. Bir burasına rötuş, bir orasına yama derken tuvalin önünde bir aşağı bir yukarı inip çıkıyordu. İnsanlar onu ziyarete geldikleri vakit, masasındaki kalemlerle biraz fazla oynasa da yeterince nazik görünmeyi becerebiliyordu. İnsanların konuştuklarını dinliyor, ama tüm bu zaman boyunca içinden dışarıda, bahçede (bir zamanlar patates yetiştirmiş olduğu bir noktada) resim için inşa edilmiş olan yüksek barakasındaki büyük tuvalini düşünüyordu.</p>

  <p>Yumuşak kalpliliğinden kurtulamıyordu. Başkalarının dertlerinin onu bu kadar rahatsız etmemesini dileyerek, "keşke biraz daha sert olaydım!" derdi bazen kendi kendine. Aslında uzun süredir ciddi biçimde rahatsız edilmemişti. "Ne olursa olsun, o lanet geziye çıkmadan önce bir tane resmi, esas resmimi bitireceğim," diyordu. Oysa aynı zamanda yola çıkışını sonsuza kadar da erteleyemeyeceğini görmeye başlamıştı. Resmin gelişip durmayı bırakıp bitmesi gerekiyordu.</p>

  <p class="p9">Bir gün Niggle, biraz uzakta durup resmini, alışılmışın dışında bir dikkatle, aynı zamanda kendini resimden ayırarak süzdü. Resim hakkında ne düşündüğüne karar verememiş, keşke he düşünmem gerektiğini söyleyen bir arkadaşım olsaydı diye hayıflanmıştı. Aslında resim ona tamamıyla yetersiz, ama yine de çok hoş, sanki dünyadaki tek gerçekten güzel resim gibi görünüyordu. O anda aslında istediği şey, kendisinin içeri yürüyüp kendi kendinin sırtını sıvazlaması ve açık bir içtenlikle şöyle demesiydi: "Kesinlikle muhteşem! Nereye varmaya çalıştığınızı tam olarak anlıyorum. Bu resmin üstüne düş ve başka bir şeyi de kafana takma! Sen ihtiyaçlarını karşıla diye bir de maaş ayarlarız".</p>

  <p>Ama ortada maaş falan yoktu. Ve bir şeyi görebiliyordu: resmi, şu anki boyutlarında tamamlayabilmek için bile oldukça yoğunlaşma, oldukça palifma, ağır ve aralıksız çalışma gerekiyordu. Kollarını sıvayıp, düşüncelerini toplamaya başladı. Günlerce başka şeyleri kafasına dert etmemeye çalıştı. Ama hesapta olmayan bir sürü kesinti oldu. Evinde işler ters gitti; gidip şehirdeki bir jüride görev alması gerekti; uzak bir arkadaşı hastalandı; Bay Parish bir bel ağrısından yatağa düştü; ve ziyaretçiler de gelip duruyorlardı. Bahar vaktiydi, insanlar kırlarda bedavadan çay içmek istiyorlardı: Niggle şehirden millerce uzakta, keyifli küçük bir evde yaşıyordu. İçinden onlara lanetler yağdırıyordu, ama onları taa kışın, dükkânları ziyaret edip şehirde tanıdıklarla çay içmenin "rahatsızlık vermek" olduğunu düşünmediği zamanlarda, kendisinin davet etmiş olduğunu inkâr edemiyordu. Kalbini katılaştırmaya çalıştı, ama bunda başarılı olamadı. Görev olarak görse de görme-se de hayır demeye yüzünün tutmadığı birçok şey vardı ve ne düşünürse düşünsün yapmak zorunda olduğu bazı şeyler vardı. Ziyaretçilerinden bazıları bahçesinin biraz ihmal edildiği ve bir Müfettişin ziyaret edebileceği konusuna şöyle bir değindiler. Tabii ki çok azının resimden haberi vardı, ama haberleri olsaydı da çok bir şey fark etmezdi. Onların bu resmin ne kadar önemli olacağını düşüneceklerini sanmıyorum. Bazı iyi kısımları olsa da aslında pek de iyi bir resim olmadığını söyleyebilirim. Her koşulda Ağaç ilginçti. Kendi türünde oldukça benzersiz sayılabilirdi. Aynı zamanda, çok sıradan ve fazlasıyla şaşkın küçük bir adam olan Niggle da öyleydi.</p>

  <p>Zamanla Niggle'ın zamanı bayağı değer kazandı. Uzak şehirdeki tanıdıkları, küçük adamın belalı bir yolculuk yapması gerektiğini hatırlamaya, bazıları da yola çıkmayı en fazla ne kadar erteleyebileceğim hesaplamaya başlamışlardı. Evini kimin alacağını ve bahçeye daha iyi bakılıp bakılmayacağını merak ediyorlardı.</p>

  <p>Sonbahar yağmur ve rüzgârıyla geri geldi. Küçük ressam resim barakasındaydı. Bir merdivenin üzerine çıkmış, ağacın dallarından birinin yapraklı ucunun hemen solunda gözüne çarpmış karlı bir dağın zirvesinde, batıya uzanan güneşin pırıltısını yakalamaya uğraşıyordu. Yakında, belki de önümüzdeki yılın başlarında yola çıkmak zorunda kalacağını biliyordu. Resmi yalnızca ancak şöyle böyle tamamlayabilecekti, artık anlatmak istediğinin ancak ipuçlarını verebilecek kadar zamanının kaldığı birkaç köşe vardı.</p>

  <p>Bu sırada kapı çalındı. "İçeri gelin!" dedi sertçe ve merdivenden aşağı indi. Fırçasıyla oynayarak ayakta durdu. Gelen komşusu Parish'ti: o, gerçek anlamdaki tek kom-şusuydu, diğer insanların tümü bayağı uzaklarda oturuyorlardı. Yine de adamdan pek hoşlanmazdı, bunun nedeni kısmen çok sık olarak başının belaya girmesi ve yardımamuhtaç olması, kısmen de resimlere fazla aldırmaması, ama bahçıvanlığı konusunda çok eleştirel davranmasıydı. Parish, Niggle'ın bahçesine baktığı zaman (ki bu çok sık olurdu) çoğunlukla yaban otları görürdü; Niggle'ın resimlerine baktığında ise (ki bu çok seyrek olurdu) yalnızca kendisine saçma sapan görünen yeşil ve gri yamalarla siyah çizgiler görürdü. Yaban otlarını hatırlatmaktan sakınmaz (ki bu bir komşuluk göreviydi), ama resimler hakkında herhangi bir görüş bildirmekten kaçınırdı. Bunun çok nazik bir davranış olduğunu düşünüyordu, nazik bir davranış idiyse bile, yeterince nazik değildi. Yaban otlarından kurtulmaya yardım etmesi (ve belki de resimleri biraz takdir etmesi) daha iyi olurdu.</p>

  <p>"Evet Parish, sorun nedir?" dedi Niggle.</p>

  <p>"Senin işini bölmemeliydim, biliyorum," dedi Parish (resme bir bakış bile atmadan). "Eminim çok meşgulsündür."</p>

  <p class="p16">Niggle'ın kendisi de böyle bir şey söylemeye niyetlenmiş, ama artık bu şansı kaybetmişti. Tüm söylediği: "Öyle," oldu.</p>

  <p class="p16">"Ama gidebileceğim başka kimse yok," dedi Parish.</p>

  <p>"Kesinlikle öyle," dedi Niggle bir iç geçirerek: Kişiye özel bir yorum olan, ama pek de bütünüyle sessizce yapılmayan iç geçirmelerden biri olmuştu. "Senin için ne yapabilirim?"</p>

  <p>"Karım birkaç gündür hasta, endişelenmeye başlıyorum," dedi Parish. "Ayrıca rüzgâr çatımdaki kiremitlerin yarısını uçurdu ve yatak odasına su damlıyor. Sanırım doktor çağırmalıyım. Ustaları da çağırmalıyım, ama gelmeleri çok uzun sürüyor. Yama yapıp bir iki gün idare etmek için işine yaramayan biraz odunun ve tual bezin var mıdır diye merak ediyordum." Şimdi resme bakıyordu.</p>

  <p>"Yazık, yazık!" dedi Niggle. "Hiç şansın yok. Umarım karının hastalığı soğuk algınlığından başka bir şey değildir. Hemen gelir, hastayı merdivenlerden indirmene yardım ederim."</p>

  <p class="p11">"Çok teşekkür ederim," dedi Parish oldukça soğukça. "Ama bu soğuk algınlığı değil, ateşi var. Seni bir soğuk algınlığı için rahatsız etmezdim. Ve karım zaten aşağı kattaki yatakta. Tepsilerle bir aşağı bir yukarı inip çıkamıyorum, bu bacakla olmuyor. Ama görüyorum ki meşgulsün. Seni rahatsız ettiğim için özür dilerim. Aslında doğrusu içinde bulunduğum durumu görünce senin doktora gitmek için vakit ayırabileceğini ummuştum; ve tabii, eğer gerçekten fazladan tual bezin yoksa ustalara da."</p>

  <p>"Tabii ki," dedi Niggle; şu anda hiçbir duygu taşımayan yumuşak kalbinden başka sözler geçirse de. "Gidebilirim. Eğer gerçekten endişeleniyorsan gideyim."</p>

  <p class="p12">"Endişeleniyorum, çok endişeleniyorum. Keşke topal olmasaydım," dedi Parish.</p>

  <p class="p12">Böylece Niggle gitti. Anlarsınız ki ortada garip bir durum vardı. Parish komşusuydu ve diğer herkes çok uzaklardaydı. Niggle'ın bir bisikleti vardı, Parish'in ise yoktu ve zaten kullanamazdı. Parish'in topal bir bacağı vardı, ona oldukça acı veren gerçek bir topal bacak: hırçın ifadesi ve mızmızlanan sesinin yanında bunun da hatırlanması gerekiyordu. Tabii ki Niggle'ın yapması gereken bir resmi ve bitirebilmek için yok denecek kadar az vakti vardı. Ama görünüşe göre bu Niggle'ın değil Parish'in düşünmesi gereken bir şeydi. Parish ise resimleri düşünmezdi; ve Niggle da bunu değiştiremezdi. "Lanet olsun!" dedi kendi kendine bisikletini dışarı çıkartırken.</p>

  <p class="p9">Hava yağmurlu ve rüzgârlıydı, gün ışığı da gidiyordu. "Bugün başka iş yapamayacağım!" diye düşündü Niggle. Bisiklet sürdüğü süre boyunca ya kendi kendine küfrediyor ya da ilk kez baharda hayal etmiş olduğu gibi, fırçasının dağ üzerinde ya da onun yanındaki dalın üzerindeki yapraklarda bırakacağı darbeleri hayal ediyordu. Parmakları gidonun kollarında kasıldı. Şimdi barakasının dışındayken, resimde dağın uzaktan görüntüsünü çerçeveleyen yapraklı dallarda ne yapması gerektiğini tam olarak biliyordu. Ama kalbine çöken bir his vardı, bunu denemeye asla şansının olmayacağına dair bir çeşit korku hissi.</p>

  <p>Niggle doktoru buldu ve ustaya da bir not bıraktı. Büro kapalıydı ve usta da evine, şöminesinin başına gitmişti. Niggle iliklerine kadar ıslandı ve kendi de şifayı kaptı.</p>

  <p>Doktor, Niggle gibi zamanında çıkmadı yola. Kendine daha uygun olan ertesi gün geldi, zira artık komşu iki evde bakılması gereken iki hasta ortaya çıkmıştı. Niggle yüksek ateşten yatağa yatmış, aklından tavanda muhteşem yaprak şekilleri ve çetrefil dallar oluşturuyordu. Bayan Parish'in sadece bir soğuk algınlığına yakalanmış ve iyileşmekte olduğunu öğrenmek onu rahatlatmamıştı. Yüzünü duvara dönüp kendini dallara gömdü.</p>

  <p class="p11">Bir süre yatakta kaldı. Rüzgâr esmeye devam etti. Pa-rish'in kiremitlerinin bayağı bir kısmını aldığı gibi Niggle'ınkilerinden de bazılarını almıştı; böylece Niggle'ın çatısı da akmaya başlamıştı. Ustalar gelmedi. Niggle aldırmadı; en azından bir iki gün için. Sonra biraz yiyecek bulmak için dışarı emekledi (Niggle'ın karısı yoktu). Parish uğramamıştı. Yağmur bacağını etkileyip ağrıtıyordu; karısı da yerdeki suları silmek ve "şu Bay Niggle'ın" ustayı çağırmayı unutup unutmadığını merak etmekle meşguldü. Ödünç almaya yarar bir şey olduğunu düşünseydi, bacağının durumu ne olursa olsun Parish'i gönderirdi; ama göndermedi, böylece Niggle da kendi başına kaldı.</p>

  <p>Bir hafta kadar sonra Niggle tekrar barakasına sürüklendi. Merdivene tırmanmaya çalıştı, ama bu başını döndürdü. Oturup resme baktı, ama o gün aklında ne yaprak şekilleri ne de dağların görüntüleri vardı. Kumlu bir çölün uzaktan bir manzarasının resmini yapabilirdi, ama bunun için enerjisi yoktu.</p>

  <p>Bir sonraki gün kendisini çok daha iyi hissetti. Merdiveni tırmanıp resim yapmaya başladı. Tam tekrar resme başladığında kapı çalındı.</p>

  <p>"Lanet olsun!" dedi Niggle. Ama kibarca "İçeri gelin!" demiş de olabilirdi, çünkü kapı yine de açıldı. Bu sefer içeri çok uzun boylu, tamamen yabancı bir adam girdi.</p>

  <p class="p39">"Bu özel bir stüdyo," dedi Niggle. "Ben de meşgulüm. Gidin başımdan!"</p>

  <p class="p40">"Ben Ev Müfettişiyim," dedi adam, merdiveninin üzerinde duran Niggle görebilsin diye kartvizitini kaldırarak.</p>

  <p class="p40">"Ah!" dedi Niggle.</p>

  <p>"Komşunuzun evi hiç de memnuniyet uyandırıcı durumda değil," dedi Müfettiş.</p>

  <p>"Biliyorum," dedi Niggle. "Ustalara uzun zaman önce not bıraktım, ama hiç gelmediler. Sonra da ben hastalandım."</p>

  <p class="p12">"Anlıyorum," dedi Müfettiş. "Ama şu anda hasta değilsiniz."</p>

  <p class="p13">"Ben usta da değilim. Parish, Şehir Meclisi'ne bir şikayette bulunup, Acil Servis'ten yardım almalıydı."</p>

  <p>"Onlar buradakinden daha beter zararlarla meşguller," dedi Müfettiş. "Vadide bir sel oldu ve birçok aile evsiz kaldı. Komşuna geçici tamiratlarda bulunması ve zararın gereğinden fazlaya mal olmasını önlemede yardımcı olmalıydın. Yasa bu. Burada bir sürü malzeme var: tual bezi, odun, suya dayanıklı boya."</p>

  <p>"Nerede?" diye sordu Niggle öfkeyle.</p>

  <p>"Orada!" dedi Müfettiş, resme işaret ederek.</p>

  <p>"Resmim!" diye feryat etti Niggle.</p>

  <p class="p41">"Korkarım öyle," dedi Müfettiş. "Ama evler önce gelir. Yasa böyle."</p>

  <p>"Ama olmaz... " Niggle o anda başka bir adam geldiği için başka bir şey söylemedi. Müfettiş'e çok benziyordu, neredeyse ikiziydi: uzun boylu ve simsiyah giysiler içinde.</p>

  <p>"Haydi gelin!" dedi. "Ben Şoförüm."</p>

  <p class="p13">Niggle merdivenden aşağı yuvarlandı. Ateşi tekrar çıkmışa benziyor, başı da fıldır fıldır dönüyordu; kendini baştan aşağı buz kesmiş hissediyordu.</p>

  <p class="p13">"Şoför? Şoför mü?" diye kekeledi. "Ne şoförü?"</p>

  <p>"Senin ve arabanın," dedi adam. "Araba ısmarlanalı uzun zaman oluyor. Sonunda geldi. Bekliyor. Biliyorsun, yolculuğuna bugün çıkıyorsun."</p>

  <p class="p11">"Haydi bakalım!" dedi Müfettiş. "Gitmek zorundasınız; ama bu yolculuğunuza çıkmak için kötü bir yol, böyle işlerinizi yarıda bırakarak. Yine de, hiç olmazsa hâlâ bu tual bezinden yararlanabiliriz."</p>

  <p class="p11">"Aman Tanrım!" dedi zavallı Niggle ağlamaya başlayarak. "Resmim, resmim daha bitmedi bile!"</p>

  <p>"Bitmedi mi?" dedi Şoför. "Her neyse, en azından sizinle olan işi bitti. Haydi gelin!"</p>

  <p>Niggle bayağı sessiz bir biçimde gitti. Şoför ona treni kaçıracaklarını, daha önce toplanmış olması gerektiğini söyleyerek ona zaman vermedi; böylece Niggle'ın tüm yapabildiği salondaki küçük bir çantayı kapmak oldu. Çantanın içinde ne yiyecek ne de giyecek olduğunu, sadece bir boya kutusu ve kendi karalamalarının olduğu küçük bir defter bulunduğunu fark etti. Treni rahatça yakaladılar. Niggle kendini çok yorgun ve uykulu hissediyordu; onu kompartımanına apar topar soktuklarında neler olduğunun hayal meyal farkındaydı. Pek fazla aldırmıyordu: nereye gitmesi gerektiğini ya da ne için gittiğini unutmuştu. Tren neredeyse anında karanlık bir tünele dalmıştı.</p>

  <p>Niggle kocaman, loş bir istasyonda uyandı. Bir Kondüktör platform boyunca bağırarak yürüyordu, fakat bulundukları istasyonun adını değil, Niggle! diye bağırıyordu.</p>

  <p class="p12">Niggle aceleyle dışarı çıktı ve küçük çantasını ardında bıraktığını fark etti. Geri döndü, ama tren uzaklaşmıştı.</p>

  <p>"Ah, işte buradasın!" dedi Kondüktör. "Bu taraftan! Ne! Bagajın yok mu? Atölyeye gitmen gerekecek."</p>

  <p>Niggle kendini çok hasta hissediyordu, platformun üzerinde bayıldı. Onu bir ambulansa koyup Atölye Reviri'-ne götürdüler.</p>

  <p>Tedaviden hiç hoşlanmamıştı. Verdikleri ilaç acıydı. Memurlar ve refakatçiler soğuk, sessiz ve sertti; zaman zaman ziyaret eden çok sert bir doktordan başka hiç kimseyi görmedi. Bu hastanede olmaktan çok hapiste olmaya benziyordu. Belirlenmiş saatlerde sıkı çalışması gerekiyordu: kazı kazmada, marangozlukda ve çıplak tahtaları sadece tek bir renge boyamakta. Dışarı çıkmasına asla izin verilmiyordu ve bütün pencereler de içeri dönüktü. "Biraz düşünsün" diye onu saatierce karanlıkta tutuyorlardı. Zaman kavramını yitirdi. Kendini daha iyi hissetmeye başlamamıştı bile. Tabii eğer bu, herhangi bir şeyi yapmaktan keyif alıp almamasıyla ölçülebilirse. Keyif almıyordu, yatağa girmekten bile almıyordu.</p>

  <p class="p11">Başlarda, birinci asır sırasında (ben sadece onun izlenimlerini veriyorum), boş boş geçmiş hakkında tasalanıyordu. Karanlıkta yatarken kendine devamlı şunları tekrarlıyordu: "Keşke sert rüzgârların başladığı günün hemen ardından Parish'e uğrasaydım. Uğrayacaktım aslında. Gevşeyen ilk kiremitleri tamir etmek kolay olurdu: O zaman Bayan Parish soğuk almayacaktı. O zaman ben de soğuk almazdım. O zaman fazladan bir haftam olurdu." Ama zaman geçtikçe fazladan bir haftayı ne için istediğini unuttu. Bundan sonra az biraz tasalandıysa da bu sadece hastanedeki işleri içindi. Şu gıcırdayan tahtayı ne kadar çabuk tamir edebileceğini ya da bu kapıyı ne kadar çabuk tekrar yerine takabileceğini, ya da o masanın bacağını ne kadar çabuk tamir edebileceğini düşünerek işlerini planladı. Kimse ona söylemese de büyük bir olasılıkla bayağı işe yaramaya başladı. Ama tabii zavallı küçük adamı bu kadar uzun zaman tutmalarının nedeni bu olamazdı. Onun iyileşmesini bekliyor ve daha iyi olduğuna da kendilerine ait garip bir tıbbi standartla karar verecek olabilirlerdi.</p>

  <p class="p9">Her şekilde zavallı Niggle hayattan hiç zevk almamaya başladı; en azından eskiden zevk diye nitelemeye alışık olduğu şeylerden. Kesinlikle eğlenmiyordu. Ama bir tür tatmin hissine kapıldığı inkâr edilemezdi: reçel yerine ekmek. Zil çaldığı anda bir göreve başlayabiliyor ve zil tekrar çaldığı anda, doğru zamanda devam edilmek üzere tamamen düzenli ve hazır bir biçimde bir tarafa bırakabiliyordu. Artık bir günde bayağı bir şeyi halledebiliyor, küçük şeyleri düzgün olarak bitirebiliyordu. Yatak hücresinde yalnız olmasından başka "kendine ait vakti" yoktu, ama kendi zamanına hükmetmeye başlamıştı. Zamanıyla tam olarak ne yapacağını öğrenmeye başlıyordu. Acele etmek hissi kalmamıştı. Şimdi içinden daha sessizdi ve dinlenme zamanlarında gerçekten dinlenebiliyordu.</p>

  <p class="p11">Sonra birdenbire onun tüm saatlerini değiştirdiler; yatmasına bile zar zor izin veriyorlardı. Marangozluktan tamamen alıp gün be gün sadece kazı yaptırdılar. Buna bayağı iyi dayandı. Aklının bir köşesinde unuttuğunu zannettiği küfürleri hatırmaya başlamadan önce bayağı vakit geçti. Sırtı kırılıyor gibi olup elleri soyulana dek kazmaya devam etti. Başka bir kazma daha sallayamayacağını hissediyordu. Kimse ona teşekkür etmedi. Ama doktor gelip ona baktı.</p>

  <p class="p42">"Paydos!" dedi. "Kesin istirahat karanlıkta."</p>

  <p>Niggle kesin istirahatte, karanlıkta yatıyordu; hiçbir şey hissetmediği ya da düşünmediği için anlayabildiği kadarıyla orada saatler ya da yıllardır yatıyor olabilirdi. Ama şimdi Sesler duyuyordu: daha önce duyduğu seslere benzemiyordu. Bir ışık göremese de kapısı açık bitişik odada büyük olasılıkla tıbbi bir kurul ya da soruşturma kurulu var gibi görünüyordu.</p>

  <p class="p15">"Şimdi Niggle davasına gelince," dedi bir ses, doktorunkinden bile daha haşindi.</p>

  <p class="p15">"Onun nesi vardı?" dedi ikinci bir ses, yumuşak olmasa da nazik diyebileceğiniz bir ses, bu otoriter bir tondaydı ve kulağa aynı anda hem umutlu hem de üzgün geliyordu. "Niggle'ın nesi vardı? Yüreği doğru yerdeydi."</p>

  <p>"Evet ama doğru işlemiyordu," dedi Birinci Ses. "Ve kafasının tahtaları da yeterince sağlam değildi: neredeyse hiç düşünmüyordu. Kendini eğlendirmeden harcadığı şu zamana bir bak! Yolculuğuna hiçbir zaman hazırlanmadı. Hali vakti orta derecede yerindeydi, ancak buraya neredeyse aç bilaç olarak vardı ve yoksul adamların kanadına yerleştirilmek zorunda kaldı. Bu korkarım ki kötü bir vaka. Sanırım biraz daha kalması gerekiyor."</p>

  <p>"Belki de bu ona bir zarar vermez," dedi îkinci Ses. "Ama, tabii ki o sadece küçücük bir adam. Hiçbir zaman ondan çok bir şey olması beklenmedi ve hiçbir zaman çok güçlü olmadı. Şu kayıtlara bir bakalım. Evet. Biliyorsunuz, bazı iyi noktaları da var."</p>

  <p>"Belki de," dedi Birinci Ses, "ama çok azı incelemeye değer."</p>

  <p class="p11">"Peki," dedi İkinci Ses, "yine de bunlar var. O doğuştan bir ressamdı. Tabii ki küçük çapta; yine de Niggle'ın yaptığı bir yaprağın kendine has bir cazibesi vardır. Sadece yaprakların hayrına, onlar için bayağı bir sıkıntıya katlanırdı. Ama hiçbir zaman bunun onu özel yaptığını düşünmedi. Kayıtlarda kendi kendine bile, bunu, yasanın emrettiği şeyleri ihmal etmesine karşı bir özürmüş gibi gördüğüne dair bir not yok."</p>

  <p class="p13">"O zaman bu kadar çok şeyi ihmal etmemiş olması gerekirdi," dedi Birinci Ses.</p>

  <p class="p13">"Yine de birçok çağrıya yanıt verdi."</p>

  <p class="p11">"Çoğu kolay türden olan küçük bir yüzdeye. Bunlara da rahatsız edilmek diyordu. Kayıtlar, bir sürü başka şikâyetleri ve aptalca küfürler yanında, bu kelimeyle dolu."</p>

  <p class="p11">"Doğru; ama bunlar ona, zavallı küçük adama, tabii ki rahatsız edilmek gibi görünüyordu. Ve şu da var: hiçbir zaman, ona benzeyen bir sürü başkasının nitelendirdiği gibi bir Karşılık beklemedi. Parish davası da var, sonradan gelen. O Niggle'ın komşusuydu, Niggle için hiçbir zaman elini tek bir işe sürmez ve ender olarak minnet gösterirdi. Ama Kayıtlarda Niggle'ın Parish'in minnetini beklediğine dair hiçbir not yok; görünüşe göre bu konuyu düşünmemiş bile."</p>

  <p class="p11">"Evet, bu dikkat çekici bir nokta," dedi Birinci Ses; "ama önemsiz sayılır. Sanırım Niggle'ın çoğunlukla bunları unutmuş olduğunu göreceksiniz. Parish için yapmak zorunda olduğu şeyleri, işi bittiğinde bir başbelası olarak aklından çıkardı."</p>

  <p class="p11">"Yine de bu son rapor var," dedi İkinci Ses, "şu sırılsıklam olduğu bisiklet yolculuğu. Bunu vurgulamak istiyorum. Bunun gerçek bir fedakârlık olduğu açıkça görünüyor: Niggle resmi konusundaki son şansı da çöpe atıyor olduğunu ve Parish'in gereksiz yere tasalandığını da tahmin etmişti."</p>

  <p class="p11">"Sanırım bunu fazla kuvvetli bir şekilde öne sürüyorsun," dedi Birinci Ses. "Ama son söz sizin. Gerçeklerin en doğru yorumunu yapmak sizin göreviniz tabii ki. Bazen bunu kaldırabilirler. Ne öneriyorsunuz?"</p>

  <p class="p11">"Sanırım artık hafifletilmiş bir davranış vakası söz konusu," dedi İkinci Ses.</p>

  <p>Niggle hiç o ses kadar cömert bir şey duymadığını düşündü. Bu ses hafifletilmiş davranışı kulağa zengin bir hediye yükü ve bir Kral'ın ziyafetine bir çağrı imiş gibi gelmesini sağlıyordu. Sonra birdenbire Niggle utandı. Hafifletilmiş davranış vakasında yargılanacağını düşünmek onu onurlandırmış ve karanlıkta kızarmasına sebep olmuştu. Bu, siz ve tüm izleyiciler, takdirin hak edilmediğini bildiğiniz halde tüm halk tarafından takdir edilmeye benziyordu. Niggle yüzünün kızarmasını kaba battaniyenin altına girerek gözlerden sakladı.</p>

  <p class="p13">Bir sessizlik oldu. Sonra Birinci Ses Niggle'la bayağı yakından konuştu. "Dinliyordun," dedi.</p>

  <p class="p13">"Evet," dedi Niggle.</p>

  <p class="p13">"Peki, söyleyecek neyin var?"</p>

  <p class="p11">"Bana Parish'ten bahsedebilir misiniz?" dedi Niggle. "Onu tekrar görmek isterdim. Umarım çok hasta değildir? Bacağını iyileştirebilir misiniz? O bacak ona çok sıkıntı veriyor. Ve lütfen onunla benim hakkımda tasalanmayın. O çok iyi bir komşuydu ve benim mükemmel patatesleri çok ucuza almamı sağlayarak bana zaman kazandırırdı."</p>

  <p>"Öyle mi?" dedi Birinci Ses. "Bunu duyduğuma memnun oldum."</p>

  <p>Bir sessizlik daha oldu. Niggle seslerin uzaklaştığını duydu. "Peki, aynı fikirdeyim," dediğini duydu Birinci Sesin uzaklardan. "Bir daha ki seviyeye devam etsin bakalım. İsterseniz, yarın."</p>

  <p>Niggle storlarının kaldırılmış olduğunu görerek uyandı. Küçük hücresi güneş ışığıyla doluydu. Kalktı; kendisi için hastane üniforması dışında başka rahat kıyafetlerin çıkarılmış olduğunu gördü. Kahvaltıdan sonra doktor yaralı elleri üzerine bir merhem sürerek onları hemen iyileştirdi. Niggle'a bazı iyi öğütler ve eğer ihtiyacı olursa diye bir şişe tonik verdi. Sabah ortasında Niggle'a bir bisküvi ve bir bardak şarap ve sonra da bir bilet verdiler.</p>

  <p class="p12">"Şimdi tren istasyonuna gidebilirsin," dedi doktor. "Kondüktör seni arıyor olacak. Hoşça kal."</p>

  <p class="p9">Niggle aııa kapının dışına kaydı ve bir süre gözlerini kırpıştırdı. Güneş çok parlaktı. Aynı zamanda istasyonun boyutlarına uygun koca bir şehre çıkmayı ummuştu; ama öyle bir şey olmadı. Şiddetli ve dinçleştirici bir rüzgâr tarafından süpürülmüş yeşil, çıplak bir tepenin üzerinde duruyordu. Etrafta başka hiç kimse yoktu. Uzakta tepenin altında istasyonun çatısının parıldadığını görebiliyordu.</p>

  <p class="p15">Canlı bir biçimde, ama hiç acele etmeden tepeden aşağı istasyona yürüdü. Kondüktör onu hemen fark etti.</p>

  <p class="p15">"Bu yönden!" dedi, ve Niggle'ı, içinde çok hoş küçük yerel bir trenin durduğu bir bölmeye yöneltti: bir vagon ve bir lokomotif vardı; ikisi de parlak ve temizdi, yeni boyanmışlardı. Sanki bu onların ilk seferiymiş gibi görünüyordu. Lokomotifin önünde duran demiryolu bile yeni görünüyordu: raylar parlıyordu, sandalyeler yeşile boyanmıştı ve yataklı vagonlar ılık güneş ışığı içinde tatlı ve taze bir zift kokusu çıkarıyorlardı. Vagon boştu.</p>

  <p class="p15">"Kondüktör, tren nereye gidiyor?" diye sordu Niggle.</p>

  <p>"Onun ismine henüz karar verdiklerini sanmıyorum," dedi Kondüktör. "Ama çok rahat olduğunu göreceksin." Kapıyı kapattı.</p>

  <p class="p11">Tren hemen hareket etti. Niggle koltuğunda geriye yaslandı. Lokomotif, üstünü mavi göğün kapladığı, yüksek yeşil kenarları olan derin bir uçurum boyunca pufladı. Çok geçmeden lokomotif bir ıslık çaldı, frenlere basıldı ve tren durdu. Ne istasyon, ne de işaret tahtası vardı; yalnızca yeşil toprak sete uzanan basamaklar vardı. Basamakların başında zarif bir çit ve bir bahçe kapısı vardı. Kapının yanında bisikleti duruyordu; en azından onunkine benziyordu ve çite üzerinde kocaman harflerle <i>NIGGLE</i> yazılı sarı bir tabela asılmıştı.</p>

  <p>Niggle kapıyı iterek açtı, bisikletine atladı ve bahar güneşinin parıltısı altında yuvarlana yuvarlana tepeden aşağı indi. Çok geçmeden üzerinde ilerlediği patikanın kaybolduğunu fark etti; bisiklet harika bir çimenlik boyunca ilerliyordu. Çimenlik yeşil ve yoğundu; ama yine de her bir ince çimi açıkça seçebiliyordu. Bu çimen sahasını bir yerlerde görmüş ya da hayalini kurmuş gibi geliyordu ona. Toprağın kıvrımları bir şekilde tanıdık geliyordu. Evet: toprak olması gerektiği gibi düzleşmeye başlamıştı ve şimdi de, tabii ki, tekrar yükselmeye başlıyordu. Kocaman yeşil bir gölge onunla güneş arasına girmişti. Niggle yukarı baktı ve bisikletten düştü.</p>

  <p>Önünde bir Ağaç, onun Ağacı bitmiş olarak duruyordu. Niggle'm sık sık hissettiği ya da tahmin etmiş olduğu ve o kadar da sık yakalamayı beceremediği üzere büyüyen yapraklan, rüzgârda kıvrılan dallarıyla, bir ağaç için söylene-bilirse eğer, canlıydı. Ağacı seyretti ve yavaşça kollarını kaldırıp kocaman açtı.</p>

  <p>"Bu bir armağan!" dedi. Hem sanatını hem de sonucunu kastediyordu; ama kelimeyi tam da sözlükteki anlamıyla kullanmıştı.</p>

  <p>Ağaca bakmaya devam etti. Emek verdiği bütün yapraklar, çizip boyadığından çok hayal ettiği şekliyle oradaydı; ve aralarında sadece aklında tomurcuklanmış olanlar da vardı ve bir sürü de, zamanı olsa tomurcuklanmış olacaklar. Üzerlerinde hiçbir şey yazmıyordu, onlar sadece enfes yapraklardı, ama üzerlerindeki tarihler bir takvim kadar açıktı. Görünüşe göre en güzellerinden bazıları - ve Niggle'ın üslubunun en karakteristik, en mükemmel örnekleri - Bay Parish'le işbirliği sayesinde üretilmişti: bunu ifade etmenin başka yolu yoktu.</p>

  <p>Kuşlar Ağacın içerisinde yuva yapıyorlardı. Hayret verici kuşlardı: nasıl da ötüyorlardı öyle! Niggle onlara bakarken bile çiftleşiyor, kuluçkaya yatıyor, kanatlanıyor ve şarkı söyleyerek Ormanın içlerine doğru uçuyorlardı. Şimdilik uzakta iki yöne ayrılan bir orman da olduğunu fark etti. Uzaklarda dağlar donuk bir ışık yayıyorlardı.</p>

  <p class="p9">Bir süre sonra Niggle Ormana doğru döndü. Ağaçtan bıktığı için değil, ama şimdilik aklında her şeyi açıklığa kavuşturmuşa benziyordu, ve bunun farkındaydı. Hatta ona bakmadığı zamanlarda bile onun büyüyüşünün farkındaydı. Uzaklara doğru yürüdüğünde garip bir şeyi fark etti: Orman tabii ki uzaklarda bir Ormandı, ama yine de ona yaklaşabiliyor, hatta orman o özel cazibesini kaybetmeden içine girebiliyordu. Daha önceleri etrafı sırf görüntüye çevirmeden hiç uzaklara gitmeyi becerememişti. Bu, kırlarda yürümeye bayağı bir çekicilik katıyordu, çünkü yürüdükçe yeni mesafeler açılıyor; böylece ikiye, üçe, dörde katlanmış mesafeler, iki, üç, hatta dört kere daha büyüleyici oluyordu. Durmadan devam edebilir ve bir bahçede ya da bir resimde (eğer böyle demeyi tercih ediyorsanız) tüm bir ülkeyi bulabilirdiniz. Durmadan devam edebilirdiniz, ama belki de sonsuza dek değil. Arka planda Dağlar vardı. Onlar çok yavaş yakınlaşıyorlardı. Resme ait değil de başka bir şeyle bağlantılıymış, farklı bir şeyin ağaçlarının içerisinden bir görüntüsüymüş, daha ileri bir aşama, başka bir, resimmiş gibi görünüyorlardı.</p>

  <p class="p9">Niggle etrafta yürüdü, ama yalnızca boş boş zaman öldürmüyordu. Dikkatle etrafına bakıyordu. Ağaç bitmişti, ama işi bitmemişti - "eski halinin tam tersi," diye düşündü- ama Ormanda daha tamamlanmamış ve hâlâ emek ve düşünce gerektiren bölgeler vardı. Hiçbir şeyin daha fazla değiştirilmesine gerek yoktu, vardığı noktaya kadar hiçbir şey hatalı değildi; ama belirli bir noktaya kadar devam edilmesi gerekiyordu. Niggle her görüntüdeki bu noktayı kesin olarak fark edilebiliyordu.</p>

  <p>Uzaklardaki çok güzel bir ağacın altına oturdu - Büyük Ağacın bir çeşitlemesiydi, ama oldukça kendine hastı ya da biraz daha dikkat sonucu olurdu - ve işe nereden başlayıp, nerede bitirmesi ve ne kadar zaman gerektiğini düşündü. Planını pek de iyi kuramıyordu.</p>

  <p>"Tabii ki!" dedi. "Benim Parish'e ihtiyacım var. Toprak, bitkiler, ve ağaçlar hakkında onun bildiği ve benim bilmediğim çok şey var. Bu yer sadece benim özel parkım olarak kalamaz. Benim yardıma ve öneriye ihtiyacım var: Bunları daha önce almalıydım."</p>

  <p>Kalkıp işe başlamaya karar verdiği yere yürüdü. Paltosunu çıkardı. Sonra, uzaktan görünmeyen küçük üstü kapalı bir çukurda etrafina oldukça hayretle bakan bir adam gördü. Adam bir bahçıvan beline dayanmıştı, ama ne yapması gerektiğini bilmediği çok açıktı. Niggle onu selamladı. "Parish!" diye seslendi.</p>

  <p>Parish bahçıvan belini omuzlayıp Niggle'ın yanına gitti. Hâlâ biraz topallıyordu. Konuşmadılar, sadece eskiden yoldan geçerken yaptıkları gibi başlarını salladılar; ama şimdi kolkola beraber yürüyorlardı. Niggle ve Parish, konuşmaksızın, gerekli görünen küçük evin ve bahçenin tam olarak nereye yapılması gerektiği konusunda anlaştılar.</p>

  <p>Birlikte çalıştıkça, Niggle'ın zamanını kontrol edip işlerini halletmekte daha iyi olduğu açığa çıktı. Gariptir, Parish genelde ağaçlara, özellikle de Ağaca bakarak etrafta dolaşırken, inşaatla ve bahçıvanlıkla en çok meşgul olan Niggle'dı.</p>

  <p>Bir gün Niggle bir çit kurmakla meşgulken Parish de dikkatle yakınlardaki bir çimenliğe uzanmış, yeşil çimendeki güzel »ve biçimli küçük san bir çiçeğe bakıyordu. Niggle, uzun zaman önce, bu çiçeklerden bir sürüsünü Ağacın kökleri arasına yerleştirmişti. Birdenbire Parish kafasını kaldırdı: yüzü güneşte parlıyor ve gülümsüyordu.</p>

  <p>"Bu muhteşem!" dedi. "Aslında burada olmamam gerekir. Benden bahsettiğin için teşekkür ederim.</p>

  <p class="p12">"Saçma," dedi Niggle. "Ne söylediğimi hatırlamıyorum, ama her neyse hiç de yeterli olamaz."</p>

  <p>"Ah, evet, tabii ki öyleydi," dedi Parish. "Bu beni çok daha evvel dışarı çıkardı. Biliyorsun şu İkinci Ses: beni buraya o yolladı; senin beni görmek istediğini söyledi. Bunu sana borçluyum."</p>

  <p>"Hayır. Bunu İkinci Sese borçluyuz," dedi Niggle.</p>

  <p class="p27">"İkimiz de."</p>

  <p class="p16">Beraber yaşamaya ve çalışmaya devam ettiler: ne kadar süre olduğunu bilmiyorum. İlk başta, özellikle yoruldukları zamanlarda, anlaşamadıklarını inkâr etmenin yararı yoktu. Çünkü ilk başta gerçekten de bazen yoruluyorlardı. İkisine de tonik verilmiş olduğunu fark ettiler. Her iki şişede de aynı etiket Vardı: Dinlenmeden önce Pınardan alınacak suya birkaç damla konulmalıdır.</p>

  <p class="p9">Pınarı Ormanın tam ortasında buldular. Niggle onu sadece uzun zaman önce bir kez hayal etmiş, ama hiç çizmemişti., Şimdi uzaklarda parıldayan gölün kaynağı ve kırlarda yetişen her şeyin temel gıdası olduğunu algılıyordu. Birkaç damlası suyu durgunlaştırıyor, biraz acı olsa da kuvvetlendiriyor; kafayı açıyordu. İçtikten sonra yalnız başlarına dinlendiler, sonra da tekrar kalkıp her şeye neşeyle devam ettiler.</p>

  <p>Böyle zamanlarda Niggle harika yeni çiçekler ve bitkileri düşünür, Parish de her zaman onların tam olarak nereye dikileceklerini ve en çok nerede en iyi büyüyeceklerini biliyordu. Tonikler bitmeden çok önce, toniğe ihtiyaç duymaktan vazgeçtiler. Parish'in topallığı kayboldu.</p>

  <p class="p13">İşleri bitime yaklaştığında etraftaki ağaçlara ve çiçeklere, ışıklara ve biçimlere ve arazi biçimine bakarak yürümek için kendilerine daha daha fazla zaman ayırmaya başladılar. Bazen beraber şarkı söylediler. Ama Niggle gözlerini daha sık Dağlara doğru çevirmeye başladığını farketti.</p>

  <p class="p13">Çukurdaki evin, bahçenin, çimenlerin, ormanın, gölün, ve tüm ülkenin uygun tarzda neredeyse tamamlanmış olduğu zaman geldi. Büyük Ağaç tamamıyla çiçek açmıştı.</p>

  <p class="p13">"İşimiz bu akşam biter," dedi Parish bir gün. "Bundan sonra gerçekten uzun bir yürüyüşe çıkacağız."</p>

  <p class="p11">Ertesi gün yola çıktılar ve tüm mesafeleri aşıp Uca gelene dek yürüdüler. Tabii ki uç görünür değildi: hiçbir çizgi, çit ya da duvar yoktu; ama o ülkenin sınırlarına gelmiş olduklarını biliyorlardı. Bir adam gördüler, çobana benziyordu; Dağların içlerine ilerleyen çimenli yokuşlardan aşağı, onlara doğru yürüyordu.</p>

  <p class="p11">"Bir rehber ister misiniz?" diye sordu. "Devam etmek istiyor musunuz?"</p>

  <p class="p9">Bir an için Niggle'la Parish'in arasına bir gölge düştü, çünkü Niggle şimdi devam etmek istediğini, bir bakıma devam etmesi gerektiğini biliyordu; fakat Parish devam etmek istemiyordu ve henüz devam etmeye hazır da değildi.</p>

  <p class="p11">"Karımı beklemeliyim," dedi Parish, Niggle'a. "Yalnız kalır. Hazır olduğu zaman ve ben de her şeyi onun için hazırladığım zaman eninde sonunda onu bana yollayacaklarını sezinledim. Ev yapabildiğimiz kadarıyla artık bitti; evi ona göstermeyi isterdim. Sanırım evi daha iyi yapacaktır. Daha yuvaya benzetecektir. Umarım bu ülkeyi de sever." Çobana döndü. "Bana bu Ülkenin adını söyleyebilir misin?"</p>

  <p class="p13">"Bilmiyor musun?" dedi adam. "Bu Niggle'ın Ülkesi. Bu Niggle'ın resmi, ya da çoğu öyle diyebiliriz: şimdi birazı da Parish'in Bahçesi."</p>

  <p class="p9">"Niggle'ın Resmi!" dedi Parish hayret içinde. "Bütün bunları sen mi düşündün, Niggle? Senin bu kadar akıllı olduğunu hiç bilmezdim. Niye bana söylemedin?"</p>

  <p class="p13">"Sana uzun zaman önce söylemeye çalıştı," dedi adam; "ama sen dikkat etmedin. O günlerde sadece tuali ve boyası vardı, ve sen de onlarla çatını tamir etmek istedin, işte bu senin ve karının eskiden Niggle'ın Saçmalığı ya da Şu Berbat Resim dediğiniz şey."</p>

  <p class="p9">"Ama o zamanlar buna benzemiyordu, gerpek değildi," dedi Parish.</p>

  <p>"Hayır, o zamanlar sadece bir görüntüsüydü," dedi adam; "ama bir kere olsun denemeye değer olduğunu düşünseydin o görüntüyü yakalayabilirdin."</p>

  <p>"Sana pek fazla şans tanımadım," dedi Niggle. "Hiçbir zaman açıklamaya çalışmadım. Sana Yaşlı Toprak Eşeleyicisi derdim. Ama ne önemi var ki? Artık birlikte yaşadık ve çalıştık. Olaylar farklı olabilirdi, ama daha iyi olamazdı. Ne olursa olsun, korkarım gitmem gerekecek. Tekrar karşılaşacağımızı umuyorum: birlikte yapabileceğimiz daha bir sürü şey olmalı. Hoşça kal!" Parish'in elini sıcakça sıktı; iyi, sağlam, dürüst bir el gibi geldi. Dönüp bir an için arkasına baktı.</p>

  <p>Büyük Ağacın üzerindeki çiçekler alev gibi parıldıyor-lardı. Bütün kuşlar havada uçuyor ve şarkı söylüyorlardı. Sonra gülümseyip Parish'i selamladı ve çobanla uzaklaştı.</p>

  <p>Koyunlar ve yükseklerdeki çayırları öğrenecek, daha geniş bir gökyüzüne bakacak ve her zaman yukarı doğru, Dağlara doğru daha da ileri yürüyecekti. Bunun ötesinde ona ne olduğunu tahmin edemiyorum. Eski evindeki Küçük Niggle bile uzaklardaki dağlara bakıp, dağların kendi resminin sınırlarının içerisine girdiklerini görebilirdi; ama dağların gerçekte neye benzediklerini ve artlarında neler olduğunu sadece tırmanmış olanlar söyleyebilir.</p>

  <p>"Bence o küçük aptal bir adamdı," dedi Meclis Üyesi Tompkins. "Hatta, değersiz; Topluma hiç yararı olmayan biri."</p>

  <p class="p19">"Ah, bilmiyorum," dedi, önemli biri olmayıp sadece bir okul yöneticisi olan Atkins. "O kadar da emin değilim: bu sizin yar ar dun ne kastettiğinize bağlı."</p>

  <p>"Pratik ya da ekonomik bir yararı yoktu," dedi Tompkins. "Siz okul yöneticileri işinizi biliyor olsaydınız onun çarkın hizmet eden bir dişlisi haline getirilmiş olabileceğini söyleyebilirdim. Ama bilmediğiniz için bu cins işe yaramaz insanlarımız oluyor. Eğer bu ülkeyi ben yönetseydim onu ve ona benzeyenleri herkese açık bir mutfakta bulaşıkları yıkamak falan gibi kendilerine uygun bir göreve yerleştirir ve bunu doğru düzgün yapmalarını sağlardım. Ya da onları bir yere kapatırdım. Onu uzun zaman önce bir yere kapatmış olmam gerekirdi."</p>

  <p class="p13">"Onu kapatmak mı? Yani onu yolculuğuna vaktinden önce mi başlatırdım demek istiyorsun?"</p>

  <p>"O eski anlamsız ifadeyi kullanmak istiyorsan, evet. Onu tünelin içinden koca Çöp Yığınına iterdim: söylemek istediğim bu."</p>

  <p>"O zaman resim yapmanın bir değeri olmadığını ve korunmaya, geliştirilmeye ya da işe yarar hale getirilmeye bile değmediğini mi düşünüyorsun?"</p>

  <p>"Tabii ki resim yapmanın yararları vardır," dedi Tompkins. "Ama onun resmi bir işe yaramazdı. Yeni fikirler ve yeni yöntemlerden korkmayan cesur genç adamlar için bir sürü alan var. Bu eski moda zımbırtılara ise hiç yer yok. Kişisel hayal kuruşlar. Hayatını kurtarmak için bir şey anlatan bir poster tasarlayamadı. Sürekli yapraklar ve çiçeklerle uğraştı. Bir kere ona niye diye sordum. Bana onların güzel olduğunu düşündüğünü söyledi! Buna inanabiliyor musunuz? Güzel dedi! Ne, bitkilerin sindirim ve cinsel organları mı güzel? dedim ona; hiç yanıt vermedi. Aptal boş gezenin boş kalfası."</p>

  <p>"Boş gezenin boş kalfası," diye iç çekti Atkins. "Evet, zavallı küçük adam, asla bir şeyi bitirmedi. O gittiğinden beri tualleri daha işe yarar işlere verildiler. Ama emin değilim Tompkins. Kuvvetli rüzgârlar ve sellerden sonra evinin bitişiğindeki zarar görmüş evi yamamak için kullandıkları o kocaman tuali hatırlarsın. Yırtılmış bir köşesini bir tarlada buldum. Zarar görmüştü, ama seçilebiliyordu; bir dağ zirvesi ve bir dal dolusu yaprak. Onu aklımdan çıkaramıyorum."</p>

  <p>"Neyinden çıkaramıyorsun?" dedi Tompkins.</p>

  <p class="p12">"Siz ikiniz kimden bahsediyorsunuz?" dedi Perkins, sessizlikte araya girerek: Atkins bayağı bir kızarmıştı.</p>

  <p>"İsmi tekrarlamaya değmez," dedi Tompkins. "Onun hakkında neden konuştuğumuzu hiç bilmiyorum. Şehirde yaşamıyordu."</p>

  <p class="p9">"Hayır," dedi Atkins; "ama yine de senin gözün onun evindeydi. Bu yüzden gidip, ona uğrar ve çayını içerken adamı hor görürdün. Peki, şimdi onun hem evine hem de şehirdeki eve sahipsin. Adamın ismine kin beslemenin gereği yok. Eğer bilmek istiyorsan, Niggle'dan bahsediyorduk Perkins."</p>

  <p>"Ah, zavallı küçük Niggle!" dedi Perkins. "Onun resim yaptığını hiç bilmezdim."</p>

  <p>Bu, büyük bir olasılıkla Niggle'ın adının bir konuşmada son kez geçişiydi. Ama Atkins garip köşeyi yine de sakladı. Paramparça olmuştu, ama güzel bir yaprak hiç zarar görmeden kalmıştı. Atkins onu çerçeveletti. Sonra onu Şehir Müzesi'ne bıraktı. Uzun bir süre "Yaprak: Niggle'ın Eseri" orada köşede asılı kaldı ve yalnızca birkaç göz tarafından fark edildi. Ama sonunda Müze yandı, yaprak ve Niggle kendi eski ülkesinde tamamen unutuldu.</p>

  <p>"Aslında çok işe yarıyor," dedi İkinci Ses. "Bir tatil ve bir değişiklik. İyileşmek için mükemmel, hem sadece bu da değil, birçok kişi için Dağlarla ilk tanışma. Bazı durumlarda harikalar yaratıyor. Oraya daha fazla kişi yolluyorum. Çok ender geri dönmek zorunda kalıyorlar."</p>

  <p class="p13">"Evet, durum bu," dedi Birinci Ses. "Sanırım bölgeye bir isim vermeliyiz. Ne öneriyorsunuz?"</p>

  <p class="p13">"Kondüktör bunu bir süre önce halletti," dedi İkinci Ses. "Artık uzun zamandır Körfezdeki Niggle Mahallesi diye bağırıyor. Niggle Mahallesi.* İkisine de bunu söyleyen mesaj yolladım."</p>

  <p class="p43">"Ne dediler?"</p>

  <p class="p44">"İkisi de güldü. Gülüşleriyle dağlar çınladı!"</p>

  <p class="p44">&nbsp;</p>

  <p class="p44"><i>Öykünün ba</i><i>ş</i><i>ı</i><i>ndaki notu hat</i><i>ı</i><i>rl</i><i>ı</i><i>yor musunuz?</i></p>

  <p class="p44">&nbsp;</p>

  <p class="p45">&nbsp;</p>
</body>
</html>
