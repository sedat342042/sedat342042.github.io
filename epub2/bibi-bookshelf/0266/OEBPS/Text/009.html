<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Hareket Hazırlıkları</title>
</head>

<body>
  <h1 class="h11">Hareket Hazırlıkları</h1>

  <p>Hayatımızda önemli bir rol oynayan bu konuşma, böylece sona ermiş oldu. Dayımın çalışma odasından sersemlemiş bir halde çıktım. Yalnız kalmağa ihtiyacım vardı. Sessizce evden çıktım. Hamburg'un caddeleri de bana bunaltıcı göründüler. Buralarda nefes alabilmem için yeter derecede hava yok gibiydi. Kendime gelebilmek için Elbe'nin kıyılarına gittim.</p>

  <p>Kafamın içinde birbirine zıt çeşitli faraziyeler dans ediyordu. Bunlardan hiçbirisine tam manasıyla bağlanamıyordum.</p>

  <p>İlk anlardaki heyecanım yatışmış olmasına rağmen, dayımın ikna edici sözlerinin tesiri altındaydım. Düşünmeğe devam edersem cesaretimin kırılacağını hissediyordum. En iyisi, vakit kaybetmeden valizlerimi hazırlamaktı.</p>

  <p>Bir iki saat sonra tamamıyla ayılmıştım. Hangi tarafından bakarsam bakayım, bu yolculuk bana saçma hatta delice görünmeğe başlamıştı. Kısa bir süre sonra da: «Fena bir rüya görmüş olmalıyım, diye düşünüyordum. Aklı başında bir insan olan dayım, genç yeğenini göz göre göre ölüme sürükleyemez. Bana böyle bir teklifte bulunmuş olamaz. Bütün bunlar hayalimin mahsulü olmalı...»</p>

  <p>Elbe'nin kıyısını takip ederek şehre döndüm. Limandan geçtim. Altona caddesine ulaştım. Bir önsezi beni oraya sürüklemiş olmalıydı. Zira, kısa bir süre sonra Graüben'i gördüm. Hamburg'dan dönüyordu. Onu uzaktan tanır tanımaz:</p>

  <p>- Graüben!... diye bağırdım.</p>

  <p>Genç kız şaşkın bir tavırla durdu. Kalabalık bir caddede kendisine bu şekilde seslenmiş olmama hayret etmiş olduğu belliydi. Koşarak yanına gittim. Graüben, soğuk bir sesle:</p>

  <p>- Axel! dedi. Buraya kadar beni görmek için mi geldin?»</p>

  <p>Fakat yüzüme bakınca, iş karışıklığımın derecesini anlayarak, yumuşak bir tavırla:</p>

  <p>- Neyin var? diye sordu.</p>

  <p>- Neyim mi var?</p>

  <p>Dayımın ikazlarını unutarak her şeyi Graüben'e anlattım. Kalbi benimki gibi heyecanla çarpıyor muydu? Bilemiyorum. Fakat, avucumun içinde olan eli titremiyordu. Kısa bir süre sessizce yan-yana yürüdük. En sonunda:</p>

  <p>- Axel! dedi. Bu, çok güzel bir yolculuk olacak! Bu sözleri duyunca, hayretle irkildim. O:</p>

  <p>- Evet Axel! diye sözlerine devam etti. Büyük bir bilgine lâyık bir yeğen olduğunu ispat etmelisin! Bir insanın kendini göstermesi için, böyle büyük teşebbüslere girişmesi lâzım...</p>

  <p>Şaşkın bir tavırla:</p>

  <p>- Fakat, Graüben! diye itiraz ettim. Beni yolculuktan geri çevirmek için çalışmayacak mısın?</p>

  <p>Hayır, Axel... Dayın isterse, sizinle beraber gelmeyi çok isterdim... Tabiî, size zorluk çıkaran bir engel olmamak şartıyla...</p>

  <p>- Samimi misin Graüben?</p>

  <p>- Tamamıyla samimiyim...</p>

  <p>Şaşkın bir haldeydim. Doğrusunu söylemek icap ederse, o anda kendi kendimden utanıyordum. Kısa bir sessizlikten sonra:</p>

  <p>- Graüben! dedim. Yarın da bu tarzda konuşup, konuşmayacağını çok merak ediyorum!...</p>

  <p>Graüben, kendinden emin bir sesle:</p>

  <p>- Yarın da bugünkü gibi konuşacağım! diye cevap verdi.</p>

  <p>Elele tutuşarak, sessizce yolumuza devam ettik. İçimden:</p>

  <p>«Temmuza kadar bir hayli zaman var, diye geçirdim. Bu arada çeşitli olaylar olabilir, dayım bu delice fikrinden vazgeçebilir.»</p>

  <p>König-Strasse'deki eve geldiğimiz zaman hava kararmış, gece olmuştu. Herkesi uyur vaziyette bulacağımı tahmin ediyordum. Fakat, dayımın sabırsızlığını çok geçmeden anladım. Hamallara bağıra bağıra emirler vererek, bazı eşyaları taşıtıyordu. Zavallı</p>

  <p>Marthe, ne yapacağını, nereye koşacağımı bilemez bir haldeydi. Dayım beni uzaktan görünce:</p>

  <p>- Şimdiye kadar neredeydin? diye bağırdı. Çabuk gel buraya!... Daha hiçbir şey hazır değil!... Bavullar, notlarım, anahtarım, tozluklarım!... Hepsi darmadağınık bir halde!.</p>

  <p>Şaşkın bir halde, olduğum yerde donmuş gibiydim. Konuşmamak için dudaklarımı kıpırdatacak kuvveti bulamıyordum. Zorlukla:</p>

  <p>- Gidiyor muyuz? diye seslendim.</p>

  <p>- Evet sersem çocuk!, gidiyoruz!...Zayıflayan bir sesle:</p>

  <p>- Gidiyor musunuz? diye tekrarladım.</p>

  <p>- Evet... Öbür gün, sabahın en erken saatinde...Dayımı daha çok dinleyemedim. Küçük odama koşarak, sığındım.</p>

  <p>İşin şakaya gelir tarafı yoktu. Dayım, o gün öğleden sonra yolculuk hazırlıklarıyla meşgul olmuştu. Lüzumlu eşya ve malzemeleri satın almıştı. Evin avlusu merdivenler, düğümlü ipler, meşaleler, su mataraları, demir çengeller, çeşitli kazmalar, demirli bastonlarla geçilmez bir haldeydi. Bunları on iki kişi zor taşıyabilirdi.</p>

  <p>Korkunç bir gece geçirdim. Ertesi sabah, çok erken saatlerde dışarıdan Graüben'in seslendiğini duydum. Kapıyı açmamak kararındaydım. Fakat, onun tatlı sesine tahammül edebilir miydim?</p>

  <p>Kapıyı açtım. Yan yana, dayımın çalışma odasına doğru yürüdük. Böyle bir yolculuk yapacağımıza hâlâ inanamıyordum. İçeri girince, öfkelendirmemeğe çalışarak:</p>

  <p>- Dayıcığım! dedim. Bu yolculuğa kat&rsquo;î olarak karar verdiniz mi?</p>

  <p>- Nasıl?!... Yoksa, şüphe mi ediyorsun?!...</p>

  <p>- Hayır!... Fakat, bu kadar acele edişinizin sebebini anlayamıyorum da!...</p>

  <p>- Zamanımızın olmadığını anlayamıyor musun?</p>

  <p>- Fakat, dayıcığım... Bugün Mayısın 6'sı... Haziranın sonuna kadar önümüzde bir ay var.</p>

  <p>- Cahil çocuk!... İzlanda&rsquo;ya o kadar çabuk gidileceğini mi zannediyorsun?!... Dün, deli gibi evden uzaklaşmamış olsaydın, seni Liffender Şirketinin Kopenhag bürosuna götürecektim. O zaman, Kopenhag&rsquo;dan Reykjavik&rsquo;e ayda bir vapur seferi olduğunu öğrenmiş olacaktın.</p>

  <p>- Fakat!...</p>

  <p>- Ne demek fakat?!... 22 Haziranda kalkacak vapuru bekleyecek olursak, Scartaris'in Sneffels'deki gölgesini göremeyiz... En süratli vasıtayla Kopenhag'a gitmek zorundayız. Oradan da, İzlanda&rsquo;ya gitmenin çarelerini araştıracağız... Haydi git, çabuk eşyalarını hazırla!...</p>

  <p>Cevap vermeğe cesaret edemeden odama döndüm. Graüben de benimle beraber geldi. Eliyle bavulumu hazırladı. Son eşya da bavula konunca, aşağı kata indim.</p>

  <p>O gün fizik âletleri, silâh ve elektrik malzemeleri satanlar eve devamlı olarak gelip gittiler. Zavallı Marthe aklını kaybedecek haldeydi. Bana:</p>

  <p>- Acaba Mösyö delirdi mi? diye sordu.</p>

  <p>Başımı sallayarak bu suali tasdik ettim. Merakla tekrar sordu:</p>

  <p>- Sizi de beraber mi götürüyor?</p>

  <p>- Evet...</p>

  <p>Elimle arzın merkezini işaret ettim. Zavallı Marthe anlamayarak:</p>

  <p>- Şarap mahzenine mi? diye sordu. Gülerek:</p>

  <p>- Hayır, dedim. Daha aşağılara... toprağın derinliklerine...</p>

  <p>Marthe yine bir şey anlamamıştı. Fakat, ısrar etmedi.</p>

  <p>Akşam oldu. Zaman mefhumunu kaybetmiştir. Dayım:</p>

  <p>- Yarın sabah, tam altıda hareket edeceğiz, dedi. Saat onda, yatağa ölü gibi yattım. Gece, korkunç bir kâbus bastırdı. Karanlık uçurumlardan aşağıya yuvarlanıyordum. Sayıkladığımı zannediyorum. Dayımın sert ve amansız eliyle sürükleniyor, uçurumlara itiliyor, bataklıklarda boğuluyordum. Devamlı olarak karanlık boşluklarda uçuyorum.</p>

  <p>Sabah saat beşte uyandım. Korku ve yorgunluktan bitkin bir haldeydim. Yemek odasına indim. Dayım sofradaydı. İştahla yiyordu. Ona korkuyla baktım. Fakat Graüben de oradaydı. Hislerimi açıklayacak hiçbir şey söylemedim. Yemek de yiyemedim.</p>

  <p>Saat beş buçukta sokaktan bir gürültü aksetti. Bizi Altona tren istasyonuna götürecek olan büyük bir araba gelmişti. Eşyalar kısa bir zamanda buna yüklendi.</p>

  <p>Mukadderatla mücadele edecek halde değildim. Bavulumu odamdan getirerek, arabaya yerleştirdim.</p>

  <p>Bu sırada dayım, Graüben'e evin bütün idaresini devrediyordu. Dayımla kucaklaşırken her zamanki gibi sakindi. Fakat, yanaklarımdan öperken, dudaklarının kenarlarına kadar inen gözyaşlarını hissettim. Heyecanla:</p>

  <p>- Graüben! diye feryat ettim. Okşayıcı bir sesle:</p>

  <p>- Git, sevgili Axel'im, git! diye kulağıma mırıldandı. Şu anda nişanlını terk ediyorsun. Dönüşünde karını bulacaksın!</p>

  <p>Graüben'i uzun uzun kollarımın arasında sıktıktan sonra, arabadaki yerimi aldım. Graüben'le Marthe, kapının önünde durarak son olarak ellerini salladılar. Birkaç saniye sonra, araba süratle Altona'ya doğru uzaklaştı.</p>

  <p>&nbsp;</p>
</body>
</html>
