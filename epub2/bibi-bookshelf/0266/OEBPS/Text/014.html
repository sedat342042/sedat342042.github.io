<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>İzlanda'da Misafirperverlik</title>
</head>

<body>
  <h1 class="h11">İzlanda'da Misafirperverlik</h1>

  <p>O saatte havanın kararmış olması lâzımdı. Fakat 60 enlemde gecelerin aydınlık olması gayet tabiiydi. İzlanda&rsquo;da bilhassa haziran ve temmuz aylarında güneş batmıyordu. Buna karşılık ısı adamakıllı düşüyordu.</p>

  <p>İyice üşümüş ve acıkmıştık. Rastgele bir kapıyı çaldık. Bir köylü bize «hoş geldiniz!» dedi. Evine kabul etti. Bu basit ev bize o anda bir kral sarayından daha muhteşem göründü.</p>

  <p>Köylünün bize ayırdığı oda oldukça büyüktü. Döşemesi ezilip, sıkıştırılmış topraktı. Bir deriyle kapatılan penceresinden içeriye zayıf bir ışık giriyordu. Yatak, kırmızıya boyanmış ve üstü İzlanda atasözleriyle süslenmiş tahta bir çerçevenin içinde doldurulmuş kuru ottan ibaretti. Bu, bizim için beklemediğimiz bir konfordu. Buna karşılık evin içi kuru balık, haşlanmış et ve ekşimiş süt kokuyordu. Bu karışık ve kuvvetli kokuyla midemin bulandığını söylemek zorundayım.</p>

  <p>Yolculuk sırasında sırtımızda taşıdığımız eşyaları odaya bıraktıktan biraz sonra ev sahibimizin sesini duyduk. Bizi yemek odasına çağırıyordu. Burası, evin içinde ateş bulunan tek odasıydı. En şiddetli kışlarda bile başka odalarda ateş yakılmıyordu.</p>

  <p>Dayım, bu dostça daveti memnuniyetle kabul etti. Telâşlı adımlarla yatak odasından ayrıldı. Ben de arkasında yürüdüm.</p>

  <p>Yemek odasındaki ocak şimdiye kadar görmediğim bir şekildeydi. Odanın ortasına konmuş olan büyük, oyuk bir taş ocak vazifesini görüyordu. Odanın içine yayılan dumanlar, tavandaki bir delikten, dışarıya çıkıyordu.,.</p>

  <p>İçeri girince, ev sahibi bizi yeni görüyormuş gibi selâmladı ve saygılı bir sesle:</p>

  <p>- Saelvertu! dedi.</p>

  <p>Bu kelime, «mutlu olunuz» anlamına geliyordu. Bu selâmlamadan sonra yanımıza geldi, yanaklarımızdan öptü.</p>

  <p>Ev sahibinden sonra karısı da: «Saelvertu!» dedi ve yanaklarımızdan öptü. Daha sonra, karı-koca sağ ellerini göğüslerinin üstüne götürerek, önümüzde yere kadar eğildiler.</p>

  <p>Köylünün on dokuz çocuğu vardı. Bunlar, odayı kaplayan duman arasında karınca gibi kaynaşıyorlardı. Bu kaim sisin arasından her saniye bir baş, değişik bir yüz görünüyordu.</p>

  <p>Bu törenden sonra ocağın yakınma oturduk. Aynı anda, odanın içinde karınca gibi kaynaşan çocuklardan üç veya dördü omuzlarımızla kucaklarımıza tırmandı. Konuşabilenler, eksik bir telâffuzla: «Saelvertu!» diyorlardı. Konuşamayanlar ise, ağabeyleriyle ablalarını taklit ederek, ciyak ciyak bağırıyorlardı.</p>

  <p>Bu gürültü ve bağrışma, yemeğin hazır olduğu bil-dirilinceye kadar devam etti. Sofraya oturacağımız sırada içeri Hans girdi. Atları deniz kıyısına götürüp, cılız yosunlarla karınlarını doyurmuştu. Zavallı hayvanlar bu zayıf gıdayla yetinip, ertesi gün yorucu bir yolculuğa çıkmak zorundaydılar.</p>

  <p>Hans içeri girince: «Saelvertu!» dedi. Ev sahibiyle karısını yanaklarından öptü. Sonra, çocuklara da aynı töreni tekrarladı.</p>

  <p>Bu selamlaşma işi sona erince sofraya oturduk. Tam yirmi dört kişiydik. Sofraya nasıl sığabildiğimize hâlâ hayret ediyordum. Omuz omuza, kucak kucağaydık. İçimizde en talihli olanların kucağında iki çocuk var.</p>

  <p>Çorba sofraya gelince, çocukların bağrışması birdenbire kesildi. İştahla yemeğe başladılar.</p>

  <p>Yemek listesi şöyleydi: İlk yemek yosun çorbasıydı. Bunun bir hayli lezzetli olduğunu söyleyebilirim, ikinci yemek, yirmi sene bekletilmiş yağ içinde yüzen kocaman bir kuru balıktı. İzlanda âdetlerine göre, tereyağı ne kadar eskirse o kadar makbuldü. Tazesinin hiçbir değeri yoktu. Üçüncü yemek yoğurttu. Dördüncü yemek, ardıç meyvesinin suyunda bekletilmiş peksimetti. Beşinci olarak sulandırılmış süt. Altıncı olarak buğday bulamacı.</p>

  <p>Bu basit yemeğin iştah açıcı olup, olmadığını söyleyemeyeceğim. Fakat, ölecek derecede aç olduğum için, önüme konan yemekleri son kırıntısına kadar yediğimi itiraf etmek zorundayım.</p>

  <p>Yemek biter bitmez çocuklar ortadan kayboldular. Büyükler, turba, funda, tezek, kurumuş balık kılçığı yanan ocağın etrafına dizildik. Biraz ısındıktan sonra herkes odasına çekildi. Kuru otların üstünde derin bir uykuya daldık.</p>

  <p>Ertesi sabah saat beşte konuksever ev sahiplerine veda ettikten sonra yola koyulduk. Dayım, hareket etmeden önce köylüye, yaptığı masraflara karşılık olarak bir miktar para verdi.</p>

  <p>Gardar'dan ayrılır ayrılmaz arazinin görünüşü değişmeye başladı. Toprak bataklık bir hal aldı. Yürümek oldukça zorlaştı. Sağ tarafta sarp dağlar sıralanmıştı. Sık sık akarsularla karşılaşıyorduk. Köprü bulunmamasına rağmen bunları aşmak o kadar güç olmuyordu.</p>

  <p>İlerledikçe arazi çölleşiyordu. Zaten cılız olan bitkilere artık rastlayamaz oluyorduk. Ağaçlar tamamıyla yok olmuştu. Çalıya benzeyen adını bilmediğimiz bir ağaç cinsine nadiren tesadüf ediyorduk. Hayat, bu soğuk çölden tamamıyla elini çekmiş gibiydi. Hiçbir hayvanla karşılaşamıyorduk. Sahipleri bakamadığı için serbest bırakılan birkaç talihsiz attan başka canlı yaratık görememiştik. Arada sırada bir şahin, kaim bulutların arasında süratle kanat çırparak, güneye doğru uzaklaşıyordu. Bu manzara içimi hüzünle dolduruyordu. Bu anda memleketimde olmayı şiddetle özlüyordum.</p>

  <p>Böylece birçok önemsiz fiyord aştık. En sonunda Alftanes kasabasına ulaştık. Orada durmadık. Yolumuza devam ettik. Bol miktarda alabalık ve turna balığı bulunan Alfa ve Heta nehirlerini aştık. Geceyi, terkedilmiş bir bina yıkıntısında geçirmek zorunda kaldık. Soğuktan sabaha kadar dişlerimiz tıkırdadı.</p>

  <p>Ertesi günkü yolculuğumuzda hiçbir önemli olay olmadı. Aynı bataklık arazi, aynı hüzün verici manzara... Gece Krösolbt kasabasında konakladığımız zaman, yolculuğun yarısını bitirmiş durumdaydık.</p>

  <p>Bir gün sonra, yâni ayın 19 unda, aşağı yukarı iki kilometre donmuş lâvların üstünde yol aldık. İzlanda'da, arazinin bu haline «hraun» deniyordu. Donan lâvlar çeşitli geometrik şekiller almıştı. Kırışıklık ve kıvrımlardan intifanın şiddetini anlamak kolaydı. Uzak aralıklarla sıcak su akıl kaynaklarına rastlıyorduk. Bütün bunlar, sönmüş bir yanardağına işaret sayılabilirdi.</p>

  <p>Vaktimiz olmadığı için bu tabiat olaylarını incelemek fırsatını bulamadık. Durmadan yürümek zorundaydık. Çok geçmeden tekrar belirdi. Artık, minik göllere sık sık rastlıyorduk. Devamlı olarak batıya doğru yürümüştük.</p>

  <p>En sonunda Faxa körfezinin öteki ucuna ulaştık. Sneffels'in çifte sivri tepesi bütün heybetiyle on kilometre uzakta belirdi.</p>

  <p>Atlar duraklamadan yürümüşlerdi. Arazinin çeşitli engelleri onları durduramamıştı. Yolun sonuna geldiğimiz sırada kendimi son derece yorgun hissediyordum. Dayım, ilk gündeki gibiydi. Atının üstünde dimdik duruyordu. Bu yorucu yolculuğa basit bir gezinti gözüyle bakan kılavuzumuza da hayranlığım sonsuzdu. 20 Haziran cumartesi günü, gece saat altıda Büdir kasabasına ulaştık, Hans ücretini istedi. Dayım derhal kılavuza parasını verdi.</p>

  <p>Bu kasabada Hans'ın yakın akrabaları yaşıyordu. Onlara misafir olduk. Yolculuk yorgunluğumun orada geçtiğini hissedebildim. Bu iyi insanlar arasında birkaç gün daha kalmayı şiddetle arzu ediyordum. Fakat dayım bunu kabul etmedi. Ertesi sabah tekrar atlarımıza bindik.</p>

  <p>Arazi tamamıyla granitti. Çeşitli tabiî işaretler, sönmüş yanardağın yakınında olduğumuzu haber veriyordu. Dayım, geçtiğimiz yerleri dikkatle gözden geçiriyordu. Sessiz bir sevinç içinde bulunduğu belli oluyordu. Yirmi dört saatlik bir yürüyüşten sonra, Sneffels'in eteğin kurulmuş olan Stape kasabasına ulaştık.</p>

  <p>&nbsp;</p>
</body>
</html>
