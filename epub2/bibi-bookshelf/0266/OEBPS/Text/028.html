<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Axel Kurtarılıyor</title>
</head>

<body>
  <h1 class="h11">Axel Kurtarılıyor</h1>

  <p>Gözlerimi tekrar açtığım zaman kendimi alaca karanlık bir yerde, yatar vaziyette buldum. Dayım üzerime eğilmiş endişeyle bakıyordu. İlk geniş nefes alışımda, elimi ellerinin arasına aldı. Gözlerimi açtığım zaman da, sevinçle bağırdı:</p>

  <p>- Yaşıyor! Yaşıyor! Çok zayıf bir sesle:</p>

  <p>- Evet! diye fısıldadım.</p>

  <p>Beni kucaklayıp, göğsünde sıkan dayım, heyecanla:</p>

  <p>- Yavrum! Artık kurtuldun! dedi.</p>

  <p>Dayımın bu şefkat ve heyecanı bana iyice tesir etmişti. Onu ilk defa bu kadar heyecanlı ve şefkatli görüyordum.</p>

  <p>Bu sırada Hans da yanımıza yaklaştı. Dayımla el ele tutuştuğumuzu gördü. Gözlerinde bir memnuniyet ifadesi belirdi. Tatlı bir sesle:</p>

  <p>- God dag! dedi.</p>

  <p>- Günaydın Hans! Günaydın! diye mırıldandım. Sonra dayıma hitaben:</p>

  <p>- Neredeyiz? diye sordum. Dayım:</p>

  <p>- Yarın yavrum, yarın! diye cevap verdi. Bugün çok kuvvetsizsin. Başına kompres koydum. Onları yerinden oynatmaman lâzım. Uyu yavrum. Yarın her şeyi öğrenirsin.</p>

  <p>- Fakat, hiç olmazsa hangi gün, hangi saatte bulunduğumu öğreneyim.</p>

  <p>- Bugün pazar. Saat gecenin on biri.</p>

  <p>Hakikaten kendimi çok zayıf hissediyordum. Gözlerim gayrı ihtiyarî kapandılar. Bir gece daha istirahat etmek zorunda olduğumu düşündüm ve derhal uyudum. Dört gün süren endişe, korku ve yorgunluk beni bitkin hale getirmişti.</p>

  <p>Ertesi gün uyandığım zaman etrafıma baktım. Battaniyelerden yapılmış olan yatağım, şirin görünüşlü bir mağarada bulunuyordu. Yer yer istalâgmitler göze çarpıyordu. Zemin ince kumla kaplıydı. Etrafta meşale veya lâmba bulunmamasına rağmen, mağara oldukça aydınlıktı. Bu ışık, ilerdeki geniş bir aralıktan geliyordu. Aynı anda, uzak bir mırıltıyı andıran, dalga sesleri duyar gibi oldum.</p>

  <p>Kendi kendime, hakikaten uyanıp, uyanmamış olduğumu sordum. Acaba hâlâ rüya mı görüyordum. Yahut da şiddetli düşmenin tesiriyle hayalî sesler mi duyuyordum. Fakat, gözlerimin ve kulaklarımın aldanmadıklarına da emindim.</p>

  <p>En sonunda: «Bu ışık, şu geniş yarıktan sızan gün ışığıdır, diye düşündüm. Böylece dalga seslerinin sebebi de kendiliğinden izah edilmiş oluyor. Yüzüme çarpan şu hafif rüzgâra, deniz kıyılarından başka yerde rastlamak da imkânsızdır. Acaba yeryüzüne mi döndük? Dayım seyahatten vaz geçmiş olabilir mi? Belki de yolculuğumuz&nbsp;<span class="t6">sona</span>&nbsp;ermiştir.»</p>

  <p>İşte bu şekilde düşünürken, mağaradan içeriye dayım girdi. Uyandığımı görünce, neşeli bir sesle:</p>

  <p>- Günaydın Axel! dedi. Artık tamamıyla iyileşmiş olduğun belli oluyor!</p>

  <p>Yattığım yerde çevik bir hareketle doğrularak:</p>

  <p>- Evet! dedim.</p>

  <p>- Çok iyi uyudun yavrum. İyileşmemene şaşmamak lâzım. Hans'la ben, nöbetleşe başucunda bekledik. Böylece iyileşmeni adım adım takip edebildik.</p>

  <p>- Hakikaten kendimi çok iyi hissediyordum. Vereceğiniz yemeği iştahla yediğimi görünce, buna daha kuvvetle inanacaksınız.</p>

  <p>- Artık yemek yiyebileceğine ben de inanıyorum. Ateşin düşmüş bulunuyor.. Hans, yaralarını bilmediğim ilâçlarla sardı. Bu ilâçların sırrını İzlandalılardan başkalarının bildiğini zannetmiyorum. Hans'ın yanımızda bulunuşu, bizim için büyük bir şans oldu.</p>

  <p>Dayım hem konuşuyor, hem de yemek hazırlıyordu. Bunları sonsuz bir iştahla yedim. Aynı anda da ona çeşitli sualler soruyordum. Bu konuşmanın sonunda, ne kadar büyük bir tehlike atlatmış olduğumu öğrendim. Tünelin sonuna geldiğim zaman, önümde dimdik bir kuyu açılmış. Bunu karanlıkta görmediğim için süratle kuyudan aşağıya uçmuşum. Fakat, Allah&rsquo;ın bir lütfuyla, benimle birlikte kuyunun bir kısmı da çöktüğü için, aşağıya bunların üstüne oturmuş bir halde düşmüşüm. Dayım beni kucağına aldığı zaman, her tarafım kan ve yara içindeymiş.</p>

  <p>Dayım bunları anlattıktan sonra:</p>

  <p>- Ölmemiş olman şaşılacak bir şey! diye sözlerine devam etti. Allah&rsquo;ın lütfuyla tekrar kavuşabildik. Bundan sonra asla ayrılmayalım. Bir daha sefere belki birbirimizi tekrar bulamayız.</p>

  <p>Heyecanla:</p>

  <p>- Bir daha birbirimizden ayrılmayalım, diye tekrarladım.</p>

  <p>Bunu söyledikten sonra, gözlerimi iri iri açtım. Demek ki yolculuğumuz henüz sona ermemişti. Dayım bu halimi görünce, merakla</p>

  <p>- Neyin var Axel? diye sordu.</p>

  <p>- Size bir sual sormak istiyorum. Söylediğinize göre tamamıyla iyileşmiş durumdayım.</p>

  <p>- Tamamıyla iyileştin yavrum.</p>

  <p>- Herhangi bir organımda bir arıza yok değil mi?</p>

  <p>- Tabiî yok yavrum..</p>

  <p>- Başımda da bir arıza yok değil mi?</p>

  <p>- Başında bir iki yara izinden başka hiçbir şey yok.</p>

  <p>- Öyle zannediyorum ki, düşme neticesinde beynimde bir arıza meydana geldi..</p>

  <p>- Niçin böyle düşünüyorsun?</p>

  <p>- Biz yeryüzüne çıkmadık mı?</p>

  <p>- Hayır.</p>

  <p>- O halde delirmeğe başlıyorum demektir. Zira, gün ışığı görünüyor, dalga sesleri işitiyordum.</p>

  <p>- Seni böyle düşündüren şeyler bunlar mı?</p>

  <p>- Evet... Bunların sebebini bana izah edebilir misiniz?</p>

  <p>- Bunların sebebini izah etmek imkânsızdır yavrum. Fakat, sen de görüp anlayacaksın ki, jeoloji ilmi henüz son sözünü söylemiş değildir.</p>

  <p>Birdenbire ayağa kalkarak:</p>

  <p>- Mağaradan dışarı çıkalım! dedim.</p>

  <p>- Hayır Axel, olmaz! Açık hava seni rahatsız edebilir!</p>

  <p>- Açık hava mı dediniz?.</p>

  <p>- Evet. Rüzgâr bir hayli kuvvetli esiyor. Üşüyebilirsin.</p>

  <p>- Fakat, kendimi çok iyi hissediyorum.</p>

  <p>- Biraz sabırlı olman lâzım yavrum. Bu vaziyetteyken kendini üşütmen tehlikeli olabilir. Zaman kaybetmemiz doğru olmaz. Daha önümüzde uzun bir yolculuk var.</p>

  <p>- Uzun bir yolculuk mu?</p>

  <p>- Evet. Bugün de istirahat et.. Yarın sahilden ayrılırız.</p>

  <p>Sahilden mi ayrılırız?..</p>

  <p>Bu sonuncu sözler beni olduğum yerde sıçratmağa kâfi gelmişti. Sahilden ayrılırız sözüyle dayım neyi kastetmek istemişti? Acaba yeraltındaki bir nehir, bir göl veya bir denizin kıyısında mıydık? Bir gemi, bir limanda demirli mi bulunuyordu?</p>

  <p>Sonsuz bir merak içindeydim. Dayım beni zorlukla zaptedebiliyordu. En nihayet beni önleyemeyeceğini anlayarak, arzularıma boyun eğmek zorunda kaldı.</p>

  <p>Süratle giyindim. Bir ihtiyat tedbiri olarak battaniyelerden birine sarındıktan sonra, mağaradan dışarı çıktım.</p>

  <p><a id="a9"></a>&nbsp;</p>
</body>
</html>
