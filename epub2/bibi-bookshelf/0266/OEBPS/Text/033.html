<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Axel Adası</title>
</head>

<body>
  <h1 class="h11">Axel Adası</h1>

  <p><span class="t6">19 A</span><span class="t6">ğ</span><span class="t6">ustos, Çar</span><span class="t6">ş</span><span class="t6">amba</span>&nbsp;- Kuvvetle esen rüzgâr bizi süratle döğüş alanından uzaklaştırdı. Hans, her zamanki gibi dümende. Canavarların boğuşmasıyla devamlı düşüncelerinden kısa bir süre ayrılmış olan dayım, eski sabırsız ve dalgın görünüşüne büründü. Gözlerini ufuk çizgisinden ayıramıyor. Yolculuk eski monotonluğuna tekrar kavuştu. Enteresan bir olay olmadığı için, hiçbir şey yazamıyorum.</p>

  <p><span class="t6">20 A</span><span class="t6">ğ</span><span class="t6">ustos, Per</span><span class="t6">ş</span><span class="t6">embe</span>&nbsp;- Rüzgâr bugün değişik yönlerden esiyor. Saatte sekiz mil süratle ilerliyoruz.</p>

  <p>Öğleye doğru, çok uzaklardan bir gürültü duyuldu. Bu olayın sebebini izah edemeden olduğu gibi kaydediyorum. Bu gürültü, devamlı bir uğultu halinde kulaklarımıza aksediyor.</p>

  <p>Dayım:</p>

  <p>- Uzakta bir kayalık veya adacık var galiba, diyor. Bu gürültü, dalgaların çarpıp, kırılmasından meydana geliyor olmalı..</p>

  <p>Hans, direğin tepesine tırmandı. Fakat hiçbir şey göremedi. Ufukta en ufak bir leke bile yok.</p>

  <p>Gürültüyü duyduğumuz andan itibaren aradan üç saat geçti. Bu gürültü, bir şelâlenin çıkardığı uğultuya benziyor. Ben benzetişi dayıma tekrarladım. Kabul etmedi. Fakat aldanmadığıma eminim. Acaba, bütün ufuk çizgisini kaplayan genişlikte bir şelâleye doğru süratle ilerliyor muyuz? Eğer hakikat düşündüğüm gibiyse, kurtuluş ihtimalimiz yok demektir.</p>

  <p>Aradan zaman geçtikçe uğultu daha kuvvetle işitiliyor. Fakat, görünürlerde hiçbir kimse yok. Acaba bu uğultu denizden mi, yoksa bulutlardan mı geliyor.</p>

  <p>Gözlerimi yukarıya kaldırıp bulutların arasını araştırıyorum.</p>

  <p>Gök tamamıyla sakin görünüyor. Bulutlar hareket etmiyorlar. Bu takdirde uğultunun sebebini başka yerde aramak lâzım.</p>

  <p>Ufuk çizgisine dikkatle bakıyorum. Denizin sathında en hafif bir buharlaşma dahi yok. Eğer deniz, başka bir çukura dökülüyorsa akıntının sürati çoğaltması icap eder. Bu da bize gerçeği önceden haber verir. Salın civarına bakıyorum. Hissedilmeyecek kadar az bir akıntı var. Denize attığım şişe yerinden kımıldamıyor bile.</p>

  <p>Saat dörde doğru Hans tekrar direğe tırmandı. Oradan ufka dikkatle bakıyor ve gözleri bir noktaya takılıyor.</p>

  <p>Dayım:</p>

  <p>- Hans bir şey gördü, diyor.</p>

  <p>Ben de dayımla aynı fikirdeyim. Bu sırada Hans'ın sesi duyuluyor:</p>

  <p>- Der nere!..</p>

  <p>Dayım tercüme ediyor:</p>

  <p>- Orada!..</p>

  <p>Sonra dürbünüyle Hans'ın işaret ettiği tarafa bakıyor ve:</p>

  <p>- Evet! evet diye bağırıyor.</p>

  <p>- Ne görüyorsunuz?</p>

  <p>- Dalgaların arasında geniş bir yeşillik görünüyor.</p>

  <p>- Acaba yeni bir deniz canavarı mı?</p>

  <p>- Belki de..</p>

  <p>- Öyleyse, dümeni batıya çevirelim. Bu canavarların ne kadar tehlikeli olduğunu Öğrendik.</p>

  <p>Dayım sükûnetle:</p>

  <p>- Yolumuzu değiştirmeyelim, diye cevap veriyor.</p>

  <p>Hans'a bakıyorum. Dümeni demir gibi pençesiyle sıkı sıkıya tutmuş. Rotamızdan bir milimetre dahi ayrılmamıza müsaade etmiyor.</p>

  <p>Ne olduğunu anlayamadığımız karaltı bizden şimdilik otuz mil uzakta. Bununla beraber, havaya fışkıran suları bulunduğumuz yerden mükemmelen görebiliyoruz. Bu eğer bir canavarsa şimdiden kaçmak yerinde bir tedbir olur. Fakat buraya basit tedbir kaidelerine riayet etmek için gelmedik ki..</p>

  <p>Dayımın bu düşünce tarzına uyarak, tehlikeye doğru süratle ilerliyoruz. Yaklaştıkça yeşillik gözlerimizin önünde daha genişliyor. Bir canlı yaratığın bu kadar çok suyu devamlı olarak havaya fışkırtabilmesi inanılacak gibi değil.</p>

  <p>Saat sekiz. Canavardan beş mil uzaktayız. Siyaha yakın koyuluktaki gövdesi denizin ortasında bir ada gibi görünüyor. Acaba hayal mi görüyoruz? Boyunu gözümle tahmini olarak ölçmeye çalışıyorum. İki kilometreye yakın. Hiçbir jeologun bahsetmediği bu canavarın cinsi nedir acaba? Denizin ortasında hareketsiz duruyor. Uyur gibi bir hali var. Dalgalar gövdesine çarptıkça köpürüyor. Bir buçuk kilometre yukarıya fışkırttığı sular, tekrar düşerken korkunç bir uğultu meydana getiriyor. Bu canavara her gün yüz balina bile az gelir. Böyle müthiş bir canavara doğru süratle ilerliyoruz. Bu delilikten başka bir şey değil.</p>

  <p>Sonsuz bir korku içindeyim. Daha ileriye gitmek istemiyorum, icap ederse, yelkenin ipini keserek, salın süratini azaltmağa katiyetle karar vermiş bulunuyorum. Bana cevap vermeyen dayıma karşı isyankâr hislerle dolup taşıyorum,</p>

  <p>İşte Hans ayağa kalktı. Parmağıyla göstererek:</p>

  <p>- Holme! diyor.</p>

  <p>Dayım:</p>

  <p>- Bir ada! diye bağırıyor.</p>

  <p>Buna inanıyorum. Dayım kahkahalarla gülerek:</p>

  <p>- Bunun bir ada olduğunu daha önceden düşünmeliydik, diyor.</p>

  <p>İtiraz ediyorum:</p>

  <p>- Fakat havaya fışkıran sulara ne diyeceksiniz?</p>

  <p>Hans:</p>

  <p>- Geyser! diyor.</p>

  <p>Dayım:</p>

  <p>İzlanda&rsquo;dakilere benzeyen bir sıcak su membaı! diye tamamlıyor.</p>

  <p>İlkönce buna inanmış görünmek istemiyordum. Bu kadar budalaca aldanmış olmayı kabul etmek çok zor. Bir adayı canavara benzetmek çok gülünç bir şey. Fakat gerçekle karşı karşıyayız. Beni o kadar korkutan şey, basit bir tabiat olayından başka bir şey değil. Bunu kabul etmem lâzım.</p>

  <p>Yaklaştıkça fışkıran suyu daha iyi görebiliyoruz. Ada hakikaten bir balina biçiminde. Aldanmakta tamamıyla haklıyım. İzlandalıların «geysir» tarzında telâffuz ettikleri, «gazap» anlamını taşıyan bu sıcak su membaı, adanın burnunda bulunuyor. Bu sebeple onu uzaktan bir canavara benzetmekte haksız sayılmam.</p>

  <p>Yakınlaştıkça uğultu korkunç bir hal alıyor. Suyla beraber havaya kaim bir buhar sütunu da yükseliyor. Ada, kökünden sarsılıyor gibi. Havaya fışkıran su zerreleri birer prizmaya benziyor. Elektrik ışınları bu milyonlarca prizmaya çarptıkça kırılıp, yeryüzünün bütün renkleri gökyüzüne dağılıyor.</p>

  <p>Dayım: Yanaşalım, dedi.</p>

  <p>Yanaşırken çok dikkatli manevra yapmamız lâzım. Gökyüzünden aşağıya dökülen sular, salımızı bir anda batırabilir. Hans da bu tehlikeyi hissetmiş olacak ki, salı, adanın öteki ucuna yanaştırdı.</p>

  <p>Kayaların üzerine sıçradım. Dayım da beni takip etti. Fakat Hans, yerinden kıpırdamadı. Bu olay onu hiç ilgilendirmiyor gibiydi. Bu adamda hayret hissinin körleşmiş olduğuna inanmak istemiyordum.</p>

  <p>Granitin arasına karışmış mesamatlı bir taşla döşeli arazide yürüdük. Ayağımızın altındaki kayalar kaynamakta olan bir tencere gibi fıkırdıyordu. Taşların sıcak olduğunu hissediyorduk</p>

  <p>Sıcak suyun fışkırdığı havuz gibi bir yere yaklaştık. Biraz ilerimizde akan suya termometreyi soktum. Cıva 163 dereceyi gösterdi. Suyun çok sıcak bir yerden geldiği muhakkaktı. Böylece dayımın faraziyeleri altüst oluyordu. Bu hususa dikkatini çektim.</p>

  <p>Dayım, aksi bir sesle:</p>

  <p>- Bu sıcak su membaı nazariyelerimi çürütür mü zannediyorsun? dedi.</p>

  <p>Susmayı tercih ettim. Bu kadar inatçı bir adamla fikir münakaşası yapmak imkânsızdı.</p>

  <p>O ana kadar anlayamadığım sebeplerle yolculuğumuzun mükemmel geçtiğini itiraf etmek zorundayım. Sıcaklık da izah edemediğim sebeplerle normalden yukarı çıkmamıştı. Fakat, günün birinde aksiliklerle karşılaşacağımıza emindim. Termometreyi çatlatacak derecede sıcaklıkla karşılaştığımız anda dayımın yüzünün alacağı ifadeyi seyretmeyi öyle arzuluyordum ki!</p>

  <p>İstikbalin bize neler hazırladığını bilmiyoruz. İnşallah korktuklarımız başımıza gelmez.</p>

  <p>Ayrılmadan önce dayım adaya bir isim vermek istedi. İsmimin bu adaya verilmesine itiraz etmedim.</p>

  <p>Sala dönünce ilk iş olarak gördüklerimizi kaydettim. Daha sonra, kat etmiş olduğumuz yolu hesapladım. Graüben körfezinden beri beş yüz mil kat etmiştik. İzlanda&rsquo;dan ise bin yüz kırk sekiz mil uzaktaydık.</p>

  <p><a id="a14"></a>&nbsp;</p>
</body>
</html>
