<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Pusula Olayının İçyüzü</title>
</head>

<body>
  <h1 class="h11">Pusula Olayının İçyüzü</h1>

  <p>Zeytinliği terk ettikten bir saat sonra, San Vecenzo limanına ulaştık. Burada Hans, günlerden Cumartesi olduğu için, haftalık ücretini istedi. Dayım, İzlandalının parasını verdi ve kendisine hararetle teşekkür etti. Hans'ın sadakatini ve fedakârlığını unutmamıza imkân yoktu.</p>

  <p>4 Eylül Cuma günü, Messina'dan Volturne adındaki gemiye bindik. Üç günlük güzel bir yolculuktan sonra Marsilya'ya ayak bastık.</p>

  <p>Geçirdiğimiz ölüm tehlikelerini, maddî ve manevi işkenceleri tamamıyla unutmuştuk. Pusulanın bize oynamış olduğu oyunu asla aklımızdan çıkaramıyorduk. İlim alanında her zorluğa çare bulmakla, her suale cevap verebilmekle öğünen dayım, bu basit olayı ilmî olarak izah edemediği için hasta gibiydi. Mütemadiyen</p>

  <p>- Yanılmama imkân yok! diyordu. Pusula kuzeyi gösteriyordu.</p>

  <p>9 Eylül akşamı Hamburg'a ulaştık.</p>

  <p>König-Strasse'deki evimize ayak bastığımız zaman Graüben'le hizmetçi Marthe'ın sevinç ve şaşkınlığını kelimelerle anlatmama imkân göremiyorum. Çılgınca bir sevinçle boynuma sarılan Graüben:</p>

  <p>- Şimdi hakiki bir kahraman oldun Axel! dedi. Artık beni bir daha terk etmene lüzum yok!</p>

  <p>Bunları söylerken hem tebessüm ediyor, hem de gözlerinden iri yaş taneleri yanaklarına yuvarlanıyordu.</p>

  <p>Profesör Lidenbrock'un Hamburg'a dönüşü, ilim dünyasında heyecanla karşılanmıştı. Marthe'ın gevezeliği sebebiyle herkes, ARZIN MERKEZİNE gitmek üzere Hamburg&rsquo;dan ayrılmış olduğumuzu öğrenmişti. İlk önceleri bu seyahate inanmak istemediler. Fakat, Hans'ın mevcudiyeti ve İzlanda'dan gelen haberler, bu tereddüdü kısa bir zamanda yok etti.</p>

  <p>Artık dayım, ilim dünyasında meşhur ve büyük bir adam olmuştu. Ben de, böyle büyük ve meşhur bir adamın yeğeni olmuştum. Bu olay dolayısıyla, Hamburg'da şerefimize büyük bir ziyafet verdiler. Ayrıca Üniversitede bu yolculukla ilgili bir açık oturum yapıldı. Dayım, bu oturumda yolculuğumuz hakkında izahat verdi. Fakat, pusula olayına hiç yanaşmadı. Aynı gün, şehir arşivine Saknussemm'in mektubuyla yanımızda getirebildiğimiz şeyleri teslim etti.</p>

  <p>O günden sonra yeryüzündeki bilginlerle bu konuda devamlı olarak mektuplaştı. Çeşitli dergi ve gazetelere makaleler yazdı.</p>

  <p>Dayım, özlediği zaferi elde etmişti. Fakat, bu zafer sevincini gölgeleyen ufak bir karaltı vardı pusula olayı. Bunu asla aklından çıkaramıyordu. Onun çapında bir bilgin için, böyle bir olayın ne demek olduğu kolayca anlaşılır.</p>

  <p>Bir gün dayımın çalışma odasında bir maden koleksiyonunu düzeltirken gözüm bu pusulaya takıldı. Gayri ihtiyarî elime aldım ve tetkik etmeğe başladım. Altı aydan beri, bırakıldığı yerde duruyordu. Birdenbire, keskin bir çığlık attım. Dayım telâşla yanıma koştu ve:</p>

  <p>- Ne oldu? diye sordu.</p>

  <p>Kekeleyerek:</p>

  <p>- Bu pusula!... diyebildim.</p>

  <p>- Ne olmuş pusulaya?</p>

  <p>İbresi kuzeyi değil, güneyi gösteriyor!</p>

  <p>- İmkânsız!..</p>

  <p>- Siz de bakın!... Kutupları değişmiş.</p>

  <p>- Değişmiş mi?</p>

  <p>Dayım, pusulayı eline aldı. Dikkatle baktı ve bütün evi temelinden sarsan, bir nara attı ve:</p>

  <p>- Demek ki, Saknussemm burnunda karaya ayak bastığımız zaman bu Allah&rsquo;ın cezası pusula kuzeyi, değil güneyi gösteriyormuş, öyle mi?</p>

  <p>- Düştüğümüz hatayı şimdi çok iyi anlıyorum.</p>

  <p>- Bundan daha basit bir şey olamazdı.</p>

  <p>- İzah et, yavrum...</p>

  <p>- Lidenbrock denizindeki fırtına sırasında, salda bulunan madenî eşyaları mıknatıslayan elektrik yuvarlağı, pusulanın ibrelerine de yer değiştirmiş oldu. Böylece, kuzeyi gösteren uç güneyi gösteren uç ta kuzeyi göstermeğe başladı.</p>

  <p>Kahkahalarla gülmeğe başlayan dayım:</p>

  <p>- Demek oluyor ki, elektriğin basit bir oyununa kurban gitmiş olduk.</p>

  <p>O günden sonra dayım dünyanın en mesut bilgini oldu. Artık pusula olayını düşünmüyordu.</p>

  <p>Ben de dünyanın en mesut erkeği oldum. Dayımın vesayeti altında yaşamaktan kurtulan Graüben, Königstrasse'deki evde, hayatının sonuna kadar Profesör Lidenbrock'un yeğeni ve gelini olarak yer almış<a id="a19"></a> bulunuyordu.</p>

  <p>&nbsp;</p>

  <p class="p5"><a id="a20"></a><span class="t7">SON</span></p>
</body>
</html>
