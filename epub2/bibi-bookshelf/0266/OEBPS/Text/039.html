<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Son Yemek</title>
</head>

<body>
  <h1 class="h11">Son Yemek</h1>

  <p>Gecenin saat onu olduğunu tahmin ediyordum. Bu sonuncu düşüş sırasında felce uğrayan hislerini içinde ilk faaliyet göstereni işitme hissim oldu. Hücum eden suların çekilmesiyle birlikte, korkunç bir sessizlik oldu. Biraz sonra da dayımın sesini duydum:</p>

  <p>- Yukarı çıkıyoruz!...</p>

  <p>Hayretle:</p>

  <p>- Ne demek istiyorsunuz? diye sordum.</p>

  <p>- Yukarı çıkıyoruz! Yukarı çıkıyoruz!...</p>

  <p>Kolumu uzattım. Duvara dokundum. Elim kan içinde kaldı. Eşsiz bir süratle yukarı çıkıyorduk. Dayım:</p>

  <p>- Meşale nerede? diye bağırdı.</p>

  <p>Hans, biraz uğraştıktan sonra meşaleyi yakmağa muvaffak oldu. Etraf aydınlandı. Dayım:</p>

  <p>- Düşüncelerimde yanılmamışım, dedi. Dar bir kuyudayız. Sekiz metreden daha geniş değil. Uçurumun dibine ulaşan sular, eski seviyesine ulaşmak için tekrar yükseliyor. Tabiî bizi de beraber yukarı çıkartıyor.</p>

  <p>- Nereye?...</p>

  <p>- Bilmiyorum... Fakat, her türlü beklenmedik olaya hazırlıklı olmalıyız. Tahminime göre saniyede dört metrelik bir süratle yukarı çıkıyoruz. Bu, dakikada iki yüz metre, saatte on dört kilometre eder. Hiçte küçümsenecek bir sürat değil. Şimdilik tek şey, karnımızı doyurmaktır.</p>

  <p>Dayıma şaşkın bir tavırla baktım. O ana kadar söylemekten çekindiğim hakikati, daha çok saklayamazdım. Perişan bir sesle</p>

  <p>- İmkânsız dedim.</p>

  <p>Dayım, Hans'a anlamadığım lisanla birkaç kelime söyledi. Bir kere de hakikati onun ağzından işitmek istediği belliydi. Hans başını sallayarak, gerçeği anlatmağa çalıştı. Dayım:</p>

  <p>- Nee!. diye bağırdı. Yiyeceklerimiz döküldü mü?</p>

  <p>- Evet... geriye kalanlar işte bu!... Üçümüz için şu kuru et parçası!...</p>

  <p>Dayım, yüzüme anlamak istemeyen nazarlarla baktı.</p>

  <p>Aradan bir saat daha geçti. Açlığı şiddetle hissetmeğe başladım. Dayımla Hans'ın da aynı vaziyette olduklarını fark ediyordum. Buna rağmen üçümüz de, geriye kalan yiyeceğe el sürmeğe teşebbüs etmiyorduk.</p>

  <p>Mütemadiyen yükseliyorduk. Bazen, süratli çıkış sebebiyle zorlukla nefes alıyorduk. Bu arada sıcaklığın yavaş yavaş çoğaldığını da hissediyorduk. O sırada ısının 40° civarında olduğunu tahmin ediyordum.</p>

  <p>Bu değişikliğin sebebi neydi? O ana kadar olaylar Davy'nin ve Lidenbrock'un nazariyelerinin doğruluğunu ispat ediyordu. Son değişiklik, iddialarımda haklı olduğumu göstermiyor muydu? Dayıma:</p>

  <p>- Parçalanmaktan ve boğulmaktan kurtulduk, dedim. Açlıktan da ölmezsek, canlı canlı yanarak öleceğimize yemin edebilirim!</p>

  <p>Omuzlarını silkmekle yetindi. Tekrar iç âlemine döndü. Aradan bir saat daha geçti. Sıcaklığın biraz daha çoğalmasından başka bir değişiklik olmadı.</p>

  <p>En sonunda dayım sessizliği bozdu:</p>

  <p>- Karnımızı doyurarak, kuvvetimizi yenilemek zorundayız, dedi. Böylece birkaç saat kazanmış oluruz.</p>

  <p>- Bu et parçasını da yersek, geriye ne kalacak?</p>

  <p>- Hiç bir şey kalmayacak Axel! Hiçbir şey! Fakat, onu gözlerinle yemekle ne elde edeceksin? Bu, sana kuvvet verecek mi? iradesiz ve enerjisiz bir insan gibi düşünme yavrum.</p>

  <p>-.Hâlâ ümidinizi kaybetmediniz mi?</p>

  <p>- Hayır yavrum!...</p>

  <p>- Kurtulacağımızı mı zannediyorsunuz?</p>

  <p>- Kalbim çarpıkça, nefes almağa devam ettikçe irademi kullanmağa çalışacağım. Kendimi asla ümitsizliğe kaptırmayacağım.</p>

  <p>- Ne yapmayı düşünüyorsunuz?</p>

  <p>- Karnımızı doyurmayı... Kaybetmiş olduğumuz kuvveti tekrar elde etmeliyiz... Beklenmedik bir anda kurtuluş fırsatıyla karşılaşırsak, bu fırsattan faydalanabiliriz. Haydi gelin. Son yemeğimizi yiyelim!</p>

  <p>Bunları söyledikten sonra dayım kuru etle peksimetleri üç eşit parçaya ayırdı ve dağıttı.</p>

  <p>Karnımızı doyurduktan sonra, Hans yarım matara ardıç suyu buldu. Bunu zevkle içtik. Kuvvetimin yerine geldiğini hissettim. Fakat yiyeceğimizi son kırıntısına kadar bitirmiştik. Saat sabahın beşiydi.</p>

  <p>İnsan garip bir yaratıktı. Karnı doyunca, açlık ıstıraplarını hatırlamazdı bile. Ona herhangi bir zorluğu anlatmak için, o ortam içine sürüklemek lâzımdı.</p>

  <p>Bizim için de aynı şeyler söylenebilirdi. Uzunca süren bir açlık devresinden sonra, birkaç lokma kuru etle peksimet yiyip, bir iki yudum ardıç suyu içince, çok kısa bir zaman önce duyduğumuz dayanılmaz açlık ıstıraplarını unutuvermiştik.</p>

  <p>Bütün dalgınlığıma rağmen sıcaklığın devamlı olarak çoğaldığını fark ediyordum. Alev alev yanan bir ortam içindeydik sanki. Bir demir fabrikasının döküm fırınından farksızdı. Yavaş yavaş hepimiz üstümüzdeki eşyaları birer birer çıkartmak ihtiyacını hissettik. Vücudumuza temas eden her eşya bizim için bir ıstırap kaynağı oluyordu.</p>

  <p>En sonunda, endişeli bir sesle bağırarak:</p>

  <p>- Alev alev yanan bir ocağa doğru mu yükseliyoruz? diye sordum.</p>

  <p>Dayım:</p>

  <p>- Hayır, imkânsız bir şey bu! diye cevap verdi.</p>

  <p>Duvara elimi değdirdikten sonra:</p>

  <p>- Duvar müthiş sıcak, dedim.</p>

  <p>Elimi çekerken suya, değdi, acıyla feryat ettim:</p>

  <p>- Su ateş gibi!.</p>

  <p>Dayım, bu sözlerime öfkeli bir jestle cevap verdi.</p>

  <p>İşte o anda, kafamın içine yenilmesi imkânsın bir korku yerleşti. Bir felâketin çok yakınında olduğumuzu devamlı olarak düşünmeğe başladım.</p>

  <p><a id="a17"></a>&nbsp;</p>
</body>
</html>
