<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Stromboli</title>
</head>

<body>
  <h1 class="h11">Stromboli</h1>

  <p>Gözlerimi açtığım zaman, Hans'ın belimden tuttuğunu gördüm. Mandalı diğer eliyle dayımı ayakta tutmağa çalışıyordu. Yaralı değildim. Fakat, vücudumun her noktası ayrı ayrı ağrıyordu ve sızlıyordu. Dik bir dağın yamacında, korkunç bir uçuruma yuvarlanmak üzereydim. En hafif bir hareketim, sivri kayalara çarpa çarpa parçalanmama yetecekti. Hans, kraterin yamacından aşağıya daha çok yuvarlanmama engel olarak, hayatımı bir kere daha kurtarmıştı.</p>

  <p>Yeryüzünde bulunduğuna hayret ediyormuş gibi görünen dayım, Hans'a</p>

  <p>- Acaba neredeyiz? diye sordu.</p>

  <p>Hans omuzlarını silkerek, bunu bilmediğini belirtti. Düşünmeden cevap verdim.</p>

  <p>- Galiba İzlanda'dayız...</p>

  <p>Hans kat'i bir ifadeyle itiraz etti:</p>

  <p>- Nej!...</p>

  <p>- Neden kabul etmiyorsun? diye sordu.</p>

  <p>Bulunduğum yerden doğrulmaya çalışarak:</p>

  <p>- Hans yanılıyor! dedim.</p>

  <p>Yolculuğumuzun sayısız sürprizlerinden sonra bizi yeni sürprizler bekliyordu.</p>

  <p>Kraterin etrafında kalın kar tabakaları göreceğimi ümit ediyordum. Bu dekoru, kutuplara has solgun yüzlü güneş ve devamlı bir gündüzün tamamlayacağını zannediyorduk. Fakat, bu tahminlerimin aksine, güneşten kavrulan bir yamaçta bulunuyorduk. Dayım:</p>

  <p>- İşte İzlanda'ya benzemeyen bir yer! dedi.</p>

  <p>Mütereddit bir sesle:</p>

  <p>- Belki de Jean Mayen adasındayız, diye cevap verdim.</p>

  <p>- İmkânsız yavrum. Bu yanardağ, granit yamaçları karla kaplı bir yanardağ değil.</p>

  <p>- Fakat...</p>

  <p>- Bak Axel, bak!...</p>

  <p>Başımı kaldırıp yukarı baktım. On beş dakika arayla kuvvetli bir gürültü duyuluyor; alev duman, kül ve lâv sütunlarının çok yükseğe fışkırdığı görülüyordu. Dağın, bir balina gibi nefes aldığı söylenebilirdi. Kraterden fışkıran lâvlar, iki yüz üç yüz metre aşağıya akıyordu. Bu seviyede biriken lâvlar, yanardağın ancak iki yüz veya üç yüz metre yüksekliği olduğu hissini uyandırıyordu. Dağın etekleri ise, çeşitli ağaçlarla yemyeşildi. Bunların arasında zeytin ve incir ağaçlarıyla üzüm kütükleri mükemmelen ayırt ediliyordu. Bu manzaraya kutup bölgelerinde rastlamamıza imkân yoktu.</p>

  <p>Gözlerimizi merakla etrafta dolaştırdık ve yeşilliklerin gerisinde, suları ışıl ışıl parlayan bir göl veya denizin göründüğünü fark ettik. Minik bir koyda, demirli olan özel tekneler, hafif dalgaların tesiriyle ağır ağır sallanıyorlardı.</p>

  <p>- Acaba neredeyiz? diye tekrarlıyordum.</p>

  <p>Hans tabiatın bu güzel görünüşüne tamamıyla lâkayttı. Dayım da anlamayan nazarlarla etrafına bakıyordu. En sonunda:</p>

  <p>- Bu ülkenin ve dağın adı ne olursa olsun, çok sıcak bir yer, dedi. Kraterden fışkıran kayalardan birisi kafamızı ezmeden buradan uzaklaşsak iyi olacak galiba</p>

  <p>Sonra hareket tarzımızı tayin ederiz. Zaten, açlıktan ve susuzluktan ölecek gibiyim. Burada oturup, manzarayı seyretmekte hiçbir fayda yok.</p>

  <p>Donan lâv birikintileri yürüyüşü bir hayli güçleştiriyordu. Arada sırada rastladığımız kızgın lâv dereciklerine basmamağa çalışarak, ateş ve kül püsküren gibi çalıştığı için, mütemadiyen konuşuyordum:</p>

  <p>- Burası Asya olabilir! Hindistan veya Malezya sahillerinde de bulunabiliriz! Belki de Okyanusun ortasında, minik bir adadayız!</p>

  <p>Dayım kâfi bir lisanla:</p>

  <p>- Pusulaya göre, söylediğin yerlerden hiçbirisinde olamayız, dedi.</p>

  <p>Kısa bir sessizlikten sonra, dayım:</p>

  <p>- Pusula yanlış yönü göstermiş olamaz mı? dedi.</p>

  <p>- İmkânsız!..</p>

  <p>- Fakat, burasının kuzey kutbu olmadığı da belli bir şey!</p>

  <p>- Kuzey kutbu mu? Olamaz İmkânsız!...</p>

  <p>Bu sırada ağaçlık bölgeye iyice yaklaşmış bulunuyorduk. İki saatlik bir yürüyüşten sonra, cennet gibi bir yere ulaşmıştık. Zeytin ve nar ağaçlarıyla iri salkımlı üzüm kütükleri gözlerimizin önünde bütün ihtişamıyla uzanıyordu. Allah bunları bizim için yaratmış gibiydi. Zaten, ince eleyip sık dokuyacak durumda da değildik. Ellerimizin yetiştiği dallardaki meyveleri koparıp açlığımızı mümkün olduğu kadar gidermeğe çalıştık. Çok geçmeden, biraz ilerimizde, çimenlerin arasında minik bir su kaynağı gözümüze çarptı. Bu serin suyla yüzümüzü yıkadık, susuzluğumuzu giderdik.</p>

  <p>Biz bu işle meşgulken, zeytin ağaçlarının arasında ufak bir çocuk belirdi. Heyecanla:</p>

  <p>- Bu mesut ülkede yaşayan birisi var şurada! Diye bağırdım.</p>

  <p>Bu, fakir kıyafetli bir çocuktu. Görünüşümüz onu korkutmuş olmalıydı. Saç ve sakallarımız birbirlerine karışmıştı. Üstelik yarı çıplak haldeydik.</p>

  <p>Çocuk kaçmağa yeltenince Hans arkasından koştu ve yakaladı. Zavallı yavrucak bağırıyor, ağlıyor, kurtulmağa çalışıyordu.</p>

  <p>Dayım ilk iş olarak çocuğu mümkün olduğu kadar sakinleştirmeğe çalıştı. Daha sonra da:</p>

  <p>- Bu dağın adı nedir? diye sordu.</p>

  <p>Çocuk cevap vermedi, dayım:</p>

  <p>- Hiç olmazsa Almanya'da olmadığımızı öğrenmiş bulunuyoruz, dedi.</p>

  <p>Sonra aynı suali İngilizce olarak tekrarladı. Çocuk yine cevap vermedi. Sonsuz bir merak içindeydim.</p>

  <p>- Acaba bu çocuk dilsiz mi? diye söylendi ve çok lisan bildiği için öğünen dayım, şaşkın bir ifadeyle: aynı suali Fransızca olarak tekrarladı. Çocuk hâlâ susuyordu. Bu sefer dayım sualini İtalyanca sordu:</p>

  <p>- Dove noi siamo?</p>

  <p>Yine aynı sessizlik. Dayım artık öfkelenmeğe başlıyordu. Çocuğu kulaklarından tutup, sarsarak hırsla İtalyanca bağırdı:</p>

  <p>- Come si noma questa isola?.. Çocuk kısaca:</p>

  <p>- Stromboli! diye cevap verdi ve Hans'ın elinden kurtularak zeytin ağaçlarının arasında koşmağa başladı.</p>

  <p>Aklımızdan bu isim asla geçmiyordu. Stromboli! şaşkınlığımız sonsuzdu. Demek Akdeniz&rsquo;in ortasındaydık! Mütemadiyen:</p>

  <p>Stromboli! Stromboli diye tekrarlıyordum.</p>

  <p>Karnımızı meyve ve suyla iyice doyurduktan sonra Stromboli'nin limanına doğru yürüdük. Ada sakinlerine maceramızı anlatmayı doğru bulmuyorduk. Batıl inançları olan İtalyanların bizi yanardağın yeryüzüne fırlattığı Cehennem yaratıkları olarak göreceklerinden korkuyorduk. Bu sebeple, kendimizi basit birer kazazede olarak tanıtmağa karar verdik.</p>

  <p>&nbsp;</p>
</body>
</html>
