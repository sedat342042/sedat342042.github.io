<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Hans Bir Sal Yapıyor</title>
</head>

<body>
  <h1 class="h11">Hans Bir Sal Yapıyor</h1>

  <p>Ertesi sabah, tamamıyla iyileşmiş bir halde uyandım. Yapacağım bir banyonun sıhhatime çok iyi geleceğini düşünerek, birkaç dakika denize girdim.</p>

  <p>Döndüğüm zaman yemeğimi daha iştahla yedim. Hans'ın taze su kullanıp da hazırladığı yemeğimiz her zamankinden daha değişik ve iştah açıcı oldu. Yemeğin üstüne içtiğimiz bir bardak sıcak kahve, hepimizin maneviyatını yükseltip, neşelenmesine sebep oldu.</p>

  <p>Karnımız iyice doyduktan sonra, dayım:</p>

  <p>- Med ve cezir vakti geldi, dedi. Bu olayı kaçırmayalım.</p>

  <p>Hayretle:</p>

  <p>- Med ve cezir mi? diye bağırdım.</p>

  <p>- Gayet tabii!..</p>

  <p>- Ayın ve güneşin tesiri buraya kadar uzanabiliyor mu?</p>

  <p>- Neden olmasın? Cisimler, bütünleriyle kâinata hâkim olan kanunlara tabi değiller midir? Şu gördüğün su kitlesi de aynı tabiat kanundan dışına çıkabileceğini mi zannediyorsun? Sathına tesir eden muazzam hava basıncına rağmen, suların yükseldiğini göreceksin. Gel bu fırsatı kaçırmayalım. Gidip, bakalım.</p>

  <p>Dayımın teklifine uyarak dışarı çıktık. Ayaklarımız ince kumlara gömülerek sahile kadar indik. Sular, yavaş yavaş kumsala ilerliyordu. Heyecanla:</p>

  <p>- Bakın diye bağırdım. Deniz yükselmeğe başlıyor!.</p>

  <p>- Evet Axel! Köpükler aralandığı zaman dikkat et. Suların nasıl süratle yükseldiğini daha iyi görürsün. Sular, üç metre kadar yükselecektir.</p>

  <p>- Acaba bu denizde hayat var mı?</p>

  <p>- Şimdilik bu sualine kati bir cevap veremeyeceğim yavrum.</p>

  <p>- Bunu anlamak o kadar güç olmasa gerek.. Bir olta yapar, denize atarız. Balık varsa yakalarız.</p>

  <p>- Merak etme Axel. Bunu da deneyeceğiz. Bu âlemin bütün sırlarını ben de öğrenmek istiyorum..</p>

  <p>- Şimdiye kadar sormayı unuttuğum bir sual var dayıcığım. Şu anda nerede bulunuyoruz?</p>

  <p>- Yatay olarak İzlanda'dan bin dört yüz kilometre uzaktayız.</p>

  <p>- Hesaplarınızda yanılmış olmayasınız..</p>

  <p>- Yanılma payım bir veya iki kilometreden daha çok değildir.</p>

  <p>- Pusula yine güney - doğuyu mu gösteriyor?</p>

  <p>- Evet.. Fakat, on dokuz derece kırk iki saniye batıya meyletmek şartıyla.. Yalnız, garip bir olay dikkatimi çekti. Pusulanın ibresi yatay olarak durmuyor. Hafifçe yukarıya doğru kalkıyor.</p>

  <p>- Demek oluyor ki, manyetik alan, yer kabuğuyla bulunduğumuz yer arasında kalıyor...</p>

  <p>- Ben de öyle düşünüyorum.. Bana göre, tam kuzey kutbuna girmiş olsaydık, pusulanın ibresi aşağıya doğru meyledecekti..</p>

  <p>Heyecanla:</p>

  <p>- İşte böylece ilmî gerçeklerden birisini daha yerinde tetkik etmiş olduk, dedim.</p>

  <p>Dayım sakin bir sesle:</p>

  <p>- İlim ekseriya yanlışlarla doludur, diye cevap verdi. Fakat, bu yanılmalar insanları adım adım gerçeklere doğru götürür.</p>

  <p>- Ne kadar derindeyiz?</p>

  <p>- Yüz kırk kilometre..</p>

  <p>- Şu anda İskoçya'nın dağlık bölgesinin altında bulunuyoruz, demektir.</p>

  <p>- Evet, yavrum.</p>

  <p>- Yeni projeleriniz nedir dayıcığım? Yeryüzüne dönecek miyiz?</p>

  <p>- Geriye dönmek mi? Asla! Yolculuğumuza devam edeceğiz! Şu ana kadar düşündüklerimizin tersiyle karşılaşmadık. İyi yol takip ettiğimiz belli.</p>

  <p>- Denize mi dalacağız?</p>

  <p>- Hayır. Karşı kıyıya geçeceğiz. Orada, deliğe inebilecek başka bir yol bulacağımıza eminim.</p>

  <p>- Deniz yolculuğunun ne kadar süreceğini tahmin ediyorsunuz?</p>

  <p>- Karşı sahilin buradan seksen veya yüz milden daha uzak olabileceğini zannetmiyorum.</p>

  <p>- Hiçbir bilgiye dayanmadığına göre bu tahmininizde yanılmış olamaz mısınız?</p>

  <p>- Ben de senin gibi düşünüyorum Axel. Bunun için de vakit kaybetmeden denize açılmak istiyorum.</p>

  <p>Gayri ihtiyarî gözlerimle etrafta bir gemi aradım. Göremeyince</p>

  <p>- Bizi götürecek gemi nerede? diye sordum.</p>

  <p>- Gemiyle gitmeyeceğiz. Sağlam ve mükemmel bir salla gideceğiz.</p>

  <p>Hayretle:</p>

  <p>- Bir salla mı? diye bağırdım. Bu imkânsızlık içinde bir sal yapmak da gemi yapmak kadar zordur. Buna rağmen etrafta böyle bir şey göremiyorum.</p>

  <p>- Görmeğe çalışacağına, işitmeğe çalışsan daha iyi olacak..</p>

  <p>- Çekiç sesleri duymuyor musun? Eğer duymuş olsaydın Hans'ın şu anda çalıştığını anlardın.</p>

  <p>- Hans sal mı yapıyor?</p>

  <p>- Evet.</p>

  <p>- Ağaçları baltayla mı kesip devirdi?.</p>

  <p>- Böyle bir şeye ihtiyaç hissetmedi bile.. Ağaçlar hazır durumdaydılar.. İstersen gidip bakalım..</p>

  <p>Dayımın peşine takılarak yürümeğe başladım. On beş dakika sonra, sarp bir kayalığı dönünce, Hans'la buran buruna geldik. Kumsalda yarı yarıya bitmiş bir sal duruyordu. Biraz ilerisinde ise koskoca bir gemiye yetecek kadar dalları yontulmuş ağacın gövdesi vardı. Merakla sordum:</p>

  <p>- Bu ağacın cinsi nedir?</p>

  <p>- Bunların arasında kuzey ülkelerinde rastlanan büyük çam cinslerinden var.. Fakat hepsi de deniz suyunun tesiriyle maden-leşmiş bir halde...</p>

  <p>- İnanılacak gibi değil!..</p>

  <p>- Bunlara sürtanbrandür denir.. Yani bir çeşit fosilleşmiş ağaçlardır.</p>

  <p>- O halde bunlar linyit gibi sertleşmiş oldukları için suyun üstünde yüzemezler.</p>

  <p>- Fosilleşme tamamlanmış olsaydı, bu söylediklerin doğru olabilirdi. Fakat bunlar henüz fosilleşmenin başlangıcındalar.</p>

  <p>Bunları söyleyen dayım, bu odunların birini alarak, denize fırlattı. Düşmenin tesiriyle suya batan odun parçası, çok kısa bir süre sonra dalgaların arasında yüzmeğe başladı. Dayım:</p>

  <p>- Şimdi inandın mı? diye sordu.</p>

  <p>- Evet, inandım..</p>

  <p>Ertesi akşam Hans'ın becerikliliği sayesinde sal bitmişti. Üç buçuk metre boyu, iki metre genişliği vardı. Sürtanbrandür kalaslar, sağlam iplerle mükemmel surette birbirlerine bağlanmışlardı. Mandalının ustalığı burada da kendini belli etmişti. Salın üstü dümdüzdü. Denize atınca mükemmel surette yüzmeğe başladı.</p>

  <p><a id="a11"></a>&nbsp;</p>
</body>
</html>
