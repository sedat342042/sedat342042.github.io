<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-5-</p>
	<p class="block_12">ELVANDAR</p>
	<p class="block_2"> </p>
	<p class="block_1">Tomas kıpırdamadan oturuyordu.</p>
	<p class="block_2"> </p>
	<p class="block_1">Kral Kızılağaç, elflerin dilinde Aron Earanorn, konuştu. "Geri dönmemiz için Kuzey Elleri'ne bırakılmamızdan sonraki yıllarda kuzenlerimizi anlamaya çalıştık." Çağlar önce Krallık'ın üstünde Kuzey Elleri'nde kendi başlarının çaresine bakmaları için bırakılan "deli" elfler Glamredhellerin lideri, sabit bir bakışla Kraliçe Aglaranna'ya bakıyordu. "Burada leydi," sağ eliyle her yanını gösteren hareket yaptı, "Elvandar'da hükümdar olarak sizin önünüzde eğiliriz. Ama bizi yönetmeniz için yapılan herhangi bir öneriyi kesinlikle kabul etmiyoruz."</p>
	<p class="block_2"> </p>
	<p class="block_1">Tomas karısına göz attı. Elvandar Elfleri'nin hükümdarı, neredeyse kendi elf ormanlarında hüküm sürdüğü kadar halkının üzerinde hükmetmiş olan savaşçıya, en yumuşak gülümsemesiyle gülümsedi "Earanorn, buradaki hiç kimse hiçbir şey önermiyor," dedi Aglaranna. "Kadim kanın çağrısı tarafından ya da konuk olarak Elvandar'a gelmeyi seçenler, istedikleri zaman ayrılmakta serbesttir. Sadece burada kendi istekleriyle kalanlar bizim kurallarımıza uymak zorundadır. Eski Kral çenesine vurdu. "Sorun da bu, değil mi?" Kraliçe Meclisi'nde toplanan elflere baktı: baş danışmanı Tathar, yarı insan Savaş Şefi ve Kraliçe'nin kocası Tomas, insan büyücü Pug, arkadaşı Miranda, onlar kadar Kelewan'da kalmış olan Eldar lideri Acaila da dahil diğerleri. Uzun bir sessizliğin ardından yaşlı Kral, "Nereye gideceğiz?" diye sordu. "Kuzey Elleri'ne ve bize karşı cömert olan kuzenlerimize geri mi döneceğiz?"</p>
	<p class="block_2"> </p>
	<p class="block_1">Tomas, çocukluk arkadaşı, sütkardeşi ve Gedik Savaşları'nda bir kahraman olan Pug'a göz attı ve gözleri onun da yanıtı bildiğini ortaya koyuyordu: bu "vahşi" elflerin gidebileceği başka yer yoktu. Tomas dikkatini, bilgisi ve gücü Pug'ı asla hayrete düşürmeyen insan büyücünün güçlükle fark edebileceği şekilde çok el kaldıran Acaila'ya çevirdi. Acaila başını, yalnızca bir santimin küçük bir kısmı kadar eğdi, ama Kraliçe güçlükle anlaşılabilir hareketine başını eğerek karşılık verdi.</p>
	<p class="block_2"> </p>
	<p class="block_1">"Neden gidiyorsunuz ki?" dedi Ejderha Lordları'na en yakın olan irfanlarını ve bilgilerini saklayan kadim elfler, Eldarların lideri. Asırlar süren bir ayrılıktan sonra kayıp akrabalarınızı buldunuz ve kimse sizi köle yapmaya çalışmıyor, ama yine de siz bundan korkuyor, rahatsız oluyor gibi görünüyorsunuz. Nedenini sorabilir miyim?"</p>
	<p class="block_2"> </p>
	<p class="block_1">Kızılağaç uzun uzun iç geçirdi. "Ben yaşlı bir adamım." Buna karşın Acaila ve bazıları, içlerinde kötülük olmadan gerçek bir neşeyle güldü "Pekâlâ, buradaki bazıları iki katıyken ben sadece üç yüz yetmiş yaşındayım, ama gerçek şu ki, Kuzey Elleri'ndeki Edder Ormanı, yiyeceği kıt olan acımasız bir yerdir. Elvandar bir cennet ve bundan pek haberiniz yok." Sanki Edder'in düşüncesi onu üşütüyormuş gibi kollarını vücuduna doladı. "Efsunörücülere ve Elvandar'ın iyileştirici büyüsüne sahip değiliz. Burada hastalananlar dinlenme ve yemek yemekle iyileşir, ama orada iltihap bir savaşçıyı bir düşman oku kadar kesin bir şekilde öldürür." Yumruk yaptığı elini uzattı. Sözcüklerinde öfke seziliyordu. "Karımı ve oğullarımı gömdüm. Halkıma göre ben çok yaşlı bir adamım."</p>
	<p class="block_2"> </p>
	<p class="block_1">Miranda Pug'a, "Sözü de çok uzatıyor," diye fısıldadı. Esnemesini bastırdı. Pug, yaşlı Kral'ın söylediklerinin hemen ardından gülümsememeye çalıştı, ama Miranda ve diğerleri gibi, o da, Kızılağaç'ın elfler arasında yaşadığı aylarda pek çok kez savaşlarının ve kayıplarının hikâyesini dinlemişti.</p>
	<p class="block_2"> </p>
	<p class="block_1">Aglaranna'nın en büyük oğlu ve tahtının vârisi olan Calin konuştu. "Sanıyorum son otuz yılda iyi niyetimizi gösterdik Kral Kızılağaç Kayıplarınız için yas tutuyoruz," meclisteki diğerleri onaylamak için başlarını salladı, "ama burası halkının geri kalanının serpilmesi için en iyi fırsat."</p>
	<p class="block_2"> </p>
	<p class="block_1">"Gedik Savaşları ve Büyük İsyan sırasında, şu anda Kutlu Adalar'da dinlenen pek çok kişiyi kaybettik, ama buraya gelmeniz sayesinde yine de kazançlı çıktık. Sonuçta, bütün elf ırkı kazançlı çıktı. Kızılağaç başını salladı. "Halkımın seçeneklerini düşündüm. Hiç çocuğum yok." Calin'e bakarak, "Bir vârise ihtiyacım var," dedi.</p>
	<p class="block_2"> </p>
	<p class="block_1">Glamredhellerden genç bir savaşçı Kralının yanına geldi ve deriye sarılıp sırımlarla bağlanmış bir paket verdi. "Bu benim makamımın işaretidir," dedi Kızılağaç, paketi açarak. Meclis, elflerin şaşkınlık gösterebildiği kadarıyla şaşırdı. Derinin içinde inanılmaz güzellikte bir kemer vardı. Pug'ın ipekten daha garip olduğuna kanaat getirdiği ipek iplikler, hoş ve ilgi uyandıran bir desende çarpıcı parlaklıkta bir mücevheri tutuyordu. "Asle-thnatbf' dedi Kızılağaç.</p>
	<p class="block_2"> </p>
	<p class="block_1">Pug algılarını değiştirerek kemeri inceledi. Miranda'ya, "Bu güç nesnesi," diye fısıldadı. "Sahi mi?" diye sordu kadın alaycı bir tonla. Pug kadına göz atınca, kahkahalarla gülmemek için kendini zor tutarak gülümsediğini gördü ve bir kez daha kadının gücünün ve büyüsünün gösterdiğinden daha fazla olduğunu anladı.</p>
	<p class="block_2"> </p>
	<p class="block_1">Acaila daire şeklindeki banklardan inip Kızılağaç'ın önünde durdu. "Bakabilir miyim?" diye sordu. Kızılağaç kemeri ona verdi.</p>
	<p class="block_2"> </p>
	<p class="block_1">Acaila kemeri inceledikten sonra Tathar'a döndü. "Bu büyük ve güçlü bir büyü. Burada olduğunu bilmiyor muydun?"</p>
	<p class="block_2"> </p>
	<p class="block_1">Kraliçe'nin Efsunörcüleri'nin en kıdemlisi olan Tathar kafasını iki yana salladı. Bir kızgınlık belirtisiyle, "Sen?" diye sordu.</p>
	<p class="block_2"> </p>
	<p class="block_1">Acaila, büyücünün Eldar ile birlikte yaşadığı, büyülü olarak iki buz tabakasının altına saklamış Elvandar'ın ikiz ormanı Elvardein'de Pug'ı eğittiği zaman sık sık olduğu gibi, güldü. Kahkahada alaydan eser yoktu, ama bir ironi belirtisiyle Acaila, "O da var," dedi. Kızılağaç'a döndü ve glamredhel hükümdarı hafifçe başını salladı ve Kraliçe'nin çemberindeki yerinden kalkıp aşağı inince geri döndü. Acaila Kraliçe'nin danışmanları arasında kuşkusuz en yaşlı ve en deneyimli elf olsa da, Elvandar'a yeni gelmişti ve Aglaranna'nın baş danışmanı Tathar idi.</p>
	<p class="block_2"> </p>
	<p class="block_1">Tathar kemeri alıp Calin'e vermek için dönerken, Kızılağaç konuştu: "Bu kemer yüksek mecliste takılır ve Kral'dan oğluna geçer. Varisi olarak atamak için babamın bu kemeri bana verdiği gibi, ben de onu sana veriyorum Prens Calin." Tathar kemeri ona verirken Elf Prensi başını eğerek selam verdi. Kemeri ellerine alıp alnına değdirdi ve "Soyluluğunuz şüphe götürmez. Cömert teklifinizi alçak gönüllülükle kabul ediyorum." Ardından Aglaranna ayağa kalktı ve "Halklarımız tekrar bir arada." dedi. Kızılağaç'a, "Gerçekten Aron Earanorn'sun," dedi. Başını mutlu ve mağrur bir şekilde eğdi. Kral'ın arkasında elinde cüppe olan bir elf göründü Kraliçe'nin emriyle, cüppeyi, Kızılağaç'ın halkının tarzına uygun giydiği zırh ve kürklerin üstüne geçirdi. "İçinde bir yer kabul ederek meclisimizi onurlandırın." Glamredhel Kral, "O onur bana ait," dedi.</p>
	<p class="block_2"> </p>
	<p class="block_1">Acaila elini uzatıp Kızılağaç'a Tathar ile kendisi arasında bir yer açtı; gülümseyip Miranda'ya göz kırptı. Glamredheli mecliste kendinin üstüne ve Tathar'ın altına yerleştirerek, bilge Eldar lideri Glamredhellerin yıllarca sürebilecek gücenmesini önlemişti. Kızılağaç mecliste Tathar'dan sonra ikinci sırada oturacaktı.</p>
	<p class="block_2"> </p>
	<p class="block_1">Miranda Pug'a başıyla meclisten uzağa gelmesini işaret etti ve yeteri kadar uzaklaştıklarında, "Bu daha ne kadar sürecek?" diye sordu. Pug omuzlarını silkti. "Kızılağaç'ın halkı buraya ilk defa, Galain ve Arutha Armengar'ın düşüşünden sonra onunla karşılaştıklarından aşağı yukarı yirmi yıl sonra, yani otuz yıl önce geldi." "Otuz yıldır kimin başa geçeceğini mi tartışıyorlardı?" diye sordu Miranda, inanamayarak, "Konuşuyorlardı," dedi Tomas, arkalarında belirerek. "Gelin." Tomas, Pug ile Miranda'yı akıllıca düzenlenmiş dallarla Kraliçe'nin sarayından ayrılan özel bir alana götürdü. Diğer taraftan aşağıdaki Elvandar ağaç şehri görülebiliyordu.</p>
	<p class="block_2"> </p>
	<p class="block_1">Pug, "Buna hiç alışabildin mi?" diye sordu. Arkadaşını incelerken, uzun boylu savaşçının hatlarına kazınan yabancılıkta, bir kez daha sütkardeşinin yansımalarını gördü.</p>
	<p class="block_2"> </p>
	<p class="block_1">Törensel cüppesi içinde bile, Tomas güç ve kuvvet saçıyordu, neredeyse renksiz olan soluk mavi gözleri, Elvandar'ın manzarası üzerinde gezinirken, "Evet, ama güzelliği asla harekete geçmeme engel olmadı," dedi.</p>
	<p class="block_2"> </p>
	<p class="block_1">Miranda, "Canlı olan herhangi birisinin bir şey hissetmesi mümkün değil," dedi.</p>
	<p class="block_2"> </p>
	<p class="block_1">Akşamdı ve Elvandar, bazıları yerde, diğerleri ağaçların dalla kurulmuş platformlarda yanan yüzlerce yemek ateşiyle parıldıyordu. Şehrin başından sonuna kadar parlak fenerler yakılmıştı, ama normal lambanın sert sarı alevi yerine, bunlar daha yumuşak, mavi-beyaz bir ışıkla parlıyordu: kısmen doğal, kısmen büyülü olan elf küreleri. Ama ağaçların kendileri de parlıyor ve da sanki yapraklar fosforluymuş gibi zayıf mavimsi ya da yeşilimsi pusla, yumuşak bir parıltıyla aydınlanıyordu.</p>
	<p class="block_2"> </p>
	<p class="block_1">Tomas, altın işlemeli kırmızı cüppesi hafifçe savrularak döndü ve savaş için zırhımı giyme vakti geldi mi dostum?" diye sordu. "Korkarım yakında," dedi Pug.</p>
	<p class="block_2"> </p>
	<p class="block_1">Tomas neredeyse istekli bir şekilde, "Sethanon'da galip geldiğimiz zaman, bu işle bir ilgimizin kalmadığını umuyordum," dedi. Pug başını salladı. "Umuyorduk. Ama Pantathialıların er ya da geç Hayattaşı için tekrar geleceklerini biliyorduk." Sanki bir şey daha ekleyecekmiş gibi, Pug'ın alnı kırıştı, ama kendine engel oldu. "Taşın içinde kaldığı ve Valheruların yok edilmediği sürede, sadece zaman kazandık." Tomas bir şey söylemeden Elvandar'ın görkemini izlemeye devam etti. "Biliyorum," dedi sonunda. "O kılıcı alıp o gün başladığım işi bitirmem gereken bir zaman gelecek." Miranda, oğluyla denizin güneyindeki kıtaya yaptıkları son yolculuklarında keşfettikleri şeyleri anlatırken büyük bir ilgiyle dinlemişti. Tathar, Acaila ve diğer Elfler geldikten sonra aylarca, unuttuğu ayrıntıları ortaya çıkarmak için kadını defalarca sorgulamıştı. Pek çok durumda Miranda'nın sabrı tükenme noktasına gelmişse de, uzun ömürlü elfler sonu gelmez sorguyu normal bir şeymiş gibi görüyordu.</p>
	<p class="block_2"> </p>
	<p class="block_1">Konuşma sesleri, Aglaranna ve danışmanlarının, dairelerinde konuşmaya katılmaya geldiğini söylüyordu. Kraliçe'nin ardından Tathar, Acaila, Kızılağaç ve Calin içeri girdi.</p>
	<p class="block_3"> </p>
	<p class="block_1">Miranda ve Pug başlarını eğdi, ama Kraliçe, "Toplantı bitti dostlar dedi. "Buraya önemli konuları gayri resmi bir şekilde konuşmaya geldik." Miranda, "Tanrılara şükürler olsun," dedi. Kızılağaç kaşlarını çattı. "Irkınızı az tanıyorum," ağzıyla bir kelime söyleyen Acaila'ya göz attı, "leydim." Kelimeyi garip bir şekilde söyledi "Ama insanlarda gözlediğim bu tez canlılık... akıl almaz bir şey!" "Tez canlılık mı!" dedi Miranda, şaşkınlığını açıkça göstererek. "Konuşarak zamanımızın çoğunu harcıyoruz." diye devam etti.</p>
	<p class="block_2"> </p>
	<p class="block_1">Pug'un gözleri bir an kısıldı. Miranda'nın göründüğünden daha genç ve de kendi yetmiş yaşından daha da yaşlı olduğunu bildiği halde, sık sık Pug'ın sadece sabırsızlık olarak adlandırabileceği davranışı sergilemesi onu şaşırtıyordu. Pug bir şeyler söyleyebilmek için birkaç kere ağzını açıp kapadı. Sonunda, "Macros'un bana bıraktığı miras olarak pek çok şey -kütüphanesi, açıklamaları ve bir de bazı güçlerini- içeriyor, ama bunların hiçbiri, onun deneyimini tutabilecek şeyler değil," dedi. "Eğer karşı karşıya olduğumuz bütün olayların arkasındaki şeyin gizemini çözmemizde bize yardımcı olabilecek biri varsa, o da Macros'tur." Pug Miranda'nın gözlerinin içine baktı. "Kendimi, gördüğümüz her şeyin arkasında gizlendiğini bildiğimizden daha engin ve daha tehlikeli olan başka bir sorunun olduğu hissinden alamıyorum." Ardından sitemkâr bir soruyla ekledi. "Ve senin, hareketsiz kalındıkça mevcut sorunların daha fazla düşünüldüğünü, herhangi birinden daha çok anlamanı beklerdim."</p>
	<p class="block_2"> </p>
	<p class="block_1">Miranda, "Biliyorum, ama kendimi, çok uzun süre dizgin altında tutamıyorum.</p>
	<p class="block_2"> </p>
	<p class="block_1">Pug, "Pantathialılarla elli yıldır uğraşıyoruz Kızılağaç," dedi. Yaşlı elf uzatılan bir kadeh şarabı aldı ve "Eh, o halde düşmanımız hakkında bazı bilgilere ulaşmış olmalısınız," dedi.</p>
	<p class="block_2"> </p>
	<p class="block_1">Aniden Pug yaşlı elfin kendine özgü bir espri anlayışı olduğu fark etti. Bu Acaila'nınkinden farklıydı: onunki kadar soğuk olmasına karşın, alaycı bir yan içeriyordu. Pug sırıttı. "Bana Martin Longbow'u hatırlatıyorsunuz."</p>
	<p class="block_2"> </p>
	<p class="block_1">Kızılağaç gülümsedi. "Bak, işte sevdiğim bir insan." "Martin nerede?" diye sordu Tomas. "Buradayım," diye bir ses geldi, eski Crydee Dükü aşağıdaki merdivenleri tırmanarak görüş alanına girerken. "Bir zamanlar olduğu gibi çevik hareket edemiyorum artık." "Yay kullanmakta hâlâ ustasın Martin," dedi Kızılağaç. Ardından "Bir insana göre," diye ekledi.</p>
	<p class="block_2"> </p>
	<p class="block_1">Neredeyse doksan yaşında olan Martin, yetmişlerinin başında gibi gözüküyordu. Kolları ve bacakları Pug'un hatırladığından daha ince olmasına karşın, güçlü omuzları ve göğsü hala genişti. Teni, güneşten kurumuş ve kırışmış eski deriye benziyordu ve saçları artık tamamen beyazdı. Ama gözleri hâlâ tetikteydi. </p>
	<p class="block_2"> </p>
	<p class="block_1">Martin, Kızılağaç'ın arkadaş diyebileceği yaşayan en yaşlı insandı.</p>
	<p class="block_2"> </p>
	<p class="block_1">Tomas'a döndü. "Sorun da bu zaten, değil mi?" "Tomas başını sallayarak, "Elvandar Meclisi'ndeki en yaşlı, en bilgeleri insanı gençleştirmemesine rağmen, Elvandar büyüsü dinç kalmasını sağlıyordu.</p>
	<p class="block_2"> </p>
	<p class="block_1">"Bir keresinde beni ölüler Salonu'na götürüp kendisini bulmak için uğraştırmıştı." dedi Miranda Pug'a bakarak.</p>
	<p class="block_2"> </p>
	<p class="block_1">Martin Miranda'ya başıyla selam vererek gülümsedi, "leydim" dedi "Macros'u da bulmak için oraya bir kere daha gitmek gitmek gerekir mi?"</p>
	<p class="block_2"> </p>
	<p class="block_1">Pug omuzlarını silkti. "Aslında hayır. Lims-Kragma ile karşılaştığımda ne söyleyeceğimden pek emin değilim. Şu anda, o zaman bildiğimden daha çok şey biliyorum, ama tanrıların doğası ve onlara burada oturup çok uzun zaman konuşsak da diğer etmenler hâlâ bilmediğim bir konu. "</p>
	<p class="block_2"> </p>
	<p class="block_1">Yüzünden açıkça okunan hayal kırıklığıyla, bir süre sessiz kaldı. Ardından, "Hayır, ölülerin diyarı zaman kaybı olacaktır," dedi.</p>
	<p class="block_2"> </p>
	<p class="block_1">Acaila, "O varlıklar, ölümlü bir sürede yaşayanlar için kolay anlaşılabilecek varlıklar değildir," dedi. "Ama bir soru sormama izin ver Pug: bir insanı Ölüler Salonu'nda aramanın neden zaman kaybı olacağını düşünüyorsun?"</p>
	<p class="block_2"> </p>
	<p class="block_13">Pug, "Aslında bilmiyorum," dedi. "Bir his, başka bir şey de olabilir; Macros'un yaşadığından eminim. "Ardından Kara Efsuncu'yu son aradıkları zamanı, Gathis'in -o zaman Efsuncu'nun Adası'nda Macros'un, şimdi de Pug'ın kâhyası- aralarında bir bağ olduğunu sezdiğini ve Macros ölürse, Gathis'in bunu bir şekilde bileceğini düşün en Pug, "Son birkaç yılda birçok kez, Macros'un sadece hâlâ yaşadığını sezmekle kalmadım..." diyerek bitirdi.</p>
	<p class="block_3"> </p>
	<p class="block_1">Miranda artık iyice sinirlenmiş görünüyordu. "Ne?" Pug omuzlarını silkti. "Her nasılsa, yakınlarda olduğunu hissediyorum."</p>
	<p class="block_2"> </p>
	<p class="block_1">Miranda hafif bir kızgınlık sesi çıkardı. "Bu beni şaşırtmazdı."</p>
	<p class="block_2"> </p>
	<p class="block_1">Martin keyifle gülümseyip, "Neden?" diye sordu. Miranda Elvandar'ın ışıklarına göz atıp, "Çünkü bu 'efsane varlıkla' olan deneyimimin çoğu, asıl önemlerine dair hiçbir gerçek belirti olmaksızın bizi hepsinin önemli olduğuna ikna etmek için iyi kurgulanmış bir numaradan başka bir şey değildi," Aglaranna şarabını yudumluyor ve korkuluğun yanındaki bir bankta oturan Tomas'ın yanında oturuyordu. "Genel bir kızgınlıktan daha fazlası var gibi görünüyor Miranda.</p>
	<p class="block_2"> </p>
	<p class="block_1">Miranda bir süre bakışlarını yere çevirdi; tekrar Elf Kraliçeye baktığı zaman, sakinleşmişti.</p>
	<p class="block_2"> </p>
	<p class="block_1">"Huysuzluğumu bağışlayın leydim. Bizler sık sık, gerçek anlamda değerle hiçbir ilgisi olmayan görev, rütbe ve saray itibarı gibi konularla fazlaca uğraşırız. Pek çok kişi doğumları sayesinde yükselirken, daha değerli olan başkaları bir şey elde edemez ve hayatlarını önemsiz işlerde harcarlar."</p>
	<p class="block_2"> </p>
	<p class="block_1">"Yine de bu 'yüce' soylular, yüksek rütbelerini doğmuş olmalarının mirasından elde ettiklerinin farkında olmaz." Suratını buruşturdu. "Kendilerinin kim olduğunun tanrıların lütfunun yeterli kanıtı olduğunu düşünürler. Geçmişim... göz önüne alınınca, bu gibi insanlarla haddinden fazla uğraşmam gerekti. Korkarım, bu gibi insanla tahammülüm yok."</p>
	<p class="block_2"> </p>
	<p class="block_1">Pekâlâ dedi Tomas, "Macros'un, mahremiyetini korumak için gizli kalesini oluşturduğuna katılıyorum, ama yanında bir kere durmuş biri olarak, efsanesinin, gerçek gücünün bir gölgeden başka bir şey olmadığını söyleyebilirim. Bu ormanda birkaç Tsurani Yücesi ile kapıştı ve Efsunörücülerimizin büyüsü direnmemize yardımcı olurken, yabancı büyücülerle tek başına savaştı ve onları yok edip kendi dünyalarına kaçırdı. Karşılaşmaktan korkacağım tek insan odur. Gücü şaşırtıcı derecede çoktur." Pug başıyla onayladı. "Bu yüzden onu bulmamız gerekiyor."</p>
	<p class="block_2"> </p>
	<p class="block_1">"Nereden başlayacağız?" diye sordu Miranda sakince. "Korktuğum soru da bu" dedi Pug. "Dünyalar Koridoru'nda bilgi satmaya hevesli pek çok kişi var." Kuru bir sesle ekledi, "Ama hepsi de doğru değil." Elf Kraliçe'nin karşısına oturdu ve "Sanırım Ebedi Şehre gidip oraya hapsettiğimiz Dehşet Lordu'nu sorgulayabiliriz,"</p>
	<p class="block_2"> </p>
	<p class="block_1">Tomas omuzlarını silkti. "Onun şu ana kadar öğrendiğimizden daha fazlasını bildiğini sanmıyorum. O sadece bir araçtı." Martin, "Bu büyücünün Midkemia'da olabileceğini düşündünüz mü?" dedi.</p>
	<p class="block_2"> </p>
	<p class="block_1">Calin, "Neden?" dedi. Martin, "Pug'ın 'hisleri'," dedi. "Bu bir kenara bırakamayacağım ya da hafife alamayacağım bir şey. Bu tür hisler genelde, aklımızın bizi bilinçli bir şekilde kavrayamadığımız şeylerden haberdar etme yöntemidir."</p>
	<p class="block_2"> </p>
	<p class="block_1">"Doğru," dedi Kızılağaç, büyük kırmızı bir elmadan bir ısırık alarak. "Yabanda, kişi içgüdülerini kullanmalıdır, yoksa bir avcı ailesi için yiyecekle geri dönemez ya da bir savaşçı savaş alanında mahsur kalır." Pug'a bakarak, "Macros'un varlığını en çok nerede hissettin?" diye sordu.</p>
	<p class="block_2"> </p>
	<p class="block_1">"Oldukça garip bir şekilde," dedi Pug, "Yıldızlimanı'nda." "Hiçbir şey söylemedin," dedi Miranda, neredeyse suçlar bir tonuyla.</p>
	<p class="block_2"> </p>
	<p class="block_1">Pug gülümsedi. "Sık sık dikkatim dağıtıldı."</p>
	<p class="block_2"> </p>
	<p class="block_1">Miranda kıpkırmızı oldu. "Bir ara bir şeyler söyleyebilirdin." Pug omuzlarını silkti. "Macros'un güçlü kitaplarının ve eşyalarının çoğunun kulemde olması bunu göz ardı etmeme yol açtı. Kitaplarını okuduğum zaman omzumun üstünden bakıyormuş gibi hissediyordum sık sık." Tathar, "Güneydeki kıtadan getirdiğiniz şu nesne sorunu da var," dedi.</p>
	<p class="block_2"> </p>
	<p class="block_1">Aglaranna konuştu. "Efsunörücüler onda yabancı bir şey olduğunu hissediyor."</p>
	<p class="block_2"> </p>
	<p class="block_1">"Kesinlikle," dedi Tomas. "Ve bu Pantathialıların kavrayabileceğinden daha fazlası... O nesnede, Valherulara bile yabancı gelen bir şeyler olabilir. Martin, "Anlamadığım bir şey var," dedi.</p>
	<p class="block_2"> </p>
	<p class="block_1">"Nedir dostum?" diye sordu Calin.</p>
	<p class="block_2"> </p>
	<p class="block_1">"İlk Tsurani gemisinin Crydee kıyılarında karaya oturması, Sethanon'un düşüşüne kadar, hiç kimse bir önemli soruyu sormadı." "Neymiş o?" diye sordu Acaila.</p>
	<p class="block_2"> </p>
	<p class="block_1">"Bütün bu entrikalar, bütün bu planlar, neden bu kadar çok kin içeriyor?"</p>
	<p class="block_2"> </p>
	<p class="block_1">Tomas, "Valheruların doğası bu," dedi.</p>
	<p class="block_2"> </p>
	<p class="block_1">Martin, "Ama Ejderha Lordları ile karşılaşmadık; sadece, onlara kulluk eden ya da onlar tarafından kandırılanlarla ve onların hizmetkârlarıyla, Pantathialılarla karşılaştık," dedi.</p>
	<p class="block_2"> </p>
	<p class="block_1">Pug Martin'in gözlemini geçiştirmeye çalıştı. "Sanırım Pantathialıların doğasına dair bol bol kanıt gördük."</p>
	<p class="block_2"> </p>
	<p class="block_1">Martin, "Demek istediğimi yanlış anladın," dedi. "Söylemeye çalıştığım şey, bütün bu olanlarda, çoğu şeyin anlaşılabilir bir sebebi olmalıydı. Yıllardır, Pantathialıların davranış şekillerinin nedeni hakkında bir şeyleri farz ediyoruz, ama kesin olarak neden bu şekilde davrandıklarını bilmiyoruz." Pug, "Bazı dalgınlıklardan dolayı kendimi suçlu hissetmeliyim, hâlâ ne demek istediğini anlamıyorum."</p>
	<p class="block_2"> </p>
	<p class="block_1">Miranda, "Çünkü dikkatini vermiyorsun," dedi. Pug'ın yanından kalkıp Martin'in önünde durdu. "Bir fikrin olmalı." Bu bir soru değildi.</p>
	<p class="block_2"> </p>
	<p class="block_1">Usta okçu başını salladı. Tathar, Acaila ve Kızılağaç'a dönerek, "Yanlış bir şey söylersem düzeltmekten çekinmeyin," dedi. "Pug ile Miranda, hayal bile edemeyeceğim güçleriniz var, ama hayatımın son anlarını burada, Batı'da geçirdim ve bahse girerim, eledhellerin irfanını ancak bir insan kadar bilebilirim," dedi.</p>
	<p class="block_2"> </p>
	<p class="block_1">"Yaşayan herhangi bir insandan daha iyi," dedi Tathar. "Eledhellerin irfanında," dedi Martin. "Kadim Kişiler hakkında bir batıl inanç olduğu söylenir." Kraliçeye döndü. "Pek zarif Leydi, neden buna inanmayı tercih ediyorsunuz?"</p>
	<p class="block_2"> </p>
	<p class="block_1">Kraliçe bir an soruyu düşündükten sonra, "Gelenek," dedi. "Bir zamanlar Valheruların adının söylenmesinin onların dikkatini çekeceğine inanılıyordu." Miranda, "Batıl inanç mı?" dedi. Sonra Tomas'a baktı. Tekrarladı, "Batıl inanç mı?"</p>
	<p class="block_2"> </p>
	<p class="block_1">Tomas, "Kadim zamanlardan bana verilen anıların çoğu puslu ve en zor hatırlanan anılar bile başka bir varlığın anıları," dedi. "Pek çok şey paylaşıyoruz, ama pek çok şey de bilgim dışında. Bir zamanlar eldarlara adımızı yüksek sesle söyleme gücü verilmişti. Bu inanışın kaynağı bu olabilir."</p>
	<p class="block_2"> </p>
	<p class="block_1">Tomas'ın garip ikiliğini, Pug hariç, herkesten daha iyi anlayan kişi Martin idi. Bu yarı yabancı adamı, Tomas ile Pug'ı Crydee Şatosu'ndaki çocukluklarından beri tanıyordu. Uzun zaman önce ölmüş olan Ejderha Lordu Ashen-Shugar'ın mistik zırhının Tomas'ı ne tam bir insan, ne de bir Ejderha Lordu olan, ikisinin arasındaki bir şey haline getirişini izlemişti.</p>
	<p class="block_2"> </p>
	<p class="block_1">Tomas eldara bakıp, "Acaila?" dedi. Yaşlı elf başını salladı. "Efsaneler böyle söyler. Valheruların köleleri arasında, onlarla temas kurmalarına izin verilen ilk bizdik, zamanla onların adlarını asla yüksek sesle söylememe geleneğine dönüşmüş olabilir."</p>
	<p class="block_2"> </p>
	<p class="block_1">Miranda'nın gözlerinin içine baktı. "Görünüşe göre Kadim Kişiler tarafından yapılan nesnelerle dünyanın öteki tarafındaki bir kıtadan döndünüz, ama ne siz ne de Pug ve Calis, nesnelerin göründükleri gibi olmadığını, ne olduklarını söyleyebiliyor."</p>
	<p class="block_2"> </p>
	<p class="block_1">Acaila bir kez daha başını salladı. "Saf değiller. Eski efendilerimizi, bu eşyalara dokunan başka bir eli ayırt edeceklerini bilecek kadar tanıyorum." "Evet, çoğu Valherulara ait," dedi Aglaranna. Martin, "Öyleyse, öteki el kim?" diye sordu "Üçüncü oyuncu," dedi Pug. Miranda'ya bakarak, "İblis, kastettiği o," dedi.</p>
	<p class="block_2"> </p>
	<p class="block_1">Martin başıyla onayladı. "Bence de öyle. Peki, ya Pantathialılar Kadim Kişiler'in değil de, o iblislerin araçlarıysa?"</p>
	<p class="block_2"> </p>
	<p class="block_1">Tomas, "Bu birkaç şeyi açıklar," dedi.</p>
	<p class="block_2"> </p>
	<p class="block_1">"Ne gibi?" diye sordu Kızılağaç, şarabından bir yudum alarak.</p>
	<p class="block_2"> </p>
	<p class="block_1">Pug, "En başta, Dehşetleri," dedi.</p>
	<p class="block_2"> </p>
	<p class="block_1">Acaila, "Ne olmuş onlara?" diye sordu.</p>
	<p class="block_2"> </p>
	<p class="block_1">Tomas, "Onların benim ırkımla müttefik olması olası değil," dedi. Kendini, onlardan bir olarak düşünmeye başladığından beri Valherular için 'ırkım' terimini kullanıyordu.</p>
	<p class="block_2"> </p>
	<p class="block_1">"Bir araç olmaları, daha az olası," dedi Acaila. "Eldarların nesilden nesile aktarılan irfanı bize,</p>
	<p class="block_2"> </p>
	<p class="block_1">Dehşetlerin, yolları kesiştiklerinde Valheruların rakibi olduklarını söylüyor." "Yine de," dedi Pug, "zamanında bu garipliği hiç düşünmedik." Hafif bir gülümsemeyle Tomas, "Biraz meşguldük," dedi.</p>
	<p class="block_2"> </p>
	<p class="block_1">Pug'ın alnı kırıştı ve soru soran bir yüz ifadesiyle baktı.</p>
	<p class="block_2"> </p>
	<p class="block_1">"Gedik Savaşları," diye ekledi Tomas gülerek.</p>
	<p class="block_2"> </p>
	<p class="block_1">Pug da güldü. "Ne demek istediğini anlıyorum, ama benim kastettiğim şey, bunu neden daha önce düşünmediğimizdi"</p>
	<p class="block_2"> </p>
	<p class="block_1">Bu kez şaşkın bakma sırası Tomas'taydı. "Bilmiyorum, sadece Ebedi Şehir'deki Dehşet'in ve Sethanon'daki Dehşet Lordu'nun varlığının, Valheruların dikkatimizi dağıtma çabalarının bir kısmı olduğunu tahmin ediyorum. Pantathialıların o yaratıklarla bir şekilde temasa geçtiğini tahmin ediyorum..."</p>
	<p class="block_2"> </p>
	<p class="block_1">Acaila araya girdi. "Anıların, bazı bilgilerin ve büyük gücün var Tomas, ama deneyim eksikliğin de var. Yüz yaşında bile değilsin, ama bu sürede beş kerede kazanılamayacak güçler kazandın." Topluluğa göz gezdirdi. "Valheruların ya da Dehşet Lordları'nın yanında çocuk gibi kalıyoruz.</p>
	<p class="block_2"> </p>
	<p class="block_1">Onları anlamaya çalıştığımızda, onları ya da amaçlarını anladığımızı varsayıyoruz." Pug, "Bunu kabul ediyorum, ama anlamaya çalışmalıyız, çünkü açık bir biçimde anlamamıza izin verilmeyen şeyler var. Hayattaşı'nı ele geçirip hepimizin sonunu getirmeye çalışanların gerçek amaçlarının ne olduğunu bulmalıyız," dedi.</p>
	<p class="block_2"> </p>
	<p class="block_1">Miranda, "Yine aynı noktaya dönüyoruz: az şey biliyoruz ve Kara Macros'u bulmamız gerekiyor, ama hâlâ nereden başlayacağımızı söylemedin," dedi.</p>
	<p class="block_2"> </p>
	<p class="block_1">Pug yenilgiye uğramış gibi görünüyordu. "Bilmiyorum."</p>
	<p class="block_2"> </p>
	<p class="block_1">Acaila, "Belki de bir yere bakmaktan vazgeçip bir kişiye bakmaya başlamalısın," dedi.</p>
	<p class="block_2"> </p>
	<p class="block_1">"Ne demek istiyorsun?" diye sordu Pug.</p>
	<p class="block_2"> </p>
	<p class="block_1">Kadim elf, "Macros'un yakınlarda olduğunu hissettiğinden bahsetmiştin," dedi. "Belki de bu hisse odaklanmanın ve o hissin seni o kişiye götürmesine izin vermenin zamanı gelmiştir." Pug, "Bunun nasıl mümkün olacağını düşünemiyorum," dedi.</p>
	<p class="block_2"> </p>
	<p class="block_1">"Benimle kısa bir süre çalıştın Pug. Sana hâlâ öğretmemiz gereken pek çok şey var. Şimdi sana ve Miranda'ya bilgi vermeme izin ver."</p>
	<p class="block_2"> </p>
	<p class="block_1">Pug Miranda'ya bakınca kadın başını salladı.</p>
	<p class="block_2"> </p>
	<p class="block_1">"Benim de gelmem gerekiyor mu?" diye sordu Tomas.</p>
	<p class="block_2"> </p>
	<p class="block_1">Acaila Elvandar'ın Savaş Şefi'ne bakıp kafasını iki yana salladı. "Gitme zamanın gelince bileceksin Tomas."</p>
	<p class="block_2"> </p>
	<p class="block_1">Kraliçe'nin huzurundakilere, "Düşünce alanına çekilmeye ihtiyacımız var," dedi. "Tathar, bu konuda bana yardımını minnetle karşılarım."</p>
	<p class="block_2"> </p>
	<p class="block_1">Yaşlı elf danışman, Kraliçesine başıyla selam verip, "İzniniz olursa leydi," dedi.</p>
	<p class="block_2"> </p>
	<p class="block_1">Kadın başını sallayınca, dördü Tomas ile Kraliçe'nin dairesinden ayrıldı. Büyük yemek ateşlerinin parlak bir şekilde yandığı zemine gelene kadar, ağaçların içinde, elf şehrini biçimlendiren çardaklardan geçerek aşağı indiler.</p>
	<p class="block_2"> </p>
	<p class="block_1">Sonunda sessiz bir açıklığa varana kadar Elvandar'ın kalbinden sessizce uzaklaştılar. Tomas ve Aglaranna evlilik yeminlerini burada etmişti; bu törenler sadece en önemli elflerin arasında yapılırdı.</p>
	<p class="block_2"> </p>
	<p class="block_1">Pug, "Onurlandık," dedi.</p>
	<p class="block_2"> </p>
	<p class="block_1">"Gerekliydi," dedi Acaila. "Büyümüz burada en güçlü halindedir ve sanırım sizi hayatta tutmak için buna ihtiyacımız olacak." "Niyetin nedir?"</p>
	<p class="block_2"> </p>
	<p class="block_1">"Tomas bana, Tanrıların Mezarlığındaki girişten girerek Ölüler Salonu'na yapığınız yolculuğu anlatmıştı. Evrenin ve düzeninin farklı bir bakış açısına sahip olsak da, o yolculuktan sağ çıkmanızın, yalnızca Tomas'ın saf gücü sayesinde olduğunu anlayacak kadar siz insanların bakış açısını anlayabiliyoruz."</p>
	<p class="block_2"> </p>
	<p class="block_1">"Ciğerlerim yanarak ve sanki kemiklerime kadar donmuşum gibi hissederek uyanmıştım," dedi Pug.</p>
	<p class="block_2"> </p>
	<p class="block_1">Acaila, "Kapsamlı hazırlıklar yapmadan, yaşarken ölümün diyarına girmezsin," dedi.</p>
	<p class="block_2"> </p>
	<p class="block_1">Pug, "Lims-Kragma'nın salonlarına geri mi döneceğiz?" diye sordu.</p>
	<p class="block_2"> </p>
	<p class="block_1">"Olabilir," dedi Acaila. "Bu yüzden şimdi yapacağımız şeyi yapmak zorundayız. Efendilerimizin boyutlar arası yolculuklarından hatırladığımız kadarıyla, zaman diğer diyarlarda farklı geçer. Saatlerce yol alırsın, ama yıllar geçmiş gibi gelir. Aylarca yol alırsın, ama dakikalar geçmiş gibi gelir. Hangisinin doğru olduğunu bilmemizin bir yolu yoktur. Ne kadar sürerse sürsün, bir süreliğine vücudunuzu terk etmek zorundasınız. Tathar ve ben, döndüğünüzde bedenlerinizin hazır olmasını sağlayacağız. Sizi canlı tutacağız." Miranda, "Çabanızı takdir ediyoruz," dedi.</p>
	<p class="block_2"> </p>
	<p class="block_1">Pug döndü ve Miranda'nın şüpheli yüz ifadesini gördü. "Gelmek zorunda değilsin," dedi. "Zorundayım," dedi kadın. "Anlayacaksın."</p>
	<p class="block_2"> </p>
	<p class="block_1">"Ne zaman?"</p>
	<p class="block_2"> </p>
	<p class="block_1">"Sanırım yakında," diye yanıt verdi kadın.</p>
	<p class="block_2"> </p>
	<p class="block_1">"Ne yapmamız gerekiyor?" diye sordu Pug Acaila'ya.</p>
	<p class="block_2"> </p>
	<p class="block_1">"Uzanın," diye yanıtladı adam.</p>
	<p class="block_2"> </p>
	<p class="block_1">Denileni yaptılar ve Acaila, "İlk önce, zamanın geçişi hakkında söylediklerimi hatırlamak zorundasınız," dedi. "Bu önemli, çünkü ruh formundayken acele etmeniz gerekiyor. Bir saat geçirdiğinizde, burada aylar geçmiş olabilir ve düşmanın ne kadar hızlı yaklaştığını biliyoruz. İkinci olarak, vücutlarınız ruhlarınızı takip edecektir. Döndüğünüz zaman, kendinizi burada bulmayabilirsiniz. Eğer her şey umduğumuz gibi giderse, ihtiyacınız olan yere vardığınızda, burada uyanacağınız ya da vücutlarınız buradan yok olacağı için, Tathar ve ben başardığınızı anlarız. Sonuncusunda, dönmenize yardım edemeyiz. Bu sizin kendi sanatlarınızla başarmanız, gereken bir şey. Bütün çabalarımıza rağmen vücutlarınız ölürse, başarısız olduğunuzu anlayacağız.</p>
	<p class="block_2"> </p>
	<p class="block_1">Sanatlarımız yalnızca bu kadarını yapabilir.</p>
	<p class="block_2"> </p>
	<p class="block_1">"Şimdi gözlerinizi kapatıp uyumaya çalışın. Birtakım görüntüler göreceksiniz. İlk göründüklerinde, size rüya gibi gelecekler. Ama saniyeler geçtikçe daha gerçekçi bir hal alacak. Size seslendiğim zaman kalkın."</p>
	<p class="block_2"> </p>
	<p class="block_1">Pug ve Miranda gözlerini kapadı. Pug, büyü okumaya başlayan kadim eldar Efsunörücüsü Acaila'nın sesini duydu. Kelimelerle ilgili istek uyandıran bir şey vardı, ama onları tanımlayamadı. Bu sanki sözcükleri duyduğu anda unutulan bir şark sözleri gibiydi. Çok geçmeden rüyasında Elvandar'ı görmeye başladı. Sanki gözleri acıkmış gibi, üstünde yükselen büyüyle ağaçların hafif hafif parladığını görebiliyordu. Ama renkler ona, mavi, yeşil, altın sarısı, beyaz, kırmızı ve turuncu gibi parlak rengi olarak görünürken, gökyüzü, dağların altındaki en karanlık tüneller kadar kapkaraydı.</p>
	<p class="block_2"> </p>
	<p class="block_1">Pug bu boşluğa baktı ve çok geçmeden siyahlıkta beliren renk noktacıklarını fark etti.</p>
	<p class="block_2"> </p>
	<p class="block_1">Yıldızların özlerinin gökyüzündeki danslarını izlerken, zaman fark etmeden geçiyordu. Garip, uzaktan gelen, tanıdık ama tanımlanamaz keskin bir ses farkındalığını böldü.</p>
	<p class="block_2"> </p>
	<p class="block_1">Zaman akmaya devam etti ve Pug yaşadığı hiçbir şeye benzemeyen bir farkındalık içinde kayboldu. Evrenin dokusu, dış şekliyle ya da madde ve zamanın illüzyonu şeklinde değil, gerçekliğin dokusu şeklinde önüne uzanıyordu. Bunun, Nakor'un bahsettiği, başlangıçta var olan her şeyin ana maddesi olan "madde" olup olmadığını merak etti.</p>
	<p class="block_2"> </p>
	<p class="block_1">Zihni, uzak mesafelere yolculuk etmek için yükselmeye başladı ve bir yerden bir yere sadece isteyerek gidebildiğini fark etti. Yine de koruda yattığını hissediyordu. Bedeni ile ilgili bir şey değişmişti ve içinden geçen yabancı güçler ve garip duygular hissediyordu.</p>
	<p class="block_2"> </p>
	<p class="block_13">Kelewan'daki Meclis'in Sınama Kulesi'ne çıktığından beridir, etrafındaki dünyaya kendisini bu kadar yakın hissetmemişti. Yaşamındaki o evreyi düşünmesi, dönüp "aşağıdaki" Midkemia'ya bakmasına yol açtı.</p>
	<p class="block_3"> </p>
	<p class="block_1">Aniden, onun algılarına göre denizlerin ve kıyıların haritadaki gibi gözüktüğü Krallık'ın en yüksek tepesinin üstünde uçuyordu. Ama cansız şeylerden çok, bu topraklar ve denizler, güç ve güzellikle dolu yaşayan şeylerdi.</p>
	<p class="block_2"> </p>
	<p class="block_1">Algılarını değiştirdi ve denizde yüzen bütün balıkları gördü. Bir tanrı olmaya ne kadar da çok benziyor diye düşündü.</p>
	<p class="block_2"> </p>
	<p class="block_1">"Pug," diye bir çağrı geldi uzaktan ve bu çağrı neredeyse algısını kaybetmesine yol açıyordu. "Macros'u bul," diye bir talimat geldi. "Ve zamana dikkat et!"</p>
	<p class="block_2"> </p>
	<p class="block_1">Bir o tarafa, bir bu tarafa göz attı ve dünyadaki her varlığın, Midkemia'daki bütün canlıların bağlı olduğu, Sethanon'daki Hayattaşı'ndan başlayan bir güç çizgisine, bir enerji izine sahip olduğunu gördü. Zaman geçtikçe, ölen varlıkların gözden kaybolan çizgisinden, tıpkı doğumun oluştuğu gibi yeni çizgiler filizlendi. Hayattaşı, enerji fışkıran zümrüt yeşili bir çeşmeden başka bir şey gibi gözükmüyor, bu da Pug'ın nefesini kesiyordu.</p>
	<p class="block_2"> </p>
	<p class="block_1">Araştırdığı sayısız çizgi arasında birinde, ona tanıdık gelen bir şeyler vardı. Zamanın izini kaybetmişti ve saatlerin mi yoksa yılların mı geçtiğini bilmiyordu, ama yine de sonunda tanıdık bir şeyler görmüştü.</p>
	<p class="block_2"> </p>
	<p class="block_1">Efsuncu diye düşündü, güç çizgisindeki belirgin atımı görerek. Ne kadar güçlü ve farklı, diye düşündü odaklanırken Ama bir gariplik vardı. Aynı zamanda iki farklı yerdeydi.</p>
	<p class="block_2"> </p>
	<p class="block_1">"Kalk!" diye emir geldi ve Pug kalktı.</p>
	<p class="block_2"> </p>
	<p class="block_1">Acaila ve Tathar'ı gördü, ama kendisi farklı bir algıya ve sınırsız bir güce sahip olduğu için, kaba maddeden ve sınırlı enerjiden oluşan varlıklar olarak ona garip geliyorlardı, Miranda'ya göz atınca, çarpıcı güzellikte bir varlık gördü.</p>
	<p class="block_2"> </p>
	<p class="block_1">Kadın çıplaktı ama cinsiyetten eser yoktu. Ona, kendi vücudu gibi tanıdık gelen göğüslerin ve kalçaların olduğu yerde, sadece pürüzsüz bir düzlük görüyordu. Yüzü ovaldi ve gözlerinin olması gereken yerde alevler vardı. Burnu yoktu. Ağzının olması gereken yerde tek bir yarık vardı, ama kadının sesini duymaktan çok, zihninin kendisininkine dokunduğunu hissetti.</p>
	<p class="block_2"> </p>
	<p class="block_1">"Pug?" dedi Miranda.</p>
	<p class="block_2"> </p>
	<p class="block_1">"Evet," diye karşılık verdi Pug.</p>
	<p class="block_2"> </p>
	<p class="block_1">"Ben de, senin bana geldiğin gibi garip mi görünüyorum?" diye sordu kadın. "Çarpıcı görünüyorsun" diye yanıtladı Pug.</p>
	<p class="block_2"> </p>
	<p class="block_1">Aniden kendini Miranda'nın gözlerinden gördü. Kendisi de kadın gibi gözüküyordu. Aynı boydaydılar ve içlerinden gelen parlak bir enerji titremesi şeklinde gözüküyorlardı. Ne saçları, ne cinsel organları, ne de dişleri ya da tırnakları vardı.</p>
	<p class="block_2"> </p>
	<p class="block_1">Çok uzak bir mesafeden Acaila'nın sesini duydu gördükleriniz gerçek özleriniz. Aşağı bakın."</p>
	<p class="block_2"> </p>
	<p class="block_1">Baktılar ve bedenlerinin, sanki uyuyormuş gibi çimlerin üstünde yattığını gördüler.</p>
	<p class="block_2"> </p>
	<p class="block_1">"Acele edin," dedi Acaila. "Sizi Macros'a götüren çizgiyi takip edin. Bedenlerinizin dışında ne kadar uzun kalırsanız, dönüşünüz sizin için o kadar zor olacaktır. Hayatta kalmanızı sağlayacağız. Dönme zamanınız geldiğinde, sadece düşünmeniz yeterli. Bedenleriniz her nerede ihtiyacınız olursa orada belirecektir," diye tekrar etti. "Tanrılar sizi korusun."</p>
	<p class="block_2"> </p>
	<p class="block_1">Pug, "Anlıyoruz," diye gönderdi. Miranda'ya, "Hazır mısın?" diye sordu.</p>
	<p class="block_2"> </p>
	<p class="block_1">"Evet," diye yanıtladı kadın. "Nereye gidiyoruz?"</p>
	<p class="block_2"> </p>
	<p class="block_1">Pug düşünmeksizin, kadına çizgiyi gösterdi ve "Şunu takip edeceğiz" dedi.</p>
	<p class="block_2"> </p>
	<p class="block_1">"Nereye gidiyor?" diye sordu kadın, Pug onu çizginin rotasına sokmak için zihniyle uzanıp "elini tutarken."</p>
	<p class="block_2"> </p>
	<p class="block_1">"Hissetmiyor musun?" diye sordu Pug. "Önceden tahmin etmem gereken bir yere gidiyor. Bizi Kutsal Şehir'e götürüyor. Tanrıların evine gidiyoruz?"</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_7"> </p>
</body></html>
