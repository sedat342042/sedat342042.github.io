<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-19-</p>
	<p class="block_12">FELAKET</p>
	<p class="block_2"> </p>
	<p class="block_1">Roo suratını buruşturdu.</p>
	<p class="block_2"> </p>
	<p class="block_1">Omzu dokununca acıyordu, ama Luis mikrop kapmadığı konusunda ona güvence vermişti. Sargı değiştiği zaman Luis, "Şimdilik işe yarar," dedi. "Yarın gece Wilhelmsburg'e ulaştığımızda tekrar değiştiririz."</p>
	<p class="block_2"> </p>
	<p class="block_1">Roo, "Gerçek bir yatak!" dedi. Karli'ye, Helen'e ve çocuklara bakıp sırıttı. Yoldaki ilk birkaç gün, çocuklar yolculuğa bir macera gözüyle bakmıştı, ama bu sabahtan beri Abigail eve ne zaman döneceklerini sormaya başlamıştı. Karli bunun uzun zaman alacağını açıklamaktan yorulmuştu, ama "uzun zaman" üç yaşındaki bir çocukta beş dakikadan sonra unutuluyordu.</p>
	<p class="block_2"> </p>
	<p class="block_1">Roo'nun tuttuğu paralı askerler gün ilerledikçe daha da gergin gözükmesine rağmen, kamp nispeten sakindi. Roo ve Luis, bunların, haydutları korkutup kaçırarak ve nadiren kılıç çekerek ya da yay gererek sessizce oturmaya alışmış adamlar olduklarını anlayacak kadar askerlerle vakit geçirmişti.</p>
	<p class="block_2"> </p>
	<p class="block_1">Krondor düşmüştü. Bu, ayrılmalarından iki gün sonra batıda görünen inanılmaz siyah duman sütunundan ve doğu yolundaki trafiğin artmasından kolayca anlaşılmıştı. Roo kiraladığı muhafızların, gittikçe aralarında sessizce konuşmalarına tanık oluyordu ve ilk ciddi sorun belirtisinde kaçmaya hazırladıklarından kuşkulanıyordu.</p>
	<p class="block_2"> </p>
	<p class="block_1">Roo, paralı askerlere duyduğu güven konusundaki kuşkularını Luis ile paylaşmış, Luis de ona katılmıştı. Luis kararlılıklarını cesaretlendirmek ve parasını hak etmeyenlerle kaba bir şekilde hesaplaşacağını açıkça belli etmek için etraflarında yeteri kadar zaman geçirmeyi teklif etmişti. Roo, Wilhelmsburg'e ulaştıklarında küçük kervanını tek parça görmeye niyetliydi. Roo'nun sahibi olduğu hanlardan birinde bir gece dinlendikten sonra Ravensburg'e doğru yola koyulacaklardı. Roo adamlara kısmi ödeme sözü vermişti ve ceplerinde duran biraz altının onları işlerinin başında tutacağını düşünüyordu.</p>
	<p class="block_2"> </p>
	<p class="block_1">Eğer Erik'in ve Milo'nun ailesi hâlâ Ravensburg'deyse, Roo onları Darkmoor'a götürecekti.</p>
	<p class="block_2"> </p>
	<p class="block_1">Erik'in eninde sonunda oraya geleceğini biliyordu. Roo son bir yılda naklettiği silahların ve erzakların nereye gittiğini, arabalarının aletleri ve ekipmanları nereye götürdüğünü ve Erik'in ona söylediği tek şey olan "Kâbus Sıradağları" lafını düşünmüştü.</p>
	<p class="block_2"> </p>
	<p class="block_1">Kraliyet Mühendisleri'nin eski yolları güçlendirdiğini ya da sıradağların arka tarafında, Calastius Dağları'nın doğu yarısının tamamı boyunca uzanan kilometrelerce uzunluğunda yeni bir tane açtıklarını biliyordu. Sıradağlar, çatallarından biri uzun biri kısa olan basık, ters bir Y gibi görünüyordu. Uzun olan Krondor'un hemen doğusundan Krallık'ın kuzeyindeki Dünyanın Dişleri'ne kadar uzanıyordu. Kısa olan, Darkmoor'dan Tannerus kasabasının kuzeyine, çatalın birleştiği yere uzanıyordu. Roo istilacıların son hedefinin Sethanon olduğu sonucuna varmıştı ve Tannerus'un kuzeyindeki dağlardan geçmek, onları hedeflerinden çok uzağa çıkartacaktı. O noktanın güneyinde herhangi bir yere çıkarlarsa, bu en iyi olasılıkla Kâbus Sıradağları olacaktı ve Roo, eğer Krallık Ordusu'nun ana gücü o granit duvarda bekliyorduysa, hayatta kalma şansları olduğunu biliyordu. Eğer düşman kar yağana kadar sıradağların bu tarafında tutulabilirse, Krallık galip gelirdi.</p>
	<p class="block_2"> </p>
	<p class="block_1">Ama Yaz Ortası Günü'nden itibaren yalnızca üç hafta geçmişti ve böylesine sıcak bir akşamda kar düşüncesi çok uzak bir anı gibi geliyordu. Ravensburg'de büyüdüğü için, Roo karın erken yağabileceğini biliyordu, ama geç yağabileceğini de biliyordu ve bu yıl hangisi olacağını yalnızca bir kâhin bilebilirdi. Her halükarda, karı en erken altı hafta içinde görebilirlerdi, ama on ya da on iki hafta daha olasıydı. Şiddetli yağmurlar daha sık görülürdü, ama kar aylarca uzaktı.</p>
	<p class="block_2"> </p>
	<p class="block_1">Roo ateşin yanına gidip Karli ve Helen ile sohbet etti ve çocuklarla konuşmayı denedi. Varlıkları eskiden olduğu gibi ona büyük rahatsızlık vermemesine rağmen, çocuklar onun için hâlâ bir sırdı. Karli'yi öfke nöbetinin sınırına getiriyor olmasına rağmen, küçük Helmut'un bulduğu her şeyi ağzına sokmakta ısrar etmesini keyif verici bulmuştu. Jason, onları oyalamak için çocuklarla vakit geçiriyordu ve Roo bunun için genç adama fazlasıyla minnettardı.</p>
	<p class="block_2"> </p>
	<p class="block_1">İlginç buldukları şeyler onun için bir muamma olmasına karşın, Helen'in çocukları daha büyüktü ve Nataly ve Willem ile konuşabiliyordu. Helen kaos denizindeki bir dinginlikti ve her daim gülümsemesi ve yumuşak sesi etrafındakileri sakinleştiriyordu. Çocuklar gevezelik ederken, Roo şöminenin ışığında kadına bakmakta olduğunu fark etti ve bakışlarını kaçırdı. Karli'nin ona baktığını gördü ve ona gülümsedi. Karısı da gülümsedi ve Roo ağzını kıpırdatarak, "Her şey yolunda," dedi.</p>
	<p class="block_2"> </p>
	<p class="block_1">Yaralı omzuna baskı yapmamaya çalışarak arkasına yaslandı ve bakışlarının Helen'in üstünde dolaşmasına izin verdi. Esneyip gözlerini kapadı ve gözlerinin önünde kadının yansımasını gördü. Sylvia kaltağının dediği gibi "sıska" olmaktan çok uzak olmasına rağmen, güzel değildi. Bazı erkeklerin hoş bulabileceği bir kadındı. Ama en çekici iki özelliği, büyük kahverengi gözleri ve geniş, her daim hazır gülümsemesiydi. Ve hâlâ sıkı, ince yapılı bir vücudu vardı. Roo, Luis'in bu muhteşem, şefkatli annenin, kendisi gibi bir lağım faresini sevebileceğini düşünmekle, delilik ettiğini düşündü. Kamptaki konuşmalar uzaklaşırken, iç geçirerek vücudunun rahat bir uykuya girmesine izin verdi ve akşamın yatıştırıcı sıcaklığı ve Helen'in sesi ona ninni gibi geldi.</p>
	<p class="block_2"> </p>
	<p class="block_1">Uzaktan gelen bağırış sesleri kampta karışıklık yaratınca Roo aniden uyandı. Adamlar koşuyordu ve bir an için nerede olduğunu bilemeyen Roo, durumu değerlendirmeye çalışarak gözlerini kırpıştırdı. Çocuklar battaniyelerin altında yatıyordu, bu yüzden uyuduğunun üzerinden biraz zaman geçmiş olmalıydı.</p>
	<p class="block_2"> </p>
	<p class="block_1">Roo bir süre sonra kendine geldi ve savaş eğitimi kendini gösterdi. Çocukları korkutmamak için sakince, "Karli, Helen, kalkın!" dedi. Helen uyandı ve "Ne oldu?" dedi.</p>
	<p class="block_2"> </p>
	<p class="block_1">"Çocukları şu arabaya bindirin!" Yakındaki bir arabayı gösterdi. "Eğer kaçmamız gerekirse, fayton bu yollarda fazla gidemez."</p>
	<p class="block_2"> </p>
	<p class="block_1">Luis koşarak geldi ve "Atlılar, bu tarafa geliyorlar, hızla," dedi. Hançeri elindeydi. Sağ eli yaralandığından beridir, Luis kılıç kullanamıyordu, ama sol eliyle hâlâ ölümcül bir bıçak dövüşçüsüydü.</p>
	<p class="block_2"> </p>
	<p class="block_1">Roo ve Luis, atlıların uzaktan zayıf ateşe dikkat etmediklerini umarak, için için yana ateşe çabucak su döktü. Eğer saatlerce önce gelmiş olsalardı, hiç zorlanmadan kampın yerini tespit edebilirlerdi.</p>
	<p class="block_2"> </p>
	<p class="block_1">Paralı askerlerden bazıları atlarına koşuyordu ve Roo, "Arabaları yola koyun!" diye bağırdı.</p>
	<p class="block_2"> </p>
	<p class="block_1">Şafağın sökmesine daha iki ya da üç saat vardı, ama atlar gecenin çoğunu dinlenerek geçirmişti. Şansın da yardımıyla, yaklaşanlar onları görmeden uzaklaşıp yola devam edebilir ve Wilhelmsburg'e umduklarından daha erken varabilirlerdi.</p>
	<p class="block_2"> </p>
	<p class="block_1">Arabacılar atları arabalara koşmak bağlamak için koşturuyor, Roo da yaralı omzuyla elinden geldiği kadar yardım etmeye çalışıyordu. Jason silahlar ve arabalar konusunda hiçbir şey bilmiyordu, ama alması gereken her şeyi taşıyordu. Ama Roo'nun en büyük kaygısı paralı askerlerdi. Şu anda onlardan, yıllardır savaşan zorlu, tehlikeli adamlara karşı sağlam durmaları isteniyordu.</p>
	<p class="block_2"> </p>
	<p class="block_1">Arabalar ilerlemeye başladı ve Roo yaralandığından beri ilk kez at bindi. Kılıcını hareket ettirirken sağ omzunda sertlik hissediyordu, ama kendi kılıcının güvenebileceği birkaç kılıçtan biri olduğunu biliyordu.</p>
	<p class="block_2"> </p>
	<p class="block_1">Roo, yaklaşan atlıları görmek için endişeyle batıya bakarak, kervanın arka tarafında durdu. Arabalar anayola doğru gürültüyle giderken, Roo batıda birilerini gördü. Tek yapabildiği, atlıların, onlardan kaçan çaresiz sivil bir gruba değil, Krallık ordusunun bir kısmına yaklaştıklarından korkarak tedbirli olacaklarına dua etmekti.</p>
	<p class="block_2"> </p>
	<p class="block_1">Uzun, korku dolu dakikalar boyunca, toprak anayola girene kadar çimenlerin üzerinde ilerlediler.</p>
	<p class="block_2"> </p>
	<p class="block_1">Dışları metal şerit kaplı tekerlekler toprağın ve yolun çakıllarının üzerinde dönmeye başladığında, Roo geriliminin azaldığını hissetti. Buradan uzaklaştıkça, Wilhelmsburg'e yaklaşacaklar ve hayatta kalma şansları artacaktı.</p>
	<p class="block_2"> </p>
	<p class="block_1">Derken bir saat sonra ilerden bir adam çığlık atarken, bir diğeri bağırdı. Yolun güney tarafından gelen bağırışlar, Roo'ya gördüğü atlıların, onların bir ordu kolu olmadığından emin olana kadar paralel bir rotada ilerledikten sonra baskın yapmak için ileri giderek anayolu geçtiklerini söylüyordu.</p>
	<p class="block_2"> </p>
	<p class="block_1">Roo, "Kuzeye dönün!" diye bağırdı ve kılıcını çekti. Bulabildiği ilk düşman askeriyle çarpışmak için kolundaki acıya aldırış etmeden atını ileri sürdü.</p>
	<p class="block_2"> </p>
	<p class="block_1">Roo'nun arabasının altı araba önündeki muhafıza saldıran perişan görünümlü bir atlıyı bulması uzun sürmedi. Muhafız kendini iyi savunuyordu, ama diğer atlılar hızla geliyordu.</p>
	<p class="block_2"> </p>
	<p class="block_1">Roo süslü bir şeyler denemedi. Hayvanı yapmak istemediği bir şeyi yapmaya zorlayarak, topuklarını atının böğrüne geçirdi: diğer ata çarpmak. Kraliçe'nin ordusunun atlısı, bineği beklenmedik bir şekilde geriye gidince yere düştü ve Roo muhafıza, "Öldür onu!" diye bağırdı. Roo atını, sadece bir araba uzakla olan atlılara doğru sürdü. Derken, dizginleri sağ bileğinin etrafına sıkıca dolanmış, sol elinde hançer olan Luis yanındaydı. Roo ona geri çekilip kadınları korumasını söylemek istedi, ama hayatta kalmakla çok meşguldü.</p>
	<p class="block_2"> </p>
	<p class="block_1">Roo bir adamı öldürdü ve diğerini geriletti ve atını çevirince Luis'in, kanlı hançerini tutarken sağ kolundaki bir kesikle ilgilendiğini gördü. Roo, "Deli herif," dedi. "Bir daha ki sefere, kadınlarla birlikte arkada kal ve eğer gırtlak kesmen gerekiyorsa, oradan yap."</p>
	<p class="block_2"> </p>
	<p class="block_1">Luis sırıtıp, "Sanırım öyle yapmalıyım," dedi. "Asla iyi bir binici olamadım." Çenesiyle yarasını gösterdi. "Ayaklarım yere basarken daha iyiyimdir."</p>
	<p class="block_2"> </p>
	<p class="block_1">Roo arkadaşının sakinliğine şaşırdı. "Git de Karli yarana baksın. Ne kadar kötü durumda olduğumuza bakacağım."</p>
	<p class="block_2"> </p>
	<p class="block_1">Roo atını küçük kervanın başına doğru sürdü ve muhafızlarından ikisinin ölmüş olduğunu ve diğer ikisinin de şafak loşluğunda kaçtığını gördü. Luis, kendisi ve Jason ile kalan diğer altısı, bırak bir düzineyi, ancak iki arabayı savunmaya yeterdi. Roo duraksamadı. Muhafızlara, "Son arabaya gidin," dedi. Onlar araba sırasının sonuna ilerlerken, Roo hâlâ arabalarında olan arabacılara dönüp, "Kıpırdayın!" dedi. "Doğruca Wilhelmsburg'e ve Sabah Sisi Hanı'na gidin. Oraya tekparça halinde varırsanız, size ikramiye olarak bir yıllık maaşınızı vereceğim."</p>
	<p class="block_2"> </p>
	<p class="block_1">Arabacılar duraksamadan bağırıp hayvanlarını harekete geçirdi. Roo atını, kalan altı muhafızın yanına sürdü ve "Son arabayı savunacağız," dedi. "Kaçmaya çalışan ilk kişiyi kendi ellerimle öldürürüm."</p>
	<p class="block_2"> </p>
	<p class="block_1">Luis, "Sence geri gelirler mi?" diye sordu. "Kesinlikle. Sanırım dövüşünce onları sadece biraz şaşırttık."</p>
	<p class="block_2"> </p>
	<p class="block_1">"Kaç kişiler?" diye sordu Jason, korkmamış gibi görünmeye çalışarak. Garsondan bir muhasebeciye dönüşmüş olan delikanlı, bar kavgalarının ötesinde şiddete maruz kalmamıştı hiç ve çocuklar yüzünden son derece sakin kalmaya çalışıyordu.</p>
	<p class="block_2"> </p>
	<p class="block_1">"Çoklar," dedi Roo. Eyerden indi ve atını arabanın arkasına götürüp dizginlerini arka kapıya bağladı. Ardından öne gidip arabaya bindi ve titreyerek oturan arabacıdan dizginleri alarak, "Sıkı tutun," dedi.</p>
	<p class="block_2"> </p>
	<p class="block_1">Arabayı kuzeye çevirdi ve "Beni takip edin!" diye bağırdı.</p>
	<p class="block_2"> </p>
	<p class="block_1">Altı muhafız, Luis, Jason ve ailesiyle Jacobylerin olduğu araba yoldan uzaklaşmaya başladı. Roo bunun umutsuz bir kumar olduğunu biliyordu, ama istilacılar döndüğünde anayoldan olabildiğince uzaklaşmış olursa, adamların doğuya doğru giden arabaları yağmalarken, küçük, az kullanılan doğu yolunu bulmaya giden tek bir arabayı gözden kaçırabileceklerini düşündü.</p>
	<p class="block_2"> </p>
	<p class="block_1">"Asla başaramayacaklar," dedi Luis.</p>
	<p class="block_2"> </p>
	<p class="block_1">"Muhtemelen, ama eğer herhangi biri başarırsa, sözümü tutup arabacıya bir yıllık maaşını anında vereceğim."</p>
	<p class="block_2"> </p>
	<p class="block_1">Luis arabanın tabanına yerleşti. Jason ile birlikte çocuklar ve iki kadınla oturduğu için araba sıkışıktı, ama en azından şu an için güvendeydiler.</p>
	<p class="block_2"> </p>
	<p class="block_1">Şansları uzun sürmedi. Roo seyrek ağaçlıklara giden küçük bir av yolu bulmuştu, ama yol onları sonunda arabanın geçmesi için çok daralan küçük bir vadiye getirmişti. Kuzeye başka bir rota bulana kadar geri dönmüşlerdi ve tekrar doğuya giden küçük yola çıkmaya çalışmışlardı.</p>
	<p class="block_2"> </p>
	<p class="block_1"><span class="calibre5">Öğleye doğru, küçük bir yükseltinin arkasından atlıların sesleri  </span>duyulabiliyordu ve birkaç gergin dakika boyunca Karli, Helen ve Jason çocukları sessiz tutarken, Roo, Luis ve muhafızlar silahları ellerinde sessizce bekledi. Görüş alanının dışındaki yirmi metreden az bir uzaklıktan son atlı da geçtiğinde, Roo doğuya dönüp başka bir rota bulup bulamayacaklarına bakacaklarını işaret etti.</p>
	<p class="block_2"> </p>
	<p class="block_1">Günbatımına kadar, ağaçlık bölgede tamamen kaybolmuşlardı. Soğuk bir kampın etrafında, seçeneklerini tartışmışlardı ve muhafızlardan biri, "Bu arabayı bırakıp doğuya gideceğim Bay Avery," dedi. Roo, "Bu tepeleri ne kadar iyi biliyorsun?" diye sordu. "Çok değil, ama bizim çocukların doğuya gittiğini söylediniz ve bundan bahsetmeye değecek herhangi bir yolun düşman süvarileriyle dolu olması çok olası, bu yüzden ormanda kalırsak, onları geçebiliriz."</p>
	<p class="block_2"> </p>
	<p class="block_1">Roo, "Burasıyla Darkmoor Eyaleti arasında aşağı yukarı bir düzine köy var ve yanlışlıkla onlardan birisine çıkabiliriz, ama yerel bir rehberimiz olmadan, bulacağımız tek şey, yeterince büyük bir tepe kadar, etrafından dolaşmamızın zor olacağı bir dağa da dönüşecek ani bir yükselti olacaktır," dedi. Hızla kararan ağaçlara göz attı ve "Eğer yolu bilmiyorsan, korunun içinde dolanıp durman çok kolaydır. Eğer ne yaptığını bilmiyorsan, doğruca düşmanın kucağına düşebilirsin."</p>
	<p class="block_2"> </p>
	<p class="block_13">Kocaman gözlerle Roo'ya ve diğer yetişkinlere bakan çocuklar sessiz olduğu için kamp çok kasvetliydi. Karli ve Helen, sessiz kalmalarına devam edecekleri şekilde onları rahatlatmak için ellerinden geleni yapıyordu.</p>
	<p class="block_3"> </p>
	<p class="block_1">Bir süre sonra Roo, "Ama haklı olabilirsin," dedi. "Arabayı boşaltıp battaniyelerle yiyecekleri alın. Gerisini bırakın. Yarın yolumuza yaya devam ederiz."</p>
	<p class="block_2"> </p>
	<p class="block_1">Muhafızlar birbirlerine baktı, ama hiçbirisi daha fazla bir şey söylemek istemiyor gibiydi, bu yüzden emredileni yaptılar. Roo oturdu ve hava kararırken sessizce çocuklarını, Jacobyleri ve diğerlerini izledi.</p>
	<p class="block_2"> </p>
	<p class="block_1">Helen oğlunu kucağına almış, yavaşça şarkı söylerken, Karli kollarını Abigail'e dolamıştı. Nataly, Helen ve Karli'nin arasındaki bir battaniyenin üstünde çoktan uyumuşken, Willem, ayık kalmaya kararlı bir şekilde uykuyla savaşarak annesinin omzuna yaslandı. Jason taşıyabilmeleri için yiyecekleri tekrar paketlerken, Luis onları sakin tutmaya çalışıp Wilhelmsburg'e vardıklarında ikramiye sözü vererek muhafızlara yakın duruyordu.</p>
	<p class="block_2"> </p>
	<p class="block_1">Çocuklar uyuduğu zaman, Karli gelip Roo'nun yanına oturdu. "Omzun nasıl?" diye sordu. Roo istilacılarla karşılaştıklarından beridir omzunu düşünmediğini fark etti ve esnetti. "Biraz tutuk, ama iyi."</p>
	<p class="block_2"> </p>
	<p class="block_1">Karısı öne eğildi ve fısıldayarak, "Korkuyorum," dedi. Roo sol kolunu karısının beline doladı. "Biliyorum. Ama şanslıysak, yarın güvende oluruz."</p>
	<p class="block_2"> </p>
	<p class="block_1">Roo'nun varlığıyla biraz teselli bulan Karli, hiçbir şey söylemeden sadece oturdu. Gece boyunca sessizce oturdular, ama ormandan gelen sesler yüzünden uyuyamadılar.</p>
	<p class="block_2"> </p>
	<p class="block_1">Gökyüzü aydınlanırken, şafaktan birkaç saat önce Roo sessizce, "Çocukları kaldırın," dedi. Karli çocukları uyandırırken, Roo Luis'e, "Şafaktan önce yola çıkmamız gerekiyor," dedi. "Ne tarafa?"</p>
	<p class="block_2"> </p>
	<p class="block_1">"Doğu ve kuzey. Eğer bir yönde bir engelle karılaşırsak, diğerine yöneleceğiz. Sadece başka bir yol yoksa etraftan dolaşıp güneye ya da batıya gideceğiz. Eninde sonunda sana bahsettiğim o yola ya da Wilhelmsburg'ün dışındaki çiftliklere çıkacağız." Luis başını salladı. "Muhafızlar güvenilir değil." "Biliyorum, ama kendi başlarına olmaktansa bizimle kaldıklarında şanslarının artacağını anlamalarını sağlarsak..."</p>
	<p class="block_2"> </p>
	<p class="block_1">At sesleri ikisini de alarma geçirdi ve döndüklerinde, muhafızların şafak öncesi loşluğuna doğru at sürdüğünü gördüler. "Kahretsin!" dedi Luis.</p>
	<p class="block_2"> </p>
	<p class="block_1">Roo, artık uyanmış olan Jason ve Helen'e, "Yemek yiyecek vaktimiz yok," dedi. "Alabildiğinizi alın ve buradan uzaklaşalım. Eğer yakınlarda herhangi bir istilacı varsa, sesleri duyup bakmaya gelecektir." Çocuklar şikâyet etti, ama anneleri onları çabucak susturdu ve yürürlerken çiğnemeleri için birer parça ekmek verdiler. Roo çevrelerini inceledi ve kuzeydoğuya giden küçük bir kurumuş dere yatağı gördü. Onları büyük olasılıkla yukarı, dağ eteklerine doğru götüreceğine karar verdi, bu yüzden doğuya ya da kuzeye açık bir rota bulana kadar yatağı takip etmeye karar verdi.</p>
	<p class="block_2"> </p>
	<p class="block_1">Yavaş ilerliyorlardı. Çocuklar hızlı hareket edemiyor ve çabucak yoruluyorlardı, ama tam bir saat boyunca ilerlemeye devam ettiler. Ardından dinlemek zorunda kaldılar.</p>
	<p class="block_2"> </p>
	<p class="block_1">Takip edildiklerine dair bir iz yoktu. Çeyrek saat dinlendikten sonra, Jason, Karli'yi dört çocuğun en küçüğünü taşımaktan kurtarmak için Helmut'u kucağına aldı.</p>
	<p class="block_2"> </p>
	<p class="block_1">Uçurumlar ve molozlar sürekli engel oluştururken zor da olsa ilerlemeye devam ettiler. Ağaçların arasından gelen çatışma seslerini duyduklarında neredeyse öğle olmuştu. Seslerin hangi taraftan geldiğini kestiremiyorlardı.</p>
	<p class="block_2"> </p>
	<p class="block_1">İlerlemeye devam ettiler.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Erik, "İyi iş çıkardık," dedi.</p>
	<p class="block_2"> </p>
	<p class="block_1">Greylock, "Krondor'un çöküşüne bakılırsa, oldukça iyi," dedi. Kuzeyindeki ve güneyindeki konumlardan gelen raporları inceldi ve "Nahoş bir haberim var," dedi. "Nedir?"</p>
	<p class="block_2"> </p>
	<p class="block_1">"Yüce Kesh Düşler Vadisi'nin tamamını işgal etmiş." Erik, "Prens Erland'ın onlarla bir çeşit anlaşmaya vardığını sanıyordum?" dedi.</p>
	<p class="block_2"> </p>
	<p class="block_1">"Görünüşe göre Kesh bunu umursamıyor."</p>
	<p class="block_2"> </p>
	<p class="block_1">Erik omuzlarını silkti. Greylock ile öğle yemeğini yiyordu. Erik'in adamları Greylock'un adamlarının yerini alma işini bitirir bitirmez, Owen'ın birliği ayrılacaktı. Erik'in adamları barikat kurmadıkları ve düşman görünene kadar dinlenebilecekleri için memnundu. "Duruma bakılırsa," dedi Greylock, "burada dört gün yerine beş gün tutunman gerekiyor."</p>
	<p class="block_2"> </p>
	<p class="block_1">"Altı gün tutunmaya çalışacağım," dedi Erik.</p>
	<p class="block_2"> </p>
	<p class="block_1">Greylock başını salladı. "Kuzeyden gelen haberler iyi. Yüzbaşı Subai ve Yolbulucular, az sorunla karşılaşıp adamlarını dağlara yerleştirebilmiş."</p>
	<p class="block_2"> </p>
	<p class="block_1">Erik güldü. "Düşman oraya tam güç çıkana kadar beklesinler." "Eh, planın parçası tam güçle oraya çıkmamalarını sağlamak." Owen iç geçirdi. "Raporlar, kuzeydeki çatışmaların daha zor geçtiğini gösteriyor. Bizim çocuklardan bazılarının yanında bir Hadati birliği var ve Sorgulayıcının Bakışı'nın güneydoğusundaki ufak bir geçitle mevzilenmişler." Erik incelediği haritayı gözünün önüne getirip başını salladı. O konumun tutulması gerekiyordu; düşmanın o dağların doğu tarafına geçmesi, Darkmoor'u es geçerek doğruca Sethanon'a giden açık bir rota elde etmeleri demek olurdu. "Ama düşman onları siperlerinden çıkaracak kadar yeterli sayıda değil." Erik, "Düşünmek için çok yorgunum," dedi. "Yerleşir yerleşmez uyuyacağım."</p>
	<p class="block_2"> </p>
	<p class="block_1">Owen gülerek kalktı. "Bundan şüpheliyim. İyice yerleştiğinize kanaat getirene kadar her şeyi iki kere kontrol edeceksin, bu yüzden hava kararana kadar da uyuyamayacaksın."</p>
	<p class="block_2"> </p>
	<p class="block_1">Erik omuzlarını silkti. "Ne kadar zaman kazandık?" "İki gün. Hâlâ kazanmamız gereken üç hafta var." Erik, "Yapıp yapamayacağımızı bilmiyorum," dedi.</p>
	<p class="block_2"> </p>
	<p class="block_1">"Eğer başaramazsak, Darkmoor'da ve dağlarda esaslı bir savunma yapmamız gerekecek."</p>
	<p class="block_2"> </p>
	<p class="block_1">"Doğu Orduları'ndan ne haber?"</p>
	<p class="block_2"> </p>
	<p class="block_1">Owen, "Dağların arkasında bekliyorlar," dedi.</p>
	<p class="block_2"> </p>
	<p class="block_1">Erik, "Keşke şu an burada olsalardı," dedi. Adamlarının silahları ve erzakları hazırladığı bölgeyi gösterdi, Owen elini Erik'in omzuna koydu. "Anlıyorum. Adamlarının birer birer düştüğünü görmek zordur. Ama gerekli."</p>
	<p class="block_2"> </p>
	<p class="block_1">Erik, "Şövalye-Mareşal William gibi, Prens Patrick de bunu bana açıkça söyledi," dedi. "Ama kimse bundan hoşlanmam gerektiğini söylemedi."</p>
	<p class="block_2"> </p>
	<p class="block_1">"Anlıyorum," dedi Owen. Birliğindeki bir Çavuş'a dönüp, "Çavuş Curtis!" dedi.</p>
	<p class="block_2"> </p>
	<p class="block_1">"Evet General?"</p>
	<p class="block_2"> </p>
	<p class="block_1">"Adamları yola çıkmaya hazırlayın."</p>
	<p class="block_2"> </p>
	<p class="block_1">"Emredersiniz!" Çavuş döndü ve emirler yağdırarak hızla uzaklaştı. '"General,"' dedi Erik sırıtarak.</p>
	<p class="block_2"> </p>
	<p class="block_1">"Sanırım Manfred seni Kılıç Ustası görevinden aldığına pişman olacak?"</p>
	<p class="block_2"> </p>
	<p class="block_1">Owen, "Darkmoor'a ulaşınca kendisine sorarsın," dedi. Owen atına bindi. "Ayrıca, bu konuda söyleyecek gerçekten hiçbir şeyi yoktu. Beni kovan Mathilda idi."</p>
	<p class="block_2"> </p>
	<p class="block_1">Babasının dul karısından bahsedilince Erik, "Sanırım çok yakında onunla hesaplaşmam gerekecek," dedi.</p>
	<p class="block_2"> </p>
	<p class="block_1">"Hayatta kalırsan dostum," dedi Owen, ardından atını çevirip uzaklaştı. Omzunun üstünden, "O yüzden hayatta kal," dedi. "Güle güle Owen."</p>
	<p class="block_2"> </p>
	<p class="block_1">Erik kamp ateşinin başından ayrılıp adamlarının yerlerini incelemeye başladı. Owen haklı çıkmıştı ve Erik uyuyacak zamanı ancak günbatımından saatler sonra bulmuştu.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Roo, Jason ve Luis silahlarıyla dikilirken, iki kadın çocukları nehir kıyısının yukarısındaki bir mağaraya çıkartıyordu. İki gündür, onları hedeflerinde tutan kaba patikalar bularak zorlanmadan yol almışlardı. Terk edilmiş bir oduncu kulübesi bulmuşlar ve Roo havadaki dumanın yerlerini belli edeceğinden endişelenmesine rağmen, küçük bir ateş yakma riskine girerek bir gece geçirmişlerdi. O kulübenin nispi rahatlığından ayrılmışlar ve dakikalar geçtikçe artan atlıların sesini duydukları zaman, Roo'nun hatırladığı yolda bir günlük mesafe kat etmişlerdi. Roo atlıların onların gittiği yoldan mı gittiğini yoksa sadece şans eseri onlara doğru mu geldiklerini bilmiyordu, ama her iki şekilde de hızla yaklaşıyorlardı.</p>
	<p class="block_2"> </p>
	<p class="block_1">Seslerinden, belki yarım düzine ya da daha az atlıdan oluşan küçük bir grup oldukları anlaşılıyordu, ama Roo'nun omzunun yaralı, Luis'in sadece bir sağlam eli ve hançeri olması ve Jason'ın silahlarla hiç deneyimi olmaması yüzünden, iki tane biraz becerikli paralı asker bile tehlikeli olurdu. Atlıların yayları varsa, Roo kaybettiklerini biliyordu. Kadınlar ve çocuklar için en iyi şans, görüş alanının dışında ve saklanıyor olmalarıydı. Roo ve diğer iki adam, yollarına çıkanları, kaçışlarını kolaylaştırmaya yetecek kadar uzun süre oyalamaya kararlıydı. Roo omzunun üstünden geriye göz atınca Helen'in çocukları mağaraya soktuğunu gördü ve kadının dönüp ona gülümsediğini sandı. Bu uzaklıktan emin olamıyordu.</p>
	<p class="block_2"> </p>
	<p class="block_1">Çok geçmeden, ilerledikleri küçük kuru vadinin uzak ucundan görüş alanlarına dört atlı girdi. Roo, "Jason, durum kötüleşirse, kahraman olmaya çalışma," dedi. "Atlardan birini sakatlamaya ve öldürülmemeye çalış. Luis ve ben savaşçıları halletmeye çalışacağız."</p>
	<p class="block_2"> </p>
	<p class="block_1">Yollarında duran üç adamı gören atlılar yavaşladı. Luis, "Eğer tek sıra halinde kalırlarsa, konuşacaklar demektir," dedi. "Eğer yayılırlarsa, dövüşecekler demektir."</p>
	<p class="block_2"> </p>
	<p class="block_1">Dört atlı tek sıra halinde ilerlemeye devam etti. Yaklaşık on metre ötede durdular, lider elini kaldırdı ve üç adamı inceledi. Bir süre sonra, "Kimsiniz?" diye sordu.</p>
	<p class="block_2"> </p>
	<p class="block_1">Roo biraz aksanlı Novindus dilini konuştuklarını fark etti, bu yüzden ziyaret ettiği kıtanın farklı bir kısmından oldukları yargısına vardı. Roo blöf yapma riskini göze aldı. "Adım Amra."</p>
	<p class="block_2"> </p>
	<p class="block_1">Kendi dillerinde konuşulduğunu duyan allılar biraz rahatlamış gibiydi. Lider Luis'i gösterdi. "Ya sen?"</p>
	<p class="block_2"> </p>
	<p class="block_1">"Mahartalı Haji," diye yanıt verdi Luis duraksamadan. "Peki sen?" dedi lider Jason'a.</p>
	<p class="block_2"> </p>
	<p class="block_1">Jason daha ağzını açamadan Roo, "O dilsizdir," dedi. "Adı Jason." Jason bu yabancı dilden tek bir kelime bile anlamıyordu, ama adının söylendiğini duyunca başını salladı.</p>
	<p class="block_2"> </p>
	<p class="block_1">"Hangi birlik?" diye sordu lider, ikinci atlı sıranın dışına çıkıp liderin yanına geçerken. İki adamın da elinde hâlâ silah vardı. Yanıtı beğenmezlerse harekete geçmeye hazırdılar.</p>
	<p class="block_2"> </p>
	<p class="block_1">Roo çılgınca düşünmeye başladı. Calis'in Kızıl Kartalları o orduya hizmet ettiğinden beridir, Kraliçe'nin ordusunda köklü değişikliklerin olduğunu biliyordu. Bazı birliklerin adını biliyordu, ama hâlâ var olup olmadıklarına ya da nerede konuşlandırılmış olabileceklerine dair hiçbir fikri yoktu. Ama yanıt vermemenin, kendilerini yanlış yanıt vermek kadar çabuk öldürteceğini de biliyordu.</p>
	<p class="block_2"> </p>
	<p class="block_1">Roo yavaşça, "Maharta'daki savaştan sonra Shinga'nın Kara Kılıçları'na katıldık," dedi. İkinci atlı, "Kaçak mısınız?" diye sordu.</p>
	<p class="block_2"> </p>
	<p class="block_1">Roo, "Hayır, Krallık mızraklılarından bazılarıyla karşılaştık ve bizi darmadağın ettiler," dedi. Luis sanki rahatlamış gibi hançerini hafifçe indirdi ve "Ellerinden kurtulup kaçtık," dedi. "Yolun bir yerlerinde tamamen kaybolduk. Bir haftadır bu ormanlık bölgede dolaşıyoruz. Çok açız, ama çok az yiyecek bulabildik. Kendi tarafımıza dönmeye çalışıyoruz."</p>
	<p class="block_2"> </p>
	<p class="block_1">Roo, "Geri dönmemize yardım eder misiniz?" dedi. "Gerçekten kaçak değiliz."</p>
	<p class="block_2"> </p>
	<p class="block_1">Diğer iki atlı atlarını ilerletip kanatlara geçti. Dörtlünün lideri, "Kaçak değil misiniz?" dedi. "Bu çok kötü. Biz kaçağız."</p>
	<p class="block_2"> </p>
	<p class="block_1">Birden saldırdılar ve Luis ve Roo yolun kenarına kaçtı. Roo yere çarptı, yuvarlandı ve çömelince, ikinci atlı bir darbe indirmek için üstüne gelirken Jason'ın korkudan yerine çakıldığını gördü. Jason eğilip kılıcını savurdu ve Roo, yere çarpıp atın bir toynağı omzuna vururken, kılıcın Jason'ın elinde döndüğünü gördü. Atın bağırışı, Jason'ın kılıcıyla biraz hasar verdiğini gösteriyordu, ama Jason, kör edici bir acıyla kımıldayamayarak yerde yatıyordu.</p>
	<p class="block_2"> </p>
	<p class="block_1">Sağ ön ayağı Jason'ın açtığı derin kesikten dolayı kanayan yaralı at, tökezleyerek üstündeki adamı sırtından attı. Roo yuvarlanıp ayağa kalktı ve ikinci saldırıya hazırlandı. Luis hançerini fırlatıp adamlardan birini boynundan vurarak yere çarpmadan önce öldürdü.</p>
	<p class="block_2"> </p>
	<p class="block_1">Fırlatılan atlı yerde yatarak inliyordu ve Luis ve Roo eşit sayıda rakiple yüz yüzeydi. Luis çizmesinden ikinci bir hançer çekip çömeldi. Luis'in silahını atmadaki ustalığının onu daha tehlikeli bir rakip yaptığının farkında oldukları belli olan iki adam, sessizce birbirleriyle konuşuyordu.</p>
	<p class="block_2"> </p>
	<p class="block_1">Adamlar saldırırlarken bağırdı ve iki adama aynı anda saldıracaklarmış gibi görünüyorlardı, ama Roo'nun üstüne gelen adam son anda döndü ve Luis'e arkadan saldırmak için daire çizdi. Luis hançerini doğruca üstüne gelen atlıya fırlattı, ama adam neredeyse hiç hedef göstermeyecek şekilde atının boynuna yattı.</p>
	<p class="block_2"> </p>
	<p class="block_1">Luis böyle bir hareket beklediği için hançerini, adamın açıktaki uyluğunu hedef alacak şekilde aşağıdan fırlatmıştı. Hançer adamın sağ uyluğuna gömülünce adam acı içinde bağırarak doğruldu ve arkadaşının saldırdığı Luis'den uzaklaşmaya çalıştı.</p>
	<p class="block_2"> </p>
	<p class="block_1">Luis'in, gömleğinin içinde taşıdığı üçüncü bir hançeri daha vardı ve adam doğrulduğu anda hançeri fırlattı. Hançer adamın gırtlağına girdi ve adam atından geriye doğru düştü. Roo, arkasını döner dönmez yanından geçen adama saldırdı. Adam, dönüp kuşağından başka bir hançer çıkartmaya çalışan Luis'i öldürmeye çalışırken, Roo kılıcını başının üstünde tuttu.</p>
	<p class="block_2"> </p>
	<p class="block_1">Atlı eğilmeye çalışan Luis'e hamle yaptı, ama atlının yükseklik avantajı vardı ve kılıcı Luis'in sağ omzuna derinlemesine saplandı.</p>
	<p class="block_2"> </p>
	<p class="block_1">Roo'nun vuruşu atlıyı arkadan yakaladı ve bacağını derinlemesine yardı. Kemiği gözükürken atlı acıyla bağırıp dönmeye çalıştı, ama şoka girerken eyerinde bilincini kaybetti.</p>
	<p class="block_2"> </p>
	<p class="block_1">Roo onu çabucak öldürdü. Luis'in yanına koştu ve adamın bilincini güçlükle açık tuttuğunu gördü. Arkadan gelen bir çığlık duyduğunda ona bir şeyler söylemek üzereydi.</p>
	<p class="block_2"> </p>
	<p class="block_1">Roo hızla dönünce, atından düşen adamın Jason'ın tepesinde dikildiğini gördü. Yüzü yarılan kafasından gelen kanla kaplı genç muhasebeci, bir dirseğinin üzerinde doğrulmuştu ve asker öldürücü bir vuruş yapmak için kılıcını geri çekiyordu.</p>
	<p class="block_2"> </p>
	<p class="block_1">"Hayır!" diye bağırdı Roo koşmaya başlarken. Bacakları kurşun gibi ağırdı ve her adım inanılmaz derecede yavaş ve acılıydı. Acele etmeye çalıştı, ama askerin darbesi bir şimşek gibi indi ve Jason acı içinde bağırdı. Dönmüştü ve onu sessizleştirmesi gereken darbe, bağırarak acı içinde iki büklüm olmasına sebep olmuştu.</p>
	<p class="block_2"> </p>
	<p class="block_1">Roo kılıcını çekip bütün gücüyle savurdu. Askerin vücudunu ıskaladı, ama bileğini kesti ve eli hâlâ kabzayı tutarken kılıç havada yuvarlandı.</p>
	<p class="block_2"> </p>
	<p class="block_1">Adam inanamayarak kesik eline baktı ve ensesine inip yere yığılırken ölümüne yol açan bir sonraki darbeyi görmedi bile.</p>
	<p class="block_2"> </p>
	<p class="block_1">Roo, gözleri acı ve korkuya açılmış olan Jason'ın yanına diz çöktü. "Bay Avery," dedi Jason, Roo'nun gömleğine yapışarak.</p>
	<p class="block_2"> </p>
	<p class="block_1">"Buradayım," dedi Roo, Jason başının dikkatle tutarak.</p>
	<p class="block_2"> </p>
	<p class="block_1">Jason, sanki göremiyormuş gibi gözlerini odaklayamıyordu ve Roo yaranın öldürücü olduğunu gördü. Başındaki yara atın toynağından olmuştu, ama kılıçla açılan yaradan hızlı bir ritimde kan pompalıyordu ve Roo içeride bir atardamarın ciddi şekilde hasar aldığını biliyordu. Jason'ın yaşamı her geçen an yere akıyordu.</p>
	<p class="block_2"> </p>
	<p class="block_1">Jason, "Üzgünüm Bay Avery," dedi.</p>
	<p class="block_2"> </p>
	<p class="block_1">Roo, "İyi iş çıkardın," dedi.</p>
	<p class="block_2"> </p>
	<p class="block_1">"Size ihanet ettiğim için üzgünüm." Roo, "Ne demek istiyorsun?" diye sordu.</p>
	<p class="block_2"> </p>
	<p class="block_1">"Babasına aktarması için Sylvia Esterbrook'a bilgi veren bendim," dedi Jason, ardından kan öksürmeye başladı.</p>
	<p class="block_2"> </p>
	<p class="block_1">"Anlamadım," dedi Roo. "Sen onu nereden tanıyorsun?"</p>
	<p class="block_2"> </p>
	<p class="block_1">"Barret'e ilk geldiğinizde, size ondan bahsetmiş ve harika bir kız olduğunu söylemiştim." Roo'nun başı dönüyordu. Dövüş, yarası ve şimdi de bu. "Jason, sen ve Sylvia bunu nasıl yaptınız?"</p>
	<p class="block_2"> </p>
	<p class="block_1">"Hizmetkârına not iletiyordum," dedi Jason. "Bana yanıt verdi. Bir gün zengin olduğumda, benden babasına bahsedeceğine söz verdi."</p>
	<p class="block_2"> </p>
	<p class="block_1">Roo şok olmuştu. Sylvia onu, Duncan'ı ve Jason'ı aptal yerine koymuştu. Bir süre sonra Jason, "Bay Avery," dedi. "Lütfen efendim, beni bağışlayın."</p>
	<p class="block_2"> </p>
	<p class="block_1">Roo, Luis açıklığın biraz ötesinde baygın, belki de ölü yatarken, kadınlar ve çocuklar yukarıdaki mağarada saklanırken ağaçlığa bakarak, sadece, "Önemli değil Jason," diyebildi. "Hiç önemli değil."</p>
	<p class="block_2"> </p>
	<p class="block_1">Jason yavaşça, "Bir keresinde beni öptü Bay Avery," dedi. "Kimsenin bakmadığı bir anda, arabadan eğilip beni yanağımdan öptü." Ardından gözleri yukarı kaydı ve öldü.</p>
	<p class="block_2"> </p>
	<p class="block_1">Roo, ağlasın mı, gülsün mü bilemeyerek kıpırdamadan durdu. Çocuk, tehlikeli kancığı, mükemmel meleği olarak düşünerek ölmüştü. Roo, Luis hariç, kamptaki kimseye Sylvia'nın öldüğünden bahsetmemişti. Roo, kullandığı adamlardan istediğini almayı bildiği için sessizce Sylvia'yı selamladı. Duncan'a göre, bu güç ve para vaadiydi, Jason'a göre, gerçek aşkı -yanaktan bir öpücük ve aşk notları- bulan prenses ve sıradan bir insanın hikâyesiydi; peki ya Roo'ya göre? Roo, Jason'ın başını nemli toprağa bırakırken acı bir kahkaha attı. Kalktı. Roo'ya göre, kadın var olmayan mükemmel aşkı vaat etmişti.</p>
	<p class="block_2"> </p>
	<p class="block_1">Sylvia ile tanışmadan önce, Roo askın, kendisinden daha aptal insanların inandığı bir masaldan ya da kasaba kızlarının bacaklarını açmaya yarayan bir yalandan başka bir şey olmadığını düşünmüştü, ama hiçbir zaman aşk yalanının bu kadar canavarca bir şey olduğunu düşünmemişti. Sylvia mezarından bile, Roo'nun düşüncelerini dolduruyordu. Üç adamın aynı kadına bakıp da, nasıl üç farklı kadın görebildiğini ya da üçünün de nasıl kadının yalanlarına inanmaya bu kadar hazır olabildiğini düşünerek Luis'in yanına gitti. Ve ondan bu kadar nefret ederken, nasıl oluyor da hâlâ ona bu kadar özlem duyuyordu anlayamıyordu.</p>
	<p class="block_2"> </p>
	<p class="block_1">Luis'in nefes alışverişleri yavaştı ve terlemişti. Roo onu hareket ettirmeye çalışınca inledi ve sağlam omzunu Luis'in kolunun altına sokmaya çalışan Roo'nun kendisini kaldırmasına yardım etmeye çalıştı. Roo arkadaşını yarı sendeleyerek, yarı sürükleyerek mağaraya taşımaya çalıştı. Mağaraya az bir mesafe kala, Helen Jacoby dışarı göz attı ve Luis'i mağaraya taşımaya çalışan Roo'yu görünce, aşağı inip tükenmiş Roo'ya yardım etti.</p>
	<p class="block_2"> </p>
	<p class="block_1">Luis'i içeri taşıdılar ve Roo mağaranın, sığ olmasına rağmen geniş olduğunu fark etti. Mağara, her şeyi açıkça görebileceği kadar dışarıdan ışık alıyordu. Mağaraya girdiklerinde Karli nefesini tuttu ve "Jason?" diye sorarken gözlerinden yaşlar boşalmaya başladı.</p>
	<p class="block_2"> </p>
	<p class="block_1">Roo kafasını iki yana salladı.</p>
	<p class="block_2"> </p>
	<p class="block_1">Karli çocukların daha fazla korkmaması için kendi gerginliğini saklamaya çalışırken, Helen Luis ile ilgilenmeye başladı. "Kimdi onlar?" diye sordu Karli. "Kraliçe'nin ordusundan kaçaklar." "Daha fazlası var mı?" diye sordu Helen.</p>
	<p class="block_2"> </p>
	<p class="block_1">"Şüphesiz," diye karşılık verdi Roo, bir dakika mağaranın zemininde dinlenerek. "Bu tarafa gelip gelmeyeceklerini bilmiyorum, ama bu, Krallık askerleri olduklarını öğrenene kadar, gördüğümüz her atlı ya da yaya adamdan korkmamız gerektiği anlamına geliyor."</p>
	<p class="block_2"> </p>
	<p class="block_1">İç geçirip kalktı. "Atları bulup, üstlerinde işimize yarayacak bir şeyler bulup bulamayacağıma bakmam gerek." Jason ve dört adamı da gömmesi gerekiyordu, ama bundan bahsetmemenin daha iyi olacağını düşündü.</p>
	<p class="block_2"> </p>
	<p class="block_1">Sendeleyerek tepeden inen Roo, yaralı atın sadece birkaç metre ileride olduğunu gördü, ama diğer üçü tepenin eteklerinde dolaşıyor ve küçük açıklığın etrafında yetişen küçük ot parçalarını yemeye çalışıyorlardı. İş atlara geldiğinde, Roo Erik gibi uzman değildi, ama atın yan tarafındaki derin yaraya şöyle bir bakması, atın, bir iyileştiricinin yardımı olmadan iyileşemeyeceğini anlamasına yetmişti; kemik gözüküyordu ve at aksıyordu.</p>
	<p class="block_2"> </p>
	<p class="block_1">Elinden geldiği kadar sakin bir şekilde üç atın otladığı yere yürüdü ve dilini şaklatıp nazikçe konuştu. Atlardan ikisi uzaklaşmaya başladı, ama bir tanesi Roo'nun yularını tutacağı kadar yakında kalmıştı. Roo rulo yapılmış şilteyi kontrol etti ve içinde değerli birkaç eşya, gümüş bir şamdan ve biraz para buldu.</p>
	<p class="block_2"> </p>
	<p class="block_1">Atın dizginlerini yarın yanındaki bir dala bağladı ve ikincisini yakalamaya gitti. Onda da birkaç değerli eşya vardı, ama işe yarar başka bir şey yoktu.</p>
	<p class="block_2"> </p>
	<p class="block_1">Üçüncü at uzak durma oyunu oynamakla daha ilgiliydi, bu yüzden Roo onu birkaç metre kovaladıktan sonra, birilerinin ortalıkta dolaşan ata rastlaması halinde, onları Roo'nun olduğu yere getirmemesi için uzaklaştırmak üzere ata taş atmaya başladı.</p>
	<p class="block_2"> </p>
	<p class="block_1">Roo Luis'in hançerlerinden birinin hâlâ ölü adamlardan birinin gırtlağında durduğunu fark etti ve hançeri çekip çıkardı. Topal atı çabucak öldürdü ve kişnemesi diğer iki atın da kişnemesine yol açtı. Ama atları, onları bıraktığı yerde kalmalarına yetecek kadar sağlam bağlamıştı. Ardından tüyler ürpertici ceset arama işine başladı.</p>
	<p class="block_2"> </p>
	<p class="block_1">Bütün eski askerler gibi, ölü soyma fikrini tiksindirici buluyordu, ama bu adamların üstünde gerçekten işe yarayabilecek bir şeyler olabileceğini biliyordu. Üç kese altın ve bir kese mücevher buldu. Roo değerli şeyleri yakaladığı iki attan birine koydu ve silahları bir araya topladı. Beş hançeri, bir uzun bıçağı ve altı kılıcı vardı.</p>
	<p class="block_2"> </p>
	<p class="block_1">Bunları mağaraya taşıyıp içeri koydu. Helen'e, "Luis nasıl?" diye sordu.</p>
	<p class="block_2"> </p>
	<p class="block_1">"İyi değil," dedi kadın yavaşça. Roo'ya bakıp kafasını hafifçe iki yana salladı.</p>
	<p class="block_2"> </p>
	<p class="block_1">Roo, Luis'in geceyi çıkaramayabileceğini bilecek kadar çok yara görmüştü. Döndü ve tepenin aşağısına indi. Atları, cesetlerden kurtulduktan sonra almaya karar verdi.</p>
	<p class="block_2"> </p>
	<p class="block_1">Küreği olmadığı için bir mezar kazmak söz konusu bile olamazdı, tabii kılıçlardan biriyle denemek istemediği takdirde. Kuru dere yatağında küçük bir çatlak buldu ve cesetleri oraya yuvarladı. Jason'ı dört kaçakla birlikte gömme fikrinden hoşlanmıyordu, ama ailesinin güvenliği şu anda her şeyden daha önemliydi.</p>
	<p class="block_2"> </p>
	<p class="block_1">Altı kılıcın en kötüsünü kullanarak toprağı kazıp cesetlerin üstünü örttü, ardından toprağı kapamak için taş taşıdı. Bu ağır işten bir saat sonra, neredeyse tükenmişti ve elinden gelenin en iyisi taşları diz çökerek yığması olmuştu. Cesetleri çatlağın kenarlarından aşağıda tutmaya çalışıyordu, böylece üstüne dal ve yaprak örttükten sonra, buraya yaklaşan herhangi biri mezarı fark etmeyebilirdi.</p>
	<p class="block_2"> </p>
	<p class="block_1">Arkasından bir şey onu ittiğinde, son taşı koyuyordu.</p>
	<p class="block_2"> </p>
	<p class="block_1">Roo kılıcını çekmeye çalışarak döndüğünde, meraklı bir atın gözlerinin içine baktığını gördü. Kovaladığı hayvan, sıkılıp geri dönmüş ve ne yapmakta olduğunu görmek için dere yatağına inmişti. Yapılan işi ilginç bulmayan at, Roo'nun onunla ilgilenmesini istiyordu.</p>
	<p class="block_2"> </p>
	<p class="block_1">Roo hızla uzanıp atın dizginlerini yakaladı. At kişnedi ve Roo'yu ayağa kaldırarak geri çekildi. Roo atı bir kez hızla çekip, "Hoo!" diye bağırdı ve at panik yapmasın diye yuları biraz bıraktı.</p>
	<p class="block_2"> </p>
	<p class="block_1">Hayvan yanıt verip yerinde kaldı. Roo atı diğerlerinin yanına götürüp ağaca bağladı. Atın eyerinin arkasındaki battaniye dürümünü araştırdı ve biraz daha altın ve mücevher buldu.</p>
	<p class="block_2"> </p>
	<p class="block_1">Roo etrafına bakınıp, atları saklayabileceği daha iyi bir yer aradı, ama göremedi. Eğer atları kullanacaksa, fark edilme riskini göze alması gerekecekti.</p>
	<p class="block_2"> </p>
	<p class="block_1">Ağır ağır yürüyerek tepeyi çıkarken yorgunluk bastırdı, beş cesedi de gömme zahmetine, sadece orada duran üç atın onu ele vermesi için katlanmışsa, bunun son derece ironik olacağını düşündü. Ölü ata baktı ve ayrılmadan önce onu da saklaması gerektiğini fark etti, ama ertesi güne kadar beklemeye karar verdi. Yaşayanları uzaklaştırana kadar ölü atı saklamak anlamsızdı.</p>
	<p class="block_2"> </p>
	<p class="block_1">Mağaraya ulaştığında, Karli'nin çocuklara biraz daha ekmek ve bir parça peynir vermiş olduğunu gördü. İkisinden de iri parçalar alıp oturdu. Hayatında hiç bu kadar yorulduğunu hatırlamıyordu.</p>
	<p class="block_2"> </p>
	<p class="block_1">Helen, "Nefes alışverişleri daha iyi sanırım," dedi.</p>
	<p class="block_2"> </p>
	<p class="block_1">Roo baktı, ama hiçbir fark göremedi. "Sanırım haklısın," diye yalan söyledi.</p>
	<p class="block_2"> </p>
	<p class="block_1">Roo ekmeği çiğnedi ve günler geçtikçe bayatladığını fark etti. Ama yine de, sert peynir gibi yiyecekti ve tadını hoş buldu.</p>
	<p class="block_2"> </p>
	<p class="block_1">"Bir tulum şarabımız var," dedi Karli ve tulumu Roo'ya uzattı.</p>
	<p class="block_2"> </p>
	<p class="block_1">Karısına teşekkür edip ağız dolusu bir yudum aldı. Şarap, sarı peynirle birleşince ağızda belirgin mayhoş bir tat bırakıyordu, ama Roo bundan memnundu.</p>
	<p class="block_2"> </p>
	<p class="block_1">Helen, "Ne yapacağız?" diye sordu.</p>
	<p class="block_2"> </p>
	<p class="block_1">"Üç atımız var. Eğer Luis'i bir tanesine ve çocukları da ikişer ikişer diğer ikisine oturtabilirsek, yarın yola çıkabiliriz." Helen kararsız bir yüz ifadesiyle Luis'e baktı, ama bir şey söylemedi. Karli cesurca gülümsemeye çalıştı, ama başaramadı.</p>
	<p class="block_2"> </p>
	<p class="block_1">Roo çiğnedi ve yuttu ve taşların üstünde olabildiği kadar vücudunun dinlenmesine izin verdi. Yemeğini bitirdikten sonra, sendeleyerek mağaradan çıktı ve tepenin aşağısına inip kaçakların kullandığı dört battaniyeyle döndü. Ne kadar pis oldukları umurunda değildi, bu ağaçlık bölge akşamları serin olabilirdi ve bir ateş yakma riskini göze alamazdı. Battaniyeler dağıtıldıktan ve herkes yattıktan sonra, Roo karanlığa bakarak oturdu. Zaman geçti ve bütün yorgunluğuna rağmen uyuma riskini göze alamadı.</p>
	<p class="block_2"> </p>
	<p class="block_1">Gecenin ortasında bir yerlerde, Helen Jacoby yanına gelip oturdu. Diğerlerini uyandırmamak için sessizce, "Sanırım iyileşecek," dedi.</p>
	<p class="block_2"> </p>
	<p class="block_1">Roo fısıldayarak, "Yaralı bir adamı bir ya da iki günlüğüne bir ata bağlayamazsın," dedi.</p>
	<p class="block_2"> </p>
	<p class="block_1">"Hareket ettirirsek, onu öldürebiliriz."</p>
	<p class="block_2"> </p>
	<p class="block_1">"Burada bir gün daha kalamaz mıyız?"</p>
	<p class="block_2"> </p>
	<p class="block_1">Roo, "Hayır," dedi. "Ve sizi güvenliğe götürmemi bana ilk söyleyecek kişi de Luis olurdu. Bu bölgede kaçaklar olduğu kadar, her geçen gün her iki taraftan da daha çok asker geliyor." Helen Roo'nun koluna girip sanki çok doğal bir hareketmiş gibi başını omzuna yasladı. Koluna sarıldı ve Roo kadının göğüslerinin vücuduna bastırdığını hissetti ve saçlarının kokusunu duydu.</p>
	<p class="block_2"> </p>
	<p class="block_1">Sonunda kadın, "Teşekkür ederim Roo," dedi.</p>
	<p class="block_2"> </p>
	<p class="block_1">Roo, "Ne için?" diye sordu.</p>
	<p class="block_2"> </p>
	<p class="block_1">"Nazik ve yardımsever bir insan olduğun için. Çocuklarıma bir babanın yapabileceği her şeyi yaptın. Başka birisinin bizi batık ve çaresiz bırakacağı bir durumda sen bizi korudun."</p>
	<p class="block_2"> </p>
	<p class="block_1">Uzun süre sessiz kaldılar ve ardından Roo, gömleğinin kumaşı kadının gözyaşlarıyla ıslanınca omzunda bir sıcaklık hissetti. Roo kadının elini okşadı ama söyleyecek hiçbir şey bulamadı. Sessiz geçen bir süreden sonra, kadın uzandı ve Roo'nun başını kendininkine çevirdi. Roo'yu dudaklarından hafifçe öptü, ardından sessizce, "Sen iyi bir insansın Roo," dedi. "Çocuklar seni seviyor." Bir duraklamanın ardından, "Ben de seni seviyorum," dedi.</p>
	<p class="block_2"> </p>
	<p class="block_1">Roo sessizdi; ardından, "Sen tanıdığım en iyi kadınsın Helen," dedi. "Sana hayranım." Gerçi karanlıkta ne kadar görebileceği kuşkuluydu ama, sanki kadının gözlerine bakamıyormuş gibi başını öne eğdi, "Ve seni, erkeklerin kadınları düşündüğü gibi, düşünmediğimi söylersem yalan söylemiş olurum, ama doğrusunu istersen, kendimi aksine inanmaya razı edemiyorum." Kadın uzunca bir süre hiçbir şey söylemedi, ardından kalkıp çocuklarının yanına döndü. Roo gecenin geri kalanı boyunca yalnız oturdu.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_21"> </p>
</body></html>
