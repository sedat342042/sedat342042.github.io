<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-20-</p>
	<p class="block_12">ÇIKARLAR</p>
	<p class="block_2"> </p>
	<p class="block_1">Miranda volta atıyordu.</p>
	<p class="block_2"> </p>
	<p class="block_1">Macros, "Şunu keser misin lütfen?" dedi.</p>
	<p class="block_2"> </p>
	<p class="block_1">Miranda oturdu. Günlerdir Midkemia ile Shila arasındaki gedik alanını inceliyorlardı ve gediğin olağandışı özellikleri olduğunu fark etmişlerdi.</p>
	<p class="block_2"> </p>
	<p class="block_1">Macros gediğin içerdiği büyünün yapısını incelemek için büyük zaman harcamış ve gediğin bu taraftan mühürlendiği sonucuna varmıştı. Şüphelerini Miranda'ya söylemiş, o da Macros'un söylediklerine dair hiçbir fikri olmadığını belirtmişti.</p>
	<p class="block_2"> </p>
	<p class="block_1">Miranda, "O şeye daha ne kadar bakacaksın?" diye sordu.</p>
	<p class="block_2"> </p>
	<p class="block_1">"Neyle karşı karşıya olduğumu anlayana kadar."</p>
	<p class="block_2"> </p>
	<p class="block_1">Kadın iç geçirdi. "Başka ne bilmene gerek var?"</p>
	<p class="block_2"> </p>
	<p class="block_1">"Bilmek istediğim çok şey var. Pantathialıların Pug'ın fark edemediği bir gediği nasıl yarattığını bilmek isterdim. Daha önce hiç görmediğim birkaç önemli özelliği olan bir gediği yaratmayı nasıl başardıklarını bilmek isterdim. Bu tür gediklerin çok fazla büyünün kaza eseri birleşmesiyle oluşma şansı çok fazla, ama Tsuranilerin yarattığı yapay gediklere çok benzer şekilde birtakım sabit biçimlerde çalışıyor. Ama beni en çok endişelendiren şey, karşılaşmayı bırak, asla aklıma gelmeyecek olan büyü kalitesi. Eğer bir kelimeyle ifade etmem gerekirse, bu gedik neredeyse 'organik,' neredeyse canlı bir şey."</p>
	<p class="block_2"> </p>
	<p class="block_1">"Canlı mı?"</p>
	<p class="block_2"> </p>
	<p class="block_1">"Çoğu gedik tünel ya da kapı eşiği gibidir. Ama bu sanki bir... yara gibi." "Ciddi değilsin, değil mi?"</p>
	<p class="block_2"> </p>
	<p class="block_1">"İzle," deyip elini salladı. Mistik enerjiler, aralarına hiçbir şeyin girmeyeceği sıklıkta dokunmuş ipliklere benzeyen, mavi-yeşil bir enerji gibi gözüken bir dokumayla kapatılmış mavi-beyaz parlak bir ışıktan oluşan bir kapıyı ortaya çıkardı. "Daha beyaz olan ışık gediğin enerji atımı. Ne kadar hafifçe hareket ettiğine dikkat et, nefes alan bir şey gibi."</p>
	<p class="block_2"> </p>
	<p class="block_1">"Enerji atımı mı?"</p>
	<p class="block_2"> </p>
	<p class="block_1">"Her büyü, neyin meydana geldiği hakkında çok şey söyleyen bir güç deseni şeklinde bir iz bırakır. Gedikler hem eşsiz, hem de sıradandır. Belirli bir şekilde, nereden geldikleri ve nereye gittikleri, her hareketleri eşsizdir, ama pek çok özelliği paylaşmalarıyla sıradandırlar. Bu gedik sıradandan çok eşsiz. Aslında, tamamen eşsiz." Çenesini ovuşturdu. "İblis diyarına açılan gediği inceleme fırsatım olmasını isterdim. Bunu kimin yaptığına dair bana bir ipucu verebilirdi." Bir iç geçirmeyle arkasına yaslandı. "Pantathialılar olmadığına eminim. Birileri onlara bunu yapması için aletler vermiş." "Kim?"</p>
	<p class="block_2"> </p>
	<p class="block_1">"Bilmiyorum." Gediği gösterdi. "Bu diğer taraftan açılmış. Eğer uzay ve zamandaki çatlaklarını inceleyecek olursan, gönderici taraf ve alıcı taraf arasındaki farkı söyleyebilirsin, ya da bu iki yönlü bir kapı." Açık bir şaşkınlıkla kafasını iki yana salladı. "Bak, diğer enerji," dedi, dokumayı göstererek, "o daha da garip."</p>
	<p class="block_2"> </p>
	<p class="block_1">"Nedir o?"</p>
	<p class="block_2"> </p>
	<p class="block_1">"Belli ki bir engel, ama kafamı karıştıran bir engel." Kızına daha yakına gelmesini işaret etti.</p>
	<p class="block_2"> </p>
	<p class="block_1">"Orada ne görüyorsun?" diye sordu, birkaç tane ipliği göstererek.</p>
	<p class="block_2"> </p>
	<p class="block_1">"Koyu yeşil iplikler."</p>
	<p class="block_2"> </p>
	<p class="block_1">"Hmmm. Bana daha çok kireç rengi gibi geldi. Her neyse, daha yakından bak."</p>
	<p class="block_2"> </p>
	<p class="block_1">Miranda öne eğilip iplikleri inceledi. "Düzensiz bir şeyler var."</p>
	<p class="block_2"> </p>
	<p class="block_1">"Evet!" dedi Macros neşeyle. "Sanırım ayrılmış ve tekrar bağlanmış."</p>
	<p class="block_2"> </p>
	<p class="block_1">"Kim tarafından?"</p>
	<p class="block_2"> </p>
	<p class="block_1">Macros oturdu. "Hanam'ın bize söyledikleri tamamen doğruysa, üçüncü iblis gönderildiğinde kendisi davetsiz misafirdi. İlk ikisinin Pantathialılarla karşılaştığını tahmin ediyorum. İlki dövüşüp pek çok Pantathialıyı öldürürken, ikinci, şu Jakan, güvenli bir yere kaçtı. Calis ile buraya geldiğinizde gördüğünüz ilk iblis olmalı: Pantathialıların büyüsüyle çılgına dönmüş ya da aptallaşmış devasa katil."</p>
	<p class="block_2"> </p>
	<p class="block_1">"Böylece Jakan gözden kayboldu, koridorlarda gizlice dolaşmaya başladı ve ilerlerken öldürüp güç topladı," dedi Miranda.</p>
	<p class="block_2"> </p>
	<p class="block_1">"Evet. Pantathialılar sonunda toparlanıp gediği tekrar mühürledi."</p>
	<p class="block_2"> </p>
	<p class="block_1">"Bu, en derindeki yerleşim bölgelerini bulup o yüksek rahipleri öldürdüğümüz zaman olmuş olmalı."</p>
	<p class="block_2"> </p>
	<p class="block_1">Macros başını salladı. "İlk iblise ne olduğunu merak ediyorum."</p>
	<p class="block_2"> </p>
	<p class="block_1">Miranda etrafına baktı. "Öldü? Umarım."</p>
	<p class="block_2"> </p>
	<p class="block_1">Macros güldü. "Eğer hâlâ buralarda olsaydı, sanırım ikimiz onunla başa çıkabilirdik. Yiyecek çok şeyi olmayacaktı ve bana anlatılanlara göre, geriye çok zekâsı kalmayacaktı."</p>
	<p class="block_2"> </p>
	<p class="block_1">Miranda, "Bir düzine Pantathialı yılan rahiple bir savaşa girdiği zaman, bir iblisin zekâsına değer biçmek zor," dedi.</p>
	<p class="block_2"> </p>
	<p class="block_1">"Doğru," dedi Macros. "Bu olaya yaklaşabileceğimiz üç farklı yol var. Diğer taraftan başka bir şeyin geçmeye çalışıp çalışmadığını görmeyi bekleyebiliriz. Ya da diğer tarafta her ne varsa yardım görmeden geçmesini sağlamak için bu engeli açmaya çalışabiliriz. Ya da engeli yok edip diğer tarafa geçebiliriz."</p>
	<p class="block_2"> </p>
	<p class="block_1">"Dördüncü seçenek daha çok hoşuma gitti."</p>
	<p class="block_2"> </p>
	<p class="block_1">"O hangisi?"</p>
	<p class="block_2"> </p>
	<p class="block_1">"Engeli elimizden geldiği kadar güçlendirebiliriz."</p>
	<p class="block_2"> </p>
	<p class="block_1">Macros kafasını iki yana salladı. "Hayır, bu olmaz."</p>
	<p class="block_2"> </p>
	<p class="block_1">"Neden?"</p>
	<p class="block_2"> </p>
	<p class="block_1">Macros kızına baktı. "Bundan, gedikler üstünde çok fazla çalışmadığın sonucunu mu çıkartmalıyım?"</p>
	<p class="block_2"> </p>
	<p class="block_1">"Hiç çalışmadım. Onlar hakkında hemen hemen hiçbir şey bilmiyorum."</p>
	<p class="block_2"> </p>
	<p class="block_1">Macros omuzlarını silkti. "Pug'ın kütüphanesinde, bu konuyla ilgili çalışmalarımın olduğu büyük bir cilt var. Ama oraya dönme riskini göze alamayacağımıza göre, özetlememe izin ver: şu anda var olan engele ne kadar çok engel eklersek ekleyelim, gedik var olukça, o engeller açılabilir. Gediği sadece yok etmekle kalmayıp, iblislerin bir tane daha yaratamayacağından emin olmak zorundayız."</p>
	<p class="block_2"> </p>
	<p class="block_1">"İblislerin Pantathialıların gediğini takip ettiği izlenimine kapılmıştım," dedi Miranda. "Yoksa bana söylemediğin bir şey mi var?"</p>
	<p class="block_2"> </p>
	<p class="block_1">"Aslında yok. Varsayımlar yapmak aptalca. Burada kilitleyip sakladığımız şeyler olduğunu ikimiz de biliyoruz." İşaret parmağıyla başına vurdu. "İkimiz de bilginin iyi bir sebep için bizden gizlendiğini biliyoruz, ama o gizli bilgi olgusundan gelen birkaç olası sonuçtan yararlanmamak aptallık olur." "Ne gibi?"</p>
	<p class="block_2"> </p>
	<p class="block_1">"Bu gediklerin yaratılmasına yardım etmiş başka bir oyuncu olabileceği gibi. Bildiklerimize göre, iblisler kendi diyarlarıyla Shila arasındaki mührün deli Ahsart rahibi tarafından açılmasından yararlandı, ama kimse o kapıyı ilk olarak kimin yaptığını sormadı. Ahsart rahipleri neden iblis diyarına açılan gediği açtı? Ne gibi bir zorlama ya da saplantı böyle bir aptallık yapmalarına sebep oldu?</p>
	<p class="block_2"> </p>
	<p class="block_1">"Pantathialıların buraya Saaurlarla kolayca geldiğini de biliyoruz, ama iblisler buraya gelmek için mücadele etmek zorunda ve aralarındaki anlaşmazlığa bakılırsa, müttefik değiller." "Ya da en azından eskiden müttefiklerdi." "Bu mümkün," dedi babası.</p>
	<p class="block_2"> </p>
	<p class="block_1">Miranda, "Eh, bu konuşmaya dünya sona erene kadar devam edebiliriz," dedi. "Ne öneriyorsun?"</p>
	<p class="block_2"> </p>
	<p class="block_1">"Beklemeyi. Pug ve Hanam diğer taraftaki işlerini bitirdiği zaman, burada durumun hareketleneceğini hissediyorum."</p>
	<p class="block_2"> </p>
	<p class="block_1">Miranda iç geçirdi. "Zamanımız var mı?" Macros omuzlarını silkti. "Birkaç gün daha." Kadın kalktı. "O zaman Efsuncunun Adası'na naklolup banyo yapacağım. Yiyecek bir şeyler de getiririm." Macros kafasını iki yana salladı. "Zahmet etme. Gathis'e kısa bir süre sonra orada olacağımı söyle. Onu ziyarete gittiğimde orada yerim. Onu tekrar görmek güzel olacak. Ayrıca ben de banyo yapmayı düşünüyorum."</p>
	<p class="block_2"> </p>
	<p class="block_1">Miranda gülümsedi. "Güzel. Hiçbir şey söylemeyecektim..." Macros da gülümsedi. "Sana babalık yapmadığımı biliyorum, ama şunu söylemeliyim ki burada gördüğüm kadından memnunum."</p>
	<p class="block_2"> </p>
	<p class="block_1">"Teşekkür ederim," dedi Miranda. "Gitmeden önce, bir şeyi bilmek istiyorum." "Nedir?" "Pug?" "Ne olmuş ona?" "Onunla evlenecek misin?"</p>
	<p class="block_2"> </p>
	<p class="block_1">"Eğer teklif ederse," dedi Miranda. "Onu seviyorum ve sanırım beraber güzel bir yaşantımız olur."</p>
	<p class="block_2"> </p>
	<p class="block_1">Macros, "İş aşka gelince uzman olmadığımı açıkça gösterdim," dedi. Geçmişi hatırlayarak iç geçirdi. "Annen dikkate değer güzellikte ve sıradışı kurnazlıkta bir kadındı. Genç olduğumu iddia edemem, ama deneyimsizdim ve ilk zamanlanınız güzeldi." Kaşlarını çattı. "Doğumun ikimizin de başa çıkamayacağı bir şeydi ve bunun için özür dilerim." Miranda, "Olan olmuş," dedi.</p>
	<p class="block_2"> </p>
	<p class="block_1">"Doğru, ama en azından bir kısmından pişman olduğumu söyleyebilirim." "Sadece bir kısmından mı?"</p>
	<p class="block_2"> </p>
	<p class="block_1">"Şey, şu anda olduğun kişiden memnunum ve eğer geçmişindeki herhangi bir şeyi değiştirebilseydim, seni şu anda olduğundan daha kötü yapma riski olduğu için neyi değiştirirdim bilmiyorum." "Ya da daha iyi."</p>
	<p class="block_2"> </p>
	<p class="block_1">Macros gülümsedi. "Bunun nasıl mümkün olabileceğini bilmiyorum."</p>
	<p class="block_2"> </p>
	<p class="block_1">Miranda babasına gülümsedi. "Teşekkür ederim."</p>
	<p class="block_2"> </p>
	<p class="block_1">"Ciddiyim." Arkasına yaslanıp gözlerini gediğe dikti. "Pug şanslı biri. Eğer o sana teklif etmezse, sen ona teklif et. Bence birbirinize ihtiyacınız var."</p>
	<p class="block_2"> </p>
	<p class="block_1">"Uzman olmadığını söylediğini sanmıştım."</p>
	<p class="block_2"> </p>
	<p class="block_1">"Bu, bir babanın, hoşa gitmeyen öğütler verme ayrıcalığı. Şimdi acele et ve banyonu yap." Miranda kaybolunca Macros iç geçirdi. Geçmişteki başarısızlıklarından duyduğu pişmanlıkları geride bırakmaya karar verdi ve dikkatini gediğe çevirerek diğer tarafta neler olduğunu merak etti.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Pug, cüppesi yırtılmış ve yüzü terden sırılsıklam olmuş bir şekilde nefes nefese duruyordu. Hanam ile birlikte altı adam boyundaki uçanlarla savaşmışlardı ve dövüş neredeyse araştırmalarının sonunu getiriyordu.</p>
	<p class="block_2"> </p>
	<p class="block_1">Yaratıklardan bir tanesi tek başına ikisinin de dengi olamazdı, ama üç tanesi Pug'ın, üç tanesi de Saaur İrfanustası'nın üstüne gelince neredeyse eşit olmuşlardı. Hanam öldürdüğü üç iblisin üstünde beslenmişti. Pug diğer üçünü buharlaştırmıştı.</p>
	<p class="block_2"> </p>
	<p class="block_1">Hanam eti yer, enerjileri içerken, Pug büyülenmiş bir şekilde izlemişti. Algılarını değiştirince, Saaur İrfanustası'nın yaratığı alt etmek için zekâsını nasıl kullandığını görebilmişti. Yemeyi bitirince, Hanam, "Bu ziyafet konsantre olmamı kolaylaştıracak," dedi. "Ne kadar yolumuz kaldı?" "İblisler bu kadar zeki değildir, ama yiyebilecek herhangi bir şey için daha geniş devriyeler dolaştırıyorlar." Durdukları kayaların üstüne saçılmış et parçalarını göstererek, "Bunların, sizin dünyanıza gedik açmaya çalışan o yüzbaşıları beslemek için bulabildikleri herhangi bir şeyi Cibul'a geri götürmesi gerekiyordu," dedi. Sanki fark edilmekten endişeleniyormuş gibi etrafına baktı. "Bu rotada gidersek, iblislerin çoğundan kaçınabiliriz."</p>
	<p class="block_2"> </p>
	<p class="block_1">"Bir günden fazladır buzun ve dağların üstünde uçuyoruz," dedi Pug.</p>
	<p class="block_2"> </p>
	<p class="block_1">"Doğru." İblis formu güneyi işaret etti. "Cibul orada. Belki, kendimizi iblis sezgilerinden saklamak zorunda kalmadan oraya yaklaşabiliriz. Ama dikkat et, basit iblislerin kafasını karıştırmak için kullandığın büyüler yüzbaşılar ve lordlar için yeterli olmayabilir." "Yapılması gerekeni yapacağım."</p>
	<p class="block_2"> </p>
	<p class="block_1">"O zaman plan yapmalıyız," dedi Hanam. "Bu yaşamı devam ettirmek gibi bir isteğim yok. Ruhum, buradaki Gökyüzü Hordası'ndaki kardeşlerime katılmak için yanıp tutuşuyor. O yüzden işte teklifim. Bulabildiğimiz büyük lord hangisi olursa olsun, yakındaki muhafızların ve hizmetkârların dikkatini çekmem için ona saldırmama izin ver. Bu sana iblis diyarına açılan gediği incelemen ve kapatman için zaman verir."</p>
	<p class="block_2"> </p>
	<p class="block_1">Pug, "Cesur bir plan, ama bana yeterince zaman kazandırır mı bilmiyorum," dedi. "Burada beni endişelendiren bir şeyler var. Gedik büyüsünün doğasını, Macros da dahil herkesten çok bildiğime dair bir kibrim vardı, ama Ahsart'taki boş sunağı görene dek açık bir gediğin tarif ettiğin şekilde taşınamayacağını söylerdim sana. Bu, oyunda benim bilgimin ötesinde güçler olduğu anlamına gelir. O gediği kapatmanın benim becerilerimin ötesinde olduğu anlamına da gelebilir." "Eğer durum bu olursa ne yapacaksın?"</p>
	<p class="block_2"> </p>
	<p class="block_1">Pug, "Aklıma gelen tek şeyi yapacağım: Midkemia'ya açılan gediği yok edip yeterli olmasını umacağım," dedi.</p>
	<p class="block_2"> </p>
	<p class="block_1">"Macros'un da diğer taraftan aynı şeyi yapmaya çalışacağı göz önüne alınırsa, başarabilecek misin?"</p>
	<p class="block_2"> </p>
	<p class="block_1">"Hiç şüphesiz ikimizden biri başaracak." "O halde aralarına girip elimizden geleni yapalım." İblis şekli devasa kanat vuruşuyla ileri atıldı ve uçmaktan çok dağ eğiminden aşağı kaymaya başladı. Aşağı doğru hızının artmasına izin verdi ve ardından kanatlarını bükerek havalandı. Pug peşinden gitmek için büyüsünü kullandı.</p>
	<p class="block_2"> </p>
	<p class="block_1">Fark edilmekten kaçınma umuduyla dalışa geçip yere yakın uçtular. Pug batıya bakınca, batan güneşi gördü. İblislerin gece neredeyse kediler gibi görüyor olmasına karşın, ışığın az olması biraz işe yarayacaktı.</p>
	<p class="block_2"> </p>
	<p class="block_1">Pug'ın hayatında hiç görmediği yabancı güçler tarafından mahvedilmiş bir dünyanın üstünde uçuyorlardı; ağaçlardan otlara kadar, Sahurlardan en küçük böceğe kadar, bir zamanların görkemli şehri Cibul'un etrafındaki topraklar yaşamdan yoksundu. Toprağın yandığı yerlerde, tek bir ot da olsa, orada burada bir yaşam belirtisi görülebileceği için, Pug bunun savaş yıkımından ya da bir orman yangınından daha fazlası olduğunu seziyordu.</p>
	<p class="block_2"> </p>
	<p class="block_1">Burada hiçbir şey yoktu.</p>
	<p class="block_2"> </p>
	<p class="block_1">Hanam, "Geçişimizi gizle büyücü," dediği zaman, şehrin bir buçuk kilometre içindeydiler Pug aklını, uçarlarken ikisini de görünmez yapma işine verdi. Alışılmadık çabadan dolayı korkunç bir acı hissediyordu ama duraksamadan ikisi için gerekli olanı yaptı. Acı birkaç dakika daha devam etti, ardından Pug bu büyü kombinasyonuna alışınca azalmaya başladı.</p>
	<p class="block_2"> </p>
	<p class="block_1">Şehrin üstünde uçarlarken, aşağıdaki birkaç iblis, sanki bir şey sezmiş gibi kafasını kaldırıp baktı, ama hiçbirisi alarm vermedi. Pug yakında, gidecekleri yere varacaklarını ümit etti.</p>
	<p class="block_2"> </p>
	<p class="block_1">Hanam bir zamanlar verimli, ama artık kayaların üstündeki yanmış ölü bitkiler kütlesi olan bir bahçeye indi. Eskiden hayat dolu olan bu yerin en ufak bir köşesinde bile yosun ya da liken ya da küf yoktu.</p>
	<p class="block_2"> </p>
	<p class="block_1">Geniş bir salona girdiklerinde, Pug görünmezlik büyüsünü kaldırdı. "İyi misin?" diye sordu Saaur İrfanustası.</p>
	<p class="block_2"> </p>
	<p class="block_1">"Gücümü toparlayabilmem için bir iki dakika gerekecek. Soluklanmam gerekiyor." Pug gülümsemeyi başardı. "Bunu yapmak gittikçe kolaylaşıyor, ama gelecekte bu koşullar altında denemek zorunda kalmak istemem."</p>
	<p class="block_2"> </p>
	<p class="block_1">"Anladım. Bir süre burada bekle. Hemen dönerim."</p>
	<p class="block_2"> </p>
	<p class="block_1">İblis bedenindeki Saaur İrfanustası salondan çıktı. Pug bir zamanlar görkemli olan bir yatak enkazının ona rahat bir dinlenme yeri sağlamaya yetecek büyüklükte bir parçasına oturdu. Zayıf akşam ışığı, salonun zenginliğini saklayamıyordu. Rütbeli bir Saaur soylusu burada uyumuştu, belki de lider ya da hükümdarın birinci eşi.</p>
	<p class="block_2"> </p>
	<p class="block_1">Pug dışarıda hafif bir itiş kakış duydu ve ayağa kalktığında içeri, çırpınan bir iblisi kafasından tutmuş taşıyan Hanam girdi. Saaur, iblisin kafatasını kırıp yaratığın yaşam enerjisini içerken, Pug izledi.</p>
	<p class="block_2"> </p>
	<p class="block_1">"Sence bu akıllıca mı?" diye sordu Pug.</p>
	<p class="block_2"> </p>
	<p class="block_1">"Gerekli. Tugor ya da Maarg ile dövüşüp onları birkaç dakikalığına da olsa uzakta tutacaksam, mümkün olduğunca güç toplamam gerekiyor. Eğer bir zafer şansım olmasını çok isteseydim, avlandığımın farkına varıp beni aramaya başlayana kadar mümkün olduğunca çok iblisi öldürmek için aylarca pusuya yatarak beklerdim. Avcılarla savaşıp hayatta kaldıktan sonra, ortaya çıkıp meydan okuduğum iblisi ilan ederdim. O noktada tek bir savaş verilirdi.</p>
	<p class="block_2"> </p>
	<p class="block_1">"Ama kazanma arzum yok. Bu hapishaneden kurtulmak istiyorum." Hafifçe, bir zincirle boynuna asılı kristal şişeye vurdu. "Bu senden isteyeceğim bir iyilik büyücü." Şişeyi çıkarıp Pug'a uzattı. "Savaş doruk noktasına ulaştığında, şişeyi kırarak ruhumu serbest bırak." "Şişe kırıldığında ne olacak?"</p>
	<p class="block_2"> </p>
	<p class="block_1">"Özgür olacağım ve kontrol ettiğim iblisin bedeni yok edilecek. Ama o şişe kırılmazsa, onu bulan herhangi bir iblis esaretimi devam ettirebilir."</p>
	<p class="block_2"> </p>
	<p class="block_1">Pug başını sallayıp şişeyi aldı ve cüppesinin içine koydu.</p>
	<p class="block_2"> </p>
	<p class="block_1">"Zamanımız az," dedi İrfanustası. "Gel."</p>
	<p class="block_2"> </p>
	<p class="block_1">Birkaç tane koridordan geçip birkaç iblisin toplandığı büyük bir odaya seğirttiler. Havada, birbirlerinden sadece birkaç metre ötede iki gedik asılıydı ve kamburları çıkmış ve ayaklarını sürüyerek yürüyen garip cüppeli şekiller, gediklerin arasında ilerliyordu. İblisler onlarla ilgilenmiyordu.</p>
	<p class="block_2"> </p>
	<p class="block_1">"Ne bunlar?" diye sordu Hanam.</p>
	<p class="block_2"> </p>
	<p class="block_1">"Onları tanıyorum," dedi Pug. "Panath-Tiandn da denilen, Shangriler. Bu yaratıklarla daha önce bir kere karşılaşmıştım. Büyünün somut bir madde olduğu, makine ve iradeyle kullanılabilen Timin denilen bir dünyada yaşıyorlar. Pantathialılarla akraba olabilirler. Bütün bu olanlardaki rollerini hâlâ anlamıyorum."</p>
	<p class="block_2"> </p>
	<p class="block_1">"Ne yapıyorlar?"</p>
	<p class="block_2"> </p>
	<p class="block_1">"İki gediği de hareket ettiriyorlar!" diye bağırdı Pug. "İblis diyarından Midkemia'ya doğrudan bir yol yaratma niyetindeler!"</p>
	<p class="block_2"> </p>
	<p class="block_1">"O halde Maarg çok yakında geçecek."</p>
	<p class="block_2"> </p>
	<p class="block_1">Bir iblis dönüp onları gördü ve bir alarm çığlığı koy verdi. Hanam duraksamadan yaratığın üstüne atladı. Saldırı beklentisiyle çömelip pençelerini uzatan ilk yaratıkla çarpışmaya girmek yerine, üstünden sıçrarken pençesiyle yaratığın gırtlağını yardı.</p>
	<p class="block_2"> </p>
	<p class="block_1">Pug'ın mümkün olabileceğini düşündüğünden daha büyük bir iblis dönüp, "Kesin!" diye bağırdı.</p>
	<p class="block_2"> </p>
	<p class="block_1">Hanam, "Tugor!" diye bağırdı. "Sana meydan okuyorum! Benimle dövüş ve öl!"</p>
	<p class="block_2"> </p>
	<p class="block_1">Diğer iblisler geri çekildi. Pug onu, meydan okuma yüzünden mi görmezden gelip gelmediklerini bilmiyordu, ama kendini görünmez yaptı.</p>
	<p class="block_2"> </p>
	<p class="block_1">Hanam ve Maarg'ın yüzbaşısı karşı karşıya geçti. Pug o anda Hanam'ın haklı olduğunu gördü; adil bir dövüşte, Tugor daha küçük olan iblisi çabucak yok ederdi. Ama yüzbaşının bilmediği şey, dövüşeceği iblisin sıradan bir küçük iblis değil Saaur İrfanustası ve ölmeye hazır bir varlık olduğuydu. Pug iki gediğe doğru seğirtip onları biraz incelemeye çalıştı, ayaklarını yere sürüyerek yürüyen iki yaratık, iblislere aldırış etmeden, iki gedik üstünde robot gibi çalışıyordu. Pug yıllar önce bu yaratıklarla ilk karşılaştığı zaman, onların bilinmeyen karanlık bir güç için çalışan akılsız hizmetkârlar, sadece, Midkemia'da görünmez bir güç olan şeyin somut formu üstünde çalışma becerisine sahip zekâları olan büyü teknisyenleri olduklarını fark etmişti. O zaman başkalarının hizmetkârlarıydılar. Burada da hizmetkârdılar.</p>
	<p class="block_2"> </p>
	<p class="block_1">Pug bir kez daha zihninde kilitlenip gizlenen bilgiyle karşılaştı ve bu yaratıkların, bu deliliğin arkasında olabilecek büyük güce hizmet etmekte olduklarını sezdi. Bu işteki rolleri üstüne daha fazla düşünmesinin, dikkatinin dağılması riskini göze almak olduğunu biliyordu.</p>
	<p class="block_2"> </p>
	<p class="block_1">iki yaratığı da sessizce felç edip yere yığılmalarını sağladı.</p>
	<p class="block_2"> </p>
	<p class="block_1">Çabucak, iblis diyarına açılan gediği inceledi ve her an açılmaya hazır olduğunu fark etti.</p>
	<p class="block_2"> </p>
	<p class="block_1">Yüzbaşısı Midkemia'ya açılan gediği açana kadar, büyük hükümdarları Maarg'ın kendi diyarında güven içinde beklemekte olduğuna karar verdi. Shila'da fazla oyalanmadan kolayca, bereketli, yaşam dolu dünyaya geçecekti.</p>
	<p class="block_2"> </p>
	<p class="block_1">Pug Maarg'ın Midkemia'ya ulaşabileceği düşüncesiyle, diğer gediği incelemek için döndü. Jakan Hayattaşı'na ulaşırsa bu onun için kötü bir sürpriz olabilirdi.</p>
	<p class="block_2"> </p>
	<p class="block_1">Tugor Hanam ile dövüşürken, salonu acı ve öfke çığlıkları doldurdu. İblis lordu yaralanmıştı, çünkü küçük iblis mesafesini korumak yerine yaklaşmış ve karşılıklarını vermek için yaralanmayı kabul etmişti.</p>
	<p class="block_2"> </p>
	<p class="block_1">Pug, saniyelerin işlediğini bilerek dövüşe aldırış etmemeye çalıştı. Midkemia gediğine baktı ve Shangrilerin, diğer taraftaki engelleri delmenin eşiğine geldiklerini gördü. Müdahalesi bunu önlemişti.</p>
	<p class="block_2"> </p>
	<p class="block_1">Derken arkasından gelen ürpertici bir varlık hissi, Pug'ın durmasına yol açtı. Kemiklerini titreten bir ses, "Ne oluyor burada?" dedi.</p>
	<p class="block_2"> </p>
	<p class="block_1">Pug dönünce, kendini korkunun yüzüne bakarken buldu.</p>
	<p class="block_2"> </p>
	<p class="block_1">Bir ejderhanın suratı büyüklüğünde bir yüz, gedikten ona bakıyordu.</p>
	<p class="block_2"> </p>
	<p class="block_1">Çok kısa bir an için Pug, iki dünya arasında duvardaki bir delik gibi gözüken, bir pencere kadar saydam olan bir gedik gördüğüne şaşırdı, ama şaşkınlık bir saniyeden daha kısa sürdü, çünkü o saydam gedikten ona bakan şey bütün dikkatini istiyordu.</p>
	<p class="block_2"> </p>
	<p class="block_1">Diğer iblisler kaslı ve güçlü gözükürken, Maarg şişman gözüküyordu. Çenesinden alnına kadar iki buçuk metre olan bir surattan gıdıklar sarkıyordu. Göz çukurlarında alevler yanıyordu ve görülebilir siyah dumanlar gibi kötücüllük çıkıyordu. Yaratığın yüzü hâlâ hareket eden ve acıyla seğiren canlı varlıkların derilerinden yapılmış gibiydi. Maarg'ın sağ yanağında, acıyla büzüşen ve pençeli bir el sağ çene kemiği çizgisinde hafifçe hareket ederken sessiz çığlıklar atan bir yüz geriliyordu, yaratık Pug'ı incelemek için gediğin diğer tarafına yaklaşırken, İblis Kral'ın içinde, yediği çeşitli bedenlerin ayrıntıları belli oluyordu.</p>
	<p class="block_2"> </p>
	<p class="block_1">Yüzün arkasındaki beden muazzamdı. Maarg dik durduğunda on metre boyunda olmalıydı. Aynı şekilde vücudu da, iblis diyarının hafif kırmızı ışığında seğiren ve dalgalanan diğer varlıklarla kaplıydı. Arkasında yayılan kanatlar güneşi kapatıyordu ve kıvrılmış bir şekilde arkasında duran ucunda yılan kafası olan kuyruğu, Maarg'ın omzunun üstünden Pug'a tıslayıp tükürüyordu. Pug duraksamadı. Yenileceğini anında anlamıştı. Döndü ve toplayabildiği bütün gücüyle Midkemia'ya açılan gediği açtı.</p>
	<p class="block_2"> </p>
	<p class="block_1">Oda Pug'ın serbest bıraktığı güçlerin patlamasıyla çınlarken, iblis gediğinin öteki tarafından, "Tugor!" diye bir çığlık geldi. Midkemia'ya açılan gedik büzüldükten sonra genişledi, ardından muazzam bir dalgalanma hareketiyle aniden ileri fırladı.</p>
	<p class="block_2"> </p>
	<p class="block_1">Pug Macros ve Miranda'ya bakıyordu.</p>
	<p class="block_2"> </p>
	<p class="block_1">Macros banyo yapıp yemek yedikten sonra dönmüştü. "Harikaydı. Efsuncunun Adası'nı ne kadar özlemiş olduğumu anlatamam sana."</p>
	<p class="block_2"> </p>
	<p class="block_1">Miranda, "Çok değişmiş mi?" diye sordu.</p>
	<p class="block_2"> </p>
	<p class="block_1">"Çoook. Pug'ın pek çok öğrencisi var. Bazılarının gerçekten ilginç olduğunu söylemeliyim. Gathis her zamanki gibi. Sanki dün ayrılmışım gibi." İç geçirdi. "Korkarım orada bir demirbaş olmaya başlamış. Pug için yaptığı bütün o güzel işleri arkasında bırakıp gitmesini istemekten utanç duyacağım. Neden..."</p>
	<p class="block_2"> </p>
	<p class="block_1">Aniden gözleri büyüdü ve dikkati dağıldı. "Ne oldu?" diye sordu Miranda. "Bilmiyorum. Bir şey..."</p>
	<p class="block_2"> </p>
	<p class="block_1">Lafını bitiremeden, mağaranın sessizliği muazzam bir çığlık sesiyle bozuldu. Aniden, önlerindeki gedik yırtılarak açıldı ve dünyalar arasındaki pencerenin diğer tarafında onlara bakan Pug duruyordu. Arkasından, görüş alanına bir korku manzarası giriyordu. Miranda, istem dışı olarak kendini korumak için mistik bir kalkan kaldırdı, ama babası ileri sıçrayarak tepki gösterdi ve gediğin diğer tarafındaki Pug'ın yanına geçti. İblislerin diyarına açılan gediği yırtarak geçip İblis Kral'ın suratına çarpan şiddetli bir mistik enerji fırlattı. Maarg acı içinde çığlık atarak korkuyla geriledi.</p>
	<p class="block_2"> </p>
	<p class="block_1">Miranda babasını takip edip, "Neler oluyor?" diye bağırdı.</p>
	<p class="block_2"> </p>
	<p class="block_1">Pug, "Gediği taşıyorlar," dedi. "Tam, Maarg gediklerden geçmeye hazırlanırken geldik!" Macros, "İki gediği de kapatmalısınız, hemen!" dedi.</p>
	<p class="block_2"> </p>
	<p class="block_1">Pug Macros'a bakıp, "Sen ne yapacaksın?" diye sordu.</p>
	<p class="block_2"> </p>
	<p class="block_1">"Şu şeyin dikkatini dağıtacağım," dedi ve sıçrayıp iblis diyarına açılan gedikten geçti. "Baba!" diye bağırdı Miranda. "Hayır!"</p>
	<p class="block_2"> </p>
	<p class="block_1">Pug diğer mücadeleye göz attı ve Hanam'ın dişlerini Tugor'un boynuna geçirmeyi başardığını gördü. Pug'ın bu tür şeylerde bir fikri yoktu, ama ona, İrfanustası rakibini öldürebilirmiş gibi geldi. Ortamdaki diğer iblisler, bir galip ortaya çıkacağı için sinerek geri çekildi; ya korkulan Tugor diğerini ya da kendini daha da korkulan yaparak diğeri Tugor'u yok edecekti.</p>
	<p class="block_2"> </p>
	<p class="block_1">İblis gediğinin diğer tarafında, Macros'un alevleri yüzünü dağlarken Maarg geriledi. Ardından yüzüne siper etmek için kolunu kaldırdı ve acı içinde bağırdı. Macros mavi alevleri İblis Kral'ın başına doğru tutuyordu.</p>
	<p class="block_2"> </p>
	<p class="block_1">Pug çabucak gediği inceledi. "Bu gedik, Midkemia'ya gelmek için Tsurani Yüceleri tarafından yaratılana çok benziyor," dedi. "Hassas, içeriden…"</p>
	<p class="block_2"> </p>
	<p class="block_1">"İçeriden mi?" dedi Miranda şaşkınlık içinde. "Bir gediğin içine nasıl girilir ki?"</p>
	<p class="block_2"> </p>
	<p class="block_1">Pug son bir kez etrafına bakıp, "Boşluktan," dedi.</p>
	<p class="block_2"> </p>
	<p class="block_1">Geri çekilen İblis Kral'a karşı saldırısını şiddetlendirmeye devam eden Macros'a göz atma riskine girdiler. Belki onunla karşılaşmaya cesaret edenin nispeten küçük bir yaratık olması, ya da yıllardır bir rakiple karşılaşmak zorunda kalmamış olmasıydı, ama savunmada olan Maarg'dı. Macros'un alevlerini gözlerinden uzak tutmak için büyük kanatlarını artık bir pelerin gibi kullanıyordu. Macros'un büyüsü sona erdi ve alevler yok oldu. Maarg davetsiz misafire baktı ve sanki Macros'u devasa eliyle yakalayacakmış gibi ileri uzandı. Macros kollarını başının üzerine kaldırdı ve hızlı bir hareketle aşağı indirdi ve bedeninden sarı alevler fışkırmaya başladı. İblis Kral onu belinden yakaladı, ama efsuncu saldırısında direnirken acı ve öfke ile bağırdı.</p>
	<p class="block_2"> </p>
	<p class="block_1">Miranda, "Ona yardım edebilir miyiz?" diye sordu.</p>
	<p class="block_2"> </p>
	<p class="block_1">Pug, "Hayır," dedi. "Bu gediği kapatmalıyız."</p>
	<p class="block_2"> </p>
	<p class="block_1">"Kapatamayız. Babam iblis diyarında mahsur kalır." Pug sakin bir şekilde, "Bunu biliyordu," dedi.</p>
	<p class="block_2"> </p>
	<p class="block_1">Miranda uzun süre sevgilisine baktı, ardından başını salladı.</p>
	<p class="block_2"> </p>
	<p class="block_1">Pug, "Biz de sağ çıkamayabiliriz," dedi.</p>
	<p class="block_2"> </p>
	<p class="block_1">Miranda, "Bana ne yapacağımı söyle," dedi.</p>
	<p class="block_2"> </p>
	<p class="block_1">"İlk önce, şunları arkamızdan çek." İki gediğin arasında neler olduğunu görmeye gelen iki iblisi gösterdi.</p>
	<p class="block_2"> </p>
	<p class="block_1">Miranda, "Memnuniyetle," dedi ve Pug gediği inceleme işini bitirirken, bir mistik enerji oku gönderdi. İki iblisi mavi bir ışık sardı ve onları acı içinde kıvranarak bıraktı.</p>
	<p class="block_2"> </p>
	<p class="block_1">Pug dikkatini gedikten, ötesindeki mücadeleye çevirdi ve İblis Kral'ın çıplak elleriyle Macros'u ezmeye çalıştığını gördü. Efsuncu iblisin elleri arasındaydı, ama kolları serbestti ve başka bir büyü yaptı ve mistik sarı alevler onu ezilmekten kurtardı. İblis Kral'ın çevresinde parlak beyaz ışıklar belirdi ve dönmeye başladı. Her biri, sayısız yüzeyden oluşan bir elmasa benziyordu ve dönerlerken tehditkâr bir görünüm alıyorlardı.</p>
	<p class="block_2"> </p>
	<p class="block_1">İlerlerlerken, dalgalı bir hareketle içeri dalıp dışarı çıkıyorlardı ve Maarg'a değdikleri zaman, iblis acı içinde çığlık atıyordu.</p>
	<p class="block_2"> </p>
	<p class="block_1">"Kelton'un bıçakları," dedi Pug. Miranda, "Bu çok pis bir büyü," dedi.</p>
	<p class="block_2"> </p>
	<p class="block_1">Mistik bıçaklar, İblis Kral'ın etrafında vızıldayarak hızlanmaya devam etti, ama bedeninin çoğu kesilmiş olmasına rağmen, Macros'u hâlâ sıkıca tutuyordu. "İnsan!" diye çığlık attı. "Bunun her anı için işkence görerek, sonsuza kadar bir ruh şişesinin içinde yaşayacaksın!" Macros, "Önce beni öldürmen gerekiyor," diye bağırdı. Pug, "Zamanı geldi," dedi. "Benimle gel."</p>
	<p class="block_2"> </p>
	<p class="block_1">Miranda'nın elini tuttu ve gediğe atladılar, ama içinden geçmek yerine, boşlukta durdular. Miranda ne yapacağının söylenmesini bekledi. Pug onu bazı gediklerin sadece içeriden kapatılabileceğine dair uyarmıştı ve babası ve onun Gedik Savaşları'nda yapmak zorunda kaldıkları şey bu olmuştu. O zamanki fark, Pug'ın, Macros'un ona verdiği ve Pug'ın eski hocasının Midkemia toprağına sapladığı bir başka asayla bağlantılı olan bir asa sayesinde boşluktan Midkemia'ya dönebilmesiydi.</p>
	<p class="block_2"> </p>
	<p class="block_1">Pug, son elli yıldır geliştirdiği becerilerinin, sadece irade gücüyle onu Midkemia'ya götürmesini sağlamasını umdu.</p>
	<p class="block_2"> </p>
	<p class="block_1">Miranda'nın düşünceleri boşlukta ona ulaştı. Seni seviyorum. Pug yanıt verdi. Ben de seni.</p>
	<p class="block_2"> </p>
	<p class="block_1">Başlayalım.</p>
	<p class="block_2"> </p>
	<p class="block_1">İkisini de, Miranda'nın hayatında karşılaştığı hiçbir şeye benzemeyen bir soğukluk sardı. Ciğerleri hava için yalvarıyordu. Ama büyüleri, normal varlıkların saniyeler içinde yok olacağı yerde, onlara dakikalar veriyordu.</p>
	<p class="block_2"> </p>
	<p class="block_1">Pug güçlü bir büyü örmeye başladı. Miranda ondan talimatlar alarak, yapabildiği yerlerde ona yardım elti ve bu zamansız görünen yerde, büyük büyüyü oluşturmak sonsuza kadar sürecekmiş gibi geldi. İş hiç bitmeyecekmiş gibi görünürken, bitti. Pug, "Şimdi." dedi.</p>
	<p class="block_2"> </p>
	<p class="block_1">Miranda ona bütün gücünü verdi ve vücudundan gücün çekildiğini hissetti.</p>
	<p class="block_2"> </p>
	<p class="block_1">Pug gediği paramparça etti.</p>
	<p class="block_2"> </p>
	<p class="block_1">Bir an, boşluğun gri dokusunun parçalara ayrıldığını ve o parçaların arkasında, başka bir gerçeklik gördüler. Pug o gerçekliği yaralandığı zaman gördüğü düşünden tanıdı ve boşluğun ardında tanrıların diyarının uzandığını anladı.</p>
	<p class="block_2"> </p>
	<p class="block_1">Derken, bir pencereden izler gibi, iblis diyarındaki mücadeleyi gördüler. Macros'u tutan Maarg, teninin dalgalanmasına ve kırışmasına sebep olarak efsuncunun kollarından yukarı çıkan alevlerle yanıyordu, ama Maarg Macros'un savunmalarını sıkıştırmaya devam etti ve efsuncu, iradesi zayıflarken acı içinde bağırdı. İblis Kral efsuncunun saldırısının bedelini ödeyerek dizlerinin üstüne çöktü, ama Kara Kişi'yi bırakmayı reddediyordu.</p>
	<p class="block_2"> </p>
	<p class="block_1">"Geber!" diye kükredi ve ısırarak Macros'un başını bedeninden kopartmaya çalıştı. Ama efsanevi efsuncunun savunmaları yerindeydi ve ayak uzunluğundaki dişler Macros'un üstüne kapanamadı. Ardından iblisin kuyruğu omzunun üstünde belirdi ve yılan başı, uzun, zehir damlayan dişlerini göstererek tısladı. Yaratık saldırdı, ama Macros, dişlerinin Maarg'ın bileğine saplanması için, inanılmaz bir irade ve güç gösterisiyle yaratığı tutup çevirdi.</p>
	<p class="block_2"> </p>
	<p class="block_1">İblis Kral çığlık attı ve efsuncunun ininin sıcak taş zeminine düşmesini sağlayarak Macros'u bıraktı.</p>
	<p class="block_2"> </p>
	<p class="block_1">Ardından pencere, gittikçe küçülerek ya da uzaklaşarak, hangisi olduğunu söyleyemiyorlardı, kapanıyor gibi görünüyordu. Miranda, Baba', diye bağırdı.</p>
	<p class="block_2"> </p>
	<p class="block_1">Macros onların farkında gibiydi, çünkü onların olduğu tarafa göz atmıştı. Tek bir düşünce gönderdi, Bunlar ateşin yaratıkları, ardından iblise saldırısını iki kat arttırdı.</p>
	<p class="block_2"> </p>
	<p class="block_1">Pencere kapanırken, kanı donduran bir varlık belirdi. Pug, onları Cibul'a döndürmeye çalışırken konsantrasyonunu bozmakla tehdit eden, hayatında şu ana kadar hiç bilmediği bir korku hissetti. Varlık baktıkları pencerenin dışından ve ötesinden, yanlarından ve muazzam bir uzaklıktan geliyordu. Her yerdeydi. Son derece kötücüldü ve bilinçliydi. Ama yine de iblis diyarından açılan gediğin içinden konuşuyormuş gibi geliyordu. Varlık, Sonunda benimsin dedi.</p>
	<p class="block_2"> </p>
	<p class="block_1">Macros, "Asla!" diye bağırdı ve Pug ve Miranda görüntüyü kaybetmeden önce, ellerini başının üzerine kaldırdı ve çok kısa bir an, sıradan kahverengi tanıdık cüppesi içinde, çapraz bağlı sandaletler giyen ve sade meşe asası olan sade giyimli efsuncunun yerine, derin bir bilgelik ve güç varlığı, bilinemeyen gizemin tanrısal bir varlığı gözüktü. Yoktan var olmuş gibi gözüken fildişi bir asayla saldırdı ve İblis Kral'a dokunarak, kapanan pencereyi dolduran kör edici bir beyaz ışık parlaması yarattı. Öfkesi ve gücü yok olan İblis Kral'dan gelen muazzam bir çığlık, korku ve acıyla azalmış bir yaratığın ağlamalarına dönüşünce, Pug ve Miranda'yı muazzam bir zafer hissi sardı. Pug nereden bildiğini bilmiyordu, ama Macros uzay ve zamanda uzanıp tanrısıyla tekrar bağlantı kurunca, o an Sarig'in varlığını hissetti.</p>
	<p class="block_2"> </p>
	<p class="block_1">Ardından gedik kapandı ve Pug, Şimdi dedi.</p>
	<p class="block_2"> </p>
	<p class="block_1">Kendisini ve Miranda'yı Cibul'daki Saaur salonuna götürmek için, kalan gücünü kullanarak boşluğun dokusunda güçlükle ilerlemeye başladı.</p>
	<p class="block_2"> </p>
	<p class="block_1">Çok kısa bir an, Hanam'ın Tugor ile yaptığı dövüşün sonuna tanık oldular; ikisi de diğerini yenmek için çok zayıf düşmüş ikisi de bir şekilde yerde yatıyordu. İkisinin de kazanamayacağı belli olunca, kalan iblisler üstlerine atlayıp ikisini de parçaladı.</p>
	<p class="block_2"> </p>
	<p class="block_1">Sözünü hatırlayan Pug, ruh şişesini çıkarıp yere atarak kırdı. Pug'a çok kısa bir düşünce geldi. -Teşekkür ederim- Ve ardından yok oldu.</p>
	<p class="block_2"> </p>
	<p class="block_1">Miranda yaşadığı deneyimden dolayı yarı felç durumundaydı ve Pug onu Midkemia gediğinden neredeyse iterek geçirmek zorunda kalmıştı.</p>
	<p class="block_2"> </p>
	<p class="block_1">Diğer tarafta, Ratn'gary Dağları'nın altındaki Pantathialıların tünellerinde, Miranda sırtını soğuk kayalara yaslayıp çökerek yere oturdu.</p>
	<p class="block_2"> </p>
	<p class="block_1">Pug, başı ellerinin arasında Miranda'nın yanına oturdu ve "Sadece bir dakikamız var," dedi. "Bu gediği kapamalıyız."</p>
	<p class="block_2"> </p>
	<p class="block_1">"Nasıl?"</p>
	<p class="block_2"> </p>
	<p class="block_1">"Bu ilkinden farklı. Bu, bir yarayı diker gibi kapatılmalı."</p>
	<p class="block_2"> </p>
	<p class="block_1">Bir süre oturdu, ardından derin bir nefes aldı. Ellerini salladı ve parmaklarından, kıvrılarak gediğe doğru giden zayıf enerjiler çıktı. Gediğin kenarlarında uçuştular ve Miranda sıcaklıkla beraber gücünün geri dönmeye başladığını hissederken, Pug'ın enerjilerinin gediğin kenarlarında bir kafes oluşturduğunu gördü.</p>
	<p class="block_2"> </p>
	<p class="block_1">Ardından Pug büyüyü değiştirdi ve gediğin kenarlarına attığı bağlayıcı enerjiler birleşmeye başladı. Miranda bir dakika izledikten sonra, "Anladım," dedi.</p>
	<p class="block_2"> </p>
	<p class="block_1">Hayranlıkla gediğin yavaşça kapanmasını izlerken gücünü topladı. Dinlenirken, az önce tanık olduğu şeyleri düşündü. Hayatının çoğunda onu efsanelerinden takip ederek kovaladığı babasını, çok kısa bir süre tanıma fırsatı olmuştu. Babası onu on altı ya da on yedi -hangisi olduğunu hatırlamıyordu- yaşına girdiğinden beri ziyaret etmemişti ve hayatının çoğunda babasını hor görmüştü.</p>
	<p class="block_2"> </p>
	<p class="block_1">Ama yüz binlerce insanın yok edilmesinde annesinin oynadığı rolü öğrenince, babasının olaylardaki rolünü tekrar düşünmüştü. İlerlemiş yaşına rağmen hâlâ öğreniyor, bazı bakımlardan kendini hâlâ çocuk gibi hissediyordu.</p>
	<p class="block_2"> </p>
	<p class="block_1">Babasından hoşlanarak büyüyeceğini düşünmüştü, belki bir gün onu seveceğini, ama artık o gün hiç gelmeyecekti. Bundan üzüntü duyuyordu.</p>
	<p class="block_2"> </p>
	<p class="block_1">Ama şimdiden görmüş olduğu binlerce ölüme nazaran babasının ölümü, karşılaştırılamayacak bir şeydi; belki bir gün, daha sonra, zamanı olduğunda onun için yas tutardı, ya da en azından bir fırsatı kaçırdığı için.</p>
	<p class="block_2"> </p>
	<p class="block_1">Aniden gediğin öteki tarafında, üzerine siyah deri gerdirilmiş bir inek kafasına benzeyen, tepesinde geyik boynuzları olan bir yüz belirdi. Gözlerinin içinde korlar yanıyordu ve iki insana bakıyorlardı.</p>
	<p class="block_2"> </p>
	<p class="block_1">Cibul'daki büyük salonda az önce biten katliamdan galip olarak çıktığı belli olan ve muazzam bir beslenmeyle serpilmiş iblis, coşkuyla uluyarak gedikten sıçrayarak geçmeye hazırlanıyordu. "Durdur onu!" diye bağırdı Pug ve Miranda kalan bütün gücüyle saldırdı. Saldırı, iblisi diğer dünyaya geri düşürecek ve sersemletecek kadar güçlüydü.</p>
	<p class="block_2"> </p>
	<p class="block_1">Miranda harcadığı güçten dolayı neredeyse bayılıyordu. Boğuk bir sesle, "Acele et," dedi. "Hiç gücüm kalmadı."</p>
	<p class="block_2"> </p>
	<p class="block_1">Pug bütün konsantrasyonunu gediği kapatmaya verdi. Kapanma oranı hızlanırken, Miranda gediğin küçüldüğünü görebiliyordu.</p>
	<p class="block_2"> </p>
	<p class="block_1">Derken iblis, dikkatle yaklaşarak geri geldi. Gediğe doğru ilerledi, ardından geri çekildi ve bir süre bekledi.</p>
	<p class="block_2"> </p>
	<p class="block_1">Miranda'dan başka saldırı gelmeyince, bir insanın bir pencereden tırmanması gibi gedikten geçmeye çalıştı.</p>
	<p class="block_2"> </p>
	<p class="block_1">İlk önce yaratığın başı geçti, ardından bir kolu. Pug'a uzandı, ama hâlâ çok uzak olduğunu fark etti. Yaratık yana döndü ve bir ayağını gedikten geçirdi, ama kanatlarının engel olduğunu fark etti. Her geçen saniye açıklığın giderek kapandığını fark etmeyerek, pozisyon değiştirip başka bir açıyı denedi.</p>
	<p class="block_2"> </p>
	<p class="block_1">Geçemeyince sinirlendi ve gediği zorlayarak geçmeye çalıştı. Kafa üstü dalıp geçmeye çalışırken gediğe sıkıştı.</p>
	<p class="block_2"> </p>
	<p class="block_1">Ardından, Pug gediği kapatmaya devam ederken, basınç artmaya başladı.</p>
	<p class="block_2"> </p>
	<p class="block_1">Gedik yaratığın üstüne kapanırken, öfke yerini paniğe bıraktı, ardından acıya ve korkuya. İkiye bölünürken uluyan iblis, sudan çıkmış balık gibi çırpındı.</p>
	<p class="block_2"> </p>
	<p class="block_1">Miranda, gücünü Pug'ınkine eklemek için nefes aldı ve gediğin daha da hızlı kapandığını hissetti.</p>
	<p class="block_2"> </p>
	<p class="block_1">İblisin çığlıkları kayalarda çınlayıp dağları sallayarak Pantathialıların salonlarında yankılandı. Yaratığın çırpınışları artarken, Miranda ile Pug'ın başına tozlar düştü, ardından yaratık birden durdu. Bir süre sonra, gedik kapandı ve iblisin üst tarafı mağaraya düştü.</p>
	<p class="block_2"> </p>
	<p class="block_1">Miranda yaratığa bakıp, "Başardık mı?" dedi. Ardından bayıldı.</p>
	<p class="block_2"> </p>
	<p class="block_1">Pug, "Evet," dedi ve gücünün son kırıntıları da giderken o da yere yığıldı.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_22"> </p>
</body></html>
