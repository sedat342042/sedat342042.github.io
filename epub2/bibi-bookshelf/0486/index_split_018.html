<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-16-</p>
	<p class="block_12">ÇARPIŞMALAR</p>
	<p class="block_2"> </p>
	<p class="block_1">Erik işaret verdi.</p>
	<p class="block_2"> </p>
	<p class="block_1">"Şuraya!" diye bağırdı.</p>
	<p class="block_2"> </p>
	<p class="block_1">Adamlar atlarını çevirip saldırdı. Şehirdeki savaş, önceki günden beri doğu duvarındaki kapının en kuzeyinin dışında şiddetlenmişti. İstilacılar kıyıya çıktıklarında düzensizdi.</p>
	<p class="block_2"> </p>
	<p class="block_1">Erik'in birlikleri iki kere saldırıya uğramıştı; bir tanesi günbatımında, diğeri de büyük bir birlik Saaur atlısı tarafından sabah. Erik, Saaur atlarının boyutlarına rağmen, yolculukta, insanların bindiği daha küçük atlar gibi sıkıntı çekmiş olduğunu fark ettiğine sevinmişti. Ayrıca, Saaurlar ilk kez insan paralı askerleriyle değil, gerçek askerler, Krallık mızraklı ağır süvari birliğiyle karşılaşmışlardı ve Saaurların üzerine üç buçuk metre uzunluğunda demir mızraklı ve düzgün bir saldırı yapmaya istekli disiplinli bir düşman saldırısı yönelmişti. Erik'in, bunun seferin geneline ne gibi bir katkıda olacağına dair hiçbir fikri yoktu, ama ilk karşılaşmalarında devasa kertenkele adamları yenmelerinin adamlarına verdiği moral paha biçilmezdi.</p>
	<p class="block_2"> </p>
	<p class="block_1">Şu anda paralı askerlerden oluşan bir insan birliğiyle savaşıyorlardı. Saaurlar kadar tehdit edici olmasalar da, sayıları göz önüne alındığında dövüş daha zordu, çünkü, Erik'in adamları son on iki saatte iki kere çarpışmaya girmişken onlar nispeten daha zindeydi.</p>
	<p class="block_2"> </p>
	<p class="block_1">Ama güneyden zinde Krallık atlıları yaklaşırken, Erik kendi birliklerinin istilacıları geri püskürtebileceğini fark etti ve sonunda düşman askerleri kuzeydeki ağaçlık bölgeye kaçmak zorunda kaldı. Erik döndü ve Gifford adında bir Teğmen olan birinci subayına baktı. Adama işaret edip, "Peşlerinden gidin, ama ağaç çizgisinden bir ok erimi uzaklıkta durun," dedi. "Tuzağa düşmenizi istemiyorum. Ardından adamları buraya getir ve tekrar düzen alın. Ben, emirlerin değişip değişmediğine bakmak için kapıya gidiyorum." Teğmen selam verdi ve aldığı emirleri yerine getirmek üzere uzaklaştı.</p>
	<p class="block_2"> </p>
	<p class="block_1">Erik yorgun atını hızla kapıya doğru sürdü ve sanki Krondor'u vuran bir fırtınaymış gibi insanların, geri döndüklerinde her şeyi sağlam bulmak için tahta çakarak kapattığı evleri geçti.</p>
	<p class="block_2"> </p>
	<p class="block_1">Kapıları ardına kadar açık olduğu için diğer evlerin terk edilmiş olduğu belliydi. Yol boyunca hızla, Erik'in geldiği yöne doğru sabit bir sığınmacı akını ilerliyordu ve geçmesine izin vermeleri için birkaç kere bağırmak zorunda kaldı.</p>
	<p class="block_2"> </p>
	<p class="block_1">Göç havası insanları çoktan panik sınırına getirmişti ve Erik yeni emirleri almak için bunun son yolculuğu olabileceğini biliyordu. Normalde üçte biri zamanda gittiği mesafeyi neredeyse yarım saatte kat etti ve kapıya ulaştığı zaman, hareketliliğin bir çılgınlığa dönmüş olduğunu gördü.</p>
	<p class="block_2"> </p>
	<p class="block_1">Biri yol boyunca şehre, oradan lağımlara ve körfeze dökülen küçük nehirde olmak üzere, yolun dışına itilmiş iki araba gördü. Erik dalgın dalgın Roo'nun arabalarından biri olup olmayabileceğini düşündü. Roo'nun arabalarından çoğunun, günbatımından önceki çarpışmadan önce şehirden çıktığını ve aynı anda Darkmoor'a doğru güvenle yol almakta olduklarını tahmin ediyordu. Kapıya sesini duyurabileceği bir uzaklığa gelince, "Çavuş Macky!" diye bağırdı.</p>
	<p class="block_2"> </p>
	<p class="block_1">Kapının komutasındaki çavuş, kendisine seslenenin kim olduğunu görmek için döndü ve Erik'i gördüğü zaman, "Efendim?" diye bağırdı.</p>
	<p class="block_2"> </p>
	<p class="block_1">"Herhangi bir emir var mı?"</p>
	<p class="block_2"> </p>
	<p class="block_1">"Hayır efendim. Daha önceki gibi," emirleri uygulamak için kapıdaki kalabalığı geçmeye çalışan insanların arasında hızla ilerlemeden önce söylediği tek şeydi.</p>
	<p class="block_2"> </p>
	<p class="block_1">Erik, "İyi şanslar öyleyse Çavuş!" diye bağırdı.</p>
	<p class="block_2"> </p>
	<p class="block_1">Erik ve Kızıl Kartallar'ın diğer üyeleriyle bir ya da iki içki içmiş olan yaşlı asker dönüp, "Size de efendim," dedi. "Hepimize iyi şanslar." Ardından görevine döndü.</p>
	<p class="block_2"> </p>
	<p class="block_1">Erik altında dinç bir atın olmasını dilerdi, ama şehre gitme riskine girmek istemiyordu. Doğruca komuta yerine dönecek ve yeni bir at bulmak için zamanı olup olmadığına bakacaktı. Dinç atların, çatışmadan olası uzaklıkta güvende olacakları, ama ulaşılması kolay olmayan bir noktaya konulmasını emretmişti.</p>
	<p class="block_2"> </p>
	<p class="block_1">Şehirden kaçan kalabalığın arasında ilerledi. Planın ne olduğunu biliyordu, ama bu çılgına dönmüş insan denizinin, bu geçenlerden çoğunun, anayol boyunca yayılırlarsa Zümrüt Kraliçe'nin adamları tarafından kovalanıp öldürüleceğini de biliyordu ve bu ona, Prens ile Dük'ün bu kadar zalim olup olamayacaklarını düşündürüyordu. Erik hepsini koruyamazdı.</p>
	<p class="block_2"> </p>
	<p class="block_1">Erik dış şehrin sınırına ulaşınca adamlarından birkaçının bir ağacın gölgesinde dinlenmekte olduğunu gördü. "Rapor!" diye emretti içlerinden birine ve asker ayağa kalktı. "Az önce başka bir keşif kolu tarafından saldırıya uğradık Yüzbaşı. Ağaçların arasından çıktılar ve onlara ok yağdırdığımız zaman şaşkına döndüler." Uzaktaki ağaçları gösterdi. "Teğmen Jeffrey oralarda bir yerde."</p>
	<p class="block_2"> </p>
	<p class="block_1">Jeffrey'nin suratını hatırlaması Erik'in bir dakikasını alınca, aniden komutasının ne kadar büyümüş olduğunu fark etti. İlk altı ayda birliğindeki her adamla karşılaşmıştı, ama son iki ayda Prens'in ordusu, Doğu'dan gelen birliklere ek olarak Uzak Sahil ve Yabon'dan gönderilen birliklerle birlikte, iki katına çıkmıştı. Eğittiği çoğu adam şu anda doğudaki dağlarda olduğu için, hayatta kalmak için artık onun eline bakan adamların çoğu ona yabancıydı.</p>
	<p class="block_2"> </p>
	<p class="block_1">Atını ileri sürdü ve teğmeni kısa bir süre sonra buldu. Mavi zemin üstünde bir kurt kafası olan LaMut'un yeleğini giyen asker dönüp selam verdi. "Yüzbaşı, tam üstümüze körlemesine bir keşif kolu geldi. Burada olduğumuzu bilmiyorlardı.</p>
	<p class="block_2"> </p>
	<p class="block_13">Erik ağaçların güneyindeki açık araziye saçılmış cesetlere baktı. "Birliklerini herhangi bir eşgüdüm olmadan gönderiyorlar," dedi. "Bugün dövüştüğümüz Saaurlar ve diğer birlikler, beklediğimiz haberini yaymamış."</p>
	<p class="block_3"> </p>
	<p class="block_1">"Bunun uzun süre böyle devam etmesini bekleyebilir miyiz?" Erik Novindus'ta Kraliçe'nin ordusuyla yaşadığı deneyimi düşündü ve "Bir yere kadar," dedi. "Onlar asla bizim sahip olduğumuz iç iletişime ve disipline sahip değil, ama sayıca fazlalar ve üzerimize geldikleri zaman, hepsi bir seferde gelecek."</p>
	<p class="block_2"> </p>
	<p class="block_1">İkindi göğüne baktı. "Yedek kuvvetlerimizin olduğu yere bir ulak gönder ve buradaki adamlarla yer değiştirmeleri için iki birlik göndermelerini söyle ve" meltemde ağır mızraklıların sancağının görülebildiği yeri gösterdi, "mızraklı ağır süvarilere birkaç saat dayanmalarını söyle."</p>
	<p class="block_2"> </p>
	<p class="block_1">"Sizce onları geri püskürtebilir miyiz?"</p>
	<p class="block_2"> </p>
	<p class="block_1">Erik gülümsedi, LaMut'tan gelen yaşlı Teğmen bundan daha iyisini biliyordu. Sadece emir aldığı genç subayın, ne çeşit bir yüzbaşı olduğunu öğrenmek istiyordu. "Çok zor," dedi Erik. "Biz sadece fırtınadan önceki küçük rüzgârları yakalıyoruz. Bundan yararlanmaya kararlıyım."</p>
	<p class="block_2"> </p>
	<p class="block_1">Teğmen ayrılmadan önce, "Peki yılan rahipleri ne yapacağız?" diye sordu.</p>
	<p class="block_2"> </p>
	<p class="block_1">Erik, "Bilmiyorum Teğmen," dedi. "Geldiklerinde öğreneceğiz."</p>
	<p class="block_2"> </p>
	<p class="block_1">Jeffrey selam verdi ve uzaklaşırken Erik arkasından, "Ve bana dinç bir at getir!" diye bağırdı.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Miranda, "İleride bir şey var," dedi. Fısıltıyla konuşmuştu.</p>
	<p class="block_2"> </p>
	<p class="block_1">Arkasında, etraflarında görünmezlik büyüsü tutmakla uğraşırken alnında ter damlaları biriken babası vardı. Shila'ya açılan gediğin yerini bulmuşlardı ve diğer tarafta neyle karşılaşacaklarını kestirebilmek için Miranda gediği incelemeye çalışıyordu. Hanam'ın onlara anlattıklarından, eğer öylece gedikten geçerlerse, birtakım öfkeli iblislerin kucağına düşmeleri olasıydı.</p>
	<p class="block_2"> </p>
	<p class="block_1">Normal gözlerin boş bir duvar olarak göreceği gediğin önünde ilerliyorlardı. Macros ve kızı için bölge mistik enerjiyle doluydu ve Macros, "Bir şey gediği bu taraftan mühürlemeye çalışmış," dedi. Miranda gediği inceledi. Diğer tarafta varlıklar vardı ve Miranda geriye çekildi. "Büyüyü kaldırabilirsin. Etrafta hiç kimse yok." Macros büyüyü kaldırdı.</p>
	<p class="block_2"> </p>
	<p class="block_1">"Şimdi ne yapacağız?" diye sordu Miranda.</p>
	<p class="block_2"> </p>
	<p class="block_1">Babası yorgun bir şekilde oturarak, "O gedikten gizlice ya da dövüşerek geçmeye çalışabilir, ya da Shila'ya gitmek için üçüncü bir yol arayabiliriz," dedi.</p>
	<p class="block_2"> </p>
	<p class="block_1">"İlk ikisi pek mümkün gözükmüyor ve özellikle ikinci seçeneği hiç çekici bulmuyorum," dedi Miranda. "Üçüncüye ne dersin?"</p>
	<p class="block_2"> </p>
	<p class="block_1">Macros, "Eğer Shila'ya Dünyalar Koridora aracılığıyla geçmenin bir yolu varsa, falcı Mustafa biliyordur," dedi.</p>
	<p class="block_2"> </p>
	<p class="block_1">"Tabert'in yeri mi?" diye sordu Miranda.</p>
	<p class="block_2"> </p>
	<p class="block_1">"Orası da herhangi birisi kadar iyi," dedi Macros. "Yorgunum. Bizi oraya götürebilir misin?" Miranda'nın merakla alnı kırıştı. "Sen? Yorgunsun?"</p>
	<p class="block_2"> </p>
	<p class="block_1">"Pug'a söylemeyecektim," dedi Macros, "ama beni Sarig'den ayırdığında, tekrar tamamen ölümlü olduğumdan kuşkulanıyorum. Gücümün çoğu ölü Büyü Tanrısı'ndan geliyordu ve o bağ kopunca..."</p>
	<p class="block_2"> </p>
	<p class="block_1">Omuzlarını silkti,</p>
	<p class="block_2"> </p>
	<p class="block_1">"Bunu söylemek için daha uygun bir zaman bulamazdın!" dedi Miranda. "Bir iblis kralla yüzleşmek üzereyiz ve bir anda yaşından dolayı kendini iyi hissetmediğini mi söylüyorsun?"</p>
	<p class="block_2"> </p>
	<p class="block_1">Macros kalkarken yüzünü buruşturdu. "Sulu yulaf lapası ve bir şal için henüz hazır değilim kızım. Eğer mecbur kalırsam hâlâ bu dağı yerle bir edebilirim!"</p>
	<p class="block_2"> </p>
	<p class="block_1">Miranda babasının elini tutarken gülümsedi ve iradesini kullanarak onları LaMut'taki bir hana nakletti. Tabert'in yerinin müdavimleri çeşit çeşit insandan oluşuyordu, ama efsuncu ve kızı barın birkaç santim önünde bir anda ortaya çıkınca, hepsi birden ayağa kalkıp geriledi.</p>
	<p class="block_2"> </p>
	<p class="block_1">Miranda, "Kilerini kullanmamız gerekiyor," derken, barın arkasında duran Tabert sadece kaşını kaldırdı.</p>
	<p class="block_2"> </p>
	<p class="block_1">Barmen sanki, "Bu gizemi örtbas etmek için ne tür bir hikâye uydurmam gerekiyor?" der gibi iç geçirdi ama başını salladı. "İyi şanslar," dedi.</p>
	<p class="block_2"> </p>
	<p class="block_1">Barın arkasına seğirtip arkadaki odaya açılan kapıdan geçtiler. Miranda Macros'u merdivenlerden indirip dar bir koridordan geçirdi. Koridorun sonunda, odanın geri kalanından metal bir çubuktan sarkan bir perdeyle ayrılan bir girinti vardı. Dünyalar Koridoru'na ilk girdiğinde Miranda o kapıyı kullanmıştı. Girintiyi kapatan perdeyi kenara çekip eşikten geçtiklerinde, Dünyalar Koridoru'ndaydılar.</p>
	<p class="block_2"> </p>
	<p class="block_1">"Dürüst John'un yerine giden uzun yolu biliyorum," dedi Miranda, sol tarafı göstererek. "Sen daha kısa bir yol biliyor musun?" Macros başını salladı. "Bu taraftan," dedi aksi yönü göstererek. Hızla ilerlemeye başladılar.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">William yukarıdaki stratejik noktasından aşağıdaki şiddetli savaşı izliyordu. Rıhtımlardaki savunucular, rıhtımlara doğru gelen gemilerin üstüne ateş açmıştı. Zekice gizlenen balistalar ve mancınıklar, çok yakına sokulan üç gemiyi batırmıştı, ama filo hâlâ gelmeye devam ediyordu.</p>
	<p class="block_2"> </p>
	<p class="block_1">William'ın en değerli eşyalarından biri, yıllar önce Dük James'in ona hediye ettiği bir dürbündü. Herhangi bir dürbünün olağan özelliklerine sahipti, nesneleri normal boyutlarının on iki katı kadar büyütüyordu, ama alışılmadık bir özelliği daha vardı: illüzyonları delip geçebiliyordu. Kaynakları hakkında konuşmak istemeyen James, dürbünü nereden bulduğunu asla söylememişti. Yaklaşan komuta gemisini inceleyen William, geminin ortasında duran korkunç iblisi gördü. Tiksintisine rağmen, yaratığı inceledi. Yakınındaki herkes, mistik zincirler ve tasmalarla kontrol ediliyordu.</p>
	<p class="block_2"> </p>
	<p class="block_1">İnsan özellikleriyle uzaktan yakından bir benzerlik taşımadığı için iblisin yüzündeki ifadeyi anlamak güçtü. Pug Prens Patrick, James ve William'ı Zümrüt Kraliçe'nin öldüğü ve yerine bir iblisin geçtiğine dair uyarmıştı, ama bu gerçek, bir avuç subay hariç herkesten saklanıyordu. William ve James, adamlarının bir iblis lordunun gücünden korkmadan da endişelenecek yeterince şeyleri olacağına karar vermişti.</p>
	<p class="block_2"> </p>
	<p class="block_1">William merceği doksan derece çevirince iblis göz önünden kayboldu. Orada oturan illüzyondan ibaret kadın, görkemli ve güzeldi ve yüzünde öfke ve nefretin çıplak bir ifadesini takınmış iblise oranla daha da korkutucu olan garip bir ifade vardı.</p>
	<p class="block_2"> </p>
	<p class="block_1">William merceği illüzyonu görmesine izin veren konumuna çevirdi ve iblis tekrar ortaya çıktı.</p>
	<p class="block_2"> </p>
	<p class="block_1">William dürbünü indirdi.</p>
	<p class="block_2"> </p>
	<p class="block_1">"Emirler," dedi sakin bir şekilde ve saray içoğlanlarından biri ileri çıktı. Toprak beyleri çeşitli subaylara yardımcı olarak duvarda savunuculara hizmet verdiği için, içoğlanları ulak olarak iş görüyordu. William çok kısa bir süre, emirlerini nereye götürmesi söylenirse oraya taşımaya hazır çocuğun şevk dolu yüzüne baktı. Çocuk on üç ya da ön dört yaşından büyük olamazdı.</p>
	<p class="block_2"> </p>
	<p class="block_1">William bir an çocuğa, genç bacaklarının onu taşıyabildiği kadar hızlı bir şekilde kaçmasını söylemek istedi; ardından, "Liman komutanına düşman yaklaşana kadar beklemesini, ardından elindeki her şeyin, yeşil gövdesi olan o büyük gemiye ateşlenmesini istediğimi söyle; o düşmanın komuta gemisi ve onun batmasını istiyorum," dedi.</p>
	<p class="block_2"> </p>
	<p class="block_1">Çocuk koşarak uzaklaşınca William döndü. Bu muhtemelen yararsız bir girişimdi; iblisin gemisinin filodaki herhangi bir gemiden daha fazla korunmaya sahip olduğu neredeyse kesindi. Düşman filosunun her iki taraftan da kıyıya ulaştığı ve süvari birliklerinin en kuzeydeki doğu kapısında taciz edildiğine dair raporlar geldi. William seçeneklerini düşündü ve bir ulak daha çağırdı. Çocuk hazır olduğunu söylediğinde William, "Avluya inip oradaki atlılardan birine doğu kapısına emir götürmesini söyle. Şehir mühürlensin." Çocuk arkasını dönerken William, "İçoğlanı," dedi.</p>
	<p class="block_2"> </p>
	<p class="block_1">"Efendim?"</p>
	<p class="block_2"> </p>
	<p class="block_1">"Bir ata atla ve öyle git; şehri terk et ve Yüzbaşı von Darkmoor'a doğuya yönelmesinin zamanının geldiğini söyle. Onunla kal."</p>
	<p class="block_2"> </p>
	<p class="block_1">Şehirden ayrılması söylendiği için çocuk şaşkın görünüyordu, ama sadece, "Emredersiniz," dedi ve koşarak uzaklaştı.</p>
	<p class="block_2"> </p>
	<p class="block_1">Kraliyet muhafızlarının yüzbaşısı, kafasını iki yana sallayan Şövalye-Mareşal'e göz attı. "En azından onlardan birinin hayatını kurtarabilirim," dedi William.</p>
	<p class="block_2"> </p>
	<p class="block_1">Yüzbaşı sertçe başını salladı. Düşman filosu limana yanaşmaya çalışıyordu. Küpeştelerdeki adamlar, limandaki koçboynuzlarına kement atmaya çalışırken gemilerden halatlar atılıyordu. Üstlerine ok yağıyordu ve kendilerini korumayan istila ordusunun askerleri, vücutları pek çok ok tarafından delinerek suya düşüyordu.</p>
	<p class="block_2"> </p>
	<p class="block_1">Ama ilk gemi, ardından ikincisi kıyıya halat atmayı başardı ve yavaşça rıhtımlara yaklaştılar. Yanaşamayacakları tek yer, önceden batan üç geminin olduğu yerdi. Arkadaki gemiler öndekilere halat atmaya başlayınca William planlarını anladı. Aslında, şehrin bu kısmını güven altına alır almaz düzgün bir şekilde limana yanaşarak, aşamalı bir kuşatma yapacaklarını düşünmüşlerdi. Ama şimdi, boş gemileri rıhtımlardan çekme zahmetine girmediklerini görüyordu.</p>
	<p class="block_2"> </p>
	<p class="block_1">Yalnızca birkaç gemi tam olarak rıhtımlara yanaşmıştı, ama onlar uzakta olan diğerleri için kalkan görevi görecekti. Bu gemilere borda kancaları atılmıştı ve çok geçmeden gemiler birbirlerine bağlanacaktı. Pek çok gemi, Krondor rıhtımlarına çıkmaları için binlerce istilacının gemiden gemiye geçmesini sağlayacak bir platformu oluşturacak şekilde liman bölgesinden körfeze doğru yayılacaktı. Eğer savunucular gemilerden herhangi birini ateşe vermeyi başarırsa, her şey riske gireceği için bu tehlikeli bir manevraydı.</p>
	<p class="block_2"> </p>
	<p class="block_1">Kraliçe'nin gemisi yeteri kadar yaklaştığında, bütün savaş makineleri saldırmaya başladı. Ateş yağına batırılmış bir düzine saman balyası tarafından eşlik edilen yüz tane iri kaya parçası havada uçtu. William'ın kuşkulandığı gibi, hepsi de görünmez bir engele çarpıp ya sekti ya da aşağı kaydı. Kaya parçalarından bir tanesinin, güvertede bir araya toplanmış askerlere önemli ölçüde zarar vererek büyüyle korunmayan başka bir gemiye çarpmasını sevinerek fark etti.</p>
	<p class="block_2"> </p>
	<p class="block_1">William dönüp, öndeki gemilere olabildiğince çok ateş yağının ateşlenmesini emretti. Birden balkonda alevler patladı. William, sanki görünmez büyük bir el tarafından vurulmuş gibi geriye doğru savrulup sersemlemiş bir şekilde sarayın balkonunun zeminine düştü. Gözlerini kırpıştırarak yaşları uzaklaştırdı. Zar zor görebiliyordu ve gördüğü her şey de kırmızıydı.</p>
	<p class="block_2"> </p>
	<p class="block_1">Bir süre sonra, gözlerinin yanmış ve kanlı olduğunu fark etti. Tamamen kör olmamasının tek sebebi, saldırı gerçekleştiği sırada arkasına bakmakta olduğuydu. Etrafına bakındı ve yanında, dokunduğunda inleyen bulanık bir şekil gördü. Bir çift el onu kaldırdı ve birisi, "Mareşal?" dedi.</p>
	<p class="block_1"> </p>
	<p class="block_1">Sesin, odanın arkasında duran içoğlanlarından birine ait olduğunu anladı. "Ne oldu?" diye sordu</p>
	<p class="block_2"> </p>
	<p class="block_1">William boğuk bir sesle. "Duvarda alevler patladı ve herkes yandı." "Yüzbaşı Reynard?"</p>
	<p class="block_2"> </p>
	<p class="block_1">"Sanırım öldü efendim."</p>
	<p class="block_2"> </p>
	<p class="block_1">Koridordan bağırışlar ve koşarak adamlar geldi. "Kim var orada?" William sadece gölgeli şekiller görebiliyordu. "Teğmen Franklin lordum."</p>
	<p class="block_2"> </p>
	<p class="block_1">"Su lütfen," dedi William ve Teğmenin kendisini içoğlanından aldığını ve bir sandalyeye taşıyıp dik oturttuğunu hissetti. Burnuna sadece yanan saçlarının ve etinin kokusu geliyordu ve ne kadar kırpıştırırsa kırpıştırsın, gözlerindeki kör edici kırmızı yaşlardan kurtulamıyordu. William oturur oturmaz, "Teğmen, bana neler olduğunu anlatın," dedi.</p>
	<p class="block_2"> </p>
	<p class="block_1">Teğmen balkona koştu. "Rıhtımlara çıkıyorlar. Üstlerine korkunç bir ateş yağdırıyoruz, ama gelmeye devam ediyorlar efendim."</p>
	<p class="block_2"> </p>
	<p class="block_1">Toprak beyi bir kâse su ve temiz bir bez getirdi ve William bezi ıslatıp suratına koydu. Acı inanılmazdı, ama acıyı göz ardı etmek için çocukken Yıldızlimanı'ndaki öğretmenlerden birinin ona öğrettiği bir numarayı kullanıyordu. Su görmesine pek yaramamıştı ve hayatının geri kalanında kör olabileceğini düşündü, ama bu kısa sürebilirdi.</p>
	<p class="block_2"> </p>
	<p class="block_1">Kırılan tahta sesini izleyen bağırışlar ve aşağıdan gelen dövüş sesleri William'ın, "Teğmen, lütfen bana avluda neler olduğunu anlatır mısınız?" demesine yol açtı.</p>
	<p class="block_2"> </p>
	<p class="block_1">Teğmen, "Efendim, kraliyet limanına girdiler," dedi. "Düşman askerleri karaya çıkıyor." William toprak beyine, "Evlat, lütfen ayağa kalkmama yardım eder misin?" dedi.</p>
	<p class="block_2"> </p>
	<p class="block_1">Çocuk sakin görünmeye çalışarak, "Emredersiniz lordum," dedi, ama sesindeki korkuyu saklamayı başaramadı.</p>
	<p class="block_2"> </p>
	<p class="block_1">William kalkarken, genç kolların beline dolandığını hissetti. "Beni kapıya doğru çevir," dedi William sakin bir sesle. Düşman askerleri aşağıdaki avludan William'ın komuta merkezine giden basamakları çıkmaya devam ederken, dövüş sesleri artık odanın dışındaki koridorlarda yankılanıyordu. "Teğmen Franklin," dedi William.</p>
	<p class="block_2"> </p>
	<p class="block_1">"Efendim?" diye geldi sakin yanıt.</p>
	<p class="block_2"> </p>
	<p class="block_1">"Solumda durun bayım."</p>
	<p class="block_2"> </p>
	<p class="block_1">Subay denileni yaptı ve William yavaşça kılıcını çekti. "Arkamda dur evlat," dedi yavaşça, koridordaki dövüş sesleri gittikçe yükselirken.</p>
	<p class="block_2"> </p>
	<p class="block_1">Çocuk, Şövalye-Mareşal'in belini sıkıca tutmaya devam ederek, yaralı adamın ayakta durmasına yardım etmek için kendisinden istenileni yaptı.</p>
	<p class="block_2"> </p>
	<p class="block_1">William çocuğun kendisini iyi hissetmesini sağlayacak bir şeyler söylemek istedi, ama bu işin korku ve acıyla biteceğini biliyordu. Sadece çabuk olması için dua etti. Dövüş sesleri yaklaşıp odadaki askerler kapıyı korumak için ileri atılırken William, "İçoğlanı?" dedi. "Efendim," diye geldi, hafif, korku dolu ses arkasından.</p>
	<p class="block_2"> </p>
	<p class="block_1">"Adın ne?"</p>
	<p class="block_2"> </p>
	<p class="block_1">"Terrance efendim."</p>
	<p class="block_2"> </p>
	<p class="block_1">"Nerelisin?"</p>
	<p class="block_2"> </p>
	<p class="block_1">"Babam Belmont Toprak Beyi efendim."</p>
	<p class="block_2"> </p>
	<p class="block_1">"İyi iş çıkardın. Şimdi dimdik durmama yardım et. Krondor Şövalye-Mareşali'nin dizlerinin üstünde ölmesine izin veremeyiz."</p>
	<p class="block_2"> </p>
	<p class="block_1">"Efendim..." William çocuğun sesinden, ağladığını anlayabiliyordu.</p>
	<p class="block_2"> </p>
	<p class="block_1">Aniden bir bağırış koptu ve William üstüne gelen loş bir şekil gördü. Teğmen Franklin'in kılıcının savrulduğunu hissetmekten çok duydu ve saldırgan geri çekildi.</p>
	<p class="block_2"> </p>
	<p class="block_1">İlkinin solunda, William'ın sağında başka bir gölge belirdi ve neredeyse kör olan Krondor Şövalye-Mareşali kılıcını savurdu.</p>
	<p class="block_2"> </p>
	<p class="block_1">Ardından William, büyücü Pug ile Thuril Tepesi Ahalisi'nden Katala'nın yabancı bir dünyada doğan oğlu, çabucak bir karanlığın takip ettiği bir acı hissetti.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">James yavaşça diz boyu lağım pisliğinde ilerliyordu. Lağımlarda dövüş sesleri yankılanıyordu ve adamları kılıçları ellerinde ilerliyordu. Zaman zaman yollarını bulmak için kapaklı fenerlerini açıyorlardı, ama çoğunlukla, sokağa açılan menfezleri ve kanalizasyon kapaklarını geçerlerken yukarıdan gelen zayıf ışıkta ilerliyorlardı. "Geldik," dedi birisi.</p>
	<p class="block_2"> </p>
	<p class="block_13">"İşareti verin," dedi James ve tiz bir ıslık öttü. Adamlardan biri tekmeyle bir kapıyı açınca, James yakındaki başka kapıların da açıldığını duydu. Mahzene giren ilk iki adamı takip edip merdivenlerden yukarı çıktı. Hâlâ yer seviyesinin altında olduğu için mum ışığıyla aydınlatılan bir odaya girdiler.</p>
	<p class="block_3"> </p>
	<p class="block_1">Direniş, James'in beklediği gibi hafifti, ama koruma sağlaması için yan yatırılmış bir masanın arkasından atılan bir arbalet okuyla neredeyse şişleniyordu. "Ateşi kesin!" diye bağırdı. "Buraya dövüşmeye gelmedik."</p>
	<p class="block_2"> </p>
	<p class="block_1">Bir sürelik bir sessizliği, "James?" diye bir ses takip etti.</p>
	<p class="block_2"> </p>
	<p class="block_1">"Merhaba Lysle."</p>
	<p class="block_2"> </p>
	<p class="block_1">Masanın arkasından, uzun boylu yaşlı bir adam ayağa kalktı ve "Seni burada görmek beni şaşırttı," dedi.</p>
	<p class="block_2"> </p>
	<p class="block_1">"Eh, geçerken düşündüm de, sana buradan çıkman için bir fırsat vermeye karar verdim."</p>
	<p class="block_2"> </p>
	<p class="block_1">"Durum o kadar kötü mü?"</p>
	<p class="block_2"> </p>
	<p class="block_1">"Daha da kötü," dedi Dük, Lysle Rigger, Brian, Henry ve daha bir düzine adla anılan, ama hangi adla andırsa anılsın, Krondor Hırsızlar Loncası Şakacılar'ın lideri olan Dürüst Adam'a. James odaya göz gezdirdi. "Durum pek değişmemiş; eskiden daha kalabalık olması dışında."</p>
	<p class="block_2"> </p>
	<p class="block_1">James'in daima Lysle olarak düşündüğü adam, "Kardeşlerimizin çoğu, hayatlarını kurtarmak için şehri terk etti," dedi.</p>
	<p class="block_2"> </p>
	<p class="block_1">"Sen neden kaldın?"</p>
	<p class="block_2"> </p>
	<p class="block_1">Lysle omuzlarını silkti. "Ben iyimserim." Ardından, "Ya da aptal," diye ekledi. İç geçirdi. "Şakacılar küçük bir Krallık, ama benim Krallığım."</p>
	<p class="block_2"> </p>
	<p class="block_1">James, "Doğru," dedi. "Gel. Hayatta kalabileceğimiz bir yer var."</p>
	<p class="block_2"> </p>
	<p class="block_1">James ve askerleri, Lysle'yi ve hırsızlardan oluşan pasaklı bir karışıma yol gösterdi ve lağımlara geri döndüler. "Nereye gidiyoruz?" diye sordu Lysle, pisliğin içinde bata çıka ilerlerlerken. "Terk edilmiş değirmenin yanından şehre giren nehrin nerede olduğunu biliyor musun?"</p>
	<p class="block_2"> </p>
	<p class="block_1">"Üzerinde köprü olan mı?"</p>
	<p class="block_2"> </p>
	<p class="block_1">"Evet," dedi Jimmy. "Trevor Hull ve tayfasıyla uzun yıllar önce kaçakçılık yaptığımız zaman orayı kullanırdık. Şakacılar ve Hull'ın kaçakçıları beraber çalıştığında Krondor'da olmuş olsaydın, bunu bilirdin. Orada, devasa bir alana aylardır mal yığıyorduk."</p>
	<p class="block_2"> </p>
	<p class="block_1">"Aylardır mı?" dedi Lysle. "Bize fark ettirmeden bunu yapmayı nasıl başardınız?"</p>
	<p class="block_2"> </p>
	<p class="block_1">James gülerek, "Yukarıdan," dedi. "Gündüz, sen ve hırsızların aşağıda uyurken yaptık." "Neden beni almaya geldin?"</p>
	<p class="block_2"> </p>
	<p class="block_1">James, "Eh, tanıdığım tek kardeşim sen olduğun için o bodrumda yalnız ölmene izin veremezdin," dedi. "Kardeş mi? Emin misin?"</p>
	<p class="block_2"> </p>
	<p class="block_1">"Bahse girecek kadar."</p>
	<p class="block_2"> </p>
	<p class="block_1">"Bunun üzerine düşündüm," dedi Lysle. "Anneni hatırlıyor musun?"</p>
	<p class="block_2"> </p>
	<p class="block_1">"Çok az," dedi James. "Ben henüz yeni yürümeye başlamışken öldürüldü."</p>
	<p class="block_2"> </p>
	<p class="block_1">"Domuz Kafası Hanı'nda?"</p>
	<p class="block_2"> </p>
	<p class="block_1">"Bilmiyorum. Olabilir. Sokağa atıldım ve Şakacılar tarafından büyütüldüm. Sen?"</p>
	<p class="block_2"> </p>
	<p class="block_1">"Annem öldürüldüğünde yedi yaşındaydım. Küçük bir kardeşim vardı. Onun da öldüğünü sanıyorum. Romney'e götürülüp orada büyütüldüm."</p>
	<p class="block_2"> </p>
	<p class="block_1">"Babam iki oğlunun birbirine yakın olmasını istemiyordu galiba. Annemizi öldüren her kimse, ona hedef olmamızı istemiyordu belki."</p>
	<p class="block_2"> </p>
	<p class="block_1">Yukarıdan suyun akıp geçitlerin merkezine dağıldığı, menfezlerden oluşan devasa bir kavşağa geldiklerinde Lysle, "Romney'deki üvey ebeveynlerimin beni Krondor'daki bir hırsız adına çalışmam için büyütmesi bana her zaman garip gelmiştir."</p>
	<p class="block_2"> </p>
	<p class="block_1">"Eh," dedi James küçük şelalenin etrafından dolaşırlarken, "asla öğrenemeyeceğiz. Babam yıllar önce öldü. Ona soramayız."</p>
	<p class="block_2"> </p>
	<p class="block_1">"Kim olduğunu öğrendin mi? Ben hiç öğrenemedim." James sırıttı. "Evet, aslında öğrendim. Bir keresinde onun sesini duydum ve yıllar sonra bir kez daha duydum ve biraz etrafı araştırdıktan sonra, orijinal Dürüst Adam'ın kim olduğunu öğrendim." "Kimdi?"</p>
	<p class="block_2"> </p>
	<p class="block_1">"Güney ucunda, sarayın yakınında bir dükkânı olan asık suratlı ve kötücül bir mumcuyla tanışma şanssızlığına düştün mü?" "Öyle birini hatırladığımı söyleyemem. Adı neydi?" "Donald. Eğer onunla karşılaşmış olsaydın, acımasız biri olduğu için hatırlardın." "Bir suç dehası gerçi." "Babam gibi, oğulları gibi," dedi James.</p>
	<p class="block_2"> </p>
	<p class="block_1">Eğim yukarı çıktıkları yerin sonundan uzun bir geçide çıktıklarında Lysle, "Bu işten sağ salim kurtulabilecek miyiz?" diye sordu.</p>
	<p class="block_2"> </p>
	<p class="block_1">"Muhtemelen hayır," diye yanıtladı James, "ama o zaman hiç kimse sağ çıkamaz, değil mi?" "O da var. Ama bildiğin bir çıkış var, değil mi?"</p>
	<p class="block_2"> </p>
	<p class="block_1">"Senin her zaman bir çıkışın vardır," dedi James. "Eğer buradan canlı çıkmanın bir yolu varsa, o da budur." Bir araba ve takımının sığacağı kadar genişlikte bir kapıyı gösterdi.</p>
	<p class="block_2"> </p>
	<p class="block_1">"Kaçakçılık yapmakla ne demek istediğini anlıyorum," dedi Lysle, iki asker devasa ahşap kapıları açarken. Kapılar, iyi bakıldıklarını gösterircesine sessizce açıldı ve içerideki parlak ışık yayları, arbaletleri ve kılıçları hazır yüz askeri aydınlatıyordu.</p>
	<p class="block_2"> </p>
	<p class="block_1">"İşte geldik."</p>
	<p class="block_2"> </p>
	<p class="block_1">Lysle takdirle hafif bir ıslık çaldı. "Bu yoldan her kim gelirse sıcak bir karşılama planladığını görüyorum."</p>
	<p class="block_2"> </p>
	<p class="block_1">"Hayal edebileceğinden çok daha sıcak," dedi James.</p>
	<p class="block_2"> </p>
	<p class="block_1">Lysle ile yarım düzine Şakacısına içeri girmelerini işaret etti ve "Krondor'un son kalesine hoş geldiniz," dedi.</p>
	<p class="block_2"> </p>
	<p class="block_1">James ve yanındakiler içeri girdikten sonra, kapılar kesinlik belirten bir şekilde büyük bir gürültüyle kapandı.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Erik borazanı duyunca anında emirler vermeye başladı. Hiç durmadan, istilacı kuvvetlerin küçük birlikleriyle çatışmışlardı ve kuzeybatı tarafındaki deniz kapısı yakınlarında da benzer çatışma haberleri vardı. Ve sadece birkaç adam şehrin güney kapısı yakınında görünmüştü ve bu Erik için iyiydi, çünkü kuzey kapısına mümkün olduğunca çok adam yığılmasını emretmişti. Her iki kapı da, Kral'ın Yolu'ndan doğuya giden düzenli bir sığınmacı akışını besliyordu.</p>
	<p class="block_2"> </p>
	<p class="block_1">Erik ve birliğinin konuşlandığı yerin bir buçuk kilometre doğusunda, iki insan kalabalığı, bir araya gelecek ve yavaş hareket eden yorgun, korkmuş ve çaresiz bedenler, akışın yavaşlamasına sebep olacaktı. Erik'in aldığı emirler, Krallık vatandaşlarından oluşan o sıranın arkasını mümkün olduğunca korumaktı. Eğer durumu doğru değerlendiriyorsa, Erik bunun, buradan Ravensburg'e kadar olan yolun yarısı anlamına geldiğini biliyordu. Bir noktada, düşman büyük olasılıkla onları taciz etmeyi bırakacaktı. Yağmalanacak bir şehir ve yeniden doldurulacak erzaklar vardı ve istilacılar pek çok çarpışmayı kazanmasına rağmen, hâlâ uzun deniz yolculuğunun dezavantajlarına sahiptiler.</p>
	<p class="block_2"> </p>
	<p class="block_1">Erik çok az Saaur görmüştü ve ilk çarpışmadan sonra neden geri çekildiklerini merak ediyordu. Rakibine kurnazlıkla galip gelmeye çalışmaya çok fazla zaman harcayamazdı, çünkü tepki göstereceği çok fazla şey vardı: düşman onun konumuna küçük atlı birlikler gönderiyordu. Çatışmalar kısa ve yoğun geçiyordu ve Erik hepsini kazanmıştı, ama adamlar yoruluyor ve yaralıların sayısı artıyordu.</p>
	<p class="block_2"> </p>
	<p class="block_1">Yaralılarını koyup sığınmacılarla birlikte doğuya göndermek için bir arabaya el koymuştu. Şimdiyse borazan ona kapıların kapandığını söylüyordu ve bir geri çekilme organize ederken, atla genç bir çocuk geldi. "Yüzbaşı?"</p>
	<p class="block_2"> </p>
	<p class="block_1">"Evet evlat, ne var?" Erik çocuğun saray içoğlanı üniforması giydiğini gördü. Yanaklarından yaşlar süzülüyordu.</p>
	<p class="block_2"> </p>
	<p class="block_1">"Lord William beni geri çekilmeye başlamanızı söylemem için gönderdi."</p>
	<p class="block_2"> </p>
	<p class="block_13">Erik borazandan dolayı bunu biliyordu, bu yüzden çocuğun neden burada olduğuna dair hiçbir fikri yoktu. "Başka?" "Sizinle geliyorum."</p>
	<p class="block_3"> </p>
	<p class="block_1">Erik o zaman anladı. Saray çocuklarından en azından bir tanesi kurtarılmıştı. "Doğuya git. İçinde yaralıların olduğu bir araba bulacaksın. Onlara katıl ve yaralarıyla ilgilen."</p>
	<p class="block_2"> </p>
	<p class="block_1">"Emredersiniz efendim."</p>
	<p class="block_2"> </p>
	<p class="block_1">Çocuk uzaklaşınca Erik geri çekilmeyi idare etme işine geri döndü. William'ın kütüphanesinde okuduğu her şey ona bir savaşta başarılması en zor şeyin düzenli bir geri çekilme olduğunu söylüyordu. Dönüp kaçma eğilimi ağır basıyordu ve geri koruma konumunda dövüşmek, savaşırken ilerlemesi öğretilen adamlara garip geliyordu.</p>
	<p class="block_2"> </p>
	<p class="block_1">Ama son iki yıldır ve özellikle bu hafta başında yeni birliğini aldığından beri teoride William ile bunu konuşmuştu ve Erik hiçbir birliğinin bozguna uğramamasını sağlamaya kararlıydı.</p>
	<p class="block_2"> </p>
	<p class="block_1">Onun birliklerine kimse saldırmadığı halde, öğleden sonra boyunca Erik'e uzak yerlerden çarpışma sesleri taşınmıştı. Bunun sebebinin, istilacıların şehre girmesi olduğuna karar verdi ve güneyden ya da doğudan saldırmaya gerek görmedi.</p>
	<p class="block_2"> </p>
	<p class="block_1">Bu durumun, James ve William'ın sürprizleri ortaya çıktığında değişeceğini de biliyordu. Hafif bir gümbürtü ve bir süre sonra, yükselen devasa bir kara duman bulutu, Erik'e kötü sürprizlerin ilkinin yapıldığını söyledi. Rıhtımların kazıklarına, onlara bakan binaların alt ve bodrum katlarına olduğu gibi, Queg ateş yağı fıçıları bağlanmıştı. Ateşlendikleri anda, şehrin bütün liman bölgesi birkaç kişinin hayal edebileceği bir yangınla patlamıştı ve otuz metre yarıçapındaki herhangi bir binada bulunan düşman askerleri ölmüştü. Küle dönüşmemiş olanlar, ateş ciğerlerindeki havayı çalarken boğularak ölmüştü.</p>
	<p class="block_2"> </p>
	<p class="block_1">Erik, Zümrüt Kraliçe'nin askerlerinin iç kaleye girmiş olabileceği korkusuyla güneybatıdaki saraya göz attı. Derken çok büyük bir patlama duyuldu ve Erik ne olduğunu anladı.</p>
	<p class="block_2"> </p>
	<p class="block_1">Erik'in iyi tanımadığı, Ronald Bumaris adında bir teğmen, "Bu da neydi Yüzbaşı?" diye sordu.</p>
	<p class="block_2"> </p>
	<p class="block_1">Erik, "Saraydı Teğmen," dedi.</p>
	<p class="block_2"> </p>
	<p class="block_1">Teğmen emirleri beklerken hiçbir şey söylemedi. Yarım saat sonra, şehrin en kuzeydeki kapısından gelen insan seli azaldı ve Erik adamlarına geri koruma oluşturmalarını emretti. Siviller önlerindeki geceye doğru doğuya ilerlerken izledi ve ardından uzakta ateşlerin yandığı batıya döndü ve beklemeye başladı.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Dürüst John'un yeri her zamanki gibiydi. Macros ve Miranda kalabalığın arasında ilerledi. Hanın sahibine kibarca el salladılar, ama bir içki içme davetini reddettiler. Merdivenlere ilerleyip dükkânların bulunduğu üst kata çıktılar. Mustafa'nın dükkânına vardıklarında içeri girdiler. Yaşlı adam kafasını kaldırıp baktı ve "Demek yine geldin?" dedi.</p>
	<p class="block_2"> </p>
	<p class="block_1">"Evet," dedi Miranda.</p>
	<p class="block_2"> </p>
	<p class="block_1">"Pug'ı yakalayabildin mi?"</p>
	<p class="block_2"> </p>
	<p class="block_1">Miranda gülümsedi. "Öyle de diyebilirsin."</p>
	<p class="block_2"> </p>
	<p class="block_1">"Senin için ne yapabilirim? Fal mı?"</p>
	<p class="block_2"> </p>
	<p class="block_1">Miranda yaşlı falcının karşısındaki sandalyeye oturup, "Babamı tanıyor musun?" diye sordu. Mustafa gözlerini kısarak baktı. "Hayır, tanımalı mıyım?"</p>
	<p class="block_2"> </p>
	<p class="block_1">"Adım Macros."</p>
	<p class="block_2"> </p>
	<p class="block_1">"Yaaa," dedi yaşlı falcı. "Öldüğünü duymuştum. Ya da kayıp olduğunu... Onun gibi bir şeyler." "Bilgiye ihtiyacım," dedi Miranda. "Benim işim bu."</p>
	<p class="block_2"> </p>
	<p class="block_13">"Shila'ya gitmenin bir yolunu bulmam lazım." "Bulmak istemezsin," dedi Mustafa. "İblislerin işgali altında. Dangalağın biri Beşinci Çember ile o dünya arasındaki engelin mührünü kırmış ve şu an orası cehennem gibi."</p>
	<p class="block_3"> </p>
	<p class="block_1">Macros kuru bir şekilde güldü. "Öyle de denilebilir." "Neden oraya gitmeniz gerekiyor?" "İki gediği kapatmak için," dedi Miranda. "Shila ile Midkemia ve Shila ile iblis diyarı arasındakini."</p>
	<p class="block_2"> </p>
	<p class="block_1">"Zor iş." Yaşlı adam çenesini ovuşturdu. "Sanırım işinize yarayabilecek bilgiye sahibim. Gitmek isteyeceğinizi tahmin ettiğim Ahsart şehrinden uzak olmayan bir yere açılan bir kapı söyleyebilirim size." "Bunu nereden biliyorsun?" diye sordu Macros.</p>
	<p class="block_2"> </p>
	<p class="block_1">"Eğer bunu bilmeseydim, bilgi satan biri olmazdım, değil mi?" "Ne kadar?" diye sordu Miranda.</p>
	<p class="block_2"> </p>
	<p class="block_1">Mustafa bir fiyat -hiç doğmamış bir düzine çocuk ruhu- söyleyince Miranda ayağa kalktı. "Belki Querl Dagat fiyat konusunda bu kadar acımasız değildir."</p>
	<p class="block_2"> </p>
	<p class="block_1">En önemli rakiplerinden birinin adı söylenince Mustafa, "Bir dakika!" dedi. "Sen bir teklifte bulun."</p>
	<p class="block_2"> </p>
	<p class="block_1">"Elimde, büyük bir dileğini yerine getirecek bir Güç Sözcüğü var."</p>
	<p class="block_2"> </p>
	<p class="block_1">"Olayı nedir?"</p>
	<p class="block_2"> </p>
	<p class="block_1">"Midkemia'da yapmak zorundasın."</p>
	<p class="block_2"> </p>
	<p class="block_1">Yaşlı adam iç geçirdi. "Söylenenlere göre, Midkemia şu anda hiç de konuksever bir yer değil."</p>
	<p class="block_2"> </p>
	<p class="block_1">"O geçişleri kapatmamızın sebeplerinden biri de bu. Eğer başarırsak, ortalık durulduktan sonra Midkemia'ya gidebilir, dileğini söyleyebilir ve farkına bile varmadan buraya dönebilirsin." Yaşlı adam iç geçirerek, "Birkaç yıl yaşlanmak istiyorum," dedi. Bildiğiniz üzere, burada yaşlanmıyorum, ama Koridor'u geç keşfettim ve bulduğum gençlik tedavilerinin çoğu, sevgilinizin hâlâ atmakta olan kalbini yemek ya da beşiklerinde bebekleri öldürmek gibi pek çekici bulmadığım gereksinimler istiyor. Ahlak anlayışım bu tür şeyler yapmama izin vermiyor."</p>
	<p class="block_2"> </p>
	<p class="block_1">"Yerinde olsaydım," dedi Miranda, "sonsuz sağlık dilerdim. Genç olmana rağmen hâlâ sorunların olabilir."</p>
	<p class="block_2"> </p>
	<p class="block_1">"Kötü bir fikir değil. O dileklerden sende iki tane yoktur, değil mi?" Miranda kafasını iki yana salladı.</p>
	<p class="block_2"> </p>
	<p class="block_1">"Pekâlâ, kabul ediyorum."</p>
	<p class="block_2"> </p>
	<p class="block_1">"Anlaştık."</p>
	<p class="block_2"> </p>
	<p class="block_1">Yaşlı falcı masanın altına uzanıp bir harita çıkardı. "Buradayız," dedi, dört kenarına da teğet geçen yaylarla çevrili büyük siyah bir kareyi göstererek. "Buradan çıkarken, kapı büyücüsüne altı yüz elli dokuz numaralı kapıdan çıkmak istediğini söyle." Parmağını haritaya koydu. "O kapı sizi buraya çıkartacaktır. Sağa dön ve on altı kapı ilerle. Unutma, kapılar derecelendirilmiştir ve eğer soldan sayarsan, yanlış kapıdan geçersin. On altıncı kapı Shila'da, atla Ahsart'a bir günlük uzaklıktaki bir mağaraya açılıyor. Oraya gitmenin sorun olmayacağını varsayıyorum." "Olmaz."</p>
	<p class="block_2"> </p>
	<p class="block_1">"Güneye ilerlediğiniz zaman şehri sağınızda göreceksiniz. Şimdi, karşılaşacağınız şeylerle ilgili size biraz bilgi vereyim," dedi, haritayı kaldırarak. "Size biraz iblislerden bahsetmeme izin verin. "İnsanların cehennem dediği, yedi tane çember vardır. Üst seviye çok berbat bir yerdir ve Midkemia'da karşılaştıklarınızdan çok da farklı olmayan yaratıklardan oluşur. Yedinci Çember, sizin Dehşet olarak bildiğiniz yaratıklardan oluşur. Yaşam emicilerdir ve farklı bir enerjinin varlıklarıdır; sizin dünyanızda, dokundukları hiçbir şeyi öldürmeden var olamazlar. Bizim bildiğimiz türde yaşamla araları bu derece kötü olan varlıklar Dürüst John'un yerinde hoş karşılanmaz." Miranda bunun önemli bir şey olduğu sonucunu çıkardı, ama bağları olmadan, ne ifade ettiğine dair hiçbir fikri yoktu. Ama önlerindeki işi halletmek için sabırsızlandığından, söylenene aldırmadı.</p>
	<p class="block_2"> </p>
	<p class="block_1">"Beşinci Çember'in iblisleri onlardan farklıdır. Özellikle uygar bir tanesi zaman zaman buraya gelir ve diğer müşterilerden birini yemeye çalışmadığı sürece de John ses çıkarmaz." "Bunun bizimle ne ilgisi var?" diye sordu Macros. "Bilge ve güçlü bir efsuncuya göre biraz sabırsızsın, değil mi?" dedi Mustafa. Macros itiraz etmeye başlayacakken elini kaldırdı. "Sessizlik. Her şey açıklığa kavuşacak.</p>
	<p class="block_2"> </p>
	<p class="block_1">"İblisler yaşamla beslenir. Sizin, bitkileri ya da hayvanları yiyerek yaptığınız gibi, onlar da et ve yaşam yer. Yaşam, zihin ya da ruh dediğiniz şey, onlar için içecek gibidir. Et, size ya da bana yaptığı gibi vücutlarını geliştirir, ama ruh güçlerini ve zekâlarını arttırır.</p>
	<p class="block_2"> </p>
	<p class="block_1">"Kadim bir iblis pek çok düşmanını yer ve yakaladığı ruhları daha sonra yemek üzere saklar." "Anlamadım," dedi Miranda.</p>
	<p class="block_2"> </p>
	<p class="block_1">"İblisler... köpekbalığı gibidir. Midkemia'da köpekbalığı var mı?" "Var," dedi Miranda.</p>
	<p class="block_2"> </p>
	<p class="block_1">"Gruplar halinde gezerler, ama bilinmeyen bir sebeple aralarından birini yerler. Eğer bir beslenme çılgınlığına girerlerse, bir köpekbalığı bir diğerini yer, bir üçüncü de onu yerken. İblisler de buna benzetilebilir.</p>
	<p class="block_2"> </p>
	<p class="block_1">"Başka bir et ve ruh kaynağı olmadığı zaman birbirlerini yerler. Daha yüksek bir düzeydeki bir dünyaya girdikleri zaman, et ve ruhla tıka basa doymak için orayı talan ederler. Ruh ya da akıl çaldıkça, daha kurnaz olurlar, ama bu kaynaktan yoksun kaldıklarında, aptallaşmaya başlarlar. Bu yüzden daha güçlü iblisler, aptallaşmalarını önlemek için daha çok zihne ihtiyaç duyar." "Sanırım anlıyorum," dedi Macros.</p>
	<p class="block_2"> </p>
	<p class="block_1">"Ben de," dedi Miranda. "Pug'ı yaralayan iblis, dünyamızda rahatça beslenebilmek için efendisine ihanet etti!"</p>
	<p class="block_2"> </p>
	<p class="block_1">Mustafa, "Olası," dedi. "Onlarda, bizim bağlılık hissi dediğimiz şey yoktur." "Teşekkür ederim," dedi Miranda, gitmek üzere dönerken.</p>
	<p class="block_2"> </p>
	<p class="block_1">"Bekle, dahası var." "Ne?" diye sordu Macros.</p>
	<p class="block_2"> </p>
	<p class="block_1">"Eğer iblisleri, beslenme ihtiyacı duymadıkları kendi diyarlarıyla Midkemia arasına kapatırsanız, Shila'daki yaşamı eninde sonunda tüketeceklerdir. Ardından birbirleri üzerinde beslenmeye başlayacaklardır." "Endişelenmeli miyiz?" diye sordu Macros.</p>
	<p class="block_2"> </p>
	<p class="block_1">"İblisler için değil. Sonunda tek bir iblis kalacak; gedikten geçmişse muhtemelen Kralları Maarg, ya da Yüzbaşısı Tugor. Ve yiyecek kaynağı olmadığı için, güçsüzleşecek ve sonunda da ölecek. Ama açlık çeken, aptal bir iblis olmadan önce, çok öfkeli ve çok güçlü bir iblis olacak." "Yani?" dedi Miranda.</p>
	<p class="block_2"> </p>
	<p class="block_1">"Yani, ayrıldığınızda kapıyı arkanızdan mühürlediğinize emin olun."</p>
	<p class="block_2"> </p>
	<p class="block_1">Miranda gözlerini kırpıştırdı, ardından gülmeye başladı. Kalkarak, "Olur," dedi.</p>
	<p class="block_2"> </p>
	<p class="block_1">"Sadece Midkemia'ya açılanı değil; döndüğünüz zaman Koridor'a açılanı da kapatın. Koridor'da dolaşan öfkeli bir iblis kral hiç de hoş olmaz."</p>
	<p class="block_2"> </p>
	<p class="block_1">"Bunu unutmam."</p>
	<p class="block_2"> </p>
	<p class="block_1">"Ücretim ne olacak?" diye sordu Mustafa kalkarken.</p>
	<p class="block_2"> </p>
	<p class="block_1">Miranda gülümsedi ve kötücül bir gülümsemeyle, "Dönünce söyleyeceğim," dedi.</p>
	<p class="block_2"> </p>
	<p class="block_1">Baba kız küçük ofisinden çıkarken Mustafa oturdu ve "Neden güzel bir kadının karşısında hep aptala dönüyorum?" dedi. Yumruğunu masaya indirdi. "Önce parayı alsana!"</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_18"> </p>
</body></html>
