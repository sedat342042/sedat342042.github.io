<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-23-</p>
	<p class="block_12">ÇEKİLME</p>
	<p class="block_2"> </p>
	<p class="block_1">Erik bağırıyordu.</p>
	<p class="block_2"> </p>
	<p class="block_1">Bu, sadece mücadeleye devam etmek için gerekli olan öfkeyi odaklamaya yarayan acı ve yorgunluğun bilinçsiz bir haykırışıydı. Anlamı olmayan hayvani bir sesti. Gece boyunca binlerce adam tarafından tekrar edilen bir ses.</p>
	<p class="block_2"> </p>
	<p class="block_1">Krondor'un düşüşünden beridir ilk defa, istilacıların ana birlikleri Krallık ile savaşa tutuşmuştu. Gece boyunca saldırganların akını aralıksız devam etmişti.</p>
	<p class="block_2"> </p>
	<p class="block_1">Şafak sökmeye başlar, gökyüzü kasvetli siyahlığından donuk griye dönerken, adamlar on iki metrelik yeri kontrol etmeye çalışıyordu. Erik ve Harper'ın fırtınadaki kayalar gibi durdukları yerde, ölüler barikatın her iki tarafına da yığılmıştı.</p>
	<p class="block_2"> </p>
	<p class="block_1">Gece üç kere durgunluk olmuştu ve üçünde de su kovaları gelmiş ve taşıma birliğinden gelen genç çocuklar yaralıları, ölmekte olanları ve ölüleri götürmüşlerdi. Ama gecenin çoğu, daha çok Erik'in çekiç kullandığı zamanlarda olduğu gibi, az beceri isteyen ve sadece kılıcı kaldırıp indirmekten oluşan çok yorucu bir katliamla geçmişti. Çelik bile sonunda demircinin çekicine boyun eğerdi. Ama bu et denizi, bu sonu gelmeyen beden miktarı, yarılmaya ve kopmaya istekliydi.</p>
	<p class="block_2"> </p>
	<p class="block_1">Bir açıklık anında, barikatı tırmanmaya çalışan başka bir adamı indirdikten sonra, Erik geriye göz attı. Şafağın sökmesine iki saatten az vardı. Nefes nefese Harper'a, "Onları burada birkaç dakika daha tut," dedi.</p>
	<p class="block_2"> </p>
	<p class="block_1">Erik dövüşten uzaklaşırken, Harper yanıt olarak sadece homurdandı. Birkaç metre öteye sendeledi ve ayakları yerden kesildi. Doğruldu ve bir adamın bacağına basmış olduğunu gördü. Adamın gerisinin nerede olduğunu göremiyordu.</p>
	<p class="block_2"> </p>
	<p class="block_1">Karanlık olmasına şükretti. Güneş doğduğu zaman katliamın tarif edilemez olacağını biliyordu. İki ordunun bu gece yaptıklarıyla karşılaştırılınca, Krallık'taki en kötü mezbaha bir hanımın tertemiz dikiş odası gibi gözükürdü.</p>
	<p class="block_2"> </p>
	<p class="block_1">Bir ulak çocuk, biraz ileride bir kova suyla bekliyordu. Erik dizlerinin üstüne çöküp kovayı aldı ve ağzı açık şekilde suyu yüzüne döktü. Su, ona hayat vererek kavrulmuş boğazından aşağı aktı. Bitirdiği zaman çocuğa, "Arkaya koş ve Teğmen Hammond'u bul," dedi. "Onu tanıyor musun?" Çocuk başını salladı.</p>
	<p class="block_2"> </p>
	<p class="block_1">"Yedek birliklerle birlikte. Ona, ona şimdi ihtiyacım olduğunu söyle. Ve birkaç meşale getirmesini söyle. Ve eğer varsa yağ."</p>
	<p class="block_2"> </p>
	<p class="block_1">Erik, onu güçlükle kaldıran çok yorgun bacaklarının üstünde ayağa kalktı, ama Harper'ın yanına döndüğü zaman, içgüdünün ve eğitimin, düşmanı öldürmek ve hayatta kalmak için içini savaş ateşiyle doldurarak onu ileri sürdüğünü fark etti.</p>
	<p class="block_2"> </p>
	<p class="block_1">Sadece, sürekli tekrarlanan bir dizi vahşi kılıç darbesinden dolayı zaman askıya alınmıştı. Gece bir ara, Erik kalkanını kaybetmişti ve artık kılıcını, Harper'ın güçlü darbelerini taklit eder şekilde iki eliyle tutuyordu. Uzun kılıcın eriminin içine dalmaya çalışanlar suratlarına bir tekmeyle ya da omurgaları kıran ve kafaları uçuran, aşağı doğru inen bir darbeyle karşılanıyordu.</p>
	<p class="block_2"> </p>
	<p class="block_1">Aniden Erik arkasında bir ses duydu, "Hammond efendim. Emirler nedir?"</p>
	<p class="block_2"> </p>
	<p class="block_1">Erik omzunun üstünden arkaya göz attı ve bu yüzden neredeyse ölüyordu. Sadece göz ucuyla gördüğü bir parlama, boşluğunu hedef alan bir kılıcın ucundan kaçmasını sağladı. Kılıcıyla geri hamle yaptı ve vurduğunu hissettiği anda kırılan kemik sesini duydu. Bir adam çığlık attı. Erik bir adım geriledi ve Hammond'a, "Yağ getirdin mi?" diye sordu. "Bir düzine fıçımız var, başka yok."</p>
	<p class="block_2"> </p>
	<p class="block_1">"Barikatı yakın!" diye emir verdi ve ardından Çavuş Harper'a, "Alevler görünür görünmez en kısa zamanda tam bir geri çekilme istiyorum," dedi.</p>
	<p class="block_2"> </p>
	<p class="block_1">"Efendim," dedi Harper, bir adamın göğsünde, Erik'in kaburgaların beyazlığını görebileceği kadar derin bir yarık açarken.</p>
	<p class="block_2"> </p>
	<p class="block_1">Adamlar barikatın dibine yağı dökerken Erik kokusunu alabiliyordu. "Hazır mısınız?" dediği duyuldu Teğmen Hammond'un.</p>
	<p class="block_2"> </p>
	<p class="block_1">"Evet!" diye bağırdı Erik başka bir adamı öldürürken.</p>
	<p class="block_2"> </p>
	<p class="block_1">Harper'ın kükremesi savaşın gürültüsünü bastırdı. "Geri çekiliyoruz!"</p>
	<p class="block_2"> </p>
	<p class="block_1">Borazancılar geri çekilme borusunu çaldı ve Erik ve diğerleri barikatlardan geri çekilirken, kütüklerin üstüne bir düzine meşale atıldı. Barikatın üstüne çıkan istilacılar alevler hızla yayılırken ya yandı ya da alevlerin yanlış tarafında kaldıkları için Kral'ın askerleri tarafından çabucak öldürüldüler.</p>
	<p class="block_2"> </p>
	<p class="block_1">Tükenmiş savunucular yarı sendeleyip yan koşarak ikinci barikata doğru ilerledi. Orada yiyecek ve su bekliyordu. Yapabilenler içip yerken, çok yorgun olanlar yalnızca oldukları yere yığıldı. Birkaç tanesi bayılırken, diğerleri birkaç dakikalığına da olsa, uyuma fırsatına sarılarak gözlerini kapadı.</p>
	<p class="block_2"> </p>
	<p class="block_1">Diğer adamlar, düşmanın bir şekilde yaklaşması olasılığına karşı savunmak için barikata gitti, ama ilk barikattaki alevler yükselirken, en azından önlerindeki bir saat boyunca kimsenin o yanan kütleden geçemeyeceği anlaşıldı. Harper.</p>
	<p class="block_2"> </p>
	<p class="block_1">"Tam bir deli işiydi Yüzbaşı, ama çok iyi bir fikirdi," dedi.</p>
	<p class="block_2"> </p>
	<p class="block_1">Erik sırtını barikata dayayarak oturdu. Üçüncü kepçe suyunu içip bitirdi ve yüzüyle ellerindeki teri ve kanı silmekte kullanması için uzatılan ıslak bir bezi aldı. "Teşekkür ederim Çavuş. Bu bize bir saatlik bir mola ve açık bir ölüm alanı kazandırdı." Güneşin dağların tepelerinde görünür olduğu doğuya bakıp, "Bu gün ve gece burada tutunabilirsek, adamların çoğunu güvenle Darkmoor'a götürebiliriz," dedi. Kalkıp bir ulağa seslendi.</p>
	<p class="block_2"> </p>
	<p class="block_1">"Bir ulak daha bul," dedi Erik delikanlıya. "Kuzeye ve güneye, geri çekilme zamanının yakında gerçekleşeceği emrini göndermek istiyorum. Her iki kanadın komutanlarına da, düşmanın ortaya doğru ilerlediğini gördüklerinde, bir karşı saldırıymış gibi gözüken, bir saldırı, ardından düşman o konumlardan uzaklaşır uzaklaşmaz, bütün hızlarıyla Ravensburg'e ilerlemelerini görmek istediğimi söyleyin."</p>
	<p class="block_2"> </p>
	<p class="block_1">Ulak koşarak uzaklaştı.</p>
	<p class="block_2"> </p>
	<p class="block_1">Erik barikatın arkasına oturdu, "Biraz uyumam gerekiyor," dedi.</p>
	<p class="block_2"> </p>
	<p class="block_1">"Bir saatiniz var efendim," dedi Harper, uzaktaki alevlere bakarak. Yanıt gelmeyip dönünce, Erik'in gözlerinin çoktan kapanmış olduğunu gördü.</p>
	<p class="block_2"> </p>
	<p class="block_1">"Bu harika bir fikir efendim," dedi tükenmiş Çavuş, bir yedek askeri çağırarak. "Biraz uyuyacağım, bu yüzden iyi bir adam ol ve Yüzbaşı ve benim için ortalığa göz kulak ol, olur mu?" Bir yanıt beklemeden, Erik'in yanına çöktü ve çenesi göğsüne değmeden uyumaya başladı. Yedekler yanan barikatın karşısında nöbet tutarken, hattın başka yerlerinde, bütün gece savaşmaktan yorulmuş askerler de dinleniyordu.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Pug inledi. Miranda, "Kıpırdama!" dedi.</p>
	<p class="block_2"> </p>
	<p class="block_1">Miranda sırtına masaj yaparken, temiz beyaz bir örtü serili bir masanın üstünde yatıyordu. "Çocuk gibi davranmayı bırak," diye azarladı Miranda.</p>
	<p class="block_2"> </p>
	<p class="block_1">Pug, "Acıyor," dedi.</p>
	<p class="block_2"> </p>
	<p class="block_13">"Elbette acır," diye karşılık verdi kadın. "Bir iblis tarafından kavruldun, ardından hiç vakit kaybetmeden savaşacak başka bir iblis buldun." "Aslında yedi tane," dedi Pug.</p>
	<p class="block_3"> </p>
	<p class="block_1">Miranda, binbir badire atlattıktan sonra dinlenirlerken ona masaj yapmak için bacakları açık bir şekilde Pug'ın sırtında oturuyordu. "Eh, geride halledecek bir tane kaldı ve iyileşene kadar onunla yüzleşmeyi aklından bile geçirmeyeceksin."</p>
	<p class="block_2"> </p>
	<p class="block_1">"O kadar zamanımız yoktu," dedi Pug. "Tomas çok geçmeden Sethanon'a varmış olmalı ve daha fazla sürpriz olmazsa, sanırım şu Jakan ile başa çıkabilir."</p>
	<p class="block_2"> </p>
	<p class="block_1">Pug, "Bilmiyorum," dedi. "Babanın Maarg ile dövüşüne çok az tanık oldum, ama Jakan bana saldırdığında hatırladığım şey, iblis orada olduğunda hepimizin Sethanon'da olması gerektiğini düşünmeye sevk ediyor."</p>
	<p class="block_2"> </p>
	<p class="block_1">Miranda Pug'ın sırtından indi ve Pug kısa Queg tarzı eteğinin sergilediği uzun bacaklarına hayranlıkla baktı. Doğrulup gerindi. "Bu iyi geldi."</p>
	<p class="block_2"> </p>
	<p class="block_1">"Güzel," dedi Miranda. "Yemek yiyelim. Açlıktan ölüyorum." Pug'ın Efsuncunun Adası'ndaki evi Villa Beata'daki odadan çıkıp yemek odasına geçtiler. Bir hizmetkâr, bir Jikora gerçeklik ustası, göründü. Yaratık dik yürüyen büyük bir kara kurbağasına benziyordu. Bir yıl önce bir anda ortaya çıkmış, Pug'ın okuluna girmek için yalvarmış, Pug da kabul etmişti. Efsuncunun Adası'ndaki diğer öğrenciler gibi, çalışmalarının karşılığında hizmet ediyordu. "Yemek?" diye sordu. "Lütfen," dedi Pug ve çirkin yaratık mutfağa doğru uzaklaştı.</p>
	<p class="block_2"> </p>
	<p class="block_1">Öğle yemeği, Pantathialıların mağaralarından döndüklerinden sonra her gün olduğu gibi güzeldi. Bir hafta olmasına rağmen, karanlıkta, kafası karışmış ve yorgun uyandığından beri çağlar geçmiş gibi hissediyordu. Görebilmelerini sağlayacak mistik bir ışık yaratmak Miranda'nın bütün enerjisini götürmüştü.</p>
	<p class="block_2"> </p>
	<p class="block_1">İkiye bölünen iblis çürümeye başlamıştı, bu yüzden en azından iki ya da üç gündür baygın olduklarını tahmin etmişlerdi. Pug onları, Gathis'in çabucak ihtiyaçlarını karşılayacağı Efsuncunun Adası'na nakletmek için gücünün sonunu kullanmıştı.</p>
	<p class="block_2"> </p>
	<p class="block_1">Odalarına taşınıp yataklarına yatırılmışlar ve bir gün uyumuşlardı. Kalkıp yemek yemişler, yataklarına geri dönmüşler ve bir gün daha uyumuşlardı. Döndüklerinden beridir bir hafta olmuştu ve Pug eski gücünün geri geldiğini hissediyordu.</p>
	<p class="block_2"> </p>
	<p class="block_1">Yemeklerini bitirirlerken Gathis yaklaştı ve "Sizinle konuşabilir miyim?" diye sordu.</p>
	<p class="block_2"> </p>
	<p class="block_1">Miranda kalktı. "Sizi yalnız bırakayım."</p>
	<p class="block_2"> </p>
	<p class="block_1">"Hayır, lütfen," dedi goblin benzeri yaratık. "Bu sizi de ilgilendiriyor hanımefendi."</p>
	<p class="block_2"> </p>
	<p class="block_1">Miranda oturdu. Gathis, "Size daha önce de söylediğim gibi, Kara Kişi," Miranda'ya bakarak, "babanız ile bir bağım vardı hanımefendi," dedi. Kadın başını salladı.</p>
	<p class="block_2"> </p>
	<p class="block_1">Gathis Pug'a, "Macros Gedik Savaşları'nın sonunda Midkemia'dan ayrıldığında size, ölseydi bunu bileceğimi söylemiştim," dedi.</p>
	<p class="block_2"> </p>
	<p class="block_1">Pug, "Öldüğünü mü düşünüyorsun?" dedi. Gathis, "Öldüğünü biliyorum," dedi.</p>
	<p class="block_2"> </p>
	<p class="block_1">Pug, yüzü anlaşılmaz bir maske olan Miranda'ya göz attı. Pug Gathis'e, "Sen onu hepimizden daha iyi tanıyordun," dedi. "Ölümü senin için zor olmalı. Üzgünüm."</p>
	<p class="block_2"> </p>
	<p class="block_1">"Acımı paylaşmanızı takdir ediyorum Efendi Pug, ama sanırım beni yanlış anladınız." Onu takip etmelerini işaret etti. "Size göstermem gereken bir şey var." Kalktılar ve onu uzun bir koridorda takip ettiler. Gathis onları dışarı çıkarıp geniş evin arkasında uzanan otlağın karşısına geçirdi ve düz bir yamaçtan hafifçe yukarı-çıktılar. Yükseltinin yarısını çıktıklarında, Gathis elini salladı ve bir mağara belirdi. Pug, "Burası da neresi?" diye sordu. "Göreceksiniz Efendi Pug," dedi Gathis, onları mağaraya sokarak. Mağaranın içinde, üstünde bir heykelin durduğu küçük bir sunak gördüler. Manzara, bir tahtın üstünde oturan bir adama, Pug'ın ve Miranda'nın tanıdığı birisine aitti. "Babam," diye fısıldadı Miranda. "Hayır," dedi Pug, "Sarig." Gathis başıyla onayladı. "Bu aslında ölü Büyü Tanrısı." "Burası ne?" diye sordu Miranda.</p>
	<p class="block_2"> </p>
	<p class="block_1">"Bir tapınak," dedi Gathis. "Kara Kişi beni bulduğunda, dünyamızda bir zamanlar önemli bir yeri olan bir ırkın son üyesiydim."</p>
	<p class="block_2"> </p>
	<p class="block_1">"Elflerin moredhellerle akraba olduğu şekilde goblinlerle akraba olduğunu söylemiştin," dedi Pug.</p>
	<p class="block_2"> </p>
	<p class="block_1">"Aşırı basitleştirmeydi. Elfler ve Kara Kardeşler, farklı yollardan giden aynı ırktır. Benim halkım, goblinlerle uzaktan akraba olmasına rağmen, onların çok ötesindedir. Biz alimleri ve öğretmenleri, sanatçıları ve müzisyenleri olan bir ırktık." "Ne oldu?" diye sordu Miranda.</p>
	<p class="block_2"> </p>
	<p class="block_1">"Kaos Savaşları yüzyıllarca sürdü. Tanrılara göre neredeyse anlıktı, ama daha düşük varlıklar için nesiller sürdü.</p>
	<p class="block_2"> </p>
	<p class="block_1">"İnsanlar, goblinler ve cüceler, Kaos Savaşları'nın sonunda Midkemia'ya gelenler arasındaydı.</p>
	<p class="block_2"> </p>
	<p class="block_1">Benim halkım doğduğumuz dünyada kaldı. Diğer ırklar gelişip büyürken, benimkiler büyümedi.</p>
	<p class="block_2"> </p>
	<p class="block_1">Macros ırkımın son üyesi olan beni buldu ve buraya getirdi."</p>
	<p class="block_2"> </p>
	<p class="block_1">Miranda, "Üzüldüm," dedi.</p>
	<p class="block_2"> </p>
	<p class="block_1">Gathis omuzlarını silkti. "Evrenin tarzı bu. Hiçbir şey sonsuza kadar sürmez, hatta belki evrenin kendisi bile.</p>
	<p class="block_2"> </p>
	<p class="block_1">"Ama bahsettiğim diğer şeylerin yanında halkımın yaptığı bir şey de rahiplikti."</p>
	<p class="block_2"> </p>
	<p class="block_1">Pug'ın gözleri büyüdü. "Siz büyünün rahipleriydiniz!"</p>
	<p class="block_2"> </p>
	<p class="block_1">Gathis, "Kesinlikle," dedi. "Farklı bir adda olmasına rağmen, bizler Sarig'e tapıyorduk."</p>
	<p class="block_2"> </p>
	<p class="block_1">Pug etrafa göz gezdirdi ve oturacak bir kaya çıkıntısı buldu. "Devam et lütfen."</p>
	<p class="block_2"> </p>
	<p class="block_1">"Irkımın son üyesi olduğum için, yana yana, Büyü Tanrısı'na tapmaya devam edecek birilerini arıyordum. Ölmeden önce, inandığımız şeyin devam ettiğini görmek en önemli amacımdı; Midkemia'ya büyünün geri dönmesi."</p>
	<p class="block_2"> </p>
	<p class="block_1">Miranda, "Midkemia'da her zaman büyü vardı," dedi.</p>
	<p class="block_2"> </p>
	<p class="block_1">"Büyük Büyü'yü kastediyor sanırım," dedi Pug.</p>
	<p class="block_2"> </p>
	<p class="block_1">"Fazlasını," dedi Gathis. "Büyünün önceden planlandığı şekliyle geri gelmesi." "Kim tarafından planlanan?" diye sordu Miranda. "Büyünün kendi doğası tarafından." "Büyü yoktur," dedi Pug gülerek.</p>
	<p class="block_2"> </p>
	<p class="block_1">"Kesinlikle," dedi Gathis. "Nakor, herhangi birisinin sadece denemekle, evrende ustalıkla idare edebileceği, faydalanabileceği ve yararlı bir şekilde kullanabileceği birincil bir gerçeklik olduğuna inanıyor. Kısmen haklı. İnsanların Küçük Büyü diye bildiği şey sezgisel büyüdür, şiir ve şarkının büyüsü, hislerin ve sezgilerin büyüsü. Küçük Büyücüler'in, tanımlayabilecekleri totemleri ve elementleri seçmesinin sebebi budur.</p>
	<p class="block_2"> </p>
	<p class="block_1">"Diğer düzenlerin rahipleri büyünün yanıtlanan dualar olduğuna inanır. Düşündükleri şekilde olmasa da, haklıdırlar. Dualarına yanıt veren tanrıları değil, rahipsel çağrılarının doğasına uygun olarak büyünün kendisidir. Yine bu yüzden yüksek rahipler ve her bir düzenin yüksek mevkilerdeki üyeleri, büyüyü birbirlerininkine benzer şekillerde yaparken, daha düşük seviyedeki büyücüler bunu imkânsız bulur.</p>
	<p class="block_2"> </p>
	<p class="block_1">"Hepsi bir bütünün parçalarıdır."</p>
	<p class="block_2"> </p>
	<p class="block_1">"Yani büyücülerin aslında Sarigin tapınıcıları olduğunu mu söylüyorsun?" dedi Miranda. "Bir anlamda, ama tam olarak öyle değil. Büyük Büyü her uygulandığında, Sarig'i besleyen tapınmanın küçük bir parçası olarak, onun bize dönmesini biraz daha yaklaştıran bir fırsat doğar." "O halde," dedi Miranda, "neden Yıldızlimanı'na gidip mürit toplamıyorsun?"</p>
	<p class="block_2"> </p>
	<p class="block_1">Pug güldü. "Politika."</p>
	<p class="block_2"> </p>
	<p class="block_1">"Kesiklikle," dedi Gathis. "Benim gibi birisinin çıkıp size söylediklerimi söylemesinin nelere yol açabileceğini düşünebiliyor musun?"</p>
	<p class="block_2"> </p>
	<p class="block_1">Miranda başını salladı. "Ne demek istediğini anlıyorum. Büyük olasılıkla haklı olduğunu bilecek kadar deneyimim var, ama hâlâ inanmakta zorluk çekiyorum."</p>
	<p class="block_2"> </p>
	<p class="block_1">"Bu, tıpkı bende de olduğu gibi, aldığın eğitiminin bir sonucu," dedi Pug. "Onun üstüne çıkmalıyız."</p>
	<p class="block_2"> </p>
	<p class="block_1">"Bunun bizimle ne ilgisi var? Yani bunu bize neden şimdi anlatıyorsun?"</p>
	<p class="block_2"> </p>
	<p class="block_1">"Efendi Pug Kelewan'dan dönene kadar, Midkemia üstündeki en güçlü büyü ustası Kara Macros idi," dedi Gathis. "Benim görevim, yaşadığım sürece o insana yakın olmaktı. "Kara Kişi var olduğu sürece, ne kadar uzakta olduğu fark etmeden, ona bağlıydım. O artık yok, ama ben Sarig adına çalışma görevime devam etmeliyim."</p>
	<p class="block_2"> </p>
	<p class="block_1">"Yani benimle benzer bir bağ mı kurmak istiyorsun?" diye sordu Pug.</p>
	<p class="block_2"> </p>
	<p class="block_1">"Bir anlamda, ama bunun gereklerini tam olarak anlamalısın.</p>
	<p class="block_2"> </p>
	<p class="block_1">"Macros ve Sarig arasındaki bağın ne olduğunu biliyorsun. Sarig Macros'u kendi, Midkemia'daki aracı olarak ilan etti ve ona kendi güçlerini verdi. Onların arasındaki bağı zayıflatan sendin." Pug, "Ama Macros Maarg'ı Sarig'in güçlerini kullanarak yok etti," dedi.</p>
	<p class="block_2"> </p>
	<p class="block_1">"Olabilir," dedi Gathis. "O olaya tanık olmadım, ama döndüğünde bana anlattığın gibiyse, o zaman bu, iblisin arkasındaki güce yem olmasındansa Sarig'in Macros'a kendisini ve iblisi yok etmesi için verdiği son hediye demektir."</p>
	<p class="block_2"> </p>
	<p class="block_1">"İblisin arkasındaki güce mi?" dedi Miranda ve birden hatırlaması engellenen bilginin farkına vardı. "Sanırım anlıyorum."</p>
	<p class="block_2"> </p>
	<p class="block_1">Gathis başını salladı. "Bence de. Efendi Pug, diğer taraftan sen, Sarig ile bağlantılı değilsin. Senin güçlerin bu dünyada bile verilmedi. Tsurani mirasına olan bağların ve uygulamaları, Midkemia ile olan doğuştan bağlarınla bir araya geldiğinde, bu işte seni doğal bir aracı yapıyor.</p>
	<p class="block_2"> </p>
	<p class="block_1">"Bu yüzden bir seçim yapman gerekiyor." "Ve o da?"</p>
	<p class="block_2"> </p>
	<p class="block_1">"Artık, ölümlü zihinlerimizin güçlükle kavrayabileceği çok engin ve kadim güçler arasındaki çok eski bir mücadeleye devam ettiğini anlıyorsun; bizler bu büyük çarpışmada ancak küçücük rollerimizi oynayabiliriz. Seçeneklerin şunlar: değerli olduğunu düşündüğün insanlar için bağımsız bir aracı olarak davranmaya devam edebilir, ya da Macros'un yerini almak üzere kendini Sarig'e adayabilirsin. Eğer bunu yaparsan, yalnızca Midkemia'ya özgü tanrıların güçlerinin ve bilgilerinin tamamına değil, Kelewan'dan gelen bilgiye de sahip olduğun için, şu anda sahip olduğundan çok daha büyük bir güce kavuşursun."</p>
	<p class="block_2"> </p>
	<p class="block_1">"Yani Macros'un vârisi olarak seçilip eğitildiğimi mi söylüyorsun?" Gathis bir süre sessizce Pug'a baktı. "Tanrılar hakkında şu kadarını biliyorum: bazen sonuçlarından emin olmadığımız şeyler yaparız. Kim Macros'un Sarig'in etkisi olmadan herhangi bir şey yaptığını söyleyebilir? Macros seni bir bebekken buldu ve içindeki nadir ve güçlü bir şeyleri ortaya çıkardı; bugün bu noktaya geleceğini anlayıp anlamadığını bilmiyorum. Seni vârisi olarak seçip seçmediğini de söyleyemem, ama şu anda öyle olmak için seçildiğin bir noktada durduğunu söyleyebilirim. Sana kalmış." "Nelerden vazgeçmeliyim?" diye sordu Pug.</p>
	<p class="block_2"> </p>
	<p class="block_1">"Özgürlükten," dedi Gathis. "Kendini, sebebini tam olarak bilemediğin şeyler yaparken bulacaksın. Macros geleceği görebildiğini iddia ederdi ve bunun bir kısmı da doğruydu, ama bir kısmı da numara, kendini herkese aslında olduğundan daha fazla göstermeye çalışan kibirli bir adamın gösteriş merakıydı. Sizinle karşılaşana kadar Efendi Pug, karşılaştığım herhangi birinden çok daha güçlü olduğu için, bu bana garip geliyor. Ama yüzyıllar süresince fark ettim ki, ırkınızın en güçlüleri arasında bile kusurları olanlar var.</p>
	<p class="block_2"> </p>
	<p class="block_1">"Her halükarda, yaşamının sana ait olmadığını fark edeceksin." Pug, "Çok şey öneriyorsun, ama çok şey de istiyorsun," dedi.</p>
	<p class="block_2"> </p>
	<p class="block_1">"Ben değil Efendi Pug; o." Gathis tanrı heykelini gösterdi.</p>
	<p class="block_2"> </p>
	<p class="block_1">Miranda, "Bunu ne kadar düşünmesi gerekiyor?" diye sordu.</p>
	<p class="block_2"> </p>
	<p class="block_1">"İhtiyacı olduğu kadar," dedi Gathis. "Tanrılar kendi zamanlarında azametli bir yönde yol alır ve ölümlülerin yaşamları onlar için kalp atışları gibidir."</p>
	<p class="block_2"> </p>
	<p class="block_1">Pug, "Bana düşünecek çok şey verdin," dedi. "Peki ya hayır dersem ne olur?"</p>
	<p class="block_2"> </p>
	<p class="block_1">"O zaman Sarig'in vekilinin özelliklerini taşıdığı varsayılan, doğası ve güçleri sizin gibi olan başka birisinin ortaya çıkmasını bekleriz."</p>
	<p class="block_2"> </p>
	<p class="block_1">Pug Miranda'ya bakıp, "Tartışacak başka bir şey daha," dedi. Kadın başını salladı.</p>
	<p class="block_2"> </p>
	<p class="block_1">Gathis, "Sizi yalnız bırakayım," dedi. "Belki tanrının kendisi düşüncelerinize rehberlik edebilir. Eğer bir şeye ihtiyacınız olursa, konakta olacağım." Konağın yeşil suratlı kâhyası ayrılınca Pug, "Ne yapmalıyım?" diye sordu.</p>
	<p class="block_2"> </p>
	<p class="block_1">"Bir tanrı olmak konusunda mı? Reddetmesi zor görünüyor."</p>
	<p class="block_2"> </p>
	<p class="block_1">Pug uzanıp onu kendine çekti. "Kabul etmesi de zor görünüyor," dedi.</p>
	<p class="block_2"> </p>
	<p class="block_1">"Eh, zamanımız var," dedi Miranda, ona sarılırken. "Var mı?" dedi Pug, aklı savaş meselesine dönerken.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Savaş kritik bir düzeye erişirken Erik emirler yağdırıyordu. İki gündür, neredeyse Erik'in emrindeki her yedeğin savaştığı, delmesi güç olan ikinci barikatta savaşıyorlardı. Bu konumu savunmak için gerekenleri doğru bir şekilde hesaplamıştı ve askerlerini hattın içine ve dışına vardiyalı olarak sokuyor, böylece çok uzun savaşanlar dinlenebiliyordu.</p>
	<p class="block_2"> </p>
	<p class="block_1">Yaralılar arabalarla Darkmoor'a taşınıyordu. Erik, geri çekilme emrini ve çocukluğunun geçtiği kasabayı ateşe vermesinin an meselesi olduğunu biliyordu.</p>
	<p class="block_2"> </p>
	<p class="block_1">Bu hareketi aylar önce Calis'in orijinal savaş planını gördüğünden beri üzülerek beklemişti, ama bu noktada herhangi bir şey hissetmek için çok yorgundu. Belki bu Kılkuyruk Hanı'nı, Şarap Üreticilerinin ve Tüccarlarının Salonu'nu ve Ravensburg'ün diğer yerlerini gördüğü zaman değişecekti, ama şu anda tek ilgilendiği şey düzenli bir geri çekilmeydi.</p>
	<p class="block_2"> </p>
	<p class="block_1">Düşman sınırsız gibi görünüyordu. Erik'in kaba hesabına göre, kendisi iki barikatta bin beş yüzden az adam kaybetmişken, düşman altı bin adam kaybetmişti. Ama dörde bir kayıp, Zümrüt Kraliçe için kabul edilebilir bir miktarken, böylesi bir oranın Krallık için felaket anlamına geldiğini biliyordu. Krallık'ın düşmana dayanabilmesi için altıya birden daha iyisine ihtiyacı vardı.</p>
	<p class="block_2"> </p>
	<p class="block_1">Erik savaş baltalı, oldukça kaslı bir adamdan gelen bir darbeyi engelledi, ardından bir kılıç darbesiyle adamı şişledi. Yerini bir askere bırakarak çarpışmadan uzaklaştı. Etrafına göz atarak, geri çekilme zamanını hesapladı. Onlar Darkmoor'a ulaşana kadar, karanlık çökecekti. Gelebilecek bir oktan başka bir şeyden endişelenmek zorunda kalmamak için barikattan yeterince uzaklaşıp ulaklara işaret etti. Dört tanesi gelip selam verdi. "Emrimi hattın yukarısına ve aşağısına iletin," dedi Erik. "İşaretimle genel çekilmeye başlayacağız."</p>
	<p class="block_2"> </p>
	<p class="block_1">Askerler hızla uzaklaşırken, Erik büyücü Robert d' Lyes'in hızla kendisine doğru geldiğini gördü.</p>
	<p class="block_2"> </p>
	<p class="block_1">"Yardımcı olabileceğim herhangi bir şey var mı?" diye sordu büyücü.</p>
	<p class="block_2"> </p>
	<p class="block_1">"Teşekkürler, ama biz geri çekilirken buradan güvenle ayrılmamız için o piçleri birkaç dakikalığına diğer tarafta tutmanın bir yolunu bilmiyorsan, sanmıyorum." Büyücü, "Kaç dakika?" diye sordu.</p>
	<p class="block_2"> </p>
	<p class="block_1">"On, on beş. Fazlası daha iyi olur, ama on-on beş dakikada, yaralıları arabalara yükleyip, kalan piyadeleri atlara bindirebilirim. Piyadeler geri çekilirken atlı okçular düşmanı uzakta tutabilir; bunu başarabilirsek, hepimiz Darkmoor'da dövüşmek için buradan sağ çıkabiliriz.</p>
	<p class="block_2"> </p>
	<p class="block_1">Robert, "Bir fikrim var," dedi. "İşe yarayıp yaramayacağını bilmiyorum, ama yarayabilir." "Geri çekileceğiz, bu yüzden bir dene," dedi Erik.</p>
	<p class="block_2"> </p>
	<p class="block_1">"Emri vermene ne kadar var?"</p>
	<p class="block_2"> </p>
	<p class="block_1">"Beş dakika," dedi Erik, atını getirmelerini işaret ederken.</p>
	<p class="block_2"> </p>
	<p class="block_1">Bir asker Erik'in atını getirirken d' Lyes, "O kadarı bana yeter," dedi.</p>
	<p class="block_2"> </p>
	<p class="block_1">Büyücü, serseri bir oku göze alarak barikatın biraz arkasında yer aldı. Gözlerini kapayıp bir büyü okumaya başladı, ardından elini gömleğine sokup küçük deri bir kese çıkardı. Keseyi açarak, içinden bir şey çıkardı -Erik ne olduğunu görememişti- ve elleriyle birkaç hareket yaptı.</p>
	<p class="block_2"> </p>
	<p class="block_1">Aniden barikatın üstünde yeşilimsi siyah bir duman bulutu belirdi. Tepesindeki istilacılar anında öksürüp öğürmeye başladı. Duman, tepe hattını takip ederek yayılınca, her iki taraftaki adamlar da geri çekildi.</p>
	<p class="block_2"> </p>
	<p class="block_1">Ardından d' Lyes, "Zehir!" diye bağırdı.</p>
	<p class="block_2"> </p>
	<p class="block_1">Erik şaşkınlıkla gözlerini kırpıştırdı; ardından istilacıların dilinde, "Zehir! Zehir! Geri çekilin!</p>
	<p class="block_2"> </p>
	<p class="block_1">Geri çekilin!" diye bağırdı.</p>
	<p class="block_2"> </p>
	<p class="block_1">Her iki tarafın adamları da geri çekilirken, bağırtı hattın yukarısında ve aşağısında tekrar edildi. Erik zaman kaybetmedi. Yukarıdaki ve aşağıdaki hatlara bağırarak işaret verdi. "Geri çekilin! Geri çekilin!"</p>
	<p class="block_2"> </p>
	<p class="block_13">Emir hattın yukarısında ve aşağısında tekrarlandı ve Krallık Ordusu barikattan geri çekilmeye başladı. Robert d' Lyes Erik'in oturduğu yere seğirtip, "Bu onları uzun süre kandıramaz," dedi. "Öğüren adamlar kendilerine geldikleri zaman, geri dönecekler." "O yaptığın neydi?"</p>
	<p class="block_3"> </p>
	<p class="block_1">"Ahırlardaki fareleri, sıçanları ve diğer haşaratı öldürmek için tasarlanmış kullanışlı bir büyüydü. Dumanı solursan, yaklaşık bir saat boyunca mide bulantısı hissedersin, ama ondan sonra bir şeyin kalmaz." Erik etkilenmişti. "Bunu düşündüğün için teşekkür ederim." "Rica ederim. Dumanı daha zehirli yapmanın bir yolunu bulabilseydim daha yararlı olabilirdi; böylece düşman gerçekten zehirlenirdi."</p>
	<p class="block_2"> </p>
	<p class="block_1">"Yalnızca savaş alanının doğru tarafında tutmanın bir yolunu da bulduğun zaman."</p>
	<p class="block_2"> </p>
	<p class="block_1">"Evet," dedi büyücü, "anlıyorum. Şimdi ne yapacağız?" "Arkamıza bakmadan kaçacağız," dedi Erik.</p>
	<p class="block_2"> </p>
	<p class="block_1">"Tamam," dedi d' Lyes ve atının bağlı olduğu yere doğru koşmaya başladı. Erik emri verdi ve rahatlayarak, yürüyemeyecek kadar yaralı olan adamların yük arabalarının sonuncusuna taşınmasını izledi. Diğerleri bekleyen atlarına doğru seğirtiyordu. Kayaların üstündeki okçular ellerinden geldiği kadar hızlı bir biçimde aşağı indi ve hangi birlikte hizmet ettiklerine bağlı olarak, ya at bindiler ya da genel geri çekilmeye katıldılar. Erik, çoğunun ölüm sancıları çektiklerini düşünerek midelerini tutup yerlerde yuvarlanan düşmanın batıya kaçtığını gördü. Dumandan güçsüz düşen kendi adamlarından birkaçına arkadaşları yardım ediliyorlardı.</p>
	<p class="block_2"> </p>
	<p class="block_1">Erik dakikaları saydı ve on dakikanın sonunda, "Geri çekiliyoruz!" dedi.</p>
	<p class="block_2"> </p>
	<p class="block_1">Mızraklarını hazırlamış olan hafif süvariler, atlı okçulardan önce son çekilecek birliklerdi. Erik yanlarından geçerken yorgun, kanlı, ama gözlerinde gururla Erik'in göğsünü kabartan bakışlar olan adamlar gördü. Onları selamladı, ardından atını kasabaya doğru sürdü.</p>
	<p class="block_2"> </p>
	<p class="block_1">Uzaklaşırken, tepelerde ateşler gördü; istihkâmcılar mancınıklarını ve mangonellerini yakıyordu. Çok büyük ve sökülmeden taşınması imkânsız olan makineler, düşmanın eline geçmesin diye yok ediliyordu.</p>
	<p class="block_2"> </p>
	<p class="block_1">Ravensburg'e ulaşınca, adamların ellerinde meşalelerle hazır olduğunu gördü. Yaralıları ve erzakları bir sonraki savunma konumuna götüren yük arabaları kasabanın merkezinden geçerken, çocukluğunun geçtiği kasabaya göz gezdirdi. Erik atından indi ve hayvanın biraz dinlenmesini sağlamak için bineğinin kolanını gevşetti. Atı bir yalağa götürüp biraz su içmesini sağladı. Çocukluğunu geçirdiği yuvasını yakmak zorunda kaldığı zaman geldiğinde, Erik en arkadaki gözcülerinden işaret bekliyordu.</p>
	<p class="block_2"> </p>
	<p class="block_1">Ama zaman ilerledi ve düşman görünmedi. Erik düşmanın, bunun bir aldatmaca olduğunu anlayana kadar d' Lyes'in onları "zehirlediği" yere yaklaşmaktan çekindiğini düşündü. Bu fazladan bir saat onlara çok değerli bir avantaj kazandırmıştı. Güvenle gidebileceklerine karar verdiği zaman, "Okçulara ve mızrakçılara çekilmelerini emredin!" diye bağırdı.</p>
	<p class="block_2"> </p>
	<p class="block_1">Bir ulak, Krallık'ın son askerlerine geri çekilme emrini iletmek için batıya at sürdü ve Erik Kılkuyruk Hanı'na sürdü atını. Oraya ulaştığında, bir asker çitlere ve dış duvara yığılmış samanı tutuşturmak üzereydi. Erik, "Bana ver şunu," dedi, meşaleyi işaret ederek.</p>
	<p class="block_2"> </p>
	<p class="block_1">Asker denileni yaptı ve Erik meşaleyi samanların üstüne attı. "Benden başka kimse evimi yakamaz," dedi. Ardından döndü ve "Yakın!" diye bağırdı.</p>
	<p class="block_2"> </p>
	<p class="block_1">Kasabanın her yerinde askerler koşuyor ya da at sürüyor ve yüzlerce meşale atıyorlardı. Erik kendini, alevlerin hanı yutmasını izlemekten alamıyordu, bu yüzden topuklarını atının böğrüne geçirdi ve kasaba merkezine geri döndü. Hafif süvarilerin ilk birliği geçerken her tarafta alevler yükseldi. Erik atlı okçuların kasabadan son çıkanlar olacağını biliyordu ve onlarla birlikte at sürmeye kararlıydı.</p>
	<p class="block_2"> </p>
	<p class="block_1">Atlı okçular, kaynağının Novindus'taki Jeshandi atlıları olduğunu söyleyen Calis tarafından oluşturulan bir manevrayı yaparak hızla geldi. Grubun yarısı koruma ateşi sağlarken, diğer yarısı at sürüyor, ardından at süren grup durup koruma ateşi sağlayan diğer grubu koruyordu. Bu iş dikkat ve alıştırma istiyordu, ama Calis atlı okçuları mükemmelleşecek şekilde eğitmişti, bu yüzden geri çekilmeleri neredeyse kusursuz oldu. Alevler Krallık'ın çekildiğini işaret ettiği için arkalarından birkaç düşman oku atıldı, ama çoğu, kayaların arkasından yüksek bir yay çizecek şekilde körlemesine atılmıştı ve zarar vermeden yere düştüler.</p>
	<p class="block_2"> </p>
	<p class="block_1">Düşman ateşi artarken, Erik gitme zamanının geldiğini sezdi, bu yüzden de, "Bu kadar yeter! Geri çekilin!" diye bağırdı.</p>
	<p class="block_2"> </p>
	<p class="block_1">Atlı okçular hep birden döndü, atlarını topukladı ve doğuya doğru dörtnala ilerledi. Enselerinde onları izleyen düşman olmadığından emin olana kadar çılgınca at sürdüler, ardından atların gücünü mümkün olduğunca saklamak için hızlarını nispeten yavaş bir eşkine düşürdüler.</p>
	<p class="block_2"> </p>
	<p class="block_1">Wolverton'a atla normal yolculuk süresi üç saatti. Erik kasabaya bunun üçte birinden daha az bir sürede vardı. Yol boyunca, ilerleyen yük arabalarının Wolverton'a girdiğinde yavaşlayıp kasabanın ucundaki bir binaya ilerlediklerini gördü. Jadow ve birliğinden başka bir adam el sallayınca Erik atını yanlarına sürdü. "Ne oldu?"</p>
	<p class="block_2"> </p>
	<p class="block_1">"Süvarilerinden ve piyadelerinden çoğu on, on beş dakika önce geçip gitti. Arabalara yetişmeye çalışırlarken neredeyse bir felaket yaşıyorduk."</p>
	<p class="block_2"> </p>
	<p class="block_1">"Trafiği mi denetliyorsun?"</p>
	<p class="block_2"> </p>
	<p class="block_1">Jadow sırıttı. "Fazlasını. Düşmanı biraz yavaşlatacak istediğin o tuzaklardan birkaç tane yaptık." Arabalar ilerlerken onlar bekliyordu. Erik atını bir kez daha dinlendirdi. O ve Jadow, düşmanın son yük arabasına yetişme olasılığı yüzünden çok endişeliydi. Aniden arkalarında Erik'in geri muhafızlarını görene kadar, arabalar iki saat daha yola devam etti. Jadow atlı birliği gösterdi.</p>
	<p class="block_2"> </p>
	<p class="block_1">"Bunlar sonuncu mu?"</p>
	<p class="block_2"> </p>
	<p class="block_1">Erik başını salladı. "Eğer etrafta olursan, sana tavsiyem, o yoldan gelen bir sonraki atlıyı öldür." Jadow kırık bir çite bağlanmış iki atı gösterip, "Seninle at sürmeyi tercih ederim," dedi. Jadow ve askeri iki atı aldı, bindi ve Erik'in yanına döndü. "Atlarınızı size söylediğim yere sürerseniz, hiçbir sorun yaşamazsınız çocuklar."</p>
	<p class="block_2"> </p>
	<p class="block_1">Erik Jadow'a, Wolverton kasabasına doğru onu takip etmesini işaret etti. "Neler yaptınız?" "Eh," dedi Jadow, "birkaç pis sürpriz hazırlamamı söylemiştin, bu yüzden biz de dediğin gibi yaptık. Oraya birkaç çukur, buraya birkaç fıçı yağ, binaları tutuşturmak için biraz meşale, ufak tefek birkaç başka şey. Çok fazla zarar verecek bir şey yok, ama binaları araştırmaya başladıklarında tuzaklar onları yavaşlatmaya yetecek." Erik başıyla onayladı. "Çok iyi."</p>
	<p class="block_2"> </p>
	<p class="block_1">Wolverton'dan geçtiler. Kasaba Kral'ın Yolu'na kurulmuştu, ama kuzeyden ve güneyden otlaklar ve bağlarla çevrili olduğu için, savunması imkânsız bir konum sağlıyordu. Eğer Jadow'un sürprizleri, kasabanın içinden geçmek yerine onları kasabanın çevresinden dolaştırarak düşmanı biraz yavaşlatabilirse, kazandıkları fazladan dakikalar hayat kurtaracaktı. Erik ve Jadow, Kral'ın Yolu'nda yavaşça ilerleyen son arabanın arkasından gidiyordu. Erik Jadow'a döndü. "Sen ve atlı okçular bunu ve arkadan gelen diğerlerini koruyun. Benim ileri gitmem gerekiyor."</p>
	<p class="block_2"> </p>
	<p class="block_1">"Emredersiniz efendim," dedi Jadow, alışılmış gülümsemesi ve yarı alaycı selamıyla.</p>
	<p class="block_2"> </p>
	<p class="block_1">Erik yorgun atını ileri sürdü ve yük arabalarının sonuncusunu ve arabalarda yer bulamamış birkaç tane yürüyen yaralıyı geçti. İki kere adamları yolun kenarında dinlenirken buldu ve çok arkada kalıp düşman tarafından öldürülmesinler diye devam etmelerini emretti.</p>
	<p class="block_2"> </p>
	<p class="block_1">Günbatımı yaklaşırken, atını dinlendirmek zorunda kaldı. Yol burada, tepeye kadar dik bir şekilde yükseliyordu. Yolun aşağısına baktı ve adamlardan ve arabalardan oluşan uzun hattı görünce hayrete düştü. Arkasındaki bütün arabaları geçmiş olmasına karşın, şu ana kadar ne kadar çok adamın yolda olduğuna dair bir fikri olmamıştı. Orada ve burada meşaleler yanıyordu ve kısa bir süre sonra Kral'ın Yolu'nda görkemli bir alay gibi yavaşça ilerleyen bir alev dizisi görünecekti. Erik boş boş dikilmemek için bir zorunluluk hissetti, bu yüzden atından indi ve atını çekerek yürümeye başladı.</p>
	<p class="block_2"> </p>
	<p class="block_1">Adamların çılgınca kırık bir tekerlek parmağını tamir etmeye çalıştığı yolun kenarındaki bir arabayı geçti ve yolun kıvrımını döndüğü zaman onu gördü: Darkmoor. Anayolun karşısında, Darkmoor şehrinin duvarları, dağların doğu tarafında da Kâbus Sıradağları uzanıyordu. Erik Krallık'ın ve Midkemia'nın kaderinin orada çizileceğini biliyordu. Şehir artık fener ışıkları ve duvardaki meşalelerle parlıyordu, bu yüzden uzaktan sanki bir kutlama varmış gibi görünüyordu. Erik, o ışıklar Batı Toprakları'nın bütün savunma gücünün çok geçmeden burada toplanacağı anlamına geldiği için, bunun bir aldatmaca olduğunu biliyordu.</p>
	<p class="block_2"> </p>
	<p class="block_1">Darkmoor bölgesi aslında adını taşıyan şehrin güney ve doğusuydu. Orijinal Darkmoor Şatosu, Krondor'un kurulmasından çok uzun zaman önce, Krallık'ın en batı ucunun savunulması için yapılmıştı. Yıllar geçtikçe kasaba, ardından da bir duvarla çevrilene kadar Darkmoor şehri yükselmişti. Wolverton'dan sonra Erik, şehre yakın arazinin, çoğu kayalık ve tarıma uygun olmayan nispeten boş yerlerinden geçmişti. Yol kenarını küçük ağaçlar, sert dağ otları, alçak çalılar ve birkaç çiçek kaplıyordu. Daha arkada, ağaçlar batı tarafına devam ederek derin vadilerin ve dere yataklarının içine uzanıyordu. Şehrin etrafındaki bölgenin çoğu, yüzyıllar önce temizlenmiş ormandı. Yiyecek ve diğer çabuk bozulan maddeler, aşağıdaki çiftlik kasabalarından Darkmoor'a taşınmıştı.</p>
	<p class="block_2"> </p>
	<p class="block_1">Kral'ın Yolu'nun kuzeyinde bir gardiyan gibi yükselen daha yüksek tepelerde orijinal Darkmoor Kalesi vardı. Burası, orijinal olarak duvarla çevrili bir kale, duvar ve şatonun etrafını dolaşan kale hendeği olarak inşa edilen yapı asla yıkılmamış olduğu için, artık bir hisardı. Artık şehir geçidin karşısına uzanıyor ve Kral'ın Yolu şehre, demir çerçeveli ve yanlarında her biri mazgallı yüksek kuleler olan tek parça meşe bir kapıdan giriyordu. Erik hiç kimsenin ok ve mancınık ateşine ya da yukarıdan dökülen sıcak suya ya da yağa maruz kalmadan kapıyı geçemeyeceği hükmüne vardı. Batan güneş şatoyu kırmızıya boyarken Erik batıya döndü. Uzakta, güneşin, Ravensburg ve Wolverton'daki alevlerden kaynaklanan bir duman pusunda kaybolduğunu gördü.</p>
	<p class="block_2"> </p>
	<p class="block_1">Erik şehir kapısına ulaştığında, sokağın batıdan gelen sığınmacılarla dolu olduğunu gördü. Alını, şehre sıkışmaya çalışan insan izdihamıyla başa çıkmaya çalışan gergin askerlerin yanından geçirdi.</p>
	<p class="block_2"> </p>
	<p class="block_1">Erik, "Hangisi kaleye giden yol?" diye bağırdı.</p>
	<p class="block_2"> </p>
	<p class="block_1">Bir asker omzunun üstünden baktı ve Erik'in tuniğindeki kızıl kartalı ve rütbe işaretini görerek, "Kasabanın ortasındaki ve ardından Yüksek Cadde'den sola Yüzbaşı!" dedi.</p>
	<p class="block_2"> </p>
	<p class="block_1">Erik şaşkın vatandaşların ve yorgun askerlerin keşmekeşini geçmek için ara sıra birilerini kenara itmek zorunda kalarak atını kalabalığın arasında sürdü. Kaleye varmak neredeyse bir saatini aldı. Sonunda, hisarı şehrin geri kalanından ayıran hendeğin üstündeki kadim köprüye ulaştı. Prens'in karargâhına çabuk giriş çıkış yapmak isteyenlerin gecikmemesi için, bir grup asker sokağı her yönden yüz metre kapamıştı.</p>
	<p class="block_2"> </p>
	<p class="block_1">Erik muhafıza yaklaşıp batıyı gösterdi. "Söyle bana, batı kapısına giden bu yol açık mı?"</p>
	<p class="block_2"> </p>
	<p class="block_1">Muhafız, "Evet," dedi. "Duvar boyunca dolaşıp köşeden devam ediyor."</p>
	<p class="block_2"> </p>
	<p class="block_1">Erik iç geçirdi. "Keşke birileri bana bundan bahsetseydi." Tam muhafızı geçecekti ki, adam mızrağını Erik'in göğüs seviyesine indirdi. "Bak sen. Nereye gittiğini sanıyorsun?"</p>
	<p class="block_2"> </p>
	<p class="block_1">"Prens'i ve General Greylock'u görmeye," dedi Erik çok yorgun bir şekilde.</p>
	<p class="block_2"> </p>
	<p class="block_1">"O halde bana birkaç emir yazısı göstermek istersin?"</p>
	<p class="block_2"> </p>
	<p class="block_1">Erik, "Emir mi?" dedi. "Kimden?"</p>
	<p class="block_2"> </p>
	<p class="block_1">"Subayından; tabii General'e birliğinden birtakım sudan sebeplerle ayrılman hakkında birtakım hikâyeler anlatmaya çalışan başka bir kaçak olmadığını varsayarsak."</p>
	<p class="block_2"> </p>
	<p class="block_1">Erik yavaşça uzandı, mızrağın sapından tuttu ve askerin mızrağı olduğu yerde tutma çabasına rağmen, görünür bir çaba harcamadan mızrağı geri itti. Adamın dişleri sıkılır ve gözleri büyürken, Erik, "Ben subayım,'" dedi. "Berbat göründüğümü biliyorum, ama Prens'i görmem gerekiyor,"</p>
	<p class="block_2"> </p>
	<p class="block_1">Yüzleşmeye dikkat eden diğer askerler yaklaşmaya başladı. Bir başkası, "Hey, Çavuş!" diye bağırdı.</p>
	<p class="block_2"> </p>
	<p class="block_1">Taba rengi yeleğinin üstünde siyah bir kalkan ve bir dala konmuş kırmızı bir kuzgun olan Darkmoor üniformasıyla bir çavuş koşarak geldi. "Neler oluyor?" Asker, "Bu herif Prens'i görmek istiyor," dedi.</p>
	<p class="block_2"> </p>
	<p class="block_1">Çavuş, emirlerine anında uyan adamlara alışmış eski sert çizme, "Peki sen kim oluyorsun? Prens seni niye görmek istesin?" diye çıkıştı.</p>
	<p class="block_2"> </p>
	<p class="block_1">Erik, çavuşun gözlerinin içine bakabilmek için mızrağı yana itip ileri çıktı. "Prens'in Özel Birliği'nin Yüzbaşısı Erik von Darkmoor!"</p>
	<p class="block_2"> </p>
	<p class="block_1">Adını söyleyince, askerlerden birkaçı kenara çekilirken diğerleri çavuşa göz attı. Yaşlı asker sırıtıp, "Başınız biraz belaya girmiş gibi gözüküyorsunuz Yüzbaşı," dedi. "Öyle de diyebilirsin. Şimdi, kenara çekil!"</p>
	<p class="block_2"> </p>
	<p class="block_1">Çavuş duraksamadan hızla kenara çekildi. Erik geçerken dizginleri çavuşa verip, "Ona biraz su ve yiyecek verin," dedi. "Çok yorgun. Ardından onu nereye koyduğunuzu bana haber et. İyi bir at, bu yüzden onu kaybetmek istemiyorum."</p>
	<p class="block_2"> </p>
	<p class="block_1">Çavuş dizginleri aldı. Erik uzaklaşırken, arkasına bakmadan, "Haa, çavuşum geldiği zaman, onu doğruca bana gönderin," dedi. "Onu tanımakta zorlanmazsınız. Uzun boylu, Keshli görünüşlü, kara derili biridir ve eğer bana verdiğiniz sıkıntının yarısını ona verirseniz kafanızı koparır."</p>
	<p class="block_2"> </p>
	<p class="block_1">Erik köprüyü geçti. Kadını şatonun pencerelerinde parıldayan ışıklara baktı. Ataları tarafından kurulmuş Darkmoor Şatosu, Erik'e yabancı bir yerdi. Çocukken, bir gün buraya babası tarafından çağırılıp tanınacağının ve ev halkının arasında bir yer verileceğinin hayalini kurmuştu. O hayalleri öldüğünde, yerini merak almıştı. Ardından hepsi gitmişti. Artık şato ölmek için uğursuz bir yer gibi görünüyordu ve kapıdan geçip kadim şatonun dış avlusuna çıkarken, Erik, bu hissin sadece, buraya gelmekte olan ordudan kaynaklanmadığını, onu ölü görmeye yemin etmiş içerideki kadından, babasının dul karısı ve öldürdüğü üvey kardeşinin annesinden kaynaklandığını fark etti.</p>
	<p class="block_2"> </p>
	<p class="block_1">Derin bir iç geçirmeyle, Erik bir muhafız yüzbaşısına döndü ve "Beni Greylock'a götür," dedi. "Ben Yüzbaşı von Darkmoor'um."</p>
	<p class="block_2"> </p>
	<p class="block_1">Yüzbaşı tek kelime etmeden selam verdi, şık bir şekilde döndü ve Erik'i atalarından kalma evine yönlendirdi.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_25"> </p>
</body></html>
