<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_15">-4-<br class="calibre3"/>BAĞLANTILAR</p>
	<p class="block_2"> </p>
	<p class="block_1">Dash güldü.</p>
	<p class="block_2"> </p>
	<p class="block_1">Jimmy, "Ben de, 'Kırmızı soğanları ekip biçmek sarılardan da mı zor oluyor?' diye sordum," dedi.</p>
	<p class="block_2"> </p>
	<p class="block_1">Prens'in Batı Ordusu'nun Şövalye-Yüzbaşısı Owen Greylock "kişisel hakarete yaklaşmışsın Jimmy," dedi.</p>
	<p class="block_2"> </p>
	<p class="block_1">Jimmy gülümsedi. "O garip ülkede, söylediğim şey kastettiğim şeyden çok daha önemliydi."</p>
	<p class="block_2"> </p>
	<p class="block_1">Birasından bir yudum daha aldı. "Farklı koşullar altında o kızı çekici bulabilirdim, ama beni sadece başka bir ülkeden geldiğim için hor görmesi... insanda istek bırakmıyor." Roo, "Ama o gecenin devamında o genç hizmetçi kızla herhangi bir sorunun yokmuş gibi görünüyordun," dedi. Jimmy gülümsedi. "Uyuduğunu sanıyordum." Roo kafasını iki yana salladı. "Uyuyordum, ama beni uyandırdı. Uyuyor numarası yapmanın daha az garip olacağına karar verdim. Ayrıca, daha önceleri, kampta, birkaç metre ötemde sevişen arkadaşlarım oldu." Erik'e göz attı.</p>
	<p class="block_2"> </p>
	<p class="block_1">Roo'nun arkasında durup bira maşrapalarını dolduran Kitty anlamlı bir tonla, "Yaa?" dedi, ardından döndü ve masadan uzaklaştı. Erik kızarmaya başlarken Roo gülünce, diğerleri de ona katı "Bu da neydi böyle?" diye sordu Duncan Avery. "İkinizin arasında bir şey mi var?"</p>
	<p class="block_2"> </p>
	<p class="block_1">Erik, "Benim farkında olduğum bir şey yok," dedi. Kitty'nin arkasından baktı. "Öyle olduğunu da zannetmiyorum ayrıca."</p>
	<p class="block_2"> </p>
	<p class="block_1">"Zannetmiyor musun?" dedi Jadow Shati. "Ahbap, ya vardır ya yoktur. Bu senin gibi kalın kafalı birisi için bile oldukça basittir." Erik ayağa kalktı. "Sanırım, izninizle."</p>
	<p class="block_2"> </p>
	<p class="block_16">Erik Kitty'nin peşinden giderken Jadow güldü. Vadili Çavuş, "Akıllı çocuk ama iş kadınlara geldiği zaman bu çocuk daha da alıklaşırsa, bu yüzden kurtarmak için onu öldürmek zorunda kalacağız," dedi.</p>
	<p class="block_17"> </p>
	<p class="block_1">Jimmy kardeşine göz attı ve Dash, "Bilmiyorum," dedi. "Kitty garip kızdır. Sanırım... etrafında güvenilir birilerinin olmasından hoşlanıyor."</p>
	<p class="block_2"> </p>
	<p class="block_1">Roo, "Erik öyledir," dedi. Erik bara varınca, "Kitty?" dedi. Buyurun Başçavuş?" dedi kız soğuk bir ses tonuyla. Erik tekrar kızardı. Kız gözünü kırpmadan ona bakıyordu. "eee?"</p>
	<p class="block_2"> </p>
	<p class="block_1">"Gün doğmadan önce ne söyleyeceksen söyle." "Masada ne demek istedin?" "Ne demek mi?" diye sordu kız, yüzünde kuşkulu bir ifadeyle.</p>
	<p class="block_2"> </p>
	<p class="block_1">"'Yaa' demekle."</p>
	<p class="block_2"> </p>
	<p class="block_1">"Hiçbir şey. Sadece 'Yaa,' gibi bir 'Yaa,' idi."</p>
	<p class="block_2"> </p>
	<p class="block_1">Erik aniden aptal yerine koyulduğunu fark etti ve daha da kızarmaya başladığını hissetti.</p>
	<p class="block_2"> </p>
	<p class="block_1">"Benimle eğleniyorsun."</p>
	<p class="block_2"> </p>
	<p class="block_1">Kız barın üzerinden uzanıp hafifçe Erik'in yanağına vurdu. "Bunu anladığına sevindim."</p>
	<p class="block_2"> </p>
	<p class="block_1">"Bu ne şimdi?" dedi Erik, bu durumda bütün espri anlayışını kaybederek. "Bana kızgın mısın?" Kız, iç geçirdi. "Sadece erkeklere genel bir kızgınlığım var."</p>
	<p class="block_2"> </p>
	<p class="block_1">Erik "İyi o zaman, acısını başkasından çıkar," dedi. Kızın gözleri kısıldı. "Düzinelerce insanı öldürmüş ve arkadaşlarının yanında fahişelerle sevişmiş bir adam olarak birden bir masumlaştın."</p>
	<p class="block_2"> </p>
	<p class="block_1">Erik sinirlenmeye başladığını hissetti. Bu kızın davranışları onu rahatsız ediyordu. "Benden ne istiyorsun?" diye sordu Erik öfkeyle.</p>
	<p class="block_2"> </p>
	<p class="block_1">Kitty bir süre sessizce Erik'i inceledi, ardından kısık bir sesle, "Bilmiyorum," dedi.</p>
	<p class="block_2"> </p>
	<p class="block_1">Erik dik dik kıza baktı. Meşale ışıklan kızın dudaklarının üstünde hafif bir pırıltıyı yansıtıyordu. Kız akşamın serinliğine rağmen hafifçe terliyordu.</p>
	<p class="block_2"> </p>
	<p class="block_1">Bir süre sonra kız, "Sen ne istiyorsun?" diye sordu. Erik kafasını iki yana salladı. "Ben de bilmiyorum, ama... hissettiğim şeylerden hoşlanmıyorum... sen..." "'Yaa' dediğimde mi?" diye bitirdi kız. Böyle söylenmesi Erik'e o kadar aptalca gelmişti ki, kendini tutamayıp güldü. "Evet, sanırım söylemeye çalıştığım şey bu."</p>
	<p class="block_2"> </p>
	<p class="block_1">"Gel," dedi kız. Kızlardan birine ayrıldığını işaret etti ve Erik'i aşçı ve yardımcısının çalıştığı mutfaktan geçirip hanın arkasındaki avluya açılan arka kapıdan dışarıya çıkardı.</p>
	<p class="block_2"> </p>
	<p class="block_1">Bir an için Erik garip bir tanıdıklık hissine kapıldı; ahırı ve demirci atölyesi, kuyusu ve samanlığı olan, bir hanın arkasındaki buna benzer bir avluda büyümüştü. Kuyunun dibinde, kısa boylu olanların kovayı kolayca yukarı çekmesini sağlamak için koyulmuş tahta bir bank vardı. Kitty gidip o banka oturdu ve Erik'e yanına oturmasını işaret etti. Erik, "Burası oldukça sessizmiş," dedi. Kitty omuzlarını silkti. "Hiç dikkat etmemiştim. Genellikle çok meşgulüm."</p>
	<p class="block_2"> </p>
	<p class="block_1">Erik oturunca, Kitty eğilip onu öptü. Erik bir an tepkisiz kaldıktan sonra kızın öpücüğüne karşılık verdi. Uzunca bir süre sonra, kız Erik'in yüzüne bakmak için geri çekildi. Sonunda, "Bunu daha önce hiç yapmamıştım" dedi.</p>
	<p class="block_2"> </p>
	<p class="block_1">"Öpüşmeyi mi?" dedi Erik, ses tonu şaşkınlığını gösterirken. "Hırsızdım, fahişe değil," dedi kız. "Tecavüze uğradım ama daha önce hiç kimseyi öpmemiştim." Erik'in ağzı açık kaldı, ardından kapattı. "Peki ya Bobby?" diye sordu.</p>
	<p class="block_2"> </p>
	<p class="block_1">Kitty omuzlarını silkti. "Ne olmuş ona?"</p>
	<p class="block_2"> </p>
	<p class="block_1">"Şey, düşünmüştüm ki..." Duraksadı. "Şey, yani onunla…"</p>
	<p class="block_2"> </p>
	<p class="block_1">"Bobby isteseydi, olurdu. Bana iyi davranıyordu. Hak ettiğimden fazla iyi sanırım. Yani, beni yakaladığınız gece kaba davrandı ve beni asmakla ve bir sürü şeyle tehdit etti, ama çoğu zaman beni güldürüyordu. Ve başkalarının bana zarar vermesini önlüyordu." Hanın arkasını işaret etti. "Şakacılar'ı ya da etrafı araştıran herhangi birini kollamam gerekiyor, ama şu anda yaptığım ek iş garsonluk. Fahişelik yapmayacağım için kötü değil."</p>
	<p class="block_2"> </p>
	<p class="block_1">Kitty yüzünü yere çevirdi. "Bobby ile yatacaktım, çünkü bana iyi davranıyordu. Ne o beni seviyordu, ne de ben onu. O şekilde baktığı, belki Yüzbaşı Calis hariç, sevdiği herhangi biri olduğunu sanmıyorum."</p>
	<p class="block_2"> </p>
	<p class="block_1">"Ona çok düşkündü."</p>
	<p class="block_2"> </p>
	<p class="block_1">"Bir süre onun, şu başka erkekleri seven erkeklerden biri olabileceğini düşündüm." Sanki bir şey çeviriyormuş gibi bir hareket yaptı, umursadığımdan değil; Saf Sung'ın takipçilerinden değilim, ama insan merak ediyor. Ardından Beyaz Kanat'ın gediklisi olduğunu duydum, sadece kaşıntısını geçirmek için..." Bir kavram arıyordu. "Onun için özel olmayan birisini mi istiyordu?" dedi Erik. "Evet," dedi kız. "Aynen. Benden ya da fahişe olmayan birisinden hoşlansaydı, bu işleri... bilirsin, zorlaştırırdı."</p>
	<p class="block_2"> </p>
	<p class="block_1">Erik başını salladı.</p>
	<p class="block_2"> </p>
	<p class="block_1">Kız iç geçirdi. "Bobby şakalarıyla beni güldürürdü. İlk başlarda ondan korkuyordum, çünkü Prens'e ya da Dük'e ihanet edersem beni öldüreceğini söylemişti ve gözlerinin içine baktığımda, bu konuda ciddi olduğunu görmüştüm. Ama bir süre sonra, buradakiler bana iyi davranınca, korkmayı bıraktım. Gidecek hiçbir yerim yok, bu yüzden hoşlansam da, hoşlanmasam da, burası benim evim." Hana bakarak bir süre sessizce durdu "Kötü bir hayat değil. Büyük bir şeylerin gelmekte olduğunu biliyorum. Burada çalışıp da birkaç şeyin farkına varmamak mümkün değil. Yaptıkları şeylerden övünmeyen askerler, sır saklıyor demektir. Demek ki büyük bir şeyler geliyor. Ne olduğunu bilmiyorum ve bilmek istediğimi de zannetmiyorum." Durdu ve kafasını kaldırıp sapsarı kesilmiş aya baktı.</p>
	<p class="block_2"> </p>
	<p class="block_1">Aniden dönüp Erik'e baktı. "Ama Bobby öldüğüne göre, bana en iyi davranan erkek sensin. Erkekler bazen diğer kızlara benim hakkımda bir şeyler söylüyor, ama umursamıyorum. Sen bana iyi davranmaktan başka hiçbir şey yapmadın."</p>
	<p class="block_2"> </p>
	<p class="block_1">Erik omuzlarını silkti. "Şanssız olmanın nasıl bir şey olduğunu biliyorum, sanırım."</p>
	<p class="block_2"> </p>
	<p class="block_1">"Sokakta hayatın nasıl olduğunu bilmene olanak yok." Erik hiçbir şey söylemeyip oynaşan meşale ışıklarında sadece kızı izledi. Kız devam etti. "Kız çocukları, fahişelik dışında pek düşünülmez. Bazı yerlerde küçük kız çocukları için iyi para verilir." Kollarını vücuduna doladı. "Annem bir fahişeydi. Babamın kim olduğunu kimse bilmiyor. Altı yaşıma geldiğimde annem beni sokağa attı. Sanıyorum benim de kendisi gibi olmamı istemedi. Pezevengi bana garip garip bakıp duruyordu."</p>
	<p class="block_2"> </p>
	<p class="block_1">"Daniels adındaki bir adam tarafından bulundum ve beni lağımlardaki o yere götürdü. Bana yiyecek verip benimle ilgileneceklerine söz verdiler ama söylediklerini yapmam gerekiyordu. Orada başka çocuklar da vardı. Çok da kötü bir durumda gözükmüyorlardı. Genelde pislerdi, ama aç değillerdi."</p>
	<p class="block_2"> </p>
	<p class="block_1">"Dilendim ve en iyi numaraları öğrendim. Sanki kaybolmuşum gibi ağlıyordum ve birisi sorunun ne olduğunu anlamak için durduğunda, başka birisi para kesesini kesiyordu. Bir süre sonra taşıyıcı ile birlikte işe çıkmaya başladım." Taşıyıcı mı?" dedi Erik.</p>
	<p class="block_2"> </p>
	<p class="block_1">"Yankesici görülür ve Şehir Muhafızları tarafından durdurulursa, üzerinde ona ait olmayan bir şeylerin olmaması daha iyi olur. Bu şekilde çoğu Şakacı takım halinde çalışır. Kese kesen elinden geldiği kadar çabuk bir şekilde keseyi elinden çıkartır ve taşıyıcı keseyi satıcıya, o da Ana'ya götürür."</p>
	<p class="block_2"> </p>
	<p class="block_1">"Ana mı?"</p>
	<p class="block_2"> </p>
	<p class="block_1">"Şakacılar'ın hepimizin... yaşadığı yere verdiği ad." "Ah."</p>
	<p class="block_2"> </p>
	<p class="block_1">Her neyse, annemi gördüm ve ben gittikten sonra olanları konuştuk. Bana fahişelik yapan bir ablam olduğunu söyledi. Betsy idi. "Onu o zaman mı buldun?"</p>
	<p class="block_2"> </p>
	<p class="block_1">Evet ve iyi anlaştık. O benim hırsız olmamdan hoşlanmıyordu, bense onun fahişelik yapmasından, ama iyi anlaştık. Onu sevmiştim. Benden bir şey elde etmek için gelmeyen tanıdığım tek kişiydi. "Bunlar çıktığında," göğüslerini gösterdi, "erkeklerden bazıları bana asılmaya başladı. Eğer diğer yankesicilere yakın olsaydım ya da ablamla takılsaydım, her şey yolunda gidecekti. Ama insan bazen kadınlığa dayanamıyor, ne demek istediğimi anlıyor musun?"</p>
	<p class="block_2"> </p>
	<p class="block_1">Erik anlamıyordu, ama anlıyormuş gibi başını salladı. "Beni bulduğunuzda giyindiğim -pis, kötü kokan bir erkek gibi- şeyleri giymeye başlayana kadar bir sürü tacize uğradım." Artık ne söyleyeceğini bilemediği için sessiz kaldı.</p>
	<p class="block_2"> </p>
	<p class="block_1">"Söylemeye çalıştığım şey, hiçbir erkekle istediğim için beraber olmadığım."</p>
	<p class="block_2"> </p>
	<p class="block_1">Erik bekledi, ama kız bir şey söylemeyince yavaşça, "Şimdi istediğini mi söylüyorsun?" diye sordu.</p>
	<p class="block_2"> </p>
	<p class="block_1">Neredeyse görülmeyecek bir biçimde başını sallarken kızın gözlerinden yaşlar boşandı. Erik kollarını kızın vücuduna dolarken iç geçirdi. Erik kendini daha önce hiç bu kadar sıkıntılı hissetmemişti. Orduya katıldıktan sonra fahişelerle birlikte olmuştu ve yattığı ilk fahişenin ona nazik davranması gerektiğini söylediğini hatırladı, ama yattığı bütün kadınlar Erik'ten daha çok şey biliyordu. Şimdiyse, erkeklerden sadece şiddet görmüş bir kızla yatması isteniyordu. Kızı yanağından öptü, ardından çenesinden, ardından da dudaklarından. İlk başlarda kız kaskatıydı, ama birkaç öpücükten sonra karşılık vermeye başladı. Kız çok geçmeden ayağa kalktı ve Erik elini tutarak onu ahıra, oradan da tavan arasına götürdü.</p>
	<p class="block_2"> </p>
	<p class="block_1">"Erik!" diye tanıdık bir ses geldi. "Yukarıda mısın?" Erik'in kollarına yerleşmiş Kitty'den uykulu bir "Ne?" geldi. Sevişmeleri ilk başta deneme niteliğinde, yavaş ve garip olmuş, ardından Erik kendini bir savaşın ortasında hissedene kadar gelişmiş ve kollarındaki Kitty yoğun bir his patlamasıyla doyuma ulaşmıştı. Gözyaşlarına karışan kahkahalar, Erik'in dokunuşuyla serbest bırakılmıştı kız sonunda, Erik gibi yorgun bir şekilde uzanmıştı.</p>
	<p class="block_2"> </p>
	<p class="block_1">Bir süre sonra ikinci kez sevişmişlerdi ve bu kez Kitty ne istediğinden daha emindi. Erik, başka bir kadınla hiç böyle bir deney yaşamamıştı.</p>
	<p class="block_2"> </p>
	<p class="block_1">Âşık olup olmadığını düşündü.</p>
	<p class="block_2"> </p>
	<p class="block_1">Aşağıdaki konuk ona bir kez daha seslenince bir kolunun üzer de doğruldu. "Nakor, öldüreceğim seni," diye mırıldandı Erik, kalkıp giyinmeye başlarken.</p>
	<p class="block_2"> </p>
	<p class="block_1">Kitty uyandı. "Komik kumarbaz mı?" diye sordu. Erik, "Şu anda hiç de komik değil," dedi çizmelerini giyerken, kız kollarını Erik'in beline dolayıp, "Teşekkür ederim," dedi.</p>
	<p class="block_2"> </p>
	<p class="block_1">Erik durdu. "Ne için?"</p>
	<p class="block_2"> </p>
	<p class="block_1">"Kitty kızların sürekli neden bahsettiğini gösterdiğin için." Erik ilk bir an kımıldamadan oturdu.</p>
	<p class="block_2"> </p>
	<p class="block_1">"Rica ederim, galiba." Kitty başını Erik'in omzuna yasladı. "Galiba mı?" "Bu bir iyilik değildi," dedi Erik sert bir tonla. "Sen de mi zevk aldın?" diye sordu kız masum bir şekilde, Erik kızın kendisiyle yine dalga geçtiğini fark etti. Kızardığının görmeyecek kadar karanlık olmasına sevindi.</p>
	<p class="block_2"> </p>
	<p class="block_1">"Bunun için kıçına bir şaplak indirmeliyim," diye mırıldandı. Erik'in omzunu öptü. "Beyaz Kanat'taki bazı kızların bunun için ücret aldığını duymuştum."</p>
	<p class="block_2"> </p>
	<p class="block_1">Erik, göğsüne bir kılıç girmiş kadar gerçek bir kararsızlık dalgasıyla deliye döndü ve niyet ettiğinden daha sert bir şekilde kızın kolu sıktı ve kızın gözlerindeki korkuyu gördüğü zaman, anında kolunu bıraktı. "Özür dilerim," diye fısıldadı. "Ama benimle dalga geçmene dayanamıyorum."</p>
	<p class="block_3"> </p>
	<p class="block_1">Gözleri dolmaya başlayan kız Erik'e baktı ve aniden ağlamaya başladı. Onunla yanak yanağa gelecek şekilde çenesini Erik'in omuzuna koydu ve "Ben de özür dilerim," diye fısıldadı. Başka türlü nasıl davranacağımı bilmiyorum."</p>
	<p class="block_2"> </p>
	<p class="block_1">Seni asla incitmem," diye fısıldadı Erik. "Biliyorum," dedi kız. Erik "Aklım karmakarışık..." Geri çekildiğinde gülümsüyordu. "Bu senin suçun Erik von Darkmoor." Erik kızı öptü. Çok geçmeden bir öksürük duyuldu ve Erik döndüğünde, Nakor tavan arasının merdiveninde dikilerek onlara baktığını gördü.</p>
	<p class="block_2"> </p>
	<p class="block_1">"Buradasın demek!"</p>
	<p class="block_2"> </p>
	<p class="block_1">Erik tek kelime etmeden bacağını uzattı ve merdiveni itip gözden kaybolmasını izledi ve karanlıkta Nakor'dan gelen tatmin edici bir viyaklama duydu. Gürültülü bir küt sesini, Nakor'un ciğerlerinden patlarcasına çıkan bir "Oof' sesi takip etti.</p>
	<p class="block_2"> </p>
	<p class="block_1">Kitty gülerken Erik giyinmesini bitirdi. Nakor bir yığın samanın tepesinde acıklı bir şekilde inleyerek yatarken, Erik, "Rol yapmayı bıraktığında merdiveni yerine koy," dedi. İnilti yerini bir kıkırdamaya bıraktı. "Beni iyi tanıyorsun," dedi Nakor.</p>
	<p class="block_2"> </p>
	<p class="block_1">Merdiven çatı katının ucunda tekrar göründü ve Erik giyinen Kitty'ye göz attı. Merdivenden önce Erik indi, ardından da Kitty.</p>
	<p class="block_2"> </p>
	<p class="block_1">Nakor, "Seni ve hanım arkadaşını rahatsız ettiğim için üzgünüm ama seni görmem gerekiyordu," dedi. "Neden?" diye sordu Erik. "Bir süreliğine hoşçakal demek için."</p>
	<p class="block_2"> </p>
	<p class="block_1">Erik, eskiden orduda yoldaşı, ama artık Nakor'un öğrencisi o Sho Pi'nin, ahırın girişinde sessizce dikildiğini gördü. "Nereye gidiyorsunuz?" diye sordu Erik.</p>
	<p class="block_2"> </p>
	<p class="block_1">"Yine Yıldızlimanı'na. Kral, Lord Arutha babasının işleri için erkenden oraya gitmemi istedi." Ardından ifadesi ciddi bir hal aldı. "Bir şeyler oluyor. Prens Erland bu gece bir Kesh kotrasıyla limandan ayrılıyor."</p>
	<p class="block_2"> </p>
	<p class="block_1">Erik, "Hakkında konuşabileceğimiz bir şey değil," dedi. Nakor başını salladı. "Sanırım ne demek istediğini biliyorum." Erik, "Size iyi yolculuklar," dedi. "Şehre döndüğünüzde bana haber verin."</p>
	<p class="block_2"> </p>
	<p class="block_1">Nakor başını salladı. "Olur." Ahırdan ayrılırken, Sho Pi'ye onu takip etmesini işaret etti ve Erik karanlıkta gözden kaybolmalarını izledi.</p>
	<p class="block_2"> </p>
	<p class="block_1">"Bu hayatımda gördüğüm en garip adam," dedi Kitty.</p>
	<p class="block_2"> </p>
	<p class="block_1">"Bunu söyleyen ilk kişi sen değilsin," dedi Erik. "Yine de, iyi bir dost ve yolda olduğun zaman altı adam değerindedir. İnsanı hayrete düşüren şeyler bilir. Büyü diye bir şey olmadığını iddia eder, ama evrende daha yaşlı ya da daha iyi bir büyücü varsa bile, ben daha onunla karşılaşmadım." Kitty yanına sokulup Erik'e yaslandı ve Erik kollarını kızın beline doladı. '"Bir şeyler oluyor' demekle ne kastetti?"</p>
	<p class="block_2"> </p>
	<p class="block_1">Edik dönüp onu öptü. "Casusları yakalayan sensin. Benden sırları anlatmamı mı istiyorsun?"</p>
	<p class="block_2"> </p>
	<p class="block_1">Kitty başını sallayıp yanağını Erik'in göğsüne yasladı. "Bazen, orada burada duyduğum şeyleri bir araya getirince, neler olup bittiğini anladığımı sanıyorum Erik. Diğer zamanlarda, burada ne iş yaptığımdan, bile emin olamıyorum. Bobby öldüğünden beri, kendimi sık sık şu küçük cehennemlerden birindeyim zannediyorum. Yanımda iki tane muhafız olmadan hanı terk edemiyorum. Şakacılar üzerime ölüm işareti koydu, ama onlar bildiğim tek aile." Erik söyleyecek bir şey bulamadı. Kıza sarıldı. "Eğer bu aralar boş zaman bulabilirsem, seni şehirden uzakta farklı bir yere götüreceğim." Kitty bir süre Erik'e sıkı sıkı sarıldı, ardından, "Geri dönmek zorundasın değil mi?" dedi.</p>
	<p class="block_2"> </p>
	<p class="block_1">İkili hanın arka kapısına doğru yürümeye başladı ve Erik, kapıya geldiğinde elini kızın belinden çekti. Hiçbir şey demeden, kızın peşinden içeri girdi. Kız sessizce mutfaktan geçip barın arkasındaki her zamanki yerine geçti. Jadow Shati ve Owen Greylock hâlâ oradaydı, ama Roo gitmişti. Roo nerede?" diye sordu Erik otururken.</p>
	<p class="block_2"> </p>
	<p class="block_1">Sen geri gelmeyince o, Jimmy ve Dash ayrıldı. Önemli bir işleri var galiba," diye yanıtladı Greylock.</p>
	<p class="block_2"> </p>
	<p class="block_1">"Nakor sizi buldu mu?" diye sordu Jadow masum bir ifadeyle. "Evet" diye yanıtladı Erik.</p>
	<p class="block_2"> </p>
	<p class="block_1">"Çok uygunsuz bir durumda bulmamıştır umarım," dedi Jadow yüzüne geniş bir sırıtma yayılırken Erik kızarıp, "Hayır," dedi.</p>
	<p class="block_2"> </p>
	<p class="block_1">"İyi öyleyse," dedi Jadow. Ardından öyle bir kahkaha patlattı Greylock ve Erik bile gülmek zorunda kaldı.</p>
	<p class="block_2"> </p>
	<p class="block_1">Kitty bir maşrapa bira ile yaklaştı. "Bu kadar komik olan ne?" diye sordu kız. Yanlış bir şey söyledikleri taktirde onarmanın olanağı olmazdı Greylock ustaca, "Nakor," dedi ve "Yaa," dedi Kitty gülümsedi, Erik de karşılık verdi.</p>
	<p class="block_2"> </p>
	<p class="block_1">Kız gittikten sonra Jadow, "Demek ikinizin arasında bir şeyler ha?" dedi ve bir şeyi kutluyormuş gibi birasını kaldırdı.</p>
	<p class="block_2"> </p>
	<p class="block_1">Erik başını salladı. "Ve bu beni ölümüne korkutuyor."</p>
	<p class="block_2"> </p>
	<p class="block_1">Ses tonunda olası incinmelerden biri vardı ve yüz ifadesinden de bunu görüyordu<span class="calibre5">.  "</span>Greylock, sanki şerefe kadeh kaldırmış gibisin."</p>
	<p class="block_2"> </p>
	<p class="block_1">Jadow bilgece başıyla onayladı. "Çok ciddi ahbap. Yalnızca bir şey olabilir."</p>
	<p class="block_2"> </p>
	<p class="block_1">"Ne?" dedi Erik, endişeli bir ses tonuyla. "Ah ahbap, gerçekten çok kötü," dedi Jadow. "Doğru," diye karşılık verdi Greylock.</p>
	<p class="block_2"> </p>
	<p class="block_1">"Ne?" diye sordu Erik.</p>
	<p class="block_2"> </p>
	<p class="block_1">"Daha önce hiç âşık olmadın mı?" diye sordu. Jadow sert bir şekilde.</p>
	<p class="block_2"> </p>
	<p class="block_1">Erik arkasına yaslanıp, "Sanmıyorum," diye karşılık verdi. Alnı kırıştı ve ani bir şekilde, "Olduysa bile anlamak için çok aptal bir durumdur."</p>
	<p class="block_2"> </p>
	<p class="block_1">Etrafı gözlemekle meşgul olan Kitty'ye baktı, ardından arkadaşlarına dönüp. "Âşığım," dedi sanki bir vahiy inmiş gibi.</p>
	<p class="block_2"> </p>
	<p class="block_1">Greylock ve Jadow kendilerini daha fazla tutamayıp tekrar gülmeye başladı. Kahkahalar dindiğinde Jadow, "Hadi oğlum, bir içkiye daha ihtiyacın var." Greylock kafasını iki yana sallayıp iç geçirdi. "Ah, tekrar genç olmak vardı." Erik, içindeki sevinç ve kuşku gibi garip hisleri düşünerek sessizce baktı. Kitty'ye göz atınca kızın da ona bakmakta olduğunu gördü. Erik başıyla selam verdi ve kız da Erik'e gülümsedi ve Erik içini neşe kapladığını hissetti.</p>
	<p class="block_2"> </p>
	<p class="block_13">Ardından, Jadow ve Greylock aralarında şakalaşırken, önlerindeki savaşı düşününce Erik'in üstüne kara bir bulut çöktü. Savaştan başka herhangi bir şey için zaman nereden bulacağım, diye düşündü.</p>
	<p class="block_3"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_3"> </p>
	<p class="block_1">Sylvia Roo'nun boynunu ısırdı.</p>
	<p class="block_2"> </p>
	<p class="block_1">"Ah!" dedi Roo, yarı şaka, yarı gerçek acıdan. "Bu çok sertti." Kız suratını astı. "Seni cezalandırmam gerekiyor. Uzun zamandır yoktun." Roo, "Biliyorum," derken, Roo'nun koluna sokulup yaslandı.</p>
	<p class="block_2"> </p>
	<p class="block_1">"Şeye yaklaştıkça…" diye başlayınca kendini tuttu. 'İstila'ya demek üzereydi. "Neye yaklaştıkça?" diye sordu kız, çok dikkatlice. Roo mum ışığında kızın yüzünü inceledi. Kızın evine geç vakitte gelmişti ve doğruca yatağa gitmişlerdi. Kız babasının iş için dışarıda olduğunu söylemişti, bu yüzden şafaktan önce şehirdeki evine dönmek yerine bütün geceyi burada geçirmeyi planlamıştı. Yüce Kesh ile yapılan Hile babasının Roo'nun şirketleri üzerindeki üstünlüğüyle ilgili durumlarını düşününce, kızın, babasına aktaracağı herhangi bir şey söyleyip söylemediğini merak etti. Endişelerini bir kenara bıraktı. "Acı Deniz'deki bütün nakliyatı kontrol altına alma hedefime yakınlaştıkça, başka bir şeye zaman ayıramaz hale geldim."</p>
	<p class="block_2"> </p>
	<p class="block_1">Kız bu sefer de omzunu ısırdı. Bu kez onu gerçekten bağırtacak bir acı verecek kadar seri bir şekilde ısırmıştı. "Bunu karına açıkla" dedi kız, bıraktığı diş izlerini göstererek. Yataktan çıktı ve Roo ki çıplak bedeninin görüntüsü karşısında hayrete düştü. Hayatında ki karşılaştığı en güzel kadındı ve tek bir mumun ışığında bile kusursuz canlı bir mermerden yontulmuş gibi gözüküyordu. Karısının, güçten eser olmayan kolları ve doğum izleri taşıyan tıknaz vücudunu düşününce, Karli ile sevişebilme becerisine şaşırırken buldu kendini. Sylvia cüppesini giyerken, Roo, "Ne oldu?" diye sordu. "Helen Jacoby ile harcayacak zamanın var, ama benden uzak günler geçiriyorsun."</p>
	<p class="block_2"> </p>
	<p class="block_1">Roo, "Helen'i kıskanıyor olamazsın?" dedi. "Neden kıskanmayacakmışım?" Döndü ve suçlayıcı bir yüz ifadesiyle yatağına oturdu. "Onunla zaman geçiriyorsun. Sıska köylü kız tarzıyla çekici bile değil. Hatırladığımdan daha fazla kez zekâsına saygı duyduğunu söyledin." Roo yataktan çıkıp, "Kocasını öldürdüm Sylvia," dedi. "Ona bir parça olsun avutma borçluyum. Ama ona asla dokunmadım." "Bahse girerim ona dokunmak isterdin," dedi Sylvia. Roo kollarını kıza dolamak istedi ama kız onu kenara itip uzaklaştı. "Sylvia, haksızlık ediyorsun."</p>
	<p class="block_2"> </p>
	<p class="block_1">"Haksızlık mı ediyorum?" dedi kız, dönüp cüppesinin açılmasına izin vererek.</p>
	<p class="block_2"> </p>
	<p class="block_1">Roo kızın görüntüsü karşısında tahrik olmaya başladığını fark etti. "Sen karısı, çocukları ve saygınlığı olan bir adamsın. Seninle şu ana kadar Krallık'ta evliliğe en uygun kızlardan biriydim." Surat asarak, Roo'ya doğru ilerledi ve göğüslerinin Roo'nun çıplak göğsüne sürtmesini sağlayıp, "Ben metresim," dedi. "Ben statüsü olmayan bir kadınım. İstediğin zaman benden ayrılabilirsin." Eli Roo'nun omuzunda küçük daireler çizmeye başladı.</p>
	<p class="block_2"> </p>
	<p class="block_1">Roo "Seni asla terk etmeyeceğim" dedi nefes almakta zorlanarak. "Asla!"</p>
	<p class="block_2"> </p>
	<p class="block_1">Sylvia elini aşağı uzatıp Roo'nun erkekliğini okşayarak, "Biliyorum," dedi. Roo kızın cüppesini çıkarıp onu yatağa o kadar çabuk taşıdı ki neredeyse<span class="calibre5"> örtülerin üzerine düştüler. Kıza çabucak sahip olan Roo,  ölümsüz aşkını dile getirirken, Sylvia esnemesini bastırarak </span>tavana bakıyordu. Ardından kızın dudaklarında, fiziksel değil, güçle ilgisi olan kendini beğenmiş bir gülümseme belirdi.</p>
	<p class="block_2"> </p>
	<p class="block_1">Roo Krallık tarihindeki en önemli tüccar olma yolundaydı ve tamamen kendisinin kontrolü altındaydı. Zevkin doruklarına çıkarken nefes alışlarının hızlanmasını dinledi ve başka şeyler düşünmeye başladı. Roo ile sevişmesinin ilk günkü etkisi yok olduğundan beridir çok zaman geçmişti ve o, çok daha çekici ve kendisininkine eşdeğer aşk oyunlarına açlığı olan kuzeni Duncan'ın yeteneklerini takdir ediyordu. Hatta ara sıra hizmetkârlardan birinin de katıldığı bu yatağı Duncan ile sık sık paylaştığını öğrendiğinde dehşete düşeceğini biliyordu. Duncan'ın kaliteli kıyafetlere, iyi yiyeceğe, nadide şaraba, güzel kadınlara ve gösterişli şeylere ulaşabildiği sürece yönlendirilebilir olduğunu biliyordu. Roo ile evlendikten sonra, kuzeni iyi bir âşık olabilir ve bir gün sosyal olarak Roo'nun yerine geçebilecek uygunluktaydı. Roo hazzının doruğuna yaklaşırken, Sylvia dalgın dalgın, Roo'nun karısını öldürttükten sonra bu iğrenç küçük adamla evlenmek için ne kadar beklemesi gerektiğini düşünüyordu. Hem babasının Roo'nun mali imparatorluğunun kontrolünü eline alma düşüncesi, Sylvia'nın sonunda hazzının artmasına yol açtı ve kendini Krallık tarihindeki en güçlü kadın olarak hayal eden Sylvia, bir rahatlama nöbeti içinde Roo'ya katıldı.</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Erik kapıyı çalınca William kafasını kaldırıp baktı. "Evet Başçavuş." "Bir dakikanız var mı efendim?" diye sordu Erik.</p>
	<p class="block_2"> </p>
	<p class="block_1">William eliyle sandalyeyi gösterince Erik oturdu. "Ne oldu?" "Eğitimle ilgili bir şey değil," dedi Erik. "O iyi gidiyor. Bu kişisel bir konu…"</p>
	<p class="block_2"> </p>
	<p class="block_1">William arkasına yaslandı. İfadesi kararsızdı. Birlikte çalıştıkları süre içerisinde, ara sıra birbirlerine kişisel hayatlarına dair ipuçları vermişlerdi, ama ikisi de kişisel bir konu üstüne konuşma açmamıştı. "Dinliyorum," dedi Krondor Şövalye-Mareşali.</p>
	<p class="block_2"> </p>
	<p class="block_1">"Bir kız tanıyorum ve şey, eğer sakıncası yoksa asker ve evli olmak konusunda konuşmaya ihtiyacım var."</p>
	<p class="block_2"> </p>
	<p class="block_1">William bir süre bir şey söylemedi, ardından başını salladı, "Zor bir seçim. Bazı insanlar aile meselelerini iyi idare eder, bazıları edemez." Durdu. "Benden önce bu görevde olan adam, Gardan, bir zamanlar senin gibi bir çavuştu. Babam çocukken, Crydee Dükü Lord Borric'e hizmet ediyordu. Prens Arutha ile Krondor'a geldi bu göreve kadar yükseldi. Bütün bunlar süresince evliydi." "Nasıldı?"</p>
	<p class="block_2"> </p>
	<p class="block_1">"Tümüyle ele alındığında, iyi," dedi William. "Gardan'ın asker olan birkaç çocuğu vardı. Uzak Sahil'in yağmalanması sırasında öldü."</p>
	<p class="block_2"> </p>
	<p class="block_1">Üvey babası Nathan'ın o günlerden bahsettiğini hatırlayan Erik akınlar sırasında pek çok insanın öldüğünü biliyordu. Gardan o zamana kadar çoktan ölmüştü. Çocuklarından bazıları kurtuldu sanırım. William kalktı ve Erik'in arkasındaki kapıyı kapayıp masasının kenarına yaslandı. Erik Şövalye-Mareşal'in resmi görev yeleği yerine, rütbeleri olmayan sıradan asker üniformaları içinde olduğunu fark etti. "Yaklaşmakta olan şey yüzünden..." diye başladı William. Kelime bulmakta zorlanıyor gibiydi, ardından, "Sence herhangi bir ilişkiye girmek akıllıca mı?" diye sordu.</p>
	<p class="block_2"> </p>
	<p class="block_1">"Akıllıca ya da değil, bir ilişkim var," dedi Erik. "Daha önce böyle hissetmemiştim."</p>
	<p class="block_2"> </p>
	<p class="block_1">William gülümseyince Erik bir an için yılların adamın üstünden geçtiğini gördü. "Biliyorum." "Sormamın bir sakıncası yoksa, siz hiç evlendiniz mi efendim?" "Hayır," dedi William ve ses tonunda bir üzüntü belirtisi vardı. "Hayatımda asla bir aileye yer yokmuş gibi görünüyordu."</p>
	<p class="block_2"> </p>
	<p class="block_1">Sandalyesine geçip oturdu. "Doğrusu istersen, ailemin benim hayatımda önemli bir yeri yoktu." "Babanız mı?" diye sordu Erik.</p>
	<p class="block_2"> </p>
	<p class="block_1">William başını salladı. "Öfkeden birbirimizle konuşmadığımız zamanlar oldu. Bunları aştığımız çok oluyor. Ama zordur. Eğer babamla karşılaşsaydın, onu oğlum sanırdın. Senden sadece on yaş büyük gözüküyor." William iç geçirdi. "İronik olan, onun çocukluk düşünün, çocuğunun da kendisi gibi iyi bir büyücü olmasıydı. Büyü çalışmam konusunda bana ısrar ediyordu. William gülümsedi. "Herkesin büyü yaptığı ya da büyü yapan biriyle evlendiği ya da büyü yapan birinin oğlu ya da kızı olduğu bir dünyada büyüdüğünü hayal edebiliyor musun?"</p>
	<p class="block_2"> </p>
	<p class="block_1">Erik kafasını iki yana salladı. "Ailenizde olmalı gerçi. Kız kardeşinizle tanıştım."</p>
	<p class="block_2"> </p>
	<p class="block_1">William bulanık bir şekilde gülümsedi. "Bir ironi daha... Gamina aileye evlatlık geldi. Ve büyü işlerinde benden çok daha fazla becerikli. Ben acınası yeteneği olan biriyim. Hayvanlarla konuşabiliyorum ve onlar da ilgi çekici olmayan konuşmalar yapma eğilimindeler. "Fantus hariç tabii ki. Onu sarayda son zamanlarda fazla yormuyorum," dedi. "İstediği gibi gelip gider. Ve nerede olduğunu sorduğumda, anlayamadığım bir şekilde beni duymazdan geliyor." Erik, "Hâlâ kendimi bir karara varmaya daha yakınmış gibi hissetmiyorum." dedi.</p>
	<p class="block_2"> </p>
	<p class="block_1">William, "O hissi ben de bilirim," dedi. "Yıldızlimanı'nda, ben çocukken babamla büyü çalışmaya gelen, Jal-Pur'un çöl ırkından genç bir büyücü kız vardı. Benden iki yaş büyüktü. Esmer teni ve kahverengi gözleriyle, gördüğüm en güzel kızdı, dansçı gibi hareket ediyordu ve kahkahası müzik gibiydi."</p>
	<p class="block_2"> </p>
	<p class="block_1">"İlk görüşümde ona vurulmuştum. O beni, Usta'nın oğlu, Pug'un çocuğu olarak tanıyordu ve ona deli gibi âşık olduğumu da biliyordu. Etrafta onu takip ediyordum ve bu onun canını sıkıyordu. Bana karşı nazik davranıyordu, ama bir süre sonra onun sinirlerini yıprattığımı düşünmeye başladım." William avluyu gören pencereden dışarı bakıp, "Sanırım benimle ilgilenmemesi beni kötü duruma sokmasının ve Yıldızlimanı'ndan ayrılıp Krondor'a gelmemin en büyük nedenlerinden biriydi," derken gülümsedi. "İki yıl sonra da o geldi."</p>
	<p class="block_2"> </p>
	<p class="block_1">Erik soru soran bir ifadeyle kaşını kaldırdı. "Prens Arutha'nın babasının, Kulgan adında, harika bir kişi' olan büyücü bir danışmanı vardı. Etraftaki en güçlü büyücülerden biri değildi, ama en zekileri arasında yer alırdı. Pek çok bakımdan benim için bir büyükbaba gibiydi. Ölümü babamı çok sarstı. Her neyse, Prens Arutha sarayında büyücü bir danışman istediğine karar verince, Pug'dan en iyi büyücüsünü Krondor'a yollamasını istedi, babam, ustalarından birinin yerine onu göndermekle herkesi şaşırttı; başlarda onu bana göz kulak olması için gönderdiğini sanmıştı." Buruk bir biçimde gülümsedi.</p>
	<p class="block_2"> </p>
	<p class="block_1">William devam ederken neredeyse gülüyordu. "Buraya gelip Keshli olmasının yanı sıra, Jal-Pur'un çöl insanları arasındaki en güçlü soylu lordlardan birisiyle uzaktan akraba olduğu da ortaya çıkınca, soylular arasındaki şaşkınlığı hayal edebilirsin. Onu saraya kabul ettirmek Prens Arutha'nın demir iradesi sayesinde oldu."</p>
	<p class="block_2"> </p>
	<p class="block_1">William iç geçirdi. "Buraya geldiği gün, anlatamayacağım bazı olaylardan dolayı, işler çok zordu, ama işimiz bitene kadar Yıldızlimanı'nda olduğundan çok faklı insanlar olduğumuzu öğrenmiştik. Aynı zamanda benim hislerimin değişmediğini öğrendik. Ayrıca bunca yılda, onun da bana bakış açısının değişmiş olduğunu fark edince sevgili olduk." William anılarda kaybolunca, Erik bir süre hiçbir şey söylemedi.</p>
	<p class="block_2"> </p>
	<p class="block_1">"Bu konuda konuşmak istemiyorsanız..." "Bilmiyorum," diye araya girdi William. Moralsiz görünüyordu. "Şey, ben artık gideyim efendim. Niyetim eski yaraları açmak değildi."</p>
	<p class="block_2"> </p>
	<p class="block_1">William savuşturur gibi elini salladı. "Açmadın. O yaralar her gün benimle birlikte ve her zaman açıklar. Hiç evlenmemiş olmamın sebeplerinden biri budur."</p>
	<p class="block_2"> </p>
	<p class="block_1">Erik kapıya ulaşınca, "Eğer sormamın bir sakıncası yoksa efendim, adı neydi?" diye sordu.</p>
	<p class="block_2"> </p>
	<p class="block_1">William pencereden dışarı bakmaya devam ederek, "Jazhara" dedi.</p>
	<p class="block_2"> </p>
	<p class="block_1">Erik ardından kapıyı kapadı. Eğitim alanına giden koridorda ilerlerken yaptıkları konuşmayı düşünüyordu. Ne yapması gerektiğine kesin bir kanıya varamadığı için, aklını önündeki meselelere vermeye ve bekleyip, Kitty'ye olan hislerinin ne olduğu öğrenmeyi zamana bırakmaya karar verdi.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_6"> </p>
</body></html>
