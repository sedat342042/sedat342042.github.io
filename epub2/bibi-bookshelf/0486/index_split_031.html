<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_18">-Sonsöz-</p>
	<p class="block_12">SONUÇLAR</p>
	<p class="block_2"> </p>
	<p class="block_1">Fadawah kaşlarını çattı.</p>
	<p class="block_2"> </p>
	<p class="block_1">Yardımcılarının getirdiği haritalara bakıp, "Buradaki durum nedir Kahil?" diye sordu.</p>
	<p class="block_2"> </p>
	<p class="block_1">"Orası Ylith denilen şehir," dedi bilgi toplamaktan sorumlu yüzbaşı. "Büyük bir limanı ve Yabon eyaletine tek deniz girişi oradan. Nispeten dokunulmamış ve garnizonlarının çoğu Darkmoor'u savunmak için güneye gönderilmiş. Orada yalnızca birkaç gemi ve küçük bir birlik var. Zün'de, Loriel ve Yabon'da olduğu gibi bir garnizon daha var." Haritada farklı yerleri gösterdi. "Bununla birlikte, eğer Ylith'i ele geçirip bahara kadar tutarsak, o garnizonlar kolayca yok edilebilir." Dışarıda, yeniden toplanmış ordusu Sorgulayıcının Bakışı kasabasının etrafına yerleşiyordu. Bir günlük bir savaştan sonra, düzenli bir asker birliğinden daha azı ve yarım birlik milis tarafından savunulan kasabayı işgal etmişlerdi.</p>
	<p class="block_2"> </p>
	<p class="block_1">Fadawah başını salladı. "Güzel. Ylith'i alacağız." Fadawah Darkmoor'daki durumun umutsuz olduğuna karar verdikten sonra, yirmi bin asker kıyıyı takip ederek kuzeye çıkmıştı. İblisin kontrolünden çıktıktan sonra adamlarının durumunu görür görmez, Darkmoor'u alsa bile, işe yaramaz bir dağa ve cesetlere sahip olacağını biliyordu.</p>
	<p class="block_2"> </p>
	<p class="block_1">Geri çekilmesi, aniden yağan kar ve doğudan ordunun gelmesi hakkında takip ettiği raporlar, ona sadece, terk edilmiş olduğu rapor edilen bir şehri ele geçirmek için dağları geçmeye çalışarak bir ayak işi yaptığını göstermişti. Kısa bir süre iblisi düşünmüştü, ama o zamandan beri olanlara bakılırsa, her akşam, onu kutsadığı için kumarbazlar tanrısı Kalkin'e dua etmişti. Pek çok kişinin, Zümrüt Kraliçe ya da iblis tarafından yok edilmesi sırasında, nasıl hayatta kalmayı başardığı onu aşıyordu. Ama artık daha acil ihtiyaçları vardı. Ordusu evden çok uzaktaydı ve açtı. İyi haber ülkenin kuzeyinin verimli olmasıydı ve adamları tekrar iyi şekilde yemeye başlamıştı. Kahil'e, "Güneye, Darkmoor'dan kurtulmayı başarabilenlerin, kışı geçirmek için Ylith'e gelmesi haberini gönderin," dedi.</p>
	<p class="block_2"> </p>
	<p class="block_1">"Emredersiniz General," dedi istihbarat subayı ve selam verip çadırdan çıktı.</p>
	<p class="block_2"> </p>
	<p class="block_1">Fadawah Saaurların dışarıda bir yerlerde olduğunu da biliyor ve endişeleniyordu. Eğer Jatuk ile konuşabilseydi onu, kendisinin de aldatıldığına, bir alet olarak kullanıldığına ve neredeyse elden çıkartılacağına ikna edebilirdi, ama onu ikna etmeyi başaramazsa, öfkeli kertenkele öfkesini üstüne boşaltacağı birisini arıyor olacaktı. Zümrüt Kraliçe'nin ordusundan geriye kalan en yüksek rütbeli subay olduğu için, Fadawah mantıklı bir seçimdi.</p>
	<p class="block_2"> </p>
	<p class="block_1">Fadawah çadırındaki küçük iskemlede arkasına yaslandı. Kader onu bu uzak ülkeye getirmişti, ama nerede olursa olsun bunu bir avantaja dönüştürmek onun doğasında vardı. Bu yüzden, Doğuilleri'ndeki bir paralı asker yüzbaşısından, Zümrüt Kraliçe'nin Askeri Danışmanlığına yükselen Novindus'taki en başarılı generaldi.</p>
	<p class="block_2"> </p>
	<p class="block_1">En kıdemli yüzbaşısı Nordan, "Ylith'i ele geçirdiğimizde ne yapacağız General?" diye sordu.</p>
	<p class="block_2"> </p>
	<p class="block_1">Fadawah, "Diğer insanların aç gözlülüğü ve hırsları için kan ödeyeceğiz, eski dostum," dedi. Dirseklerini dizlerine dayayarak öne eğildi. "Artık kendimiz için çalışıyoruz." Eski yoldaşına gülümsedi. İnce yüzü, çadır direğine asılmış küçük bir fenerden gelen zayıf ışıkta uğursuz gözüküyordu. "Ordularımızın Generali olmaya ne dersin?" Nordan, "Ama eğer ben General olursam, siz ne olacaksınız?" diye sordu. Fadawah, "Kral olacağım," dedi.</p>
	<p class="block_2"> </p>
	<p class="block_1">Parmağıyla Krondor ve Ylith arasındaki kıyıyı gösterdi. "Krallık'ın Batı Başkenti harabeye döndü ve orasıyla Ylith arasında hükümdar yok." Seçeneklerini düşündü. "Evet, Acı Deniz Kralı. Kulağa nasıl geliyor?"</p>
	<p class="block_2"> </p>
	<p class="block_1">Nordan başını eğdi. "Uygun geliyor. Majesteleri."</p>
	<p class="block_2"> </p>
	<p class="block_1">Çadırının dışında serin sonbahar rüzgârı eserken, Fadawah güldü.</p>
	<p class="block_2"> </p>
	<p class="block_1">-SON-</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_15">Raymond Elias Feist</p>
	<p class="block_19">Güney Kaliforniya'da doğdu ve büyüdü. Kaliforniya Üniversitesinde İletişim Bilimleri eğitimi aldı. Çok satan ve övgü toplayan Gediksavaşları Efsanesi (Riftwar Saga) kitaplarının yazarıdır. Daughter of the Empire, Servant of the Empire ve Mistress of the Empire kitaplarını Janny Wurts ile birlikte kaleme almıştır.</p>
	<p class="block_19">Feist, Rancho Santa Fe, Kaliforniya'da eşi -roman yazarı- Kathlyn Starbuck ve kızıyla yaşamaktadır.</p>
	<p class="block_2"> </p>
	<p class="block_10"><img alt="Line" src="images/image.png" class="calibre6"/></p>
	<p class="block_2"> </p>
	<p class="block_2"> </p>
	<p class="block_1">Taranmış belgeden düzenleme: ERASMUS</p>
	<p class="block_7"> </p>

</body></html>
