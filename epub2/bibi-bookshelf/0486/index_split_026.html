<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-24-</p>
	<p class="block_12">DARKMOOR</p>
	<p class="block_2"> </p>
	<p class="block_1">Calis mücevheri inceliyordu.</p>
	<p class="block_2"> </p>
	<p class="block_1">Onunla öylesine meşguldü ki, kâhinin büyük salonundaki dört şeklin varlığına neredeyse dikkat etmiyordu. Kâhinin hizmetkârlarına göz attı ve endişe göstermediklerini görünce, tehlike olmadığını varsaydı.</p>
	<p class="block_2"> </p>
	<p class="block_1">Yeni gelenlere bakınca, yanında Nakor, Sho Pi ve bir Ishap keşişinin kıyafetlerini giyen bir adamın olduğu, beyaz ve altın sarısı zırhının içinde görkemli görünen babasını gördü. Calis kendini mücevheri incelemekten güçlükle aldı ve kalkıp onları selamladı.</p>
	<p class="block_2"> </p>
	<p class="block_1">"Baba," dedi, Tomas'a sarılarak. Ardından Nakor ile el sıkıştı.</p>
	<p class="block_2"> </p>
	<p class="block_1">Nakor, "Bu Dominic," dedi. "Sarth'taki manastırın Başrahibi. Bizimle olmasının yararlı olacağını düşündüm."</p>
	<p class="block_2"> </p>
	<p class="block_1">Calis başını salladı.</p>
	<p class="block_2"> </p>
	<p class="block_1">Tomas, "Geldiğimizde mücevherle çok meşgul gözüküyordun," dedi.</p>
	<p class="block_2"> </p>
	<p class="block_1">Calis, "İçinde bir şeyler görüyorum baba," dedi.</p>
	<p class="block_2"> </p>
	<p class="block_1">Tomas, "Konuşmamız gerekiyor," dedi. Diğerlerine göz atıp, "Ama önce saygılarımı sunmam gerekiyor," dedi.</p>
	<p class="block_2"> </p>
	<p class="block_1">Büyük, boylu boyunca uzanmış ejderhaya doğru gitti, devasa kafasının yanında durdu ve nazikçe başına dokundu. "Seni gördüğüme sevindim eski dostum," dedi yavaşça. Ardından en kıdemli hizmetkârına dönüp, "İyi mi?" diye sordu.</p>
	<p class="block_2"> </p>
	<p class="block_1">Yaşlı adam hafifçe başını eğip, "Düş görüyor ve düşlerinde binlerce yaşamı yeniden yaşıyor ve onları, ondan sonraki büyük bedene gelecek olan ruhla paylaşıyordu," dedi. Tomas'ın önünde duran genç bir çocuğu gösterdi. "Benim vekilimle yaptığım gibi."</p>
	<p class="block_2"> </p>
	<p class="block_1">Tomas başını salladı. "Irkların en kadimi, sizi bir felaketten başka bir felakete naklettik."</p>
	<p class="block_2"> </p>
	<p class="block_1">"Riskler vardır," dedi yaşlı adam, "ama amaçlar da vardır. Biz bu kadarını biliriz."</p>
	<p class="block_2"> </p>
	<p class="block_1">Tomas tekrar başını salladı ve Calis ile diğerlerinin yanına döndü. Dominic ardına kadar açılmış gözlerle Tomas'ın arkasına bakıyordu. "Asla inanmazdım."</p>
	<p class="block_2"> </p>
	<p class="block_1">Nakor güldü. "Ne görürsem göreyim, asla her şeyi gördüğümü düşünmem. Evren sayısız sürprizler sunar."</p>
	<p class="block_2"> </p>
	<p class="block_1">Calis, "Hepiniz buraya hep birden gelmeyi nasıl başardınız?" diye sordu.</p>
	<p class="block_2"> </p>
	<p class="block_1">"Uzun hikâye," dedi Nakor. Bir Tsurani nakil küresi çıkardı ve "Bunlardan çok kalmadı," dedi.</p>
	<p class="block_2"> </p>
	<p class="block_1">"Birkaç tane daha olsaydı keşke."</p>
	<p class="block_2"> </p>
	<p class="block_1">Calis gülümsedi. "Kelewan'a açılan gedik ne yazık ki Yıldızlimanı'nda ve en son baktığımda Kesh'in elindeydi."</p>
	<p class="block_2"> </p>
	<p class="block_1">"O kadar da sıkı değil," dedi Nakor sırıtarak.</p>
	<p class="block_2"> </p>
	<p class="block_1">"Ne demek istiyorsun?" diye sordu Calis.</p>
	<p class="block_2"> </p>
	<p class="block_1">Nakor omuzlarını silkti. "Pug benden bir şey yapmamı istedi, ben de yaptım." "Ne?" dedi Tomas.</p>
	<p class="block_2"> </p>
	<p class="block_1">"Bu işten sağ çıktığımızda söylerim. O zaman Yıldızlimanı'nın sonu biraz anlam kazanır." Tomas, "Calis, mücevherin içinde bir şeyler gördüğünü söylerken ne demek istiyordun?" diye sordu.</p>
	<p class="block_2"> </p>
	<p class="block_1">Calis şaşkınlıkla babasına bakarak, "Sen göremiyor musun?" diye sordu.</p>
	<p class="block_2"> </p>
	<p class="block_1">Tomas dikkatini, Midkemia'da yaşayan herhangi bir varlıktan çok daha iyi bildiği Hayattaşı'na çevirdi. Zihnini boşaltıp soğuk, yeşil yüzeyi inceledi ve bir süre sonra atım yapan zayıf ve kavraması zor bir ışık gördü. Bir süre sonra, "Ben hiçbir şey görmüyorum," dedi. "Garip," dedi Calis. "Bana taşa ilk baktığım andan itibaren göründüler."</p>
	<p class="block_2"> </p>
	<p class="block_1">"Ne görüyorsun?" diye sordu Nakor.</p>
	<p class="block_2"> </p>
	<p class="block_1">Calis, "Sözcüklerle anlatabilir miyim bilmiyorum," dedi. "Ama sanırım bu dünyanın gerçek tarihini görüyorum."</p>
	<p class="block_2"> </p>
	<p class="block_1">Nakor yere oturdu. "Yaa, çok ilginç. Lütfen, ne gördüğünü anlat." Calis sanki düşüncelerini toparlamak içinmiş gibi oturdu.</p>
	<p class="block_2"> </p>
	<p class="block_1">Aniden Pug ve Miranda belirdi.</p>
	<p class="block_2"> </p>
	<p class="block_1">Tomas, oturmalarını işaret ederek arkadaşını ve Miranda'yı selamladı.</p>
	<p class="block_2"> </p>
	<p class="block_1">"Ne oldu?" diye sordu Pug.</p>
	<p class="block_2"> </p>
	<p class="block_1">Tomas, "Calis bize Hayattaşı'nın içinde gördüklerini anlatmak üzereydi," dedi.</p>
	<p class="block_2"> </p>
	<p class="block_1">Calis Miranda ve Pug'a göz attı ve bir an için büyücünün bakışlarına karşılık verdi. Ardından gülümsedi. "İkinizi de tekrar gördüğüme sevindim." Miranda da gülümsedi. "Biz de öyle."</p>
	<p class="block_2"> </p>
	<p class="block_1">Calis, "Hayattaşı'ndan bahsetmeliyim," dedi.</p>
	<p class="block_2"> </p>
	<p class="block_1">Nakor Sho Pi'ye döndü ve "Eğer öğrenci sıfatını taşımaya devam etmek istiyorsan her kelimeyi ezberle," dedi.</p>
	<p class="block_2"> </p>
	<p class="block_1">"Tamam Usta."</p>
	<p class="block_2"> </p>
	<p class="block_1">Calis, "Hayattaşı, zamanın başlangıcından sonuna kadar daha önce burada yaşamış, şu anda yaşayan ve yaşayacak olan her şeyin bir yansıması, en saf şekliyle Midkemia'dır." dedi. Calis söyleyeceklerini düşünürken, herkes sessizce bekliyordu.</p>
	<p class="block_2"> </p>
	<p class="block_1">"Başlangıçta, hiçbir şey yoktu ve ardından evren var oldu. Hikayeyi duyduğum kadarıyla, Pug ve babam o yaratılışa tanık olmuştu." Babasına bakıp gülümsedi.</p>
	<p class="block_2"> </p>
	<p class="block_1">"Birkaç kez."</p>
	<p class="block_2"> </p>
	<p class="block_1">"Evren doğduğunda bilinçliydi, ama bu, kavrayışımızın o kadar ötesindeydi ki, bu bilinçliliği anlayabilmek için uygun kavramlarımız yok."</p>
	<p class="block_2"> </p>
	<p class="block_1">Nakor sırıttı. "Bu, tepelerindeki dağın doruğunda bir ejderha otururken, yuvalarına yiyecek taşıyan karıncalara benziyor. Karıncaların ejderha hakkında kavramları yoktur." Calis, "Dahası var, ama bu tamamen yanlış bir değerlendirme değil," dedi.</p>
	<p class="block_2"> </p>
	<p class="block_1">"Bu bilinçlilik, içimizden herhangi birinin ya da hepimizin kavrayabileceğinden daha fazlası. Bu çok engin ve çok zamansız..." Durdu. "Bunun hakkında daha fazla konuşabileceğimi sanmıyorum. "Midkemia şekillendiği zaman, güçlerin, doğanın temel güçlerinin yuvası oldu. Akılsız, kuran ve yıkan güçler."</p>
	<p class="block_2"> </p>
	<p class="block_1">"Rathar ve Mythar," dedi Tomas. "Yaratılış'ın İki Kör Tanrısı." "O güçlere verilebilecek herhangi bir ad kadar iyi," dedi Nakor.</p>
	<p class="block_2"> </p>
	<p class="block_1">Calis, "Ardından duruma yeni bir düzenleme geldi," dedi. "Bilinçlilik yükseldi ve akılsız olan varlıklar bir amaca yöneldi. Bize anlamlı gelen bir tarzda tanrıları tanımlama yöntemimiz bu, ama bundan daha fazlası var.</p>
	<p class="block_2"> </p>
	<p class="block_1">"Evrenin düzeni pek çok yüzü olan bir mücevher gibidir ve biz sadece bir tanesini, kendi dünyamızın var oluşunun bir yansıması görebiliyoruz."</p>
	<p class="block_2"> </p>
	<p class="block_1">Pug, "Bu diğer dünyalarla paylaşılıyor mu?" diye sordu.</p>
	<p class="block_2"> </p>
	<p class="block_1">"Evet," dedi Calis yavaşça. "Bütün dünyalarla. Bu, burada yaptığımız şeyin, neden evrendeki diğer dünyalarda çok derin bir etki yapacağının kilit sebeplerinden biridir. Bu, bizim iyi ve kötü dediğimiz şey arasındaki eski bir mücadele ve yaratılışın her köşesinde var." Dönüp büyük mağaradakilere baktı ve "Saatlerce konuşabilirim, o yüzden keşfettiğimi düşündüğüm şeyi kısaca anlatmama izin verin," dedi.</p>
	<p class="block_2"> </p>
	<p class="block_1">Calis düşüncelerini toparladı, ardından devam etti. "Valherular Midkemia'da yaşayan ilk ırktan çok daha fazlasıdır. Onlar ölümsüzlerle ölümlüler arasında bir köprüydü. Onlar tanrıların ilk deneyiydi."</p>
	<p class="block_2"> </p>
	<p class="block_1">"Deney mi?" dedi Pug. "Ne tür bir deney?"</p>
	<p class="block_2"> </p>
	<p class="block_1">"Bilmiyorum," dedi Calis. "Söylediğimin doğru olduğundan bile emin olamıyorum, sadece doğru olduğunu hissediyorum." Nakor, "Doğru," dedi.</p>
	<p class="block_2"> </p>
	<p class="block_1">Bütün gözler ufak tefek Isalani'ye döndü. Sırıttı. "Mantıklı geliyor." Pug, "Ne mantıklı geliyor?" diye sordu.</p>
	<p class="block_2"> </p>
	<p class="block_1">Nakor, "Benim dışımda herhangi birisi neden düşündüğümüzü merak etti mi?" dedi.</p>
	<p class="block_2"> </p>
	<p class="block_1">Soru damdan düşer gibi gelince, herkes şaşkınlıkla birbirine baktı. Pug güldü. "Son zamanlarda değil." "Düşünüyoruz çünkü tanrılar bize kavrama gücü verdi," dedi Dominic.</p>
	<p class="block_2"> </p>
	<p class="block_1">Nakor Başrahip'e parmağını salladı. "Bu dogmayı ve tanrıların insanoğlunu yarattığı gibi, insanoğlunun da tanrıları yarattığını biliyorsun." Pug, "Yani, ne demek istiyorsun?" diye sordu.</p>
	<p class="block_2"> </p>
	<p class="block_1">"Sadece düşünüyordum," dedi Nakor. "Bana, Tomas ile birlikte Macros'u bulmaya gidip evrenin yaratılışını gördüğünüzü anlattığın şu hikâyeyi düşünüyordum." "Ve?" dedi Tomas.</p>
	<p class="block_2"> </p>
	<p class="block_1">"Eh," diye başladı Nakor, "bana başlangıcın başında olmak zorundaymışsınız gibi geliyor." Pug küçük adama baktı ve kahkahaya boğuldu. Saniyeler içinde herkes gülmeye başladı.</p>
	<p class="block_2"> </p>
	<p class="block_1">"Görüyorsunuz ya," dedi Nakor, "mizah zekânın bir özelliğidir."</p>
	<p class="block_2"> </p>
	<p class="block_1">"Pekâlâ Nakor," dedi Miranda, "neden bahsediyorsun?" Nakor, "Bir şey her şeyi başlattı," dedi.</p>
	<p class="block_2"> </p>
	<p class="block_1">"Evet," dedi Dominic. "İlksel bir dürtü vardı, bir yaratıcı, bir şey."</p>
	<p class="block_2"> </p>
	<p class="block_1">"Bunun," dedi Nakor, "bir kendi kendine yaratılış olduğunu mu düşünüyordunuz?" "Evren bir gün aniden uyanmaya mı karar verdi?" diye sordu Miranda.</p>
	<p class="block_2"> </p>
	<p class="block_1">Nakor bir an soruyu düşündü. "Her zaman aklımızda tutmamız gereken bir şey var: bahsettiğimiz her şey, bizim algılarımızla, anlama becerimizle, kısacası doğamızla sınırlıdır." "Doğru," dedi Pug.</p>
	<p class="block_2"> </p>
	<p class="block_1">"Bu yüzden evrenin bir gün aniden uyandığını söylemek, muhtemelen bunu anlatmanın tek, en uygun ve en eksik yoludur," dedi Nakor.</p>
	<p class="block_2"> </p>
	<p class="block_1">Dominic, "Bu tür tartışmalar kiliselerde çok yaygındır," dedi. "Mantık ve inanç üzerine yapılan çalışmalar çoğu zaman hayal kırıklığına uğratıcı olabilir."</p>
	<p class="block_2"> </p>
	<p class="block_1">"Ama sanırım elimizde biraderlerinizin birkaçının sahip olduğu bir şey var Başrahip," dedi Nakor. "Yaratılışa tanıklık etmek." "Eğer gördükleri oysa," dedi Dominic.</p>
	<p class="block_2"> </p>
	<p class="block_1">"Ah," dedi Nakor ve neşesini güçlükle bastırdı. "Hiçbir şeyden emin olmayız, değil mi?" " 'Gerçeklik nedir?' sorusu, bahsettiğim bu tartışma meclislerinde çok yaygındır," dedi Başrahip.</p>
	<p class="block_2"> </p>
	<p class="block_1">"Gerçeklik karanlıkta çarptığın şeydir," dedi Miranda duygusuz bir sesle.</p>
	<p class="block_2"> </p>
	<p class="block_1">Nakor güldü, ardından, "Şu büyük topun patlayıp evreni yaratmasından bahsettin, değil mi?" dedi.</p>
	<p class="block_2"> </p>
	<p class="block_1">Pug başını salladı.</p>
	<p class="block_2"> </p>
	<p class="block_1">"Peki, ya her şey o topun içinde idiyse?"</p>
	<p class="block_2"> </p>
	<p class="block_1">"Öyle olduğunu varsayıyoruz," dedi Pug.</p>
	<p class="block_2"> </p>
	<p class="block_1">"O zaman, topun dışında ne vardı?"</p>
	<p class="block_2"> </p>
	<p class="block_1">"Biz vardık," dedi Pug çabucak "ve Ebedi Şehir ve Bahçe."</p>
	<p class="block_2"> </p>
	<p class="block_1">"Ama siz o büyük topun içinden geliyordunuz," dedi Nakor ve diğerleri ona bakarken, anlamanın eşiğindeymiş gibi kalkıp dolaşmaya başladı. "Demek istediğim, yaratılıştan çağlar sonraki bir gelecekte doğdunuz, topun içindeki maddeden, anlarsanız." "Peki ya Ebedi Şehir?" diye sordu Miranda.</p>
	<p class="block_2"> </p>
	<p class="block_1">"Belki o çok uzak bir gelecekte yaratılmıştı; siz ne dersiniz?" "Kim tarafından?" diye sordu Pug.</p>
	<p class="block_2"> </p>
	<p class="block_1">Nakor omuzlarını silkti. "Bilmiyorum ve şu an için de umursamıyorum. Belki de siz Ebedi Şehir'i yapanlardan binlerce yıl daha yaşlıydınız ve sen ve Macros bir yerlerde oturup evrenin doğuşunu izlesin diye zamanın başlangıcına geri gönderildiniz."</p>
	<p class="block_2"> </p>
	<p class="block_1">"Bebek evrenler ve bin yaşındaki büyücüler," dedi Dominic. Sabırlı olmaya çalışıp da başaramadığı yüzünden belliydi.</p>
	<p class="block_2"> </p>
	<p class="block_1">Nakor elini kaldırdı. "Neden olmasın? Zamanda yolculuk etmenin mümkün olduğunu biliyoruz. Bu da bizi şuna götürüyor: zamanın kendisi nedir?"</p>
	<p class="block_2"> </p>
	<p class="block_1">Herkes birbirine baktı ve hep bir ağızdan yanıt vermeye başladılar, ama çok geçmeden hepsi de sessizleşti. "Zaman zamandır," dedi Dominic. "Olayların geçişini işaretler."</p>
	<p class="block_2"> </p>
	<p class="block_1">"Hayır," dedi Nakor. "Olayların geçişini insanlar işaretler. Zaman bunu umursamaz; zaman sadece geçer. Peki zaman nedir?" Kendi sorusuna yanıt verirken neşeli bir sırıtma takındı: "Zaman, her şeyin bir anda olmasını önleyen şeydir."</p>
	<p class="block_2"> </p>
	<p class="block_1">Pug'ın kaşları kalktı. "Yani topun içinde her şey aynı anda mı oluyordu?" "Ardından evren değişti!" dedi Nakor coşkuyla.</p>
	<p class="block_2"> </p>
	<p class="block_1">"Neden?" diye sordu Miranda.</p>
	<p class="block_2"> </p>
	<p class="block_1">Nakor omuzlarını silkti. "Kimbilir? Sadece değişti. Pug, Macros'u en son bulduğunda, Sarig ile birleşmeye başladığını söylemiştin. O Macros muydu, yoksa Sarig mi?"</p>
	<p class="block_2"> </p>
	<p class="block_1">"Kısa bir süre için ikisi birden, ama çoğunluğu hâlâ Macros'tu." "Keşke ona, 'Birleşirken, Macros olma hissini kaybettin mi?' sorusunu sorabilseydim." Bir an için Nakor gerçekten üzgün gözüktü, ama ardından sırıtması geri geldi ve "bir Tanrıyla gittikçe bir olmaya başladığınızda, kendinizden geriye daha az bir parça kalmış oluyor diyebiliriz sanırım," dedi.</p>
	<p class="block_2"> </p>
	<p class="block_1">"Şimdi anlıyorum," dedi Dominic. "Neyi?" dedi Miranda.</p>
	<p class="block_2"> </p>
	<p class="block_1">"Bu delinin ne demeye çalıştığını." Yaşlı Başrahip parmağını şakağına dayadı. "Akıl. Tanrıların ruhundan, 'her şey'den 'madde' diye bahsediyor. Eğer yaratılıştan önce her şey aynı anda oluyorduysa, o zaman her şey her şeydi. Ayrım yoktu."</p>
	<p class="block_2"> </p>
	<p class="block_1">"Evet!" dedi Nakor, Başrahip'in söylediğinden memnun bir şekilde.</p>
	<p class="block_2"> </p>
	<p class="block_1">"Yani, asla bilemeyeceğimiz sebepler yüzünden, yaratılışın bütünlüğü kendini farklılaştırmaya karar verdi. Evrenimizin 'doğumu' evren için bir..." Başrahip'in gözleri büyüdü. "Evren bilinçli hale gelmeye çalışıyordu!"</p>
	<p class="block_2"> </p>
	<p class="block_13">Tomas'ın gözleri kısıldı. "Anlamadım. Diğer zeki ırklar gibi insanlar bilinçlidir, tanrılar bilinçlidir, ama evren... evrendir, hepsi bu." "Hayır," dedi Nakor. "Neden insanlar? Neden düşünen diğer yaratıklar bilinçli?" "Bilmiyorum," dedi Pug.</p>
	<p class="block_3"> </p>
	<p class="block_1">Nakor'un ifadesi ciddileşti. "Çünkü ölümlü olmak evrenin, şu bahsettiğim 'madde'nin, kendinin farkında olma, kendini bilinçlendirme yöntemdir. Her yaşam evren için bir deneyimdir ve öldüğümüzde her birimiz bilgiyi evrene geri götürürüz. Macros bir tanrıyla bir olmaya çalıştı ve ölümlülükten uzaklaştıkça, kendi bilincinden uzaklaştıkça daha çok şey öğrendi. Küçük Tanrılar 'kendilerinden, ölümlülerin olduğundan daha bağımsız; bahse girerim Büyük Tanrılar daha da."</p>
	<p class="block_2"> </p>
	<p class="block_1">Dominic başını salladı. "Tanrıların Gözyaşı, Düzen'in Büyük Tanrılar ile haberleşmesini sağlıyor.</p>
	<p class="block_2"> </p>
	<p class="block_1">Bu çok zor bir iş. Nadiren kalkışıyoruz ve yaptığımız zaman, iletişimler akıl ermez oluyor." Yaşlı Başrahip iç geçirdi. "Tapınabilmemizi ve onun dönmesini sağlamak için çalışabilelim diye, bize hizmet edenlerin, Ishap'ın hâlâ yaşadığına inanmasını ve büyüyle çalışmamızı sağladığı için Gözyaşı değerli bir hediye, ama tanrıların doğası -bizim taptığımızın bile- bizim anlama becerilerimizin çok ötesinde."</p>
	<p class="block_2"> </p>
	<p class="block_1">Nakor güldü. "Pekâlâ, şimdi bu evren Macros, Pug ve Tomas'ın izlediği günde doğmuşsa, bu evren için ne denilebilir?" "Bilmiyorum," dedi Pug.</p>
	<p class="block_2"> </p>
	<p class="block_1">"O daha bir bebek," dedi Nakor.</p>
	<p class="block_2"> </p>
	<p class="block_1">Pug güldü. Kendine hakim olamıyordu. "Hesaplarıma göre evren birkaç milyar yaşında." Nakor omuzlarını silkti. "Bütün bildiklerimize karşın, evren iki yaşında olabilir. Ya öyleyse?" "Ne demek istiyorsun?" dedi Miranda.</p>
	<p class="block_2"> </p>
	<p class="block_1">Tomas, "Evet," dedi. "Bütün bunlar büyüleyici olmasına rağmen, hâlâ çözmemiz gereken sorunlar var."</p>
	<p class="block_2"> </p>
	<p class="block_1">Nakor, "Doğru, ama içinde olduğumuz şeyi ne kadar anlarsak, o sorunları çözme şansımız da o kadar artar," dedi.</p>
	<p class="block_2"> </p>
	<p class="block_1">"Katılıyorum, ama nereden başlayacağız?"</p>
	<p class="block_2"> </p>
	<p class="block_1">"Daha önce, neden düşündüğümüzü sormuştum? Bazı fikirlerim var." Nakor durakladı, ardından devam etti. "Bir an için evrenin, içindeki, öncesindeki ve sonrasındaki her şeyin birbirine bağlı olduğunu farz edin."</p>
	<p class="block_2"> </p>
	<p class="block_1">"Ortak bir şeyler mi paylaşıyoruz?" diye sordu Dominic. "Hayır, ondan da fazlasını; hepimiz aynıyız." Nakor Pug ve Miranda'ya bakarak, "Siz buna büyü diyorsunuz," dedi. "Ben numara diyorum." Dominic'e, "Siz dua diyorsunuz," dedi. "Ama aslında hepsi aynı şey, ve..." "Evet?" dedi Pug.</p>
	<p class="block_2"> </p>
	<p class="block_1">"Burada bir sorunla karşılaşıyorum. Ne olduğunu bilmiyorum. Buna 'madde' diyorum." İç geçirdi.</p>
	<p class="block_2"> </p>
	<p class="block_1">"Bu 'madde,' her şeyin yapıldığı, temel bir şey."</p>
	<p class="block_2"> </p>
	<p class="block_1">"Buna ruh diyebilirsin," dedi Dominic. "Çamaşır da diyebilirsin," dedi Miranda duygusuz bir sesle. Nakor güldü. "Her neyse, hepimiz onun bir parçasıyız ve o da bizim parçamız." Pug bir süre sessiz kaldı. "Çıldıracağım. Sanki bir şeyleri anlamanın eşiğindeymişim de, kavrayışımın hemen dışındaymış gibi hissediyorum.</p>
	<p class="block_2"> </p>
	<p class="block_1">"Peki bunun durumumuzu düzeltmekle ne ilgisi var?" "Her şey. Hiçbir şey. Bilmiyorum," dedi</p>
	<p class="block_2"> </p>
	<p class="block_1">Nakor kabullenerek. "Bu sadece üzerinde düşündüğüm bir şeydi."</p>
	<p class="block_2"> </p>
	<p class="block_1">Tomas, "Söylediğin şeylerin çoğu, bir zamanlar Ashen-Shugar ile bir olduğum zamanlarda bildiğim şeyleri çağrıştırdı bana," dedi.</p>
	<p class="block_2"> </p>
	<p class="block_1">Nakor, "Sanırım öyle," dedi. "Evren canlı, olanaksız karmaşıklıkta ve enginlikte bir varlıktır. Evren, daha iyi bir terim olmadığı için, bir tanrıdır. Belki de Tanrı. Bilmiyorum." "Macros buna Ulu derdi," dedi Tomas.</p>
	<p class="block_2"> </p>
	<p class="block_1">"Güzel!" dedi Nakor. "Ishaplıların Ishap'a dediği şekliyle. Her Şeyin Üstünde Olan, Ulu Tanrı."</p>
	<p class="block_2"> </p>
	<p class="block_1">"Ama sen Ishap'tan bahsetmiyorsun," dedi Dominic. "Hayır, önemli bir tanrı, ama Ulu o değil. Bu Ulu'nun bir adı bile olduğundan emin değilim. O sadece O'dur." Nakor iç geçirdi. "Başında milyarlarca yıldız olan bir varlık hayal edebiliyor musunuz? Biz kana ve safraya sahibiz, o dünyalara ve kuyruklu yıldızlara ve zeki ırklara... her şeye sahip!" Nakor'un bu hayalle heyecanlandığı belliydi ve Pug, gülümsemesi garip küçük adamın neşesini yansıtan Miranda'ya göz attı.</p>
	<p class="block_2"> </p>
	<p class="block_1">"Ulu her şeyi bilendir, her şeydir, ama O daha bir bebek. Bebekler nasıl öğrenir?"</p>
	<p class="block_2"> </p>
	<p class="block_1">Çocuk büyütmüş olan Pug, "İzlerler, ebeveynleri tarafından düzeltilirler, onları taklit..." dedi. "Ama," diye araya girdi Nakor, "eğer Tanrı'ysan ve Anne Tanrı'n ya da Baba Tanrı'n yoksa, nasıl öğrenirsin?"</p>
	<p class="block_2"> </p>
	<p class="block_1">Miranda gülmeye başladı. "Hiçbir fikrim yok." "Deney yaparsın," dedi Dominic.</p>
	<p class="block_2"> </p>
	<p class="block_1">"Evet," dedi Nakor ve sırıtması daha da yayıldı. "Bir şeyler denersin. İnsanlar gibi canlılar yaratır ve olacakları görmek için onları özgür bırakırsın."</p>
	<p class="block_2"> </p>
	<p class="block_1">Miranda, "Yani bizler bir çeşit kozmik tiyatro kuklalarıyız öyle mi?" dedi.</p>
	<p class="block_2"> </p>
	<p class="block_1">"Hayır," dedi Nakor. "Tanrı bizi semavi bir yerden izlemez, çünkü Tanrı da kukladır." "İpin ucunu tamamen kaçırdım," dedi Pug.</p>
	<p class="block_2"> </p>
	<p class="block_1">"Neden düşündüğümüze geri dönelim," dedi Nakor. "Eğer Tanrı her şeyse, akıl, ruh, düşünce, hareket, toprak, rüzgâr," Miranda'ya göz attı, "çamaşır, olan ve olabilen her şey, o zaman O olan her şey bir amaca yönelik olmalıdır.</p>
	<p class="block_2"> </p>
	<p class="block_1">"Yaşam ne içindir?" dedi. "Düşünceleri geliştirmenin bir yoludur. Peki ya düşünce ne içindir' Fiziksel ve ruhsal bir evrede bilinçli olmanın bir yoludur. Peki zaman? Bir şeyleri ayrı tutmanın en iyi yoludur. Ve son olarak, neden insanlar, elfler, ejderhalar ve diğer düşünen yaratıklar?" Dominic, "Yani bu ruh bilinçli olabilir, öyle mi?" dedi.</p>
	<p class="block_2"> </p>
	<p class="block_1">Nakor, "Evet!" dedi. Dans edecekmiş gibi duruyordu. "İçimizden biri Lims-Kragma'nın salonuna her gittiğinde, yaşam deneyimimizi Tanrı ile paylaşırız. Ardından geri gönderilir ve tekrar aynı şeyi yaparız, defalarca."</p>
	<p class="block_2"> </p>
	<p class="block_1">Miranda ikna olmuş gibi gözükmüyordu. "Yani iyilik gibi, kötücüllüğün de Tanrı'nın hatası olan bir evrende yaşadığımızı mı söylüyorsun?"</p>
	<p class="block_2"> </p>
	<p class="block_1">"Evet," dedi Nakor. "Çünkü Tanrı bunu kötü ya da iyi olarak görmüyor; Tanrı iyi ve kötüyü öğreniyor. O'na göre, bu sadece belirli yaratıkların garip davranmasıdır." "Biraz geç anlıyor gibi gözüküyor," dedi Pug soğuk bir tonla.</p>
	<p class="block_2"> </p>
	<p class="block_1">"Hayır, O çok büyük!" dedi Nakor. "Bunu günde trilyonlarca kere, milyarlarca dünyada sürekli yapıyor!"</p>
	<p class="block_2"> </p>
	<p class="block_1">Tomas, "Bir keresinde Pug ve ben Macros'a, bu kadar engin bir evrende, tek bir gezegenin Valheruların eline geçmesinin neden bu kadar önemli olduğunu sormuştuk," dedi. "Bize, Kaos Savaşları'ndan sonra evrenin doğasının değiştiğini ve Valheruların Midkemia'da tekrar ortaya çıkışının işleri değiştireceğini söylemişti."</p>
	<p class="block_2"> </p>
	<p class="block_1">"Sanmıyorum," dedi Nakor. "Yani bu Midkemia'daki herkes için hiç hoş bir durum olmazdı, ama evren eninde sonunda işleri yoluna koyardı. Tanrı öğreniyor. İşleri yoluna koymak için bir şeyler olmadan önce milyarlarca insan ölebilir tabii."</p>
	<p class="block_2"> </p>
	<p class="block_1">Miranda, "Her şeyi çok anlamsızmış gibi gösteriyorsun!" dedi.</p>
	<p class="block_2"> </p>
	<p class="block_1">"Eğer bu şekilde bakarsan, evet," dedi Nakor. "Ama ben Tanrı'ya doğru şeyleri öğrettiğimizi, bir bebeği düzelttiğimizi düşünmeyi seviyorum ve bu mücadele etmeye değer bir şey, böylesi bir nefretten, yaratılışı ve diğer pek çok şeyi yok etmekten daha iyidir."</p>
	<p class="block_2"> </p>
	<p class="block_1">"Her neyse," dedi Pug, "bu Krallık'ta yaşayan insanlar için akademik bir sorundan başka bir şey değil."</p>
	<p class="block_2"> </p>
	<p class="block_1">Calis, "Nakor haklı," dedi.</p>
	<p class="block_2"> </p>
	<p class="block_1">Bütün gözler Calis'e döndü. "Yapılacak şeyin ne olduğunu ve neden burada olduğumu anlamama yardımcı oldu." Miranda, "Nedenmiş?" diye sordu. Calis gülümsedi. "Hayattaşı'nı açmam gerekiyor."</p>
	<p class="block_2"> </p>
	<p class="block_10"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre2"/></p>
	<p class="block_2"> </p>
	<p class="block_1">Erik kana kana içti. Dukalığın bu kısmında yaygın bir cins olan beyaz şarap soğutulmuştu. "Teşekkür ederim," dedi kadehini koyarken.</p>
	<p class="block_2"> </p>
	<p class="block_1">Prens Patrick, Owen Greylock ve Manfred von Darkmoor, Erik ile beraber bir masada oturuyordu. Masanın etrafında, bazdan saray züppesi gibi giyinmiş, bazıları da Erik gibi pis ve kana bulanmış yarım düzine soylu duruyordu.</p>
	<p class="block_2"> </p>
	<p class="block_1">Patrick, "Krondor'un düşme hızını düşününce, iyi iş çıkardın," dedi.</p>
	<p class="block_2"> </p>
	<p class="block_1">"Teşekkür ederim Majesteleri," dedi Erik.</p>
	<p class="block_2"> </p>
	<p class="block_1">Greylock, "Keşke hazırlanmak için daha fazla zamanımız olsaydı," dedi. Patrick, "Asla yeterli zaman yoktur," dedi. "Şu ana kadar yaptıklarımızın burada tutunmamıza yeteceğine güvenmeliyiz." İçeri hızla bir ulak girdi ve Greylock'a bir mesaj verdi. Greylock mesajı açtı ve "Kötü haber," dedi. "Güneydeki yedeklerimizin üstünden geçilmiş.</p>
	<p class="block_2"> </p>
	<p class="block_1">"Üstlerinden mi geçilmiş," dedi Patrick, kızgınlıkla elini masaya vurarak. "Düşmana arkadan saldırmaya hazır bir şekilde akıllıca saklanmaları gerekiyordu. Ne olmuş?"</p>
	<p class="block_2"> </p>
	<p class="block_1">Owen mesajı Prens'e verirken odadakilerin anlaması için, "Kesh," dedi. "Ordusunu Dorgin'in hemen güneyine ilerletmiş. Düşmanın güney kanadı iyice kıstırılacaktı ve istilacılar bir kanatta Keshliler ve önlerinde cücelerle karşılaştıklarında, kuzeye dönüp istihkâmımıza saldıracaklardı." "İşe Kesh de mi karıştı?" diye sordu Erik'in tanımadığı yorgun görünüşlü bir soylu.</p>
	<p class="block_2"> </p>
	<p class="block_1">"Bunun bekliyorduk," dedi Patrick. "Bu savaşı kazanırsak, Kesh ile daha sonra ilgilenebiliriz." "Lord Sutherland'den ne haber?" diye sordu soylu.</p>
	<p class="block_2"> </p>
	<p class="block_1">"Güney Sınır Bölgesi Dükü öldü, Landreth Kontu Gregory de savaşırken öldü. Lordlarım, eğer bu haber doğruysa, büyün planlarımıza rağmen güney yedek birlikleri artık yok," dedi Greylock. Şık giyimli soylulardan biri, "Belki de Malac Geçidi'ne geri çekilmeyi düşünmeliyiz Majesteleri," dedi.</p>
	<p class="block_2"> </p>
	<p class="block_1">Prens adama uğursuz bir bakış attı, ama bir şey söylememeyi uygun gördü. Erik'e bakarak, "Henüz yeni gelenler, lütfen odalarına gitmek için toprak beylerini takip etsin," dedi. "Yeni kıyafetler ve bir banyo sizi bekliyor olacak. Bir saat içinde sizinle yemek yemekten memnuniyet duyacağım." Kalkınca odadaki herkes ayağa kalktı. "Bu konuşmaya yarın şafakta devam edeceğiz.</p>
	<p class="block_2"> </p>
	<p class="block_1">O zamana kadar daha iyi bilgilenmiş oluruz." Döndü ve odadan ayrıldı.</p>
	<p class="block_2"> </p>
	<p class="block_1">Prens ayrıldıktan sonra Manfred Erik ile Owen'a kapıdan uzaklaşmalarını işaret etti. "Eh, garip bir durumumuz var gibi görünüyor beyler."</p>
	<p class="block_2"> </p>
	<p class="block_1">Erik başıyla onayladı. "Köprüyü geçtiğim andan itibaren neyin içinde olduğumu anladım."</p>
	<p class="block_2"> </p>
	<p class="block_1">Owen, "Prens'in adamları olduğumuzu hatırlatabilir miyim lord cenapları."</p>
	<p class="block_2"> </p>
	<p class="block_1">Manfred söyleneni elini sallayarak geçiştirdi. "Bunu anneme söyle." Ardından buruk bir şekilde gülümsedi. "En iyisi söyleme."</p>
	<p class="block_2"> </p>
	<p class="block_1">Erik, "Annenden kaçarken bu savaşı idare edemeyiz Manfred," dedi.</p>
	<p class="block_2"> </p>
	<p class="block_1">"Erik haklı," dedi Owen.</p>
	<p class="block_2"> </p>
	<p class="block_1">Manfred iç geçirdi. "Pekâlâ. Owen, şu andaki Kılıç Ustamıza sana eski odanı vermesini emrettim; orada daha rahat edebileceğini düşündüm ve doğrusunu söylemek gerekirse, burası biraz kalabalıklaşmaya başladı."</p>
	<p class="block_2"> </p>
	<p class="block_1">Owen gülümsedi. "Bahse girerim Percy bundan hoşnut değildir."</p>
	<p class="block_2"> </p>
	<p class="block_1">"Eski yardımcın asla mutlu bir insan değildi; asık bir suratla doğmuş." Manfred Erik'e dönerek, "Sen benimkinin yanındaki odada kalacaksın," dedi. "Bana ne kadar yakın olursan, annemin peşinden birisini gönderme olasılığı da o kadar zayıf olur."</p>
	<p class="block_2"> </p>
	<p class="block_1">Erik kuşkulu gözüküyordu. "Dük James onu ikna etmeye çalışmıştı."</p>
	<p class="block_2"> </p>
	<p class="block_1">"Hiç kimse annemi 'ikna' edemez. Bunu bu gece öğreneceğinden kuşkulanıyorum. Şimdi, sana odanı göstermeme izin ver." Greylock'a dönerek, "Owen, akşam yemeğinde görüşürüz," dedi. "Lordum," dedi Owen. Üçlü toplantı salonundan ayrıldı ve Owen bir yöne giderken, Manfred Erik'i diğer yöne götürdü.</p>
	<p class="block_2"> </p>
	<p class="block_1">"Bu şato oldukça büyüktür," dedi Manfred. "Kaybolmak çok kolay. Eğer kaybolursan, nereye gideceğini herhangi bir hizmetkâra sorabilirsin."</p>
	<p class="block_2"> </p>
	<p class="block_1">"Ne kadar kalacağımı bilmiyorum," dedi Erik. "Owen ve Prens bir sonraki yerimin nerede olacağını bana söylemedi. Geri çekilmede Calis'in yerini aldım, ama artık o aşama bitti." "Benzer bir şeyler olacağını tahmin ediyorum," dedi Erik'in üvey kardeşi. "Oldukça iyi iş başarmışsın gibi görünüyor." Darkmoor Şatosu'nun kadim koridorlarına göz gezdirdi. "Zamanı geldiğinde umarım ben de görevimi iyi yaparım." "Yapacaksın," dedi Erik.</p>
	<p class="block_2"> </p>
	<p class="block_1">Bir köşeyi döndüklerinde Erik sendeledi. Koridorun öteki tarafından, soylu kıyafetler içindeki yaşlı bir kadını takip eden, iki muhafız ve birkaç tane hanımdan oluşan görkemli bir kafile geliyordu. Kadın Manfred'i gördüğünde bir an durdu, ama Erik'i tanıdığında, gözleri ardına kadar açıldı. "Sen!" dedi kadın tıslamaya yakın bir küçümsemeyle. "Piç bu. Katil piç!" En yakınındaki muhafıza döndü ve "Öldür onu!" dedi.</p>
	<p class="block_2"> </p>
	<p class="block_1">Şaşkına dönmüş muhafız, bir Baron'un annesi Mathilda'ya bir de eliyle muhafıza geri çekilmesini işaret eden Manfred'e baktı. Muhafız Baron'a başını sallayıp geri çekildi. Manfred, "Anne, bu konuyu kapatmıştık," dedi. "Erik Kral tarafından affedildi. Öncesinde ne olmuşsa geride kaldı." "Asla!" dedi yaşlı kadın Erik'i şaşırtan bir nefretle. Annesi yıllardır Erik'in babasının onu tanımasını istediği ve Erik de oğlunu öldürdüğü için, kadının onu sevmediğini düşünmüştü, ama hayatında hiç böyle bir şeyle karşılaşmamıştı. Savaşta karşılaştığı adamlardan hiçbirisi ona, Mathilda von Darkmoor'un gözlerindeki gibi saf, çıplak bir nefretle bakmamıştı.</p>
	<p class="block_2"> </p>
	<p class="block_1">"Anne!" dedi Manfred. "Yeter. Sana çekilmeni emrediyorum!" Kadın bakışlarını oğluna çevirince, Erik, kadının nefretinin onunla sınırlı olmadığını gördü. Kadın bir adım ileri attı ve Erik bir an oğluna vuracağından korktu. Keskin bir fısıltıyla, "Bana emir mi veriyorsun?" dedi. Oğlunu tepeden tırnağa süzdü. "Eğer ağabeyin kadar adam olsaydın, bu katil piçi buradan kaçmadan öldürürdün. Eğer babanın yarısı kadar adam olsaydın, evlenirdin ve şu ana kadar bir oğlun olurdu ve bu piçin iddialarının hiçbir anlamı olmazdı. Onun seni öldürmesini mi istiyorsun? Bu katil senin unvanını alırken toprakta mı yatmak istiyorsun? Bu..."</p>
	<p class="block_2"> </p>
	<p class="block_1">"Anne!" diye kükredi Manfred. "Yeter!" Muhafızlara dönüp, "Anneme odasına kadar eşlik edin," dedi. Annesine, "Eğer kendine gelirsen, bu akşam bizimle yemek yiyebilirsin, ama Prens Patrick'in önünde bir parça saygılı olmayı başaramazsan, odanda yemek yersin!" dedi. "Git şimdi!" Manfred dönüp yürümeye başlayınca, Erik de peşinden seğirtti, ama omzunun üstünden geriye göz allı. Kadın gözlerini bir an bile onun üstünden çekmedi. Erik attığı her adımda, yaşlı kadının, onun ölmesini istediğini biliyordu.</p>
	<p class="block_2"> </p>
	<p class="block_1">Erik kadına o kadar odaklanmıştı ki, köşeyi döndüğünde neredeyse Manfred'e çarpıyordu. Manfred, "Bunun için senden özür dilerim Erik," dedi.</p>
	<p class="block_2"> </p>
	<p class="block_1">"Bu kadarını asla tahmin etmezdim. Yani, anladığımı düşünüyordum..."</p>
	<p class="block_2"> </p>
	<p class="block_1">"Annemi anlamak mı? Sen ilk olurdun." Erik'e onu takip etmesini işaret etti ve "Odan bu koridorun sonunda," dedi.</p>
	<p class="block_2"> </p>
	<p class="block_1">Manfred kapıyı açıp Erik'ten sonra girdi. "Bu odayı iki sebepten ötürü seçtim," dedi Manfred. Pencereyi gösterdi. "Çabuk bir çıkış. Ve bu oda, Darkmoor'da gizli geçidin olmadığı birkaç odadan biri." "Gizli geçit mi?"</p>
	<p class="block_2"> </p>
	<p class="block_1">"Aslında onlardan oldukça çok var," dedi Manfred. "İlk Baron buraya ilk kalesini yaptığından beri bu şato birkaç kere genişletilmiş. Şato düşerse diye birkaç çabuk çıkış yapılmış, ardından lord gözde hizmetkârını gecenin bir yarısı ziyaret edebilsin diye birkaç tane oda eklenmiş. Bazıları kullanışlı bir amaca hizmet ediyor, böylece hizmetkârlar ayak altında dolaşmadan şatoda dolaşabiliyor, ama çoğu, yan taraftakileri gözetlemek ya da suikast yapmak isteyenler için kullanışlı olan az kullanılan eski yollar."</p>
	<p class="block_2"> </p>
	<p class="block_1">Erik köşedeki bir sandalyeye oturdu. "Teşekkür ederim." "Rica ederim," dedi Manfred. "Banyo yapıp üstünü değiştirmeni öneririm. Hizmetkârlarla sana hemen su göndereceğim. Gardıroptaki kıyafetler sana uyacaktır." Sırıttı. "Babamın kıyafetleriydi." Erik, "Anneni kızdırmaktan hoşlanıyor musun?" diye sordu. Manfred'in yüz ifadesi öfke sınırına geldi. "Asla bilemeyeceğin kadar." Erik iç geçirdi. "Hapishanede beni ziyarete geldiğin zaman, Stefan hakkında söylediğin bazı şeyleri düşündüm. Sanırım bunun senin için ne kadar zor olduğunu asla anlayamayacağım." Manfred güldü. "Asla bilemezsin."</p>
	<p class="block_2"> </p>
	<p class="block_1">"Sakıncası yoksa bir şey sorabilir miyim?"</p>
	<p class="block_2"> </p>
	<p class="block_1">"Nedir?" "Annen senden neden nefret ediyor? Benden neden nefret ettiğini biliyorum, ama sana da aynı şekilde baktı."</p>
	<p class="block_2"> </p>
	<p class="block_1">Manfred, "Bu, birader, bir gün anlatıp anlatmamaya karar verebileceğim bir şey, ama şimdilik, annemin benim yaşamayı seçtiğim hayatı asla onaylamadığını bilmen yeterli," dedi. "Vâris olmayacak ikinci bir oğulken, bu sadece birtakım hafif çatışmaların kaynağıydı. Stefan'ın... ölümünden beri, gerginlik gözle görülür biçimde arttı." "Sorduğum için özür dilerim."</p>
	<p class="block_2"> </p>
	<p class="block_1">"Sorun değil. Neden merak ettiğini anlayabiliyorum." Manfred kapıya doğru döndü. "Belki bir ara sana söylerim. Bilmeye hakkın olduğu için değil, söylersem annemi son derece mutsuz edeceği için." Erik'in kötücül olarak düşündüğü bir gülümsemeyle, Manfred odadan çıktı. Erik arkasına yaslanıp hizmetkârların sıcak su getirmesini beklemeye başladı. Kapı çalındığında uyukluyordu. Uykulu bir şekilde kalkıp kapıyı açınca içeri, kaynar su dolu kovalar ve metal bir küvet taşıyan yarım düzine hizmetkâr girdi.</p>
	<p class="block_2"> </p>
	<p class="block_1">Diğerleri küveti doldururken, küveti taşıyan iki adamın çizmelerini çıkartmasına izin verdi. Sıcak suda oturmak Erik'e, sanki bütün ağrı ve sızılarını uzaklaştırıyormuş gibi hissettiriyordu. Bir süre uzandı, ardından hizmetkârlardan biri onu yıkamaya başlayınca fırlayarak doğruldu.</p>
	<p class="block_2"> </p>
	<p class="block_1">"Bir sorun mu var lordum?"</p>
	<p class="block_2"> </p>
	<p class="block_1">"Ben lord değilim. Bana 'Yüzbaşı' diyebilirsiniz ve kendim yıkanabilirim," dedi Erik, lifi ve sabunu adamın elinden alarak. "Hepsi bu kadar."</p>
	<p class="block_2"> </p>
	<p class="block_1">"Gitmeden önce kıyafetlerinizi hazırlayalım mı?"</p>
	<p class="block_2"> </p>
	<p class="block_1">"Ah evet, iyi olur," dedi Erik, artık tamamen ayılmış bir şekilde.</p>
	<p class="block_2"> </p>
	<p class="block_1">Konuşan gardıroptan kıyafet seçerken, diğer hizmetkârlar ayrıldı.</p>
	<p class="block_2"> </p>
	<p class="block_1">"Çizme getireyim mi Yüzbaşı?"</p>
	<p class="block_2"> </p>
	<p class="block_1">"Hayır, kendiminkileri giyeceğim."</p>
	<p class="block_2"> </p>
	<p class="block_1">"Siz ayrılmadan önce onları temizlemeye çalışayım efendim." Erik itiraz edemeden elinde çizmelerle kapıdan çıktı. Erik omuzlarını silkip yıkanmaya başladı. Sıcak banyo lüksünü nadiren yakalıyordu. Su soğurken, canlandığını hissetti. Prens daha fazla toplantı yapmak istemezse, yemek biter bitmez yatmaya gelip ölü gibi uyuyacağını biliyordu.</p>
	<p class="block_2"> </p>
	<p class="block_1">Ardından bunu tekrar düşündü ve kapı kilitli bile olsa, tetikte uyumaya karar verdi. Erik'in saatin kaç olduğuna dair bir fikri yoktu, ama Krondor Prensi ile olan yemeğe geç kalmak istemediğine karar verdi. Kurulandı ve hizmetkârın seçtiği kıyafetleri inceledi. Adam dar, açık sarı bir pantolon, açık mavi bir tunik ve beyaza kaçan çok açık gri şık bir pelerin seçmişti. Erik pelerini giymemeye karar verdi ve pantolonu ve tuniği aldı. Tam giyinmeyi bitirdiğinde, hizmetkâr kapıyı açıp, "Çizmeleriniz Yüzbaşı," dedi.</p>
	<p class="block_2"> </p>
	<p class="block_1">Erik şaşkına dönmüştü. Adam birkaç dakika içinde bütün kanı ve pisliği temizlemeyi başarmış ve deriye epey bir parlaklık kazandırmıştı. "Teşekkür ederim," dedi Erik çizmeleri alırken.</p>
	<p class="block_2"> </p>
	<p class="block_1">Hizmetkâr, "Siz yemek yerken küveti kaldırtayım mı?" diye sordu.</p>
	<p class="block_2"> </p>
	<p class="block_1">"Evet," dedi Erik çizmelerini giyerken. Hizmetkâr ayrıldı. Erik elini çenesinde dolaştırdı. Bir ustura ve biraz sabun olmasını diledi. İsteseydi getirirlerdi, ama istememişti ve bu yüzden biraz sakalın Krondor Prensi'ni bekletmeye tercih edilebileceğine karar verdi.</p>
	<p class="block_2"> </p>
	<p class="block_1">Koridora çıktı ve toplantı salonundan çıktığı köşeyi döndü ve salonun kapısında iki muhafızın durduğunu gördü. Yemek salonuna nasıl gideceğini sordu ve muhafız selam verip, "Beni takip edin Yüzbaşı," dedi.</p>
	<p class="block_2"> </p>
	<p class="block_1">Onu, orijinal kalenin bir parçası ya da sonradan eklenmiş bir odalar dizisi olarak tahmin ettiği bir dizi koridordan geçiren adamı takip etti. Etrafında bir düzine sandalye olan kare bir masa vardı, ama sandalyeler duvarlara çok yakın olduğundan, birkaç kişinin aynı anda hareket etmesi karışıklık yaratırdı. Erik Krondor'da tanıdığı birkaç soyluya başıyla selam verip koyu birer sohbete dalmış diğerlerini görmezden geldi. Owen da oradaydı ve Erik'e yanına oturmasını işaret etti.</p>
	<p class="block_2"> </p>
	<p class="block_1">Erik masanın etrafından dolaştı ve Greylock'un sağındaki üç sandalyenin boş olduğunu gördü. Greylock, "Buna otur," dedi, solundaki sandalyeyi göstererek. Sağındaki sandalyeye hafifçe vurarak, "Bu Prens'in," dedi.</p>
	<p class="block_2"> </p>
	<p class="block_1">Erik masadaki bütün soyluların ona bakmakta olduğunu o zaman fark etti ve aniden utandığını hissetti. Dükler ve Kontlar, Baronlar ve Toprak Beyleri, hepsi de masada ondan aşağı bir konumda oturuyordu. Prens'e oturma yakınlığının saray entrikaları meselelerinde ciddi imalar içerdiğini biliyordu ve aniden Prens'in karşındaki sandalyede, odanın diğer tarafındaki masanın en uzak köşesinde oturuyor olmayı istedi.</p>
	<p class="block_2"> </p>
	<p class="block_1">Birkaç dakika sonra, arkalarındaki kapı açıldı ve Erik dönünce Prens Patrick'in içeri girdiğini gördü. Diğer soylular gibi, o da ayağa kalktı ve herkes başını eğerek selam verdi.</p>
	<p class="block_2"> </p>
	<p class="block_1">Prens'in arkasından ev sahipleri Baron Manfred girdi. Onun da arkasından annesi geliyordu. Prens masanın başındaki yerini aldı, Manfred de sağına geçti. Mathilda sandalyesine doğru gitti ama Erik'i gördüğü zaman, "Oğlumun katiliyle aynı masada oturmam!" dedi.</p>
	<p class="block_2"> </p>
	<p class="block_1">Manfred, "O halde hanımefendi, yemeğinizi tek başınıza yiyeceksiniz," dedi. Bir baş işaretiyle, muhafızlara annesine salonun dışına kadar eşlik etmelerini işaret etti. Kadın döndü ve sessizce muhafızlar eşliğinde ayrıldı.</p>
	<p class="block_2"> </p>
	<p class="block_1">Soylulardan birkaçı, Prens boğazını temizleyene kadar birbirleriyle alçak sesle konuştu. "Başlayabilir miyiz?" dedi Prens.</p>
	<p class="block_2"> </p>
	<p class="block_1">Manfred başını eğince, Prens oturdu. Diğerleri de oturdu.</p>
	<p class="block_2"> </p>
	<p class="block_1">Yemek şahaneydi ve şarap Erik'in hayatında içtiği en iyi şaraptı, ama yorgunluk uyanık kalmasını zorlaştırıyordu. Yine de, önlerindeki savaştan bahsettikleri için, etrafında konuşulan konuların hepsi önemliydi.</p>
	<p class="block_2"> </p>
	<p class="block_1">Bir noktada birisi, kuzey kanadının çok iyi savaştığını ve Darkmoor'u güçlendirmek için o askerlerden bazılarının buraya gönderilebileceğini söyledi. Prens söyleneni duydu ve "Bu akıllıca olmaz," dedi, "Bir sonraki gün güçlerini oraya çevirmeyeceklerini varsayamayız."</p>
	<p class="block_2"> </p>
	<p class="block_1">Masadaki konuşma önlerindeki savaş hakkında tahminler yapmaya dönüşünce, bir süre sonra Prens Patrick, "Yüzbaşı von Darkmoor, siz düşmanla, buradaki herkesten daha fazla dövüştünüz," dedi. "Neye hazırlıklı olmalıyız?"</p>
	<p class="block_2"> </p>
	<p class="block_1">Bütün gözler Erik'e döndü. Erik hafifçe başını sallayan Greylock'a göz attı.</p>
	<p class="block_2"> </p>
	<p class="block_1">Erik boğazını temizleyip, "Şehir duvarlarına ve bütün Kabus Sıradağları'na yüz elli ila yüz yetmiş beş bin arasında askerin ulaşmasına hazırlıklı olmalıyız," dedi.</p>
	<p class="block_2"> </p>
	<p class="block_1">"Ne zaman?" diye sordu şatafatlı giyinmiş bir saray züppesi.</p>
	<p class="block_2"> </p>
	<p class="block_1">"Her an," dedi Erik. "En erken yarın."</p>
	<p class="block_2"> </p>
	<p class="block_1">Adamın rengi benzi attı ve "Belki de Majesteleri, Doğu Orduları'nı çağırmalıyız," dedi.</p>
	<p class="block_2"> </p>
	<p class="block_1">"Doğudaki tepelerin hemen aşağısında kamp yapıyorlar."</p>
	<p class="block_2"> </p>
	<p class="block_1">Patrick, "Doğu Orduları ben zamanının geldiğine karar verdiğim zaman çağırılacak," dedi. Erik'e baktı. "Ne çeşit adamlarla karşı karşıyayız?"</p>
	<p class="block_2"> </p>
	<p class="block_1">Erik Prens'in, Calis'in, büyükbabası Arutha'nın hükümdarlığında, amcası Nicholas'ın hükümdarlığında ve son seferinde Novindus'a yaptığı üç yolculuktan getirdiği raporların hepsini okuduğunu biliyordu. Prens ile bu konuyu en az beş kere konuşmuştu, bu yüzden Erik sorunun, odadaki savaşta bulunmamış soylular için sorulduğunu biliyordu.</p>
	<p class="block_2"> </p>
	<p class="block_1">Erik, hafifçe başını sallayıp gülümseyen Greylock'a göz attı. Erik kendisine ne sorulduğunu en iyi Owen'ın anladığını biliyordu.</p>
	<p class="block_2"> </p>
	<p class="block_1">Erik boğazını temizledi. "Majesteleri, düşman aslen, sert kurallar altında para alan paralı asker birliklerinden oluşuyor. Katliam, korku ve kara büyüyle yoğrularak, Krallık'ın tarihinde hiç karşılaşmadığı bir kuvvete dönüştürülmüşler." Odadakilere göz gezdirdi ve "Bazıları, Novindus'taki Batıilleri'nin düşüşünden Krondor'un yıkımına kadar, dünyanın yarısını savaşarak gelmiş askerler," dedi. "Yirmi yıldır savaş, yağma ve tecavüzden başka bir şey bilmiyorlar." Züppenin gözlerinin içine baktı. "İçlerinden bazıları yamyam." Adamın rengi benzi attı ve bayılacakmış gibi görünüyordu.</p>
	<p class="block_2"> </p>
	<p class="block_1">Erik devam etti. "Üzerimize gelecekler, çünkü başka seçenekleri yok. Arkalarındaki filolarını yok ettik ve yiyecekleri yok. Ayrıca on ila yirmi bin arasında Saaurlar var; tam sayılarını bilmiyoruz." Doğu soylularından bazıları boş boş baktı. "Brifing verilmemiş olanlarınız için söylüyorum, Saaurlar, Pantathialılara benzeyen üç metre boyundaki kertenkele adamlardır. İki buçuk metre yüksekliğinde savaş atlarına biniyorlar ve saldırırlarken sesleri dağlardaki yıldırımların sesine benziyor."</p>
	<p class="block_2"> </p>
	<p class="block_1">"Ah, aziz tanrılar!" dedi züppe ve eliyle ağzını kapatarak kalktı. Odadan dışarı fırladı ve bir anlık bir sessizliğin ardından, odadaki lordlardan birkaçı gülmeye başladı.</p>
	<p class="block_2"> </p>
	<p class="block_1">Prens de gülüyordu. Kahkahalar dindikten sonra, "Lordlarım ve beyefendiler," dedi. "Yüzbaşı von Darkmoor'un söylediği her söz doğrudur. Dahası: az bile söyledi."</p>
	<p class="block_2"> </p>
	<p class="block_1">"Ne yapacağız?" diye sordu, sanki hayatında hiç kılıç tutmamış gibi gözüken bir başka iyi giyimli lord.</p>
	<p class="block_2"> </p>
	<p class="block_1">"Savaşacağız lordum. Burada ve Kâbus Sıradağlarında tutunacağız. Ve geri çekilmeyeceğiz, çünkü düşman bizi geçerse, Krallık sona erer. Ya zafer ya da ölüm olacak. Başka seçeneğimiz yok." Oda sessizliğe gömüldü.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_26"> </p>
</body></html>
