<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-28-</p>
	<p class="block_12">YENİDEN DOĞUŞ</p>
	<p class="block_2"> </p>
	<p class="block_1">Erik titriyordu.</p>
	<p class="block_2"> </p>
	<p class="block_1">Darkmoor, yaz kendini tekrar gösterince erimeye başlayan bir kar örtüsü altında yatıyordu. Doğu Orduları'nın askerleri sokakları, yanmış binalarda saklanmaya çalışan istilacı ordunun geri kalanlarından temizlerken, Erik, canlanmaya başlayan şehri izlemek için duvara arkasını döndü. Doğu kapıları şafakta Erik'in yanına aldığı bir birlik tarafından açılmıştı, hâlâ şehirde olan istilacı ordunun birkaç birliği onlardan uzak durmuştu. Çok yorgun, üşümüş, aç ve aniden yağan kardan sonra karşılık vermek için moralleri çok bozuktu.</p>
	<p class="block_2"> </p>
	<p class="block_1">Erik, yavaş yavaş şehre giren Kral'ın ordusunun yeni birliklerini izlemek için döndü. Patrick yeni gelen askerleri Kâbus Sıradağlarının yukarısına ve aşağısına dağıtırken adamları yavaş yavaş dönüyor, Erik de Jadow, Harper ve diğer hayatta kalan çavuşlarının çok geçmeden Darkmoor'a geleceklerini tahmin ediyordu. Cücelerle elflerin yurtlarına döndükleri haberi gelmişti.</p>
	<p class="block_2"> </p>
	<p class="block_1">Tanıdık bir ses, "Von Darkmoor!" dedi.</p>
	<p class="block_2"> </p>
	<p class="block_1">Erik Jadow Shati'nin aşağıda durmuş el salladığını gördü. "Nasıl gitti?"</p>
	<p class="block_2"> </p>
	<p class="block_1">"Bu kahrolası kar yağana kadar oldukça iyi. Neredeyse kıçım dondu!"</p>
	<p class="block_2"> </p>
	<p class="block_1">Erik hızla, kapının yanındaki nöbetçi kulübesine giden merdivenlerden inip arkadaşının elini sıktı. Önce kötü haberi duymak isteyerek, "Kaç kişi?" diye sordu.</p>
	<p class="block_2"> </p>
	<p class="block_1">"Çok fazla," dedi Jadow. "Birkaç gün içinde kesin rakam elimde olur, ama çok çok fazla." Dönüp, sancakları sabah rüzgârında dalgalanarak içeri giren Salador'dan gelen süvarilere baktı. "İki gece önce Harper'ı kaybettik." "Kahretsin," dedi Erik.</p>
	<p class="block_2"> </p>
	<p class="block_1">Jadow, "Çavuş sayımız azalıyor Erik," dedi.</p>
	<p class="block_2"> </p>
	<p class="block_1">"Demek ki senin hayatta kalmanı sağlamak zorundayız." "Şimdi ne yapacağız?"</p>
	<p class="block_2"> </p>
	<p class="block_1">"Prens söyleyecek."</p>
	<p class="block_2"> </p>
	<p class="block_1">Jadow, "Dinlenecek miyiz?" diye sordu.</p>
	<p class="block_2"> </p>
	<p class="block_1">"Sanırım Patrick Doğu Orduları'nın istilacıları tepenin bayağı aşağısına sürmesini sağlayacak. O yüzden, aksini duymadığın sürece, sarayın yanında bir baraka ve adamlara biraz yiyecek ve battaniye bul."</p>
	<p class="block_2"> </p>
	<p class="block_1">"Emredersiniz efendim," dedi Jadow. "Buna bayılacaklar."</p>
	<p class="block_2"> </p>
	<p class="block_1">Erik, "Yerleştiğinizde, hisara nerede olduğunuzu haber verin," dedi. "Benim yapılacak bazı işlerim var."</p>
	<p class="block_2"> </p>
	<p class="block_1">"Efendim!" dedi Jadow ve dönüp hızla uzaklaştı.</p>
	<p class="block_2"> </p>
	<p class="block_1">Erik dikkatini doğu kapısına çevirdi ve birkaç dakika, parlak renkli üniformaların, temiz atların ve kansız silahların geçişini izledikten sonra döndü ve hisara doğru yürümeye başladı.</p>
	<p class="block_2"> </p>
	<p class="block_1">Şehir yavaş yavaş canlanmaya başlıyordu. Son istilacıların güvenle Ravensburg'ün uzak ucuna sürüldükleri raporunun gelmesinden üç gün sonra, Erik avludan gelen hoş, tanıdık bir ses duydu.</p>
	<p class="block_2"> </p>
	<p class="block_1">"Erik!"</p>
	<p class="block_2"> </p>
	<p class="block_1">Hızla arkasını dönünce, şatoya giren bir arabada, Roo ve karısının arkasındaki çocuklarının ve Jacobylerin yanında oturan Kitty'yi gördü.</p>
	<p class="block_2"> </p>
	<p class="block_1">Erik avluya giden merdivenlerden koşarak aşağı inerken az kalsın bir toprak beyini deviriyordu. Karısı kollarına uçarken de az kalsın kendi devriliyordu. Karısını öpüp kucakladı. Ardından kol mesafesine uzaklaştırıp, "Burada ne işin var?" dedi.</p>
	<p class="block_2"> </p>
	<p class="block_1">Roo'ya baktı. "Herkesi Malac Geçidi'nden güvenle geçirmen gerekiyordu."</p>
	<p class="block_2"> </p>
	<p class="block_1">"Eh, neredeyse oraya ulaşmıştık," dedi Roo. Arabadan atlayıp, "Ardından bu orduya rastladık ve durumu tartınca, onların peşine takılmanın daha güvenli olacağı sonucuna vardım," dedi.</p>
	<p class="block_2"> </p>
	<p class="block_1">"Luis nerede? Nathan, annem?"</p>
	<p class="block_2"> </p>
	<p class="block_1">"Yoldalar," dedi Roo. "Ben orduya yakın kalırken, onları bir listeyle Malac Geçidi'nin ilerisine gönderdim. Yarın oraya varmaları gerekiyor. "</p>
	<p class="block_2"> </p>
	<p class="block_1">"Ne listesi?"</p>
	<p class="block_2"> </p>
	<p class="block_1">"Darkmoor'a getirilecek malların listesi," dedi Roo. Karli ve diğerlerine inmelerini işaret etti. Kitty onu yanağından öperken, Roo hafifçe Erik'in göğsüne vurdu. "Sen ve ben büyük bir mali kayba uğradık dostum."</p>
	<p class="block_2"> </p>
	<p class="block_1">Erik güldü ve Kitty'yi tekrar öptü. Ardından, "Sana borç olarak verdiğim o parayı, bir daha asla göremeyeceğimi varsayarak vermiştim," dedi.</p>
	<p class="block_2"> </p>
	<p class="block_1">"Eh, ne olursa olsun," dedi Roo, "hâlâ bana ortaksın." Kolunu Karli'nin beline doladı ve yanlarına Helen Jacoby geldi. "Hepimiz ortağız." "Nede ortağız?" diye sordu Erik.</p>
	<p class="block_2"> </p>
	<p class="block_1">"Avery, Jacoby ve von Darkmoor! Milo ve Nathan Malac Geçidi'nden burada lazım olacak şeyleri alacak ve kısa sürede etkin bir şekilde ticarete başlayacağımızı tahmin ediyorum."</p>
	<p class="block_2"> </p>
	<p class="block_1">Erik güldü. "Roo, asla değişmeyeceksin."</p>
	<p class="block_2"> </p>
	<p class="block_1">Karli, "Değişti," dedi. Kızardı. "Bir çocuğumuz daha olacak."</p>
	<p class="block_2"> </p>
	<p class="block_1">Erik güldü. "Pekâlâ, içeri geçelim de, yiyecek bir şeyler bulma konusunda neler yapabileceğime bir bakayım."</p>
	<p class="block_2"> </p>
	<p class="block_1">Kaleye yöneldiler ve Erik Kitty'ye baktı. "Ne kadar harika gözüktüğünü bilemezsin." "Evet, ama senin ne kadar harika gözüktüğünü biliyorum," dedi Kitty.</p>
	<p class="block_2"> </p>
	<p class="block_1">Erik, "Bir şeyler yiyelim, ardından sana kaldığım yeri göstereyim," dedi. Kolunu kıza doladı ve sadece birbirlerinin yakınında olmaktan haz duyarak yavaşça kaleye doğru yürüdüler.</p>
	<p class="block_2"> </p>
	<p class="block_1">Erik salona girince Patrick, "Yüzbaşı!" dedi. "Aileniz yerleşti mi?" Odadaki herkes güldü. Erik toplantı salonunda Owen, Calis, Arutha ve Batı Toprakları'nın hayatta kalan diğer soylularını ve Pug ile Miranda'nın arkadaki bekleme odasında durduklarını gördü.</p>
	<p class="block_2"> </p>
	<p class="block_1">Erik kıpkırmızı oldu. "Evet efendim." Kitty'yi Prens ile önceki gece tanıştırmıştı. Bu sabah Erik'i Kitty'nin kollarından çıkartmak için, Prens'in Erik'in kapısına bir ulak göndermesi gerekmişti. Nathan, Milo, Rosalyn ve diğerleri de Darkmoor'a varmıştı. Roo pazarlıklar ve anlaşmalar yapmak için dışarıda olduğundan Prens, Erik'e ailesine kalacak yer bulması için izin vermişti.</p>
	<p class="block_2"> </p>
	<p class="block_1">Patrick, "Önümde iki Kral'ın ve bir düzine Dükün kafasını karıştıracak kadar idari ve askeri mesele var Erik, ama fazla uzamadan bir meseleyi halletmeni istiyorum," dedi.</p>
	<p class="block_2"> </p>
	<p class="block_1">Kapı açıldı ve Erik, bir askerin eşliğinde salona giren Mathilda'yı görünce gerildi. Yaşlı Dul Barones Prens'in önünde eğildi. Erik ile göz göze geldiği zaman, bakışları nefretle yanıp tutuşuyordu.</p>
	<p class="block_2"> </p>
	<p class="block_1">"Leydim," dedi Patrick. "Buraya gelmenizi istedim çünkü dinlenmek için bir meseleye kesinlik kazandırmak istiyorum." "Majesteleri?" dedi Mathilda.</p>
	<p class="block_2"> </p>
	<p class="block_1">"Erik von Darkmoor'a birtakım kötü duygular beslediğiniz oldukça iyi bilinen bir şey..." Mathilda, "O adı kullanmayın!" diye araya girdi. "Von Darkmoor olarak çağırılmayı hak etmiyor!"</p>
	<p class="block_2"> </p>
	<p class="block_1">"Hanımefendi!" dedi Patrick, elini masaya vurarak. "Kendinize gelin! Acınız yüzünden sizi bağışlıyorum, ama dikkatli konuşun!"</p>
	<p class="block_2"> </p>
	<p class="block_1">Konuşmamak için kendini zor tutan yaşlı kadın başını hafifçe eğdi. Patrick'in ses tonu buz gibiydi. "Merhum kocanız Erik'in kullanması için bu adı reddetmekten kasıtlı olarak kaçındı! Dahası, Erik bu adı hak etti! Yüzbaşı von Darkmoor'a karşı olan bütün kötü hislerinizi bir kenara bırakacaksınız. Kendisi benim adamımdır ve bana hizmet ediyor. Eğer ona, sizden herhangi bir zarar geldiğini anlarsam hanımefendi, unvanınız ya da aile bağlantılarınız öfkemden kaçabilmeniz için hiçbir şey yapamaz. Anlaşıldı mı?"</p>
	<p class="block_2"> </p>
	<p class="block_1">"Evet," dedi kadın Prens'inki kadar buz gibi bir sesle. Ardından Erik'e baktı ve güçlükle kontrol edebildiği bir öfkeyle, "Eh, artık seni durdurabilecek hiçbir şey yok, değil mi piç?" dedi. "Manfred öldüğü ve Otto'nun piçlerinin arasında, onun adını bir tek sen taşıdığın için, buradaki arkadaşın artık seni Baron yapabilir."</p>
	<p class="block_2"> </p>
	<p class="block_1">"Hanımefendi! Bu ne cüret!" Patrick bir muhafıza Mathilda'yı götürmesini işaret etti. "Majesteleri," dedi Erik. "Lütfen beni bağışlayın, ama kalmasına izin verin. Ona söylemem gereken bir şey var."</p>
	<p class="block_2"> </p>
	<p class="block_1">Patrick bundan hoşlanmamıştı, ama "Nedir?" dedi.</p>
	<p class="block_2"> </p>
	<p class="block_1">Erik Mathilda'ya baktı. "Hanımefendi, beni tanımadığınız halde, bütün hayatım boyunca benden nefret ettiniz. Bunun sebebi olarak sadece babamın başka kadınlara olan zaafını suçlayabilirim, sizi çok az tanımama rağmen, bunu şimdi anlayabiliyorum. Belki onu sevseydiniz, nazik ve kibar olsaydınız bile, yine kaçacaktı ve bunda sizin suçunuz olmayacaktı.</p>
	<p class="block_2"> </p>
	<p class="block_1">"Önemli değil. Babam öldü. Çocuklarınız da. Ama bir sonraki Darkmoor Baron'u ben olmayacağım." Erik yaşlı kadının gözlerinin içine baktı. "Bir torununuz var."</p>
	<p class="block_2"> </p>
	<p class="block_1">Mathilda, "Ne?" dedi. "Ne tür bir saçmalık bu?"</p>
	<p class="block_2"> </p>
	<p class="block_1">Erik, "Saçmalık değil," dedi. "Stefan'ın oğlu."</p>
	<p class="block_2"> </p>
	<p class="block_1">Mathilda eliyle ağzını kapadı ve "Nerede o?" diye sorarken gözleri doldu.</p>
	<p class="block_2"> </p>
	<p class="block_1">"Burada, şatoda."</p>
	<p class="block_2"> </p>
	<p class="block_1">"Annesi kim? Torunumu görmek istiyorum!"</p>
	<p class="block_2"> </p>
	<p class="block_1">Erik bir muhafıza işaret edip, "Köprünün karşısındaki hana gidip Ravensburglü hancı Milo ile kızı Rosalyn'i bul," dedi. "Onları ve bebeği buraya getir." Patrick, "Başka bir yerde Yüzbaşı, eğer sakıncası yoksa," dedi. Erik, "Onları büyük salona getir," dedi.</p>
	<p class="block_2"> </p>
	<p class="block_1">Patrick, "Hanımefendi, lütfen onları orada bekleyin," dedi. "Erik'i bir dakika içinde oraya göndereceğim."</p>
	<p class="block_2"> </p>
	<p class="block_1">Mathilda ayrıldıktan sonra, Krondor Prensi Patrick, "Yüzbaşı?" dedi.</p>
	<p class="block_2"> </p>
	<p class="block_1">Erik, "Majesteleri?" dedi.</p>
	<p class="block_2"> </p>
	<p class="block_1">"Dışarıda," dedi Patrick, "bu şehrin duvarlarının sadece birkaç kilometre ötesinde, Adalar Krallığı'nın yeni batı sınırları uzanıyor. Ben Krondor Prensi'yim, ama Krondor artık yok! "Buradaki herkes, eşiğinden döndüğümüz korkunç yıkımın bilincinde olmasına rağmen, savaş hâlâ bitmiş değil. Elimde, kabul etmek isteyebileceğin bir iş var."</p>
	<p class="block_2"> </p>
	<p class="block_1">"Efendim?"</p>
	<p class="block_2"> </p>
	<p class="block_1">"Batı Toprakları'nı geri al. Bana Prensliğimi geri ver!"</p>
	<p class="block_2"> </p>
	<p class="block_1">Erik, kafasını iki yana sallayan Calis'e baktı. "Eve gideceğim," dedi Calis yavaşça. Pug ve Miranda'nın balkondan dışarı baktığı, salonun karşısındaki bekleme odasına baktı. "Bir söz verdim." Owen, "Yeni Krondor Kartalı sensin Erik," dedi.</p>
	<p class="block_2"> </p>
	<p class="block_1">Erik hâlâ şaşkınlıkla dururken, Patrick, "Bu kadar; en kısa zamanda şehrimi geri al," dedi. Buruk bir şekilde, "Ya da ondan geriye ne kaldıysa, böylece yeni bir başlangıç yapabiliriz," dedi.</p>
	<p class="block_2"> </p>
	<p class="block_1">"Bu ilk emir. Dinlenip yenilenmek için kışı burada geçireceğiz ve ardından baharda Krondor'a doğru harekete geçeceğiz. İstilacı ordudan geriye ne kalmışsa topraklarımızdan süreceğiz ve işe yeniden başlayacağız. Ama her şey sırayla."</p>
	<p class="block_2"> </p>
	<p class="block_1">Erik önündeki görevin muazzam olduğunu biliyordu. Owen, "Ama işe başlamadan önce, karınla birlikte sakin bir kış geçirebilirsiniz," dedi.</p>
	<p class="block_2"> </p>
	<p class="block_1">Erik bir süre sessizce durdu, ardından, "Majesteleri," dedi.</p>
	<p class="block_2"> </p>
	<p class="block_1">Prens devam ederken, Erik'in artık Calis'in Özel Birliği'nin komutasında olduğunun söylenmesinin anlık tatmini çabucak kayboldu. "Arutha," dedi ve Vencar Lordu durduğu köşeden öne çıktı. "Yeni bir Krondor Dükü'ne ihtiyacım var ve o sensin. Haber gönderdiğim an, babam bunu onaylayacaktır. Sen ve oğulların benim için çok önemlisiniz. Ha, bu arada, James ve Dashel artık Saray Baronu."</p>
	<p class="block_2"> </p>
	<p class="block_1">Arutha başını eğdi. "Majesteleri." Babasının görevini devralmanın, Arutha için bir onur kaynağı olduğu belliydi. Erik Arutha'nın yüz hatlarındaki gerginliğin ardından, ebeveynlerinin ve dayısının ölümü yüzünden çektiği acıyı fark etti. Ardından sırıtıp, "Sanırım çocuklar yeni unvanlarını eğlendirici bulacak," dedi.</p>
	<p class="block_2"> </p>
	<p class="block_1">Patrick gülümsedi. "Şüphesiz." Dikkatini önündeki listeye çevirdi. "Greylock, yerine daha iyi birisini bulana kadar, yeni Krondor Şövalye-Mareşali sensin."</p>
	<p class="block_2"> </p>
	<p class="block_1">"Yerime adam bulmanız çok zor olmaz Majesteleri, bu yüzden lütfen işi ağırdan almayın," dedi Owen.</p>
	<p class="block_2"> </p>
	<p class="block_1">Patrick öne eğilip sessizce, "Eli, öyle olmasını umut etsen iyi olur, çünkü eğer başka birisini bulursam, sen ve ben beni çekme şeklin hakkında konuşuruz, çünkü haklı olsan bile itilip kakılmayı kibarca karşılamam," dedi.</p>
	<p class="block_2"> </p>
	<p class="block_1">"Anlaşıldı Majesteleri," dedi Owen ciddi bir şekilde.</p>
	<p class="block_2"> </p>
	<p class="block_1">Patrick, "Bahardan önce, donanmamızdan geriye bir şey kalıp kalmadığını öğrenmemiz gerekiyor," dedi. "Erik, siyah tuniklilerinden birkaçını etrafı araştırmaları için Sarth'a göndermeni istiyorum. Sağlam gemimiz kalıp kalmadığına baksınlar."</p>
	<p class="block_2"> </p>
	<p class="block_1">Calis, "Eğer gemi bulursak Majesteleri, nereye gitmelerini söyleyeceksiniz?" dedi. "Ylith'e mi?" Patrick bir haritaya baktı. "Hayır, Uzak Sahil ve Günbatımı Adaları arasında mümkün olabildiğince çabuk bir ticaret rotası açmalarını istiyorum. Onlara Lord Vykor'un Shandon Körfezi'nde yaptırdığı limana gitmelerini söyleyin. Geçici bir demirleme yeri olması gerekiyor, ama onu kalıcı bir limana dönüştürebiliriz." Patrick'e Krondor limanının artık kullanılmaz durumda olduğu ve en azından bir yıl daha öyle kalacağı söylenmişti. "Aslında, limana vereceğimiz ad bu olacak. Vykor Limanı."</p>
	<p class="block_2"> </p>
	<p class="block_1">Yeni şekillenen Batı Toprakları'nın görev dağılımı devam etti.</p>
	<p class="block_2"> </p>
	<p class="block_1">Miranda ve Pug dışarıyı izliyordu. Calis toplantı salonundan çıkıp yanlarına gitti. "Babamla bu akşam ayrılıyoruz." Miranda'ya baktı. "Sana bir iyilik daha yapmam gerektiğini söylemiştin." Miranda, "Evet," dedi. Kolunu Pug'ın belinden çekip Calis'i kenara çekti. "Elvandar'da bir kadın var. Adı Ellia."</p>
	<p class="block_2"> </p>
	<p class="block_1">"Tanımıyorum," dedi Calis.</p>
	<p class="block_2"> </p>
	<p class="block_1">"Denizin ötesinden geldi. Kocası öldü ve oğullarıyla yabancı bir yerde tek başına." Calis'in gözleri hafifçe kısıldı ve "İkizler mi?" diye sordu.</p>
	<p class="block_2"> </p>
	<p class="block_1">"Evet."</p>
	<p class="block_2"> </p>
	<p class="block_1">"Onları, diğer çocuklara futbol öğretirlerken gördüm," dedi Calis.</p>
	<p class="block_2"> </p>
	<p class="block_1">"Güzel çocuklar."</p>
	<p class="block_2"> </p>
	<p class="block_1">Miranda, "Halkının âdetlerini bana anlattığın kadarıyla biliyorum, ama onda bir şeyler seziyorum," dedi. "İkinizin çok ortak yönü var. Onu bul, bütün istediğim bu." Calis, "İkimizde yuvamızda olmamıza rağmen, ikimizde yabancıyız," dedi.</p>
	<p class="block_2"> </p>
	<p class="block_1">Miranda Calis'in yanağına dokundu. "Sanırım artık değil." Tomas merdivenlerden indi ve "Gitme zamanı evlat," dedi. "Tamam baba," dedi Calis.</p>
	<p class="block_2"> </p>
	<p class="block_1">Pug çocukluk arkadaşının yanına gidip, "Bir daha birbirimizi görmeden yılların geçmesine izin verme," dedi.</p>
	<p class="block_2"> </p>
	<p class="block_1">"Anlaştık," dedi Tomas. Kucaklaştılar. "Sen ne yapacaksın? Efsuncunun Adası'na mı döneceksin?"</p>
	<p class="block_2"> </p>
	<p class="block_1">"Hayır. Burada Miranda ve benim yardım edebileceğimiz şeyler var, en azından bir süreliğine."</p>
	<p class="block_2"> </p>
	<p class="block_1">"Zamanınız olduğunda, ziyaretimize gelin." "Geliriz."</p>
	<p class="block_2"> </p>
	<p class="block_1">Tomas ve Calis ayrıldı ve Miranda Pug'ın yanına geldi. Bir sürelik bir sessizlikten sonra Miranda,</p>
	<p class="block_2"> </p>
	<p class="block_1">"Eee?" dedi Pug, "Ne?" dedi. "Söyleyecek bir şeyin yok mu?" Pug güldü. "Ne gibi?"</p>
	<p class="block_2"> </p>
	<p class="block_1">Kadın Pug'ın göğsüne yumruk attı. "Genç erkekler! Neden hepiniz bu kadar kalın kafalısınız?" Pug Miranda'yı tutup kendine çekti. "Ne söylememi bekliyorsun? Sen benim canımsın Miranda. Bir daha asla doldurulamayacağını düşündüğüm bir yeri doldurdun. Yanımda kal. Evlen benimle."</p>
	<p class="block_2"> </p>
	<p class="block_1">Miranda, "Bir şartım var," dedi "Nedir?" diye sordu Pug, yarı şaka, yarı ilgili. "Çocuk istiyorum." Pug ağzı açık geriledi. "Çocuk mu?" Gözlerini kırpıştırdı. "Nasıl? İki yüz yaşındasın!"</p>
	<p class="block_2"> </p>
	<p class="block_1">Kadın suratını buruşturdu. "Hayattaşı. Tekrar gencim ve anne olmaya hazırım." Pug'ın cüppesinin önünü tutup onu kendine doğru çekti. Öperek, "Tabii başkasını bulmamı istemiyorsan," dedi.</p>
	<p class="block_2"> </p>
	<p class="block_1">"Hayır!" dedi Pug. "Ben sadece..."</p>
	<p class="block_2"> </p>
	<p class="block_1">"Biliyorum," dedi Miranda yavaşça. "Ama bir çocuğum olmamasından ilk defa üzüntü duyuyorum ve artık bir şansım daha var." Sesini alçaltıp, "Sevgilim, çocuklarının ölümü yüzünden acı çektiğini biliyorum," dedi. "Onlardan daha fazla yaşamanın acısından bahsetmiştin, ama bu kez farklı olacak, söz veriyorum."</p>
	<p class="block_2"> </p>
	<p class="block_1">Pug kadının gözlerinin içine bakarak, "Buna şüphem yok," dedi.</p>
	<p class="block_2"> </p>
	<p class="block_1">"İyi," dedi kadın, onu, Manfred'in onlara verdiği odaya giden merdivenlerden aşağı yönlendirerek. "Gidip çocuk yapalım." Pug güldü.</p>
	<p class="block_2"> </p>
	<p class="block_1">Rosalyn, Milo ve Gerd kaleye çağırıldığında, Erik'e Roo, Nathan ve diğerleri de eşlik etmişti. Roo her zamanki kabadayılığıyla, diğerleriyse çekinerek içeri girdiler. Daha önce Roo hariç hiçbiri, son savaştan dolayı biraz kötü durumda bile olsa, büyük bir lordun kabul salonunda bulunmamıştı.</p>
	<p class="block_2"> </p>
	<p class="block_1">Mathilda yavaşça, küçük çocuğu kucağında tutan Rosalyn'in önüne geldi. Gerd'in dikkati Barones'in taktığı kolyeye çekildi ve çocuk kolyeye uzandı. Rosalyn nazikçe çocuğun elini tutunca Mathilda, "Hayır, bırak oynasın," dedi.</p>
	<p class="block_2"> </p>
	<p class="block_1">"Diş çıkarıyor," dedi, genç kadın hafifçe. Kocası Randolph, ona güven vermek için elini Rosalyn'in omzuna koymuştu.</p>
	<p class="block_2"> </p>
	<p class="block_1">Mathilda'nın gözleri doldu ve "Babasına çok benziyor," dedi.</p>
	<p class="block_2"> </p>
	<p class="block_1">Rosalyn kıpkırmızı oldu ve "Uslu bir çocuk," dedi.</p>
	<p class="block_2"> </p>
	<p class="block_1">Mathilda Erik'e döndü. "Önerin nedir?" Tavırları bir kez daha kontrollü ve buyurucuydu. Erik, "Hiçbir şey önermiyorum," dedi. "Stefan Gerd'e baba olduğu zaman Baron'du." Tecavüzün hatırlatılmasıyla Rosalyn'in gözlerini yere çevirdiğini gördü ve Randolph'un eli çok hafifçe kızın omzunu sıktı. "Bana göre, Gerd'in Darkmoor Baronu olduğu çok açık." Ardından Erik'in ses tonu çelik gibi sertleşti. "Ve Patrick, Vekil Baron görevini bana verdi." Kadının gözleri büyüyünce, Erik neredeyse düşüncelerini okudu: bu Erik'in Baronluğun kontrolünü ele geçirmek için yaptığı bir oyundu.</p>
	<p class="block_2"> </p>
	<p class="block_1">Ama kadın ağzını açamadan Erik, "Ama Batı'da yapacak işlerim var," dedi. "Bu yüzden baronluğun işlerini yürütmesi için birisini görevlendirmem gerekiyor." Düşmanının karşısına geçti. "Burayı yöneteceksiniz leydim. Rosalyn ve kocasına burada ya da isterlerse şehirde yaşamalarına izin vereceksiniz ve her gün çocuğu göreceksiniz. Ama bir sonraki Darkmoor Baronu o olacak." Ardından sesini daha da alçalttı. "Ama Stefan'dan daha iyi bir iş çıkarın, yoksa geri dönerim." Kadının yüz ifadesi buz gibiydi. "Manfred oldukça iyi bir adamdı. Onunla olan anlaşmazlığınıza rağmen, çocuk için iyi bir öğretmen olabilirdi. Gerd'e oğullarınıza davrandığınız gibi davranırsanız, sizinle benim aramda bir sorun çıkmaz. Ama ona en ufak bir zarar gelirse, geri dönerim. Anlaşıldı mı?" Mathilda Erik'in arkasına göz attı ve bebeğin gülümsediğini gördü. "İzin verin onu tutayım," diyerek çocuğa ilerledi.</p>
	<p class="block_2"> </p>
	<p class="block_1">Rosalyn Gerd'i yaşlı kadına verdi. Ardından, "Gerd, bu senin büyükannen," dedi.</p>
	<p class="block_2"> </p>
	<p class="block_1">Erik salondan çıkınca, Roo peşinden seğirtti. Roo, "İşe yarayacak mı?" diye sordu.</p>
	<p class="block_2"> </p>
	<p class="block_1">Erik, "Evet," dedi. Ardından arkadaşına dönüp, "Önümüzdeki yıl, at pisliğinin üstündeki sinekler gibi burada olacaksınız, bu yüzden eğer bilmem gereken bir şey olursa, bana haber gönderin," dedi.</p>
	<p class="block_2"> </p>
	<p class="block_1">Roo sırıttı. "Peki sen nerede olacaksın?"</p>
	<p class="block_2"> </p>
	<p class="block_1">Erik gülümseyip kafasını iki yana salladı. "Görünüşe göre Krallık'ı geri alacağım."</p>
	<p class="block_2"> </p>
	<p class="block_1">Teşrifatçı bir borazan çaldı ve Patrick, "Eh, gidip konuşalım," dedi.</p>
	<p class="block_2"> </p>
	<p class="block_1">O sabah, büyük bir süvari birliğinin güneyden, önceki gün şiddetli yağmur yağdığı için Dorgin'den gelen yolda ağır ağır ilerlediği haberi gelmişti.</p>
	<p class="block_2"> </p>
	<p class="block_1">Keşifçiler Darkmoor'a doğru ilerleyen o ordunun üstünde Kesh sancaklarının dalgalandığını rapor etmişti. Akşam güneşi iyice alçalmaya başladığında kapının dışında duruyorlardı ve Patrick Kesh ordusunun bu kadar kuzeyde ne aradığını öğrenmek için, Erik, Owen, Pug ve Arutha ile birlikte at sürüyordu.</p>
	<p class="block_2"> </p>
	<p class="block_1">"Belki yardım etmeye gelmişlerdir," dedi Nakor, Pug'ın atının yanında yürürken.</p>
	<p class="block_2"> </p>
	<p class="block_1">"Nedense bundan kuşkuluyum," dedi Pug.</p>
	<p class="block_2"> </p>
	<p class="block_1">Keshlilere ulaştılar ve teşrifatçı sıfatıyla hareket eden Darkmoor'un adamlarından biri, "Krondor Prensi'nin huzuruna gelen kim?" dedi.</p>
	<p class="block_2"> </p>
	<p class="block_1">Keshli teşrifatçı, "Majesteleri, lordlarım, size pek saygıdeğer lord, General Beshan Solan'ı takdim etmekten onur duyuyorum," dedi.</p>
	<p class="block_2"> </p>
	<p class="block_1">"General," dedi Prens Patrick. "Krallığımızda ne aradığınızı öğrenebilir miyiz? Yolunuzu kaybetmiş olabilir misiniz?"</p>
	<p class="block_2"> </p>
	<p class="block_1">"Majesteleri," dedi General. "Kısa keselim. Islandım ve kampıma geri dönmek istiyorum. Düşman, doğaları ve niyetleri hakkında bize olağanüstü dürüst bilgi sağladığınız için, bu istilayı yakından izliyorduk. Bununla birlikte, bizim işgal ettiğimiz topraklara girmeye çalışırlarken kayıplarımız oldu," dedi kayış gibi suratı olan yaşlı asker. "Bu yüzden efendim, Çok Yüce Majestelerim, Yüce Kesh ile Krallık arasındaki eski sınırların bizim için artık kabul edilebilir olmadığına karar verdi."</p>
	<p class="block_2"> </p>
	<p class="block_1">Patrick patlamaya hazır görünüyordu. "Prensliğime kadar gelip, beni İmparatorluk'un anlaşmaya vardıklarımızın haricinde topraklarımızı işgal etmeye çalıştığını söylemeye mi cüret diyorsun?" "Tek kelimeyle: evet."</p>
	<p class="block_2"> </p>
	<p class="block_1">"Pekâlâ General, etrafınıza bakın. Doğu Orduları'nın ana gücünün şu anda burada olduğu dikkatinizi çeker belki. Bahar geldiğinde, onlara, batıya gitmelerini emredeceğim kadar kolaylıkla güneye gitmelerini emredebilirim. Keshli fırsat düşkünlerine hadlerini bildirirken, Batı Toprakları'nı tekrar ele geçirmemizi bir yıl erteleyebileceğimiz konusunda babamı ikna edebileceğime eminim."</p>
	<p class="block_2"> </p>
	<p class="block_1">General etkilenmemiş görünüyordu. "Majesteleri, kusura bakmayın ama, Batı Ordularınız dağıldı ve büyük bir kısmı yok oldu ve Doğu Ordularınız da burada uzun süre kalamaz, yoksa doğu sınırlarınızla ilgili zorluklarla karşılaşırsınız. Bahsedebileceğimiz dikkate değer donanmanız kalmadı. Uzun lafın kısası, kısa bir süre için Yüce Kesh'e bazı zorluklar çıkartsanız bile, uzun vadede bunun size ne gibi bir yararı olur?" Rulo yapılmış bir parşömen çıkarıp, "Burada, Yüce Efendimin babanıza gönderdiği bir antlaşma metni var," dedi.</p>
	<p class="block_2"> </p>
	<p class="block_1">Patrick başıyla onaylayınca, bir asker parşömeni Keshli General'den aldı. Patrick başıyla Arutha'ya işaret edince, yeni Krondor Dükü parşömeni aldı, açtı ve okudu. "Kahretsin!" dedi bir süre sonra.</p>
	<p class="block_2"> </p>
	<p class="block_1">"Lordum?" dedi Patrick.</p>
	<p class="block_2"> </p>
	<p class="block_1">"Her şeyi istiyorlar. Buradan Doğu'ya kadar olan her yer bizde kalacak. Kesh Calastius Dağlarının batısında kalan, Büyük Yıldız Gölü ile Dünyanın Dişleri arasındaki bütün toprakları istiyor."</p>
	<p class="block_2"> </p>
	<p class="block_1">"Sizin de bildiğiniz gibi," dedi General, "bu sınırlar, güneydeki asi Konfederasyon ile yaptığımız talihsiz savaş bizi kalıtsal topraklarımızı terk etmek zorunda bırakmadan önce Kesh'in gerçek sınırlarıydı." "Kalıtsal topraklarmış!" dedi Patrick. "Bu, en sapkın hükümdarınızın en ateşli düşlerinde bile yoktu General."</p>
	<p class="block_2"> </p>
	<p class="block_1">Arutha, "Peki Queg ve Natal'ın Özgür Şehirleri ne olacak?" dedi.</p>
	<p class="block_2"> </p>
	<p class="block_1">General, "Kesh zaman içinde dik kafalı çocuklarıyla ilgilenecek," dedi.</p>
	<p class="block_2"> </p>
	<p class="block_1">Patrick, "Eğer bekleyecek kadar nazik olursanız lordum, Yüce Efendinize bir yanıt yazmak istiyorum," dedi. "Benim için Diigai'ye, babamın resmi savaş ilanının kısa zamanda eline ulaşacağını söyleyebilirsiniz." Nakor, "Majesteleri?" dedi.</p>
	<p class="block_2"> </p>
	<p class="block_1">"Ne var!" diye çıkıştı Patrick. "Sanırım yardım edebilirim."</p>
	<p class="block_2"> </p>
	<p class="block_1">Pug, "Aklında ne var?" diye sordu.</p>
	<p class="block_2"> </p>
	<p class="block_1">"İzle!" Tsurani nakil küresini çıkarıp gözden kayboldu.</p>
	<p class="block_2"> </p>
	<p class="block_1">"Bu garip küçük adam neyin peşinde?" diye sordu Prens.</p>
	<p class="block_2"> </p>
	<p class="block_1">Pug, "Bilmiyorum, ama genellikle beklenmedik sonuçlarla ortaya çıkmayı başarır," dedi. "Sanırım biraz bekleyebiliriz." Patrick, "Pekâlâ," dedi.</p>
	<p class="block_2"> </p>
	<p class="block_1">Nakor birkaç dakika sonra geri geldi. "Güneye bakın," dedi.</p>
	<p class="block_2"> </p>
	<p class="block_1">Her iki taraf da Nakor'un dediğini yaptı ve güneyde, yakut kırmızısı devasa bir ışık sütununun gökyüzünü deldiğini gördüler.</p>
	<p class="block_2"> </p>
	<p class="block_1">"Bu ne?" diye sordu Keshli General.</p>
	<p class="block_2"> </p>
	<p class="block_1">"Yıldızlimanı," dedi Pug.</p>
	<p class="block_2"> </p>
	<p class="block_1">"Yıldızlimanı mı!" dedi General. "Bu imkânsız! Yıldızlimanı buradan yüzlerce kilometre ötede."</p>
	<p class="block_2"> </p>
	<p class="block_1">"Yine de," dedi Pug, "o ışık Yıldızlimanı'ndan geliyor."</p>
	<p class="block_2"> </p>
	<p class="block_1">Nakor, "Bu bir güç gösterisi," dedi. "Oradaki çok kızgın yedi yüz büyücünün, antlaşma yapma şeklinizi beğenmediğini gösteriyor."</p>
	<p class="block_2"> </p>
	<p class="block_1">"Yedi yüz mü?" dedi Pug. "Ben dört yüz olduğunu sanıyordum."</p>
	<p class="block_2"> </p>
	<p class="block_1">Nakor sırıttı. "Tsuranili arkadaşlarından bazılarını davet ettik." Pug gözlerini devirip, "Üç yüz Siyah Cüppeli mi?" dedi.</p>
	<p class="block_2"> </p>
	<p class="block_1">"Eh, belki biraz daha azdır."</p>
	<p class="block_2"> </p>
	<p class="block_1">General, "Yedi yüz büyücü mü?" dedi.</p>
	<p class="block_2"> </p>
	<p class="block_1">"Öfkeli büyücüler," dedi Erik.</p>
	<p class="block_2"> </p>
	<p class="block_1">"Buradan on beş kilometre uzakta kamp yapan Doğu Orduları'na sahip bir tane de çok kızgın Prens!" diye ekledi Patrick. "Önümüzdeki bahar, iki cepheli bir savaş bekleyebilirsiniz General. Ve bu küçük gösteriden anlaşıldığı kadarıyla, bunun İmparatorluk için ne anlama geldiğini düşünmek bile istemezsiniz."</p>
	<p class="block_2"> </p>
	<p class="block_1">Keshli General etrafına baktı ve sonunda, "Ne önerirsiniz Majesteleri?" diye sordu.</p>
	<p class="block_2"> </p>
	<p class="block_1">Patrick, "Şu işi basitleştirelim," dedi. "Eski sınırlarınıza geri dönün ve bahar geldiğinde babamın diplomatlarıyla İmparatorunuzunkiler, iki ülke arasındaki sınırları yeniden görüşmeye başlasın." "Eski sınırlar mı!"</p>
	<p class="block_2"> </p>
	<p class="block_1">"Evet," dedi Patrick. "Shamata'yı geri alıyoruz!" Bağırtısı atının tam bir tur dönmesine yol açtı. "Bunu güneye at sürerken düşünebilirsiniz ve şafağa kadar o yönde kalsanız iyi olur, yoksa ordumu güneye çeviririm ve yağmur yağsa da yağmasa da ordumun başında güneye ilerlemeye başlarım! Anlaşıldı mı?"</p>
	<p class="block_2"> </p>
	<p class="block_1">General omzunun üstünden geriye göz attı ve gökyüzündeki kırmızı ışığı gördü. "Anlıyorum Majesteleri." "İyi!"</p>
	<p class="block_2"> </p>
	<p class="block_1">Patrick atını çevirip, yanında Erik ve Greylock ile birlikte uzaklaştı.</p>
	<p class="block_2"> </p>
	<p class="block_1">Patrick uzaklaşırken, Pug Keshlilerin geldikleri yoldan dönmelerini bekledi. Sokakta yalnızca ikisi kaldığında Pug, "Nakor, bu gösteriyi yapmalarını sağlamak için, Chalmes ve diğerlerine ne söz verdin?" diye sordu.</p>
	<p class="block_2"> </p>
	<p class="block_1">Nakor gülümsedi. "Onlara Yıldızlimanı'nı verdim." "Ne yaptın?" dedi Pug.</p>
	<p class="block_2"> </p>
	<p class="block_1">Nakor, "Eh, bana bir şeyler düşünmemi söylemiştin," dedi. Pug yavaşça, "Dukalığımı mı verdin?" diye sordu. "Mecburdum. Uğruna savaşacaklarını düşündüğüm tek şey, hem Krallık'tan, hem de Kesh'ten bağımsız olmalarıydı. Tsuraniler de Midkemia'ya gelebilecekleri tarafsız bir bölgeden hoşlanacaklardı. Bu yüzden yardım ettiler.</p>
	<p class="block_3"> </p>
	<p class="block_1">"Her iki şekilde de, Yıldızlimanı'nı kaybedecektin; ya büyücülere ya da İmparatorluk'a. Sanırım böylesi daha iyi oldu."</p>
	<p class="block_2"> </p>
	<p class="block_1">"Ama dukalığımı verdin! Kral'a ne diyeceğim ben?" Nakor omuzlarını silkti. "Bir şeyler düşünürsün." Sırıttı.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_30"> </p>
</body></html>
