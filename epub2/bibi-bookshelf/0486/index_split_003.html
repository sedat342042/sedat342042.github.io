<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>03 - İblis Kralın Öfkesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11"> </p>
	<p class="block_12">-01-<br class="calibre3"/>KRONDOR</p>
	<p class="block_7"> </p>
	<p class="block_1">Erik işaret verdi.</p>
	<p class="block_2"> </p>
	<p class="block_1">Askerler, Erik her birinin olmasını istediği yeri gösterirken koyaktaki konumlarında hemen diz çöktü. Artık birinci onbaşısı olan Alfred, sıranın sonundan işaret verince Erik başıyla onayladı.</p>
	<p class="block_2"> </p>
	<p class="block_1">Bütün adamlar yapması gerekenleri biliyordu.</p>
	<p class="block_2"> </p>
	<p class="block_1">Düşman, Krondor'un kuzeyindeki yolda nispeten savunulabilir bir noktada kamp kurmuştu. Yolun yaklaşık beş kilometre yukarısında, istilacıların hedefi olan Eggly adında küçük bir kasaba vardı. Düşman ilerleyişini günbatımından önce durdurmuştu ve Erik şafaktan hemen önce bir saldırı yapacaklarından emindi.</p>
	<p class="block_2"> </p>
	<p class="block_1">Erik geniş bir görüş açısı sağlayan gizli bir noktadan onları izlemişti, o en iyi hareket tarzına karar verirken adamları biraz ileride bekliyordu. Düşmanı kamp kurarken gözetlemişti ve tahmin ettiği gibi düzensiz olduklarını görmüştü; gözcüleri kötü bir şekilde yerleştirilmişti ve disiplinsizdiler; vakitlerinin çoğunu yaklaşan bir düşmanı izlemektense arkadaşlarıyla sohbet etmek için kampa bakarak geçiriyorlardı. Sürekli kamp ateşlerinin olduğu yöne bakmak karanlıkta görme gücünü azaltıyordu. İstilacıların güç ve konumlarını değerlendirdikten sonra, Erik seçeneklerini biliyordu. Saldırmaya karar vermişti. Sayıları beşe karşı bir olmasına rağmen, adamlarının şaşkınlık ve üstün eğitim avantajı vardı; en azından ikincisinin doğru olduğunu umuyordu.</p>
	<p class="block_2"> </p>
	<p class="block_1">Erik düşmanın konumunu son bir kez daha incelemek için biraz daha durdu. Aslında nöbetçiler, birliğine haber gönderdiğinden beri daha da dikkatsizdi. İstilacıların, büyük çatışmalar başkent Krondor'un hemen güneyinde şiddetlenirken, patika üzerindeki küçük bir kasabayı alma görevini hafife aldığı belliydi. Erik onlara, hiçbir savaşla küçük çarpışma diye bir şey olmadığını öğretmeye kararlıydı. Adamları yerlerine yerleştikten sonra, Erik neredeyse, sıkılmış bir nöbetçiye dokunabileceği bir uzaklığa erişene kadar küçük bir boğazdan aşağı indi. Adamın arkasına küçük bir taş fırlattı ve adam düşünmeksizin arkasını döndü. Erik'in de tahmin ettiği gibi adam, onu bir süreliğine kör edecek olan en yakındaki kamp ateşine göz attı. Ateşin yanında oturan bir asker, "Ne oldu Henry?" dedi.</p>
	<p class="block_2"> </p>
	<p class="block_1">Nöbetçi, "Yok bir şey," dedi.</p>
	<p class="block_2"> </p>
	<p class="block_1">Döndüğünde tam önünde dikilen Erik'i gördü, ama Erik adamın alarm verebileceğinden daha hızlı bir şekilde yumruk attı ve düşerken adamı yakaladı.</p>
	<p class="block_2"> </p>
	<p class="block_1">"Henry?" dedi kamp ateşinin yanındaki adam, kalkmaya başlarken. Boş yere kamp ateşi ışığının arkasındaki loşluğu görmeye çalışıyordu.</p>
	<p class="block_2"> </p>
	<p class="block_1">Erik nöbetçinin sesini taklit etmeye çalıştı. "'Yok bir şey,' dedim."</p>
	<p class="block_2"> </p>
	<p class="block_1">Girişim başarısız oldu ve asker alarm verip kılıcını çekmeye başladı. Ama kılıcını kınından çıkartamadan, Erik bir kedinin farenin üstüne atladığı gibi adamın üstüne çullandı. Adamı tuniğinin arkasından tutan Erik, onu geriye doğru çekti ve sertçe yere çarptı. Adamın boğazına bir hançer dayayarak, "Öldün," dedi. "Ses çıkarmak yok."</p>
	<p class="block_2"> </p>
	<p class="block_1">Adam ona kızgın bir bakış attı ama başıyla onayladı. Sessizce, "İyi, en azından yemeğimi bitiririm," dedi. Kalkıp yemek tabağına dönerken, saldırıya uğradıklarını fark etmeden Erik kamp ateşinin etrafından dolaşıp her birinin boğazını "keserken," diğer iki adam anlamayarak gözlerini kırpıştırdı. Kamptan gelen bağırışlar, Erik'in birliğinin bütün gücüyle düşmanın arasına daldığını, boğaz kestiğini, çadırları yıktığını ve genel olarak hasar verdiğini söylüyordu. Erik'in, adamlarına yasakladığı tek şey yangın çıkarmalarıydı. Tyr-Sog Baronu'nun eşyalarına zarar verilmesini hoş karşılamayacağını düşünmüştü.</p>
	<p class="block_2"> </p>
	<p class="block_1">Erik, çadırlarından çıkan uyuyan askerleri öldürmek için çatışmanın arasında ilerledi. Çadır bezinin üstlerine düşüp askerlerin içeride kalması için birkaç tane ip kesti ve içeriden öfke dolu bağırışlar duydu. Kampın her tarafında adamlar "öldürülürken" küfür ediyordu ve Erik neşesini güçlükle saklayabiliyordu. Saldırı hızlıydı ve başlamasından iki dakika sonra kampın merkezine varmıştı. Erik kumanda çadırına Baron dışarı çıkarken ulaştı. Kılıç kemerini geceliğinin etrafına takarken yarı uykulu ve uykusunun bölünmesinden rahatsız olduğu belliydi. "Neler oluyor?" diye sordu Erik'e.</p>
	<p class="block_2"> </p>
	<p class="block_1">"Birliğiniz yok edildi lordum," dedi Erik, kılıcıyla hafifçe Baron'un göğsüne dokunarak. "Şimdi de siz öldünüz."</p>
	<p class="block_2"> </p>
	<p class="block_1">Baron, kılıcını kınına sokan adamı inceledi:, uzun boylu, genç bir demirci gibi omuzları aşırı derecede geniş, yüzü sıradan. Ama gülümsemesi sevimli, arkadaşça ve içtendi. Ateş ışığından dolayı açık sarı saçları kırmızı bir haleyle çevriliydi.</p>
	<p class="block_2"> </p>
	<p class="block_1">"Saçmalık," dedi toplu Baron. Düzgünce biçimlendirilmiş sakalı ve kaliteli ipek geceliği sefer deneyimi hakkında çok şey anlatıyordu. "Eggly'ye yarın saldıracaktık. Hiç kimse bu," elini savurarak kamp alanını gösterdi, "gece saldırısına dair hiçbir şey söylemedi. Söylenseydi, önlemlerimizi alırdık."</p>
	<p class="block_2"> </p>
	<p class="block_1">Erik, "Lordum, bir noktayı kanıtlamaya çalışıyoruz," dedi.</p>
	<p class="block_2"> </p>
	<p class="block_1">Karanlıktan bir ses geldi. "Başarıyla da kanıtladın."</p>
	<p class="block_2"> </p>
	<p class="block_1">Karanlıktan Krondor Prensi'nin Kraliyet Garnizonu'nun Şövalye-Yüzbaşısı Owen Greylock çıktı. Zayıf yüz hatları, ateş ışığının dans eden gölgelerinde ona uğursuz bir görünüm veriyordu. "Askerlerin üçte dördünü öldürdüğünü ya da etkisiz hale getirdiğini tahmin ediyorum Erik. Yanında kaç adam getirdin?" Erik, "Altmış," dedi.</p>
	<p class="block_2"> </p>
	<p class="block_1">"Ama benim üç yüz adamım var!" dedi Baron, açıkça rahatsız olmuş bir şekilde. "Hadati savaşçı birliğiyle birlikte."</p>
	<p class="block_2"> </p>
	<p class="block_1">Erik etrafa göz atıp, "Ben hiç Hadati görmüyorum," dedi.</p>
	<p class="block_2"> </p>
	<p class="block_1">Karanlıktan aksanlı bir ses geldi. "Öyle olması gerekiyor zaten."</p>
	<p class="block_2"> </p>
	<p class="block_1">Kampa, ekoseli kısa etekler giyen bir grup adam girdi. Başlarının tepelerinde topladıkları, sırtlarına gelen uzun saçları vardı. "Adamlarınızın yaklaştığını duyduk," dedi lider, işaretsiz siyah tunik giyen Erik'e bakıp rütbesini tahmin ederek, "Yüzbaşı?" "Çavuş," diye düzeltti Erik.</p>
	<p class="block_2"> </p>
	<p class="block_1">"Çavuş," diye değiştirdi, üstüne sadece basit bir kolsuz tunik giymiş olan uzun boylu savaşçı. Kapkara saçlarının altındaki yüz hatları, Erik'e bir av kuşununkini hatırlatan kara gözleri hariç, sakin ve sıradandı. Kamp ateşinin ışığında, güneşten kararmış teni neredeyse kırmızı görünüyordu. Erik'in, adamın deneyimli bir savaşçı olduğunu anlaması için sırtında taşıdığı uzun bıçağı çekişini görmesine gerek yoktu.</p>
	<p class="block_2"> </p>
	<p class="block_1">"Bizi duydunuz mu?" diye sordu Erik.</p>
	<p class="block_2"> </p>
	<p class="block_1">"Evet. Adamların iyi Çavuş, ama biz Hadatiler dağlarda yaşarız -genellikle sürülerimizin yakınında uyuyarak- ve bir grup adamın yaklaştığını anlarız." "Adın ne?" diye sordu Erik.</p>
	<p class="block_2"> </p>
	<p class="block_1">"Bandur oğlu Akee."</p>
	<p class="block_2"> </p>
	<p class="block_1">Erik başını salladı. "Konuşmamız gerekiyor." Baron, "İtiraz ediyorum Yüzbaşı!" dedi. Greylock, "Neye lordum?" diye sordu.</p>
	<p class="block_2"> </p>
	<p class="block_1">"Bu habersiz saldırıya. Bizden istilacı rolü oynamamız ve Eggly kasabasında, yerel milisler ve Krondor'dan gelen özel birlikler tarafından direnç beklememiz söylenmişti. Gece saldırısı hakkında hiçbir şey söylenmedi, Bilseydik, hazırlıklı olurduk!" diye tekrarladı.</p>
	<p class="block_2"> </p>
	<p class="block_1">Erik Owen'a göz attı. Prens'in Şövalye-Yüzbaşısı incinmiş Tyr-Sog Baronu'nu yatıştırırken, Erik'e birliğini toparlayıp ayrılmasını işaret etti. Erik Akee'ye yanına gelmesini işaret edip, "Adamların eşyalarını toplayıp onbaşımı bulsun," dedi. "Alfred adında, çirkin haydudun tekidir. Ona, sabah bizimle birlikte Krondor'a geleceğinizi söyle."</p>
	<p class="block_2"> </p>
	<p class="block_1">"Baron bunu onaylayacak mı?" diye sordu Akee.</p>
	<p class="block_2"> </p>
	<p class="block_1">"Muhtemelen hayır," diye yanıtladı Erik. "Ama bu konuda söyleyecek pek fazla bir şeyi yok. Ben Krondor Prensi'nin adamıyım."</p>
	<p class="block_2"> </p>
	<p class="block_1">Hadati dağ adamı omuzlarını silkip adamlarına işaret verdi. "Şu adamları bırakın." "Bırakmak mı?" dedi Erik.</p>
	<p class="block_2"> </p>
	<p class="block_1">Akee gülümsedi. "Güneye gönderdiklerinizden bazılarını yakaladık Çavuş. Çirkin haydudunuzun da onların arasında olabileceğini düşünüyorum."</p>
	<p class="block_2"> </p>
	<p class="block_1">Erik yorgunluğun ve gece alıştırmasının getirdiği baskının genelde sakin olan mizacını yenmesine engel olamadı. Hafifçe küfrederek, "Eğer öyleyse, buna pişman olacak," dedi.</p>
	<p class="block_2"> </p>
	<p class="block_1">Akee omuzlarını silkerek adamlarına dönüp, "Gidip bakalım," dedi. Erik birliğinden, Shane adındaki başka bir askere, "Adamları kampın güney ucunda sıraya sok," dedi.</p>
	<p class="block_2"> </p>
	<p class="block_1">Shane başıyla onaylayıp bağırarak emirler yağdırmaya başladı. Erik Hadati'yi Baron'un kampının dışındaki bir noktaya doğru takip etti ve Onbaşı Alfred ile en iyi adamlarından yarım düzinesinin yanında iki tane Hadati'nin oturduğunu gördü. "Ne oldu?" diye sordu Erik. Alfred ayağa kalkarken iç geçirdi. "İyiler Çavuş." Üstlerindeki bir bayırı gösterdi. "Geldiğimizi duydukları an hareket etmiş olmalılar, çünkü şu bayırın tepesindeydik ve sahip olduğum her şey üstüne bahse girerim ki o kamptan çıkıp gelmeleri, bayırı geçmeleri, yere yatmaları, ardından da biz aşağı inerken arkamızdan gelmeleri imkânsızdı." Kafasını iki yana salladı. "Onları duymadan önce hafifçe omuzlarımıza vuruldu." Erik Akee'ye döndü. "Bunu nasıl yaptığınızı bana anlatmalısın." Akee hiçbir şey söylemeyerek omuzlarını silkti.</p>
	<p class="block_2"> </p>
	<p class="block_1">Erik Alfred'e, "Bu dağ insanları bizimle geliyor," dedi. "Onları kampa götür. Krondor'a dönüyoruz."</p>
	<p class="block_2"> </p>
	<p class="block_1">Alfred, garnizona döndüklerinde Erik'ten yemesi muhtemel fırçayı unutarak gülümsedi. "Sıcak yemek," dedi.</p>
	<p class="block_2"> </p>
	<p class="block_1">Erik bunun iyi olacağına katılmak zorundaydı. Bir haftadır, tatbikat yapıp karanlıkta soğuk azık yiyerek dışarıdaydılar ve adamları yorgun ve açtı. "Hareket ediyoruz" söylediği tek şey oldu. Karanlıkta dikilen Erik, eli kulağında olan savaşta umutlarının ne olduğunu düşündü ve bunun gibi yüz tane tatbikatın Krallık'ın adamlarını önlerindeki savaşa hazırlayıp hazırlamayacağını merak etti.</p>
	<p class="block_2"> </p>
	<p class="block_1">Bu gibi endişeleri bir kenara bırakarak, muhtemelen onları hiçbir şeyin tam olarak hazırlayamayacağını ve başka seçeneklerinin olmadığını kabul etti. Bütün hafta bunun gibi tatbikatlar yaparak bu dağlarda adamlarını çalıştıran Calis'i, Prens Patrick'i, Şövalye-Mareşal William'ı ve diğer komutanları düşündü; haftanın sonunda ne yapılması gerektiğine karar verilecekti.</p>
	<p class="block_2"> </p>
	<p class="block_1">Erik kendi kendine, "Her şeyin, her şeyin yapılması gerekiyor," dedi ve bozuk moralinin yorgunluk ve açlıktan çok, Alfred'in Hadati pususundan kurtulmaktaki başarısızlığına bağlı olduğunu fark etti. Ardından gülümsedi. Eğer Yabon'un kuzeyinden gelen dağ insanları o bayırın tepesine bu kadar hızlı çıkıyorsa, Krallık'ın tarafında olmaları iyi bir şeydi ve daha da iyisi, diye düşündü Erik, benim komutam altında olacaklar.</p>
	<p class="block_2"> </p>
	<p class="block_1">Kampa doğru döndü ve Tyr-Sog Baronu'nun üzüntüsünü hafifletme işinde Greylock'a katılmanın daha iyi olacağına karar verdi.</p>
	<p class="block_2"> </p>
	<p class="block_1">Krondor Prensi kürsüye çıktığında, aynı anda parke taşlarına vuran çizme topuklarının sesi avluda yankılanırken askerler hazır olda duruyordu.</p>
	<p class="block_2"> </p>
	<p class="block_1">Roo arkadaşı Erik'e bakıp, "İyi iş çıkardın," dedi.</p>
	<p class="block_2"> </p>
	<p class="block_1">Erik, Roo'ya sessiz olması gerektiğini göstermek için kafasını iki yana salladı. Roo sırıttı ama, Krondor hükümdarı Prens Patrick saray garnizonunu selamlarken sessiz kaldı. Erik'in yanında, Kızıl Kartallar olarak bilinen Prens'in özel muhafızlarının Yüzbaşısı Calis duruyordu.</p>
	<p class="block_2"> </p>
	<p class="block_1">Erik, üzerlerine çekilen dikkatten rahatsız olarak hafifçe ağırlığını değiştirdi. Novindus kıtasına yapılan en son yolculuktan geri dönenlere cesaret ödülleri verilecekti, ama Erik bunun neyi kapsadığından emin değildi ve her zamanki görevlerine dönmeyi tercih ediyordu.</p>
	<p class="block_2"> </p>
	<p class="block_1">Dağlardaki tatbikattan döndüğünde acil bir toplantı yapılacağını sanıyordu, ama Calis Erik ile diğerlerine, Prens Erland'ın, kardeşi Kral Borric'e yaptığı bir ziyaretten döndüğünü, bir tören düzenleneceğini ve ödüller verileceğini bildirmişti, ama bunun dışında Erik çok az şey biliyordu. Yan tarafına göz attı ve Yüzbaşısı Calis'in de bu yaygaranın bitişini sabırsızlıkla beklediğini gördü. Diğer kurtulanlardan biri olan Renaldo, Micha'ya bakmak için döndü. Her iki asker de, Pantathialı yılan rahiplerin salonlarından kaçışta Calis'in yanındaydı. Krondor Prensi, Renaldo'ya, tuniğinin koluna dikilecek ve onun Kral'ı ve Ülke'si için çarpıcı bir cesaret örneği gösteren biri olduğunu belirtecek Beyaz Cesaret Kurdelesi ödülünü verdiğini duyurunca, adam göğsünü şişirdi.</p>
	<p class="block_2"> </p>
	<p class="block_1">Roo, Krallık'ın askerlerini evlerine geri getirmek için en büyük gemilerinden biriyle Novindus'a yelken açmıştı, Erik ve yoldaşları, dönüş yolculuğunda dinlenip iyileşmişti. Yarı elf olduğu söylenen esrarengiz yüzbaşılarının normal bir insanı öldürecek yaraları neredeyse tamamen iyileşmişti. Calis'in iki eski arkadaşı Praji ve Vaja, aynı büyülü patlamada ölmüş, Calis de vücudunun yarısı sanki ateşe verilmiş gibi yanmıştı. Buna rağmen vücudunda çok az yara izi kalmıştı. Yüzünde ve boynunda, güneşten yanmış teninin geri kalanından yanık bakımından yalnızca biraz daha açık olan izler vardı.</p>
	<p class="block_2"> </p>
	<p class="block_1">Erik, bir gün hizmet ettiği adam hakkındaki tüm gerçeği öğrenip öğrenemeyeceğini merak etti. Ve gizemleri düşününce, son birkaç yıldır yoldaşlarından biri olan garip kumarbaz Nakor'a göz attı. Nakor, ödül törenini izlerken suratında yarı alaycı bir sırıtışla onurlandırılanlardan ayrı duruyordu. Yanına, artık kendini Nakor'un yardımcısı olarak gören eski keşiş Sho Pi vardı. Son bir aydır Krondor Dükü'nün konukları olarak sarayda kalıyorlardı, ama Nakor her zamanki, Krallık'taki oyun salonlarında saf insanları kazıklama işine geri dönmeye pek hevesli gözükmüyordu.</p>
	<p class="block_2"> </p>
	<p class="block_1">Prens uzak kıtadan dönmeyi başaran kahramanların adlarını okurken, Erik arkada kalanları, özellikle de Erik'ten bir asker yaratan demir kadar sert, acımasız çavuş Bobby de Loungville'i kimin onurlandıracağını merak etti. Bir kılıç yarasından dolayı ciğerleri kan dolan Bobby'yi dağlardaki buz mağarasına koyduklarını hatırlayan Erik'in gözleri doldu. Erik içinden, Gördün mü, onu sağ salim çıkardım oradan, dedi.</p>
	<p class="block_2"> </p>
	<p class="block_1">Gözlerini kırpıştırarak yaşları uzaklaştıran Erik, bir kez daha Calis'e bakınca, Yüzbaşı'nın da ona bakmakta olduğunu gördü. Zor algılanabilir bir baş hareketiyle, Calis Erik'in ne düşündüğünü bildiğini ve arkadaşlarının kaybını onun da hatırladığını söylüyor gibi görünüyordu.</p>
	<p class="block_2"> </p>
	<p class="block_1">Tören uzadıkça uzadı; derken aniden bitti ve Krondor'daki saray garnizonunun askerleri dağıldı. Prenslik'in Askeri Komutanı Şövalye-Mareşal William, Erik ile diğerlerine onu dinlemelerini işaret etti. Calis'e, "Prens özel toplantı odasında hepinizin ona katılmasını istiyor," dedi.</p>
	<p class="block_2"> </p>
	<p class="block_1">Erik omuzlarını silken Roo'ya göz attı. Dönüş yolculuğunda, iki çocukluk arkadaşı birbirlerine başlarından geçenleri anlatmıştı. Erik en yakın arkadaşının, iki yıldan daha kısa bir zamanda Krondor'un seçkin tüccarlarından ve Krallık'ın en zengin adamlarından biri olmayı başardığını duyunca yarı keyiflenmiş, yarı şaşırmıştı. Ama Roo'nun verdiği her emri yerine getiren geminin kaptanını ve mürettebatı gördüğünde, çocukken sıradan bir hırsız, şimdi de bir çocuktan biraz daha büyük olan Rupert Avery'nin, o geminin gerçek sahibi olduğunu anlamıştı.</p>
	<p class="block_2"> </p>
	<p class="block_1">Erik Roo'ya keşfettikleri şeyi anlatmıştı ve Pantathia yuvalarında dövüşürken hissettiği korkuyu ve tiksintiyi ifade etmek için süsleme yapmasına gerek yoktu. En son yolculuğunda Calis ile birlikte Novindus'a yolculuk etmemiş olan Roo, Nakor ve Sho Pi daha önce orada bulunmuştu ve diğerlerinin neyle karşı karşıya olduğunu biliyorlardı. Yolculuk süresince Erik yavaş yavaş, Calis'in istilacılarının yapabileceğinden çok daha fazla katliam yapmayı başaran gizemli "üçüncü oyuncu" hakkında olduğu kadar, Pantathialı dişilerin ve çocukların katli ile ilgili de tüyler ürpertici ayrıntılar hatırlamıştı. Eğer başka bir yerlerde yuva yoksa -ki bu olasılık dışı görünüyordu- yaşayan tek Pantathialılar Zümrüt Kraliçe'nin yanında olanlardı. Eğer istila ordusu önlerindeki savaşta yenilirse, Pantathialı yılan rahiplerin varlığı sona erebilirdi ve Darkmoorlu iki çocukluk arkadaşı bunu çok istiyordu.</p>
	<p class="block_2"> </p>
	<p class="block_1">Roo ve Erik, Roo'nun ilgilenmesi gereken işleri olduğu için gemi yanaşır yanaşmaz ayrılmışlardı. İki gün sonra Erik, Calis'in yokluğunda Jadow Shati'nin eğittiği adamları alıp tatbikat için şehirden ayrılmıştı. Erik, sıradan bir askerken eğitim gördüğü adamlar kadar disiplinli ve güvenilir oldukları için, komutası altındaki yeni adamlardan memnundu.</p>
	<p class="block_2"> </p>
	<p class="block_1">Saraya giren Erik, kendini güç koridorlarında ve Krallık'ın görkemi içinde bularak bir kez daha huzursuz hissetti. Son yolculuk için Calis ile beraber ayrılmadan önce bir yıl süreyle Krondor'da hizmet etmişti, ama çoğunlukla kendini eğitim alanıyla sınırlandırmıştı. Saraya sadece çağırıldığı zaman ya da taktikler üzerine bir kitap ya da Şövalye-Mareşal William'dan savaş sanatının başka yönleri hakkında bilgi almaya gelmişti. Kral'ın Batı Orduları'nın başkomutanının karşısında asla rahat olamıyordu, ama sonunda bira ya da şarap eşliğinde, okuduklarının ve bunların, kurulmasına yardım ettiği orduyu nasıl etkileyeceğini saatlerce tartışmaya alışmıştı. Ama Erik, demirhanede zırh ve silah onaran demircilerin çevresinde çalışmak ya da atlarla ilgilenmek için eğitim alanında ya da hepsinden iyisi, yaklaşan savaşın daha büyük sonuçları hakkında çok fazla şey düşünmeye fırsat tanımayan açık alanda olmayı tercih ederdi.</p>
	<p class="block_2"> </p>
	<p class="block_1">Prens'in özel odasında -aslında küçük bir salon, diye düşündü Erik- Krondor Dükü Lord James ve Calis'in birliğinin diğer çavuşu Jadow Shati'nin yanı sıra, başka adamlar da vardı. Erik Bobby'nin yerine başçavuş olarak Jadow'un terfi ettirilmesini bekliyordu. Masanın üstü, peynirler, etler, meyveler, ekmek ve sebzelerle doluydu. Bira, şarap ve buz gibi meyve suyu dolu sürahiler de vardı.</p>
	<p class="block_2"> </p>
	<p class="block_1">"Başlayalım," dedi Krondor Prensi, tören tacını ve pelerinini çıkarıp bekleyen iç oğlanlarına vererek. Calis bir elma aldı ve diğerleri masanın etrafında dolaşırken ısırdı.</p>
	<p class="block_2"> </p>
	<p class="block_1">Erik Roo'ya yanına gelmesini işaret etti.</p>
	<p class="block_2"> </p>
	<p class="block_1">"Evde durumlar nasıl?" diye sordu Erik.</p>
	<p class="block_2"> </p>
	<p class="block_1">Roo, "Çocuklar... inanılmaz," dedi. "Yokluğumda o kadar büyümüşler ki onları tanımakta güçlük çektim." Yüzü düşünceli bir ifadeyle kırıştı. "İşim, beklediğim kadar iyi olmamasına karşın, yokluğumda oldukça iyi gitmiş. Jacob Esterbrook yokluğumda beni üçe katlamış. Bir alım-satım işlemi bana ufak bir servete mâl oldu."</p>
	<p class="block_2"> </p>
	<p class="block_1">"Arkadaş olduğunuzu sanıyordum," dedi Erik, bir parça ekmek ve peynir alarak.</p>
	<p class="block_2"> </p>
	<p class="block_1">"Bir anlamda," dedi Roo. Erik'in dar aile ve bağlılık görüşünü göz önüne alınca, Jacob'ın kızı Sylvia Esterbrook ile olan ilişkisinden bahsetmekten vazgeçti. "'Arkadaşça rakipler' daha doğru bir tanımlama olur. Kesh ile yapılan ticarette boğucu bir hâkimiyeti var ve bunun küçücük bir kısmından bile vazgeçmeye isteksiz gözüküyor." Calis yanlarına geldi ve "Roo, bize bir süre izin verir misin?" dedi. Rupert başıyla onaylayıp, "Elbette Yüzbaşı," dedi ve fırsattan yararlanıp masaya doğru yürüdü.</p>
	<p class="block_2"> </p>
	<p class="block_1">Calis kulak eriminin dışına çıkana kadar bekledikten sonra, "Erik, Mareşal William bugün seninle konuşma fırsatı buldu mu?" diye sordu. Erik kafasını iki yana salladı. "Hayır Yüzbaşı. Jadow ile işleri yoluna koymakla meşguldüm... artık Bobby de olmadığına göre..." Omuzlarını silkti. "Anlıyorum." Calis dönüp Şövalye-Mareşal'e onlara katılmasını işaret etti. Calis Erik'e baktı. "Bir seçim yapman gerekiyor."</p>
	<p class="block_2"> </p>
	<p class="block_1">İlerleyen yaşına rağmen Erik'in Krallık'taki en iyi at binicisi ve kılıç kullanıcısı olarak bildiği, kısa boylu ve ince yapılı bir adam olan William, "Calis ve ben senin hakkında konuştuk genç adam," dedi. "İşlerin... bu şekilde olması yüzünden, sahip olduğumuz yetenekli adamlardan daha fazla boş yerimiz var."</p>
	<p class="block_2"> </p>
	<p class="block_1">Erik, korkunç bir ordunun denizi geçmekte olduğunu ve iki yıldan az bir zamanda saldırıya geçeceklerini bildiği için William'ın "işlerin bu şekilde olması yüzünden" demekle neyi kastettiğini biliyordu. "Seçim mi?"</p>
	<p class="block_2"> </p>
	<p class="block_1">"Sana kurmay subaylık görevi teklif etmek istiyorum," dedi William. "Prens'in ordusunda Şövalye-Teğmen rütbesi taşıyacaksın ve seni Krondor Ağır Mızraklı Süvari birliğinin başına getireceğim. Atlarla olan becerin yüzünden, bu iş için daha iyi birisini düşünemiyorum." Erik Calis'e göz attı. "Efendim?" "Ben Kızıl Kartallar ile kalmanı isterim," dedi Calis kesin bir tonda. "O halde kalıyorum," dedi Erik duraksamadan. "Bir söz verdim."</p>
	<p class="block_2"> </p>
	<p class="block_1">William acı acı gülümsedi. "Ben de öyle düşünmüştüm, ama sormak zorundaydım."</p>
	<p class="block_2"> </p>
	<p class="block_1">"Sorduğunuz için teşekkür ederim lordum," dedi Erik. "Gururum okşandı."</p>
	<p class="block_2"> </p>
	<p class="block_1">William Calis'e bakıp sırıttı. "Büyü kullanıyor olmalısın. Hayatımda tanıdığım en iyi taktik uzmanı olma yolunu yarılamış durumda ve eğer böyle çalışmaya devam ederse en iyisi olacak- ama sen onu zorba bir çavuş olarak harcamak istiyorsun."</p>
	<p class="block_2"> </p>
	<p class="block_1">Calis, Erik'in artık çok iyi bildiği çarpık bir keyif ifadesiyle hafifçe gülümsedi. Yarı elf Yüzbaşı, "Şu anda taktik uzmanlarından çok, askerleri eğitecek zorba çavuşlara ihtiyacımız var Willy," dedi.</p>
	<p class="block_2"> </p>
	<p class="block_1">"Ayrıca, benim zorba çavuşlarım seninkilere benzemez."</p>
	<p class="block_2"> </p>
	<p class="block_1">William omuzlarını silkti. "Haklısın elbette, ama geldikleri zaman, her birimiz yanımızda bulabildiğimizin en iyisini isteyeceğiz."</p>
	<p class="block_2"> </p>
	<p class="block_1">"Buna bir itirazım yok."</p>
	<p class="block_2"> </p>
	<p class="block_1">William ayrılınca Calis, "Erik, teşekkür ederim," dedi.</p>
	<p class="block_2"> </p>
	<p class="block_1">Erik, "Bir söz verdim," diye tekrarladı.</p>
	<p class="block_2"> </p>
	<p class="block_1">"Bobby'ye mi?" diye sordu Calis. Erik başını salladı.</p>
	<p class="block_2"> </p>
	<p class="block_1">Calis'in yüz ifadesi karardı. "Eh, Bobby'yi tanıyan biri olarak, sana şu anda söyleyebileceğim en iyi şey, bir başçavuşa ihtiyacım olduğu, dadıya değil. Bir kere hayatta kalmamı sağladın Erik von Darkmoor, bu yüzden Bobby de Loungville'e verdiğin sözü yerine getirilmiş say. Eğer benim hayatımla Krallık'ın devamı arasında bir seçim yapman gerekirse, doğru seçimi yapmanı istiyorum."</p>
	<p class="block_2"> </p>
	<p class="block_1">Erik'in söyleneni anlaması zaman aldı. "Başçavuş mu?" "Bobby'nin yerini alacaksın," dedi Calis.</p>
	<p class="block_2"> </p>
	<p class="block_1">"Sana en uzun hizmet etmiş kişi Jadow..." diye başladı Erik.</p>
	<p class="block_2"> </p>
	<p class="block_1">"Ama yetenekli olan sensin," diye araya girdi Calis. "Jadow değil.</p>
	<p class="block_2"> </p>
	<p class="block_1">Çavuş olarak iyi -yeni gelen adamların nasıl şekle girdiğini gördün- ama onu daha fazla terfi ettirmek ona çok fazla sorumluluk yüklemek olacaktır." Bir süre Erik'in yüzünü inceledi. "William taktik uzmanı derken yeteneklerini abartmıyordu. Strateji anlayışın üstünde de çalışmamız gerekecek. Neyin gelmekte olduğunu biliyorsun ve savaş bir kere başladığı zaman, kendini hayatta kalmak için sana bakan yüz adamla baş başa bulabilirsin. Eski bir Isalani generali buna 'savaş pusu' diyordu. Etraflarında kargaşa patlak verdiği zaman diğer adamları hayatta tutabilen adamlar nadirdir."</p>
	<p class="block_2"> </p>
	<p class="block_1">Erik yalnızca başını sallayabildi. Calis ile yolculuk eden o ve etrafındaki diğer adamlar Zümrüt Kraliçe'nin ordusunu görmüş ve bir süre onun bir parçası olmuştu ve kiralık katillerden oluşan o ordu Krallık kıyılarına vardığı zaman kaos çıkacağını biliyordu. O kaosun ortasında, yalnızca iyi eğitilmiş, disiplinli ve çetin adamlar hayatta kalabilirdi. Ve Krallık'ın -ve bütün Midkemia'nın- kaderi o adamların elinde olacaktı, Krallık'ın geleneksel ordularının değil. "Pekâlâ Yüzbaşı. Kabul ediyorum," dedi Erik. Calis gülümsedi ve elini Erik'in omzuna koydu. "Seçim hakkın yoktu Başçavuş. Artık bazı adamları terfi ettirmek zorundasın; birden fazla çavuşa ve yarım düzine onbaşıya ihtiyacımız var."</p>
	<p class="block_2"> </p>
	<p class="block_1">"Darkmoorlu Alfred," dedi Erik. "Eskiden de onbaşıydı ve ben onu adam edene kadar da bir kabadayıydı. Sorumluluğu almaya hazır ve özünde hâlâ bir kavgacı ve zamanı geldiğinde buna ihtiyacımız olacak." "Bunda haklısın," dedi Calis. "Gerçi her adam bir kavgacıdır." Erik, "Sanırım yeterli potansiyelde onbaşımız var," dedi. "Bu akşam bir liste yaparım."</p>
	<p class="block_2"> </p>
	<p class="block_1">Calis başını salladı. "Bu iş tam bir kabul törenine dönüşmeden önce Patrick ile konuşmam gerekiyor. İzninle."</p>
	<p class="block_2"> </p>
	<p class="block_1">Calis'in ayrıldığını gören Roo Erik'in yanına geldi ve "Pekâlâ, sen mi terfi ettin yoksa Jadow mu?" diye sordu.</p>
	<p class="block_2"> </p>
	<p class="block_1">"Ben," diye yanıtladı Erik.</p>
	<p class="block_2"> </p>
	<p class="block_1">"Başın sağolsun," dedi Roo. Ardından sırıtıp arkadaşının koluna vurdu. "Başçavuş." "Senden ne haber?" diye sordu Erik. "Evde işlerin nasıl gittiğini anlatıyordun." Roo hafifçe gülümseyip omuzlarını silkti. "Bu kadar çabucak senin peşinden gittiğim için Karli bana hâlâ kızgın ve haklı: çocuklar beni tanımıyor, gerçi Abigail bana baba diyor ama küçük Helmut sadece utangaç sırıtışlar atıp aguluyor." İç geçirdi. "Doğrusunu söylemek gerekirse, Helen Jacoby'den daha sıcak bir karşılama aldım."</p>
	<p class="block_2"> </p>
	<p class="block_1">"Eh, anlattıklarına bakılırsa, sana minnet borçlu. Onu ve çocuklarını sokağa atabilirdin." Roo bir süre bir parça meyve çiğnedi. "Pek değil. Kocasının kayınbabamın öldürülmesinde parmağı yoktu." Omuzlarını silkti. "Bitirmem gereken birkaç tane yarım kalmış işim var. Jason, Duncan ve Luis ben yokken şirketime göz kulak olma konusunda dikkatli olmuşlar ve Acı Deniz Şirketi'ndeki ortaklarım yokluğumda çok acımasızca oynamış." Sırıttı. "En azından henüz bir kanıt bulamadım." Yüz ifadesi tekrar ciddi bir hal aldı. "Ve önemli bir parçası olmak üzere olduğun o ordunun erzaka, silaha ve zırha ihtiyacı olacağını da biliyorum. Bunlar ucuza mâl olmuyor." Erik başıyla onayladı. "Zümrüt Kraliçe'yi nasıl karşılayacağımıza dair birtakım ufak tefek fikirlerim var ve üstümüze gönderdiği kadar büyük bir gücü savaş alanında asla karşısına koyamayacak olmamıza rağmen, Gedik Savaşları'ndan beridir en hırslı seferberliği gerçekleştirmek zorunda kalacağız."</p>
	<p class="block_2"> </p>
	<p class="block_1">"Sence kaç adamı vardır?"</p>
	<p class="block_2"> </p>
	<p class="block_1">"Tahmin yürütüyorum," dedi Erik. "Ama, Doğu ve Batı ordularının şu andaki toplamından en azından elli, altmış bin fazladır."</p>
	<p class="block_2"> </p>
	<p class="block_1">"Bu yaklaşık yüz bin adam ediyor demektir!" dedi Roo. "Biz de o kadar adam var mı?"</p>
	<p class="block_2"> </p>
	<p class="block_1">"Hayır." Erik kafasını iki yana salladı. "Doğrudan Prens'in emri altındaki on bin asker de dahil, bütün Batı Orduları'nda yirmi bin adamımız var. Doğu Orduları sayıca daha fazla, ama birçoğu şeref garnizonları. Roldem ile olan uzun süreli barışımız yüzünden, diğer doğu krallıkları sakin ve Roldem bizi rahatsız etmeden hiçbir şey yapmaya istekli değiller." Erik omuzlarını silkti. "Lord William ile strateji konuşarak çok fazla zaman geçirdim sanırım... Savaş için burada bir şeyler yapmamız gerekiyor." Kafasını iki yana sallayarak hafifçe, "Novindus'a yaptığımız son yolculukta önemli adamlarımızdan çoğunu kaybettik," dedi.</p>
	<p class="block_2"> </p>
	<p class="block_1">Roo başıyla onayladı, "O yeşil kancığa ödetilmesi gereken çok büyük bir borç var." Ardından yüksek sesle iç geçirdi. "Ve ödenecek için muazzam bir fatura."</p>
	<p class="block_2"> </p>
	<p class="block_1">Erik gülümsedi. "Dükümüz elini senin cebine attı mı?" Onunki çok daha buruk olmasına karşın, Roo da gülümsedi. "Henüz değil. Vergilerin mantıklı bir seviyede kalacağını garanti etti, çünkü benden önümüzdeki savaşın büyük bir bölümünü finanse etmemi ve para sağlamaları için Jacob Esterbrook gibi tüccarları ikna etmemi bekliyor."</p>
	<p class="block_2"> </p>
	<p class="block_1">Esterbrook'dan bahsedince, Roo, Erik'i, Calis'i ve diğerlerini kurtarmak için yelken açmadan önce yılın büyük bir kesiminde sevgilisi olan Esterbrook'un kızı Sylvia'yı düşündü. İki hafta önce döndüğünden beridir onu yalnızca bir kere görmüştü ve onu bu gece görmeyi planlıyordu; onun için yanıp tutuşuyordu. "Sanırım yakında Jacob'u ziyaret etmem gerekecek," dedi, sanki fikir aklına yeni gelmiş gibi. "Eğer o ve ben savaşı finanse etme işinde bana katılma konusunda anlaşırsak, Krallık'taki nüfuzlu adamlardan hiçbiri Prens'in isteğini geri çeviremez." Kuru bir şekilde ekledi,</p>
	<p class="block_2"> </p>
	<p class="block_1">"Sonuçta, bu işte başarısız olursak, borçların geri ödenmesi dert edeceğimiz en son şey olacaktır." Ardından ciddi bir tonla fısıldayarak, "Hiçbir şey hakkında endişelenemeyeceğimizi varsayıyorum," dedi.</p>
	<p class="block_2"> </p>
	<p class="block_1">Erik başını salladı. Roo'nun mali konulardan Erik'ten ve olağanüstü başarısı bir kıstas olarak alınırsa Krallık'taki pek çok iş adamından daha iyi anladığını şüpheye yer bırakmayacak bir şekilde kanıtladığını kabul etmek zorundaydı.</p>
	<p class="block_2"> </p>
	<p class="block_1">Roo, "Prens'ten izin isteyip işlerimle ilgileneceğim," dedi. "Buradaki çekirdek askeri kadronuza dâhil olmayanlarımızın, çok geçmeden, ayrılması için bir şeyler bulmalarının isteneceği tahmin ediyorum zaten."</p>
	<p class="block_2"> </p>
	<p class="block_1">Erik arkadaşının elini sıktı. "Sanırım haklısın." Ordunun parçası olmayan soylular Prens'ten izin istiyordu. Roo çocukluk arkadaşının yanından ayrılıp gitmek için Prens'ten izin isteyenlerin oluşturduğu sıraya girdi ve çok geçmeden odada yalnızca Prens, baş danışmanları ve ordu üyeleri kaldı.</p>
	<p class="block_2"> </p>
	<p class="block_1">İçeri Owen Greylock girdiği zaman Patrick, "Artık hepimiz buradayız," dedi.</p>
	<p class="block_2"> </p>
	<p class="block_1">Şövalye-Mareşal William, odanın uzak ucundaki yuvarlak bir mavinin etrafında toplanmalarını işaret etti. Dük James Prens'in sağına, William ise soluna oturdu.</p>
	<p class="block_2"> </p>
	<p class="block_1">Konuşmaya başlayan Dük oldu. "Pekâlâ, artık tantana bittiğine göre, önümüzdeki lanet işe geri dönebiliriz." Erik arkasına yaslanıp Krallık'ın son savunması için şekillenmeye başlayan planları dinledi. Roo atının beklediği kapıya ulaştı. Şehir kapılarının dışındaki bir konağa taşındıkları için arabasını karısına lazım olur diye evde bırakmıştı. Şehirdeki -iş gününün çoğunu geçirdiği- Barret'in Kahve Evi'nin karşısındaki evinin rahatlığını tercih etmesine rağmen, taşra evine taşınmadan önce hayal edemeyeceği bir sakinlik sunuyordu. Avlanabileceği yerlere, balıklar olan bir akarsuya ve soylular sınıfına ve zengin insanlara sağlanan bütün diğer avantajlara sahipti. Yakında bunların keyfini çıkarmak için vakit bulmak zorunda kalacağını biliyordu.</p>
	<p class="block_2"> </p>
	<p class="block_1">Henüz yirmi üç yaşında olmamasına rağmen, Roo Avery iki çocuk babasıydı, Krallık'taki en zengin tüccarlardan biriydi ve birkaç kişinin bildiği sırlara ortaktı. Taşradaki evi aynı zamanda, insanlar yollarına çıkan her şeyi ezip geçerek şehirden kaçmaya başlamadan önce, ailesini yaklaşmakta olan istiladan doğudaki daha güvenli bir yere götürmek için yaptığı bir yatırımdı. Roo, Zümrüt Kraliçe'nin orduları tarafından üç yıl önce yok edilen Maharta'nın yıkımına tanık olmuştu. Paniğe kapılmış halk yığınları arasında güçlükle ilerlemiş ve sırf yanlış yerde oldukları için masumların öldürüldüğünü görmüştü. Ne olursa olsun, çocuklarını bu dehşetten uzak tutacağına yemin etmişti.</p>
	<p class="block_2"> </p>
	<p class="block_1">Yıllar önce, Novindus denilen uzak kıtanın sahilinde Calis'in birliğiyle birlikteyken anlatılanları biliyordu; eğer Adalar Krallığı yenilirse, bildikleri şekliyle Midkemia'daki bütün hayat yok olacaktı. Bunu hâlâ kabullenemiyor, ama sanki doğruymuş gibi davranıyordu. Calis'in iddiaları abartılmış bile olsa, güneye yaptığı yolculukta, Zümrüt Kraliçe'nin ordusunun boyunduruğu altındaki hayatın yalnızca ölümle kölelik arasında bir seçim, sunduğunu bilecek kadar çok şey görmüştü.</p>
	<p class="block_2"> </p>
	<p class="block_1">İstila ordusu, eğer Yüzbaşı'nın daha önce uyardığı gibi bilinmeyen hedefine ulaşırsa, yaptığı tüm hazırlıkların bir anlamı olmayacağını da biliyordu. Ama karısının ve çocuklarının hayatta kalmasını ve zarar görmemelerini sağlamak için gerekli olan adımlar neyse onları atmaya kararlıydı.</p>
	<p class="block_2"> </p>
	<p class="block_1">Salador'da bir ev almıştı ve şu anda Doğu Toprakları'ndaki işlerini yönetmesi için tuttuğu bir adam tarafından kullanılıyordu ve muhtemelen Krallık'ın doğu sınırındaki Ran'da da bir tane ev alacaktı. Bir sonraki adımda, Adalar Krallığı'nın çok iyi müttefiki olan Roldem'de bir mülk satın alıp alamayacağı hakkında araştırma yaptırtacaktı.</p>
	<p class="block_2"> </p>
	<p class="block_1">Düşüncelerini toparlarken, ofisin yolunu yarıladığını fark etti. Karli'ye, saraydaki işlerin onu gece yarılarına kadar çalışmak zorunda bıraktığını ve geceyi şehirdeki evde geçireceğini söylemişti. İşin aslı, Sylvia Esterbrook'a, onu bu akşam görmek istediğini belirten bir mesaj gönderecekti. Erik ile diğerlerini kurtarmadan döndüğünden beri, çok az başka şey düşünmüştü. Kadının vücudu rüyalarını süslüyordu ve kokusunun ve teninin verdiği yumuşaklık hissinin anısı daha önemli şeyleri düşünmesini imkânsız hale getiriyordu. Döndükten sonra onunla birlikte bir gece geçirmesi sadece ona olan açlığını aldırmıştı.</p>
	<p class="block_2"> </p>
	<p class="block_1">Ofisine ulaştı ve atını, deniz yolculuğundan döndükten sonra ilk iş olarak emrettiği depoyu geliştirme işini çabucak bitirmeye çalışan işçilerin yanından geçerek kapıdan içeri sürdü. Eski depoya, yoğun depo katında olmaksızın işlerini yürütebileceği ikinci bir kat -aslında bir çatı katı- eklenmişti. Çalışanlarının sayısı artıyor ve daha fazla yere ihtiyaç duyuyordu. Deponun arkasındaki arsa için zaten bir teklif yapmıştı ve işçilere ve ailelerine kiralanan eski bir apartmanlar bloğunun tamamen yıkılması ve ardından yeni tesislerin yapılması gerekecekti. Çok fazla ödeme yaptığını biliyordu, ama yer için çare durumdaydı.</p>
	<p class="block_2"> </p>
	<p class="block_1">Atından inip çalışanlardan birine atını almasını işaret etti. "Biraz saman ver; içinde tahıl olmasın," dedi yüklenip boşaltılan arabaların yanından geçerek. "Ardından başka bir at eyerle ve benim için hazır beklet." Kırık tekerlekleri onarıp yük hayvanlarının nallarını değiştiren işçiler kulak tırmalayıcı çekiç sesler çıkartıyor ve zemin katta adamlar bağırarak birbirleriyle haberleşiyordu. Karmaşayı denetleyen iki adam vardı: Calis'in "çaresiz adamlar birliğinden" Roo'nun yoldaşı olan Luis de Savona ve Barret'in yerinde çalışmaya başladığında Roo'ya yardımcı olan eski garson ve rakamlarla arası son derece iyi olan Jason.</p>
	<p class="block_2"> </p>
	<p class="block_1">Roo gülümsedi. "Duncan nerede?"</p>
	<p class="block_2"> </p>
	<p class="block_1">Luis omuzlarını silkti. "Fahişenin biriyle yataktadır muhtemelen." Öğleydi ve Roo kafasını iki yana salladı. Kuzeni bazı durumlarda güvenilir olması dışında pek sadakat hissine sahip değildi. Yine de, bu dünyada bir bıçak dövüşünde arkasında güvenebileceği birkaç kişi vardı ve Duncan da onlardan biriydi. "Ne var ne yok?" diye sordu Roo.</p>
	<p class="block_2"> </p>
	<p class="block_1">Jason geniş kapsamlı bir belge uzattı. "Yüce Kesh'e düzenli bir rota açma girişimimiz, Kesh Ticaret Elçiliği ofisinden az önce gelen bu son derece uzun belgeye göre 'düşünülme aşamasında'. Bununla birlikte, ufak tefek işlerde teklif vermemize sıcak bakılıyor." "Böyle mi söyledi?"</p>
	<p class="block_2"> </p>
	<p class="block_1">"Açıkça böyle söylemedi tabii ki," dedi Luis. "Jacoby ve Oğulları'nın yönetimini devraldığımızda, düzenli müşterileriyle iş yapmaya devam edeceğimizi düşünmüştüm."</p>
	<p class="block_2"> </p>
	<p class="block_1">"Yapıyoruz," dedi Jason, "Keshli tüccarlar dışında." Ciddi bir ifadeyle kafasını iki yana salladı. "Şirketi Helen Jacoby'nin adına senin yönettiğini öğrendikleri zaman, Keshli ticari işletmeler, yapabildiği kadar çabuk anlaşmalarını iptal ediyor."</p>
	<p class="block_2"> </p>
	<p class="block_1">Roo kaşlarını çattı. Parmağıyla çenesine vurarak, "O anlaşmaları kim alıyor?" diye sordu. Luis, "Esterbrook," dedi. Roo dönüp dik dik arkadaşına baktı. "En azından, ya küçük hisseleri olan şirketleri, ya da üstlerinde büyük nüfuzu olan adamların yönettiği şirketleri… Sen onların işini bitirmeden önce, Jacobyler ile çok fazla iş yaptığını biliyorsun."</p>
	<p class="block_2"> </p>
	<p class="block_1">Roo Jason'a baktı. "Jacoby hesaplarını incelediğin zaman ne buldun?"</p>
	<p class="block_2"> </p>
	<p class="block_1">Roo Erik'i kurtarmak için deniz aşırı yolculuğa çıktığında, Jason o hesap defterlerini baştan aşağı incelemişti. Roo, onu batırmaya çalıştıkları zaman Randolph ile Timothy Jacoby'yi öldürmüş ve Randolph Jacoby'nin karısı Helen ile çocuklarını sokağa atmak yerine, Jacoby ve Oğulları'nı kadının adına yönetmeyi teklif etmişti.</p>
	<p class="block_2"> </p>
	<p class="block_1">Jason, "Jacoby ve Esterbrook ne işi yapıyorlardıysa, içeriklerini gösteren çok az kayıt var," dedi. "Bazı küçük anlaşmalar var, ama anlayamadığım birkaç tane kişisel not dışında olağandışı bir şey yok. Ama uyuşmayan bir şey var."</p>
	<p class="block_2"> </p>
	<p class="block_1">"Ne?" diye sordu Roo.</p>
	<p class="block_2"> </p>
	<p class="block_1">"Jacobyler çok zengindi. Birkaç muhasebe bürosunda... nereden geldiği belli olmayan hesapları vardı. Elimde on yıl geriye giden hesaplar var," yerde duran hesap defterleri yığınını gösterdi, "ama hiçbirinin kaynağı belli değil.</p>
	<p class="block_2"> </p>
	<p class="block_1">Roo başını salladı. "Kaçakçılık." Roo'nun elinden almayı başardığı kaçak ipek üzerine Tim Jacoby ile ilk karşılaşmasını hatırladı. "O hesaplarda ne kadar altın var?"</p>
	<p class="block_2"> </p>
	<p class="block_1">Jason, "Otuz bin altından fazla ve henüz bütün hesapları da bulabilmiş değilim," dedi. Roo bir süre sessizce düşündü. "Bu konuda hiç kimseye hiçbir şey söyleme. Herhangi bir sebepten dolayı Helen Jacoby ile konuşmak zorunda kalırsan, ona sadece işlerin düşündüğümüzden daha iyi gittiğini söyle. Bana ne olursa olsun, onu hayatlarının garanti altında olduğuna ikna edecek kadar üstü kapalı konuş. Ve herhangi bir ihtiyacı olup olmadığını sor." "Onu görmeye gitmeyecek misin?" diye sordu Luis.</p>
	<p class="block_2"> </p>
	<p class="block_1">"Yakında." Etrafa göz attı. "Para getirecek daha çok kaynak bulmamız ve bunu en çabuk şekilde yapmamız gerekiyor, bu yüzden ortak olacağımız ya da tamamen idaresini ele geçireceğimiz işler için kulaklarınızı açık tutun. Ama bunu sessizce yapın; Avery ve Oğlu'nun ya da Acı Deniz Şirketi'nin adı işe karışırsa, fiyatlar bahar taşkınından daha hızlı yükselir." Diğerleri anladıklarını belirtince Roo, "Ortaklarımı görmek için Barret'e gidiyorum," dedi. "Bana ihtiyacınız olursa, günün geri kalanında orada olacağım."</p>
	<p class="block_2"> </p>
	<p class="block_1">Roo iş arkadaşlarının yanından ayrılıp atına bindi. Anlatılanları düşünürken, farkında olmadan Barret'in Kahve Evi'ne ulaşmıştı.</p>
	<p class="block_2"> </p>
	<p class="block_1">Roo atından inip dizginleri garsonlardan birine fırlattı. Yeleğinden bir gümüş sikke çıkarıp çocuğa verdi. "Onu evimin arkasına götür Richard."</p>
	<p class="block_2"> </p>
	<p class="block_1">Delikanlı gülümseyerek atı götürdü. Roo Barret'teki bütün garsonların adlarını biliyor ve cömertçe bahşiş bırakıyordu. Üç yıl önce burada çalışıyordu ve çalışmanın ne kadar zor olabileceğini biliyordu. Ayrıca, garsonların birinden, şehrin başka bir yerine götürülecek bir mesaj ya da bir iş ortağı için özel bir tabak hazırlamaları gibi bir şeyler istediğinde, cömertliği sayesinde çabuk hizmet alıyordu.</p>
	<p class="block_2"> </p>
	<p class="block_1">Başka bir garson kapıyı çabucak onun için açınca, Roo hızla ilk korkulukları geçti, ardından zemin katın merkezine bakan üst kata doğru yöneldi. Ortakları Jerome Masterson ve Stanley Hume onu bekliyordu. Oturdu ve "Beyler?" dedi.</p>
	<p class="block_2"> </p>
	<p class="block_1">Jerome, "Rupert," dedi. "İyi sabahlar." Selamlamayı Hume da tekrarladı ve Adalar Krallığı'ndaki en büyük ticari işletme olan Acı Deniz Şirketi'nin sabah işlerini görüşmeye başladılar.</p>
	<p class="block_2"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_2"> </p>
	<p class="block_4" id="calibre_pb_3"> </p>
</body></html>
