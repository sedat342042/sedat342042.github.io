<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdullahpasa</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal"><sup class="calibre3">[<a href="abdullahpasa_split_017.html#footnote-2642-69-backlink" id="footnote-2642-69" name="footnote-2642-69">69</a>]</sup> <span class="ideitalik">Mahmud Muhtar Paşa (Katırcıoğlu, 1867- 18 Mart1935):</span> İstanbul'da doğan Mahmut Muhtar Paşa, ünlü kumandan ve devlet adamı Gazi Ahmet Muhtar Paşa'nın oğlu ve Bursalı Katırcıoğlu Mehmet Paşa'nın torunudur. Mahmud Muhtar Paşa babasının Molla Gürani'deki konağında dünyaya gelmiştir. Harbiye'ye 1885'te giren Mahmud Muhtar Paşa, Almanya'daki Metz Harb Okulu (askerî kolej)'a gönderilmiş ve 1888'de teğmen olarak Berlin'de askerlik hayatına başladı. 1897'de Albay rütbesiyle Türk-Yunan Harbi'ne katılarak Veletsin ve Dömeke Savaşlarında büyük yararlıklar göstermiştir. II. Abdülhamid'in tahttan indirilerek V. Mehmed'in Padişah olması üzerine İstanbul'a dönmüştür. Meşrutiyet'in ilanından sonra Hassa Ordusu 1. Tümen Komutanlığına, 31 Mart Olayı'ndan sonra da valilik görevine getirilmiştir. Hakkı Paşa kabinesinde Bahriye Nazırlığı'na getirilmiştir (1910). 1912 Temmuz'unda babası Gazi Ahmed Muhtar Paşa'nın kurduğu kabinede de Bahriye Nazırlığı'na getirilmiştir. 1912 Balkan Harbi'nin patlak vermesi üzerine Mahmud Muhtar Paşa orduda faal bir görev alabilmek için Bahriye Nazırlığı'nda istifa etmiştir. Tümgeneral rütbesiyle önce Trakya'da Şark Ordusu'nın Sağ Kanat ve Üçüncü Kolordu Kumandanlığı'na tayin edilen Mahmud Muhtar Paşa daha sonra Çatalca savunmasında Sağ Kanat Komutanlığı'na ve İkinci Ordu Kumandanlığı'na getirilerek ilerleyen Bulgarları Terkos-Çatalca hattında durdurmuş ve burada yaralanmıştır. 1913'de Berlin Sefirliği'ne tayin edilmiştir. 1914'de Birinci Dünya Savaşı'na girilmemesini tavsiye etmiştir.1916 yılında İstanbul Hükümeti tarafından Harbiye Nazırlığı'na getirilmek istenmiş, fakat kendisi bunu kabul etmemiştir. Bunu üzerine emekliye sevk edilmiştir. 1913-1922 yılları arasında yurt dışında yaşamıştır. 18 Mart 1935'de Napoli'de vefat eden mahmud Muhtar Paşa İskenderiye'ye gönderilerek Kahire civarındaki İmam Şafii mezarlığında toprağa verilmiştir. Birçok eseri vardır. (<span class="ideitalik">Balkan Savaşı'na Katılan Komutanların Yaşam Öyküleri,</span> Genelkurmay Basımevi, Ankara 2004, s. 12-13; Mahmud Muhtar, Balkan Harbi, "Üçüncü Kolordunun ve İkinci Doğu Ordusu'nun Muharebeleri" [Haz: M. Ziyâeddin Engin], s. 2-4.)</p>
		</div>
		<div class="calibre1" id="calibre_pb_203"/></body>
</html>