<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdullahpasa</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal"><sup class="calibre3">[<a href="abdullahpasa_split_023.html#footnote-2642-92-backlink" id="footnote-2642-92" name="footnote-2642-92">92</a>]</sup> <span class="ideitalik">Şevket Turgûd Paşa (?-19 Mart 1924):</span> Osmanlı İmparatorluğu'nun son yıllarında nazırlıklarda bulunmuş ve değerli bir asker olarak tanınmış generallerimizdendir. İstanbul'da doğdu. 1881 yılında Harb Okulu ve 1884 yılında dördüncü olarak Harb Akademisi'ni bitirdi. Harbiye'den kurmay yüzbaşılıkla çıkmıştır.1908-1911'de Kosova Müretteb Komutanlığı yapmış, 1909'da Arnavutluk İsyanı'nı bastırmaya memur edilmiş ve isyanı bastırmıştır. 1912-1913 yılları arasında Kuva-yı Mürettebe Komutanlığı görevlerinde bulunmuştur. Balkan Harbi'nde İkinci Kolordu Komutanlığı, Trakya Kolordu Kumandanlığı yapmıştır. Kırklareli, Lüleburgaz ve Birinci Çatalca muharebelerinde başarılı görevler yapmıştır. 1913 yılında Romanya Askerî delegeliğinde bulunmuştur. 6 Ocak 1914'te kendi isteği ile emekli olmuştur. Cihan Harbi mütarekesinin ilk yılında Damad Ferid Paşa kabinesinde Nâfia (2 Nisan 1919- 19 Mayıs 1919) ve Harbiye Nazırlıklarında (19 Mayıs 1919-29 Haziran 1919) bulunmuştur. Millî Mücadele'ye taraftar olduğu anlaşılınca görevinden alınarak tekâüde sevk olunmuştur. Son yıllarında ticaretle meşgul olmuş ve bir ilan şirketinin müdürlüğünü yapmıştır. Fatih Türbesi bahçesine gömülmüştür. (<span class="ideitalik">Balkan Savaşı'na Katılan Komutanların Yaşam Öyküleri,</span> Genelkurmay Basımevi, Ankara 2004, s. 19- 20; İbrahim Alâeddin Gövsa, "Şevket Turgûd Paşa", Türk Meşhurları, tarihsiz, s. 370)</p>
		</div>
		<div class="calibre1" id="calibre_pb_226"/></body>
</html>