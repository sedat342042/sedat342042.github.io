<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdullahpasa</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_3">Abdullah Kölemen Paşa</h1>
				<p class="solbaslik">Hayatı</p>
				<p class="normal">Abdullah Paşa, Türk Kölemenleri'nden Mısır ordusu süvari miralayı Rüstem Bey'in oğlu olup 1268/1852 yılında<sup class="calibre3"><a href="abdullahpasa_split_052.html#footnote-1115-5" id="footnote-1115-5-backlink" name="footnote-1115-5-backlink">[5]</a></sup> Trabzon'da doğmuştur. İlk tahsilini Trabzon'da gördükten sonra Mekteb-i Sultanî'de okudu. Bursa Askeri İdadisi'ni (1876) tamamladıktan sonra Temmuz 1877 tarihinde Mekteb-i Harbiye'ye girdi. Böylece Mekteb-i Harbiye'ye (Harp Akademisi'ne) devam ederek birincilikle (1878) bitirdi. Mezuniyetini takiben, birinci olmak sıfatıyla hemen kabul edildiği Erkân-ı Harbiye Mektebi'nden yüzbaşı olarak çıktı (1269/26 Temmuz 1881). Abdullah Paşa'nın parlak bir askerî hayatı oldu. Abdullah Paşa, 21 Şubat 1882'de kurmay kıdemli yüzbaşı, 6 Haziran 1884'te kurmay binbaşı, 30 Temmuz 1887'de kurmay yarbay, 25 Ağustos 1888'de kolağası (kurmay albay), 10 Eylül 1891'de mirliva (tuğgeneral), 27 Ağustos 1894'te ferik (tümgeneral), 25 Mayıs 1904'te korgeneralliğe terfi etmiştir. 28 Kasım 1905'te en yüksek rütbe olan müşirliğe terfi eden Abdullah Paşa, 1909'da korgeneral (rütbe tasfiyesinden dolayı) olmuştur. Abdullah Paşa, askerî bilgisi ile birlikte temiz, nazik şahsiyeti ile tanınıyordu.<sup class="calibre3"><a href="abdullahpasa_split_053.html#footnote-1115-6" id="footnote-1115-6-backlink" name="footnote-1115-6-backlink">[6]</a></sup></p>
				<p class="normal">Mezuniyetinden sonra ilk vazife yeri Erkân-ı Harbiye-i Umumiye Dairesi oldu. Ancak bu vazifesine başladıktan bir ay sonra (Ağustos 1881) Hicaz Fırkası'na, erkân-ı harp reisliğinde bulunmak üzere gönderildi. Hicaz Valisi Müşir Osman Paşa'nın maiyetinde bulunduğu bu vazifesindeyken isyan eden Arap aşiret reislerinden Abdülmuttalib'in ayaklanmasını bastırdı.<sup class="calibre3"><a href="abdullahpasa_split_054.html#footnote-1115-7" id="footnote-1115-7-backlink" name="footnote-1115-7-backlink">[7]</a></sup> İngilizlerin Sudan Seferi sırasında görevli olarak Mısır'a gönderildi. Önce Port Said'de kömür işçisi ve bir süre sonra ücretli İngiliz askeri kılığında Lord Kitchner'in yanında istihbarat toplamak amacıyla Sudan Savaşı'na katıldı.<sup class="calibre3"><a href="abdullahpasa_split_055.html#footnote-1115-8" id="footnote-1115-8-backlink" name="footnote-1115-8-backlink">[8]</a></sup> Osmanlı Devleti hesabına yaptığı gizli hizmet bitince önce Hicaz'a, ertesi sene (1882) ise Erkân-ı Harbiye Mektebi'nde tabiye tatbikatı ve erkân-ı harbiye vezâifi dersleri hocalığı ile İstanbul'a gitti.<sup class="calibre3"><a href="abdullahpasa_split_056.html#footnote-1115-9" id="footnote-1115-9-backlink" name="footnote-1115-9-backlink">[9]</a></sup></p>
				<p class="normal"><span class="ideitalik">"Yâverân-ı Hazret-i Şehriyârî'den Erkân-ı Habiye-i Umûmiye Reis-i Sânîsi ve Mekâtib-i Askeriye-i Şâhâne Müfettişi Ferik Sa'âdetlü Goltz Paşa Hazretlerinin muâvini Erkân-ı Harbiye miralaylarından Saâdetlü Abdullah Paşa'ya kemâkân hidmet-i hâliyesinden bulunmak üzere Erkân-ı mezkûre mirlivalığı verildi.</span>"<sup class="calibre3"><a href="abdullahpasa_split_057.html#footnote-1115-10" id="footnote-1115-10-backlink" name="footnote-1115-10-backlink">[10]</a></sup> denilerek Goltz Paşa'nın Osmanlı Ordusu'nda çalıştığı sırada (1885-95) tercümanlığını ve muavinliğini yaptı.<sup class="calibre3"><a href="abdullahpasa_split_058.html#footnote-1115-11" id="footnote-1115-11-backlink" name="footnote-1115-11-backlink">[11]</a></sup></p>
				<p class="normal">Abdullah Paşa yurtdışındaki askerî manevralara da müşahit sıfatıyla katıldı. 1884 yazında Rusya'ya (Petersburg, 24 Ağustos-3 Eylül), 1887 yazında Fransa'ya gönderildi. Aynı senenin sonunda Yunan hududunda keşifte bulunan komisyonun reisliğini yaptı. Bu heyet Osmanlı-Yunan Harbi'nden sonra hududu yeniden çizmiştir. Aynı vazifeyle 1888'de de Sırbistan hududunda bulundu. Eylül 1889'da çok farklı bir hizmet için, Rusya'nın Çanakkale (Kal'a-i Sultâniye) konsolosu Burecek'in burada Anakaluyan ismindeki bir Ermeni vatandaş namına, Romanoflardan Grandük Aleksandr için aldırmak istediği arazi işini tahkik için bölgeye gönderildi.<sup class="calibre3"><a href="abdullahpasa_split_059.html#footnote-1115-12" id="footnote-1115-12-backlink" name="footnote-1115-12-backlink">[12]</a></sup></p>
				<p class="normal">1890'da Goltz Paşa'nın arizası üzerine Viyana sefaretine ateşemiliterlik vekâleti vazifesiyle gönderildi. Asıl vazifesi Düvel-i Muazzama ordularının yeni tüfeklerle ve dumansız barut kullanarak yapacakları manevraları takip etmekti. Bu manevraların en mühimi Avusturya'da icra edilecekti. Manevralardan sonra yine Goltz Paşa'nın yanındaki vazifesine döndü. Bundan sonra İstanbul dışındaki ilk vazifesi, karargâhı Şam'da bulunan V. Ordu'ya keşif vazifesiyle gönderilmesi oldu (Temmuz 1892). Buradaki çalışmalarını bitirerek aynı yılın Kasımı'nda İstanbul'a dönmek üzere vapurla Beyrut limanından hareket etti. 1894'te ferikliğe yükseldikten kısa bir müddet sonra fahri Yaverân-ı Hazret-i Şehriyâri arasına katıldı. Sasun'da 1894 Ağustos'unda Ermeniler tarafından çıkarılan isyan üzerine tahkikat için bölgeye gönderilen Abdullah Paşa'nın maiyetinde Emniyet-i Hariciye Müdürü Ömer Bey, Dâhiliye Nezareti Mektubî Kalemi Başkâtibi Mecid Efendi ve Maiyet-i Seniye Erkân-ı Harbî Mirliva Hafız Tevfik Paşa bulunuyordu (Kasım 1894).</p>
				<p class="normal">Erkân-ı Harbiye-yi Umumiye Dairesi reisliğine ve aynı zamanda ilave memuriyet alarak Maiyet-i Seniye-i Mülukâne Erkân-ı Harbiyesi ikinci ferikliğine tayin olunan Abdullah Paşa ilk vekâleten Musul valiliği ile mülkî bir vazife de almış oluyordu (Nisan 1896). Aslî vazifesi ise Musul'daki ordunun kumandanlığıydı. Aynı senenin sonbaharında (26 Ekim) yeniden İstanbul'a döndü. Alman İmparatoru Wilhelm'in Osmanlı Devleti'ne ikinci defa gelişinde, Kudüs'e yaptığı ziyarette maiyetine verildi (Ekim 1898). 27 Mayıs 1904'te uhdesine I. feriklik verilen Abdullah Paşa, Maiyet-i Seniye-i Mülûkâne Erkân-ı Harbiye Reisi Müşir Şakir Paşa'nın ölümü üzerine yerine tayin edildi (Aralık 1904) ve ertesi sene (Kasım 1905) en yüksek askerî rütbe olan müşirliğe nail oldu.<sup class="calibre3"><a href="abdullahpasa_split_060.html#footnote-1115-13" id="footnote-1115-13-backlink" name="footnote-1115-13-backlink">[13]</a></sup></p>
				<p class="normal">Lahey Sulh Konferansı'na askerî murahhas olarak iştirak etti. Paşa, Maiyet-i Seniye Erkân-ı Harbiye müşiriyken II. Meşrutiyet'in ilanı üzerine 4. Ordu kumandanlığı ile İstanbul'dan uzaklaştırıldı. Mart 1909'da açığa alındıysa da 5 Mayıs'ta Edirne'deki İkinci Ordu kumandanlığına tayin edildi. Burada iki seneye yakın görev yaptı. Bu görevi sırasında muntazam bir program dâhilinde orduya talim ve terbiye çalışmaları yaptırdı. Birinci Ordu ile İkinci Ordu arasında manevralar gerçekleştirdi. Fakat bu çalışmalar Osmanlı ordusunun diğer birimlerine şâmil olmadığı için başarılı olamadı. 1326/1910'da "Tasfiye-i Rüteb Kânûnu" mûcibince rütbesi Birinci Feriklik, yani Orgeneralliğe indirildi.<sup class="calibre3"><a href="abdullahpasa_split_061.html#footnote-1115-14" id="footnote-1115-14-backlink" name="footnote-1115-14-backlink">[14]</a></sup></p>
				<p class="normal">1911'de kurulan yeni ordu teşkilatında Birinci Redif Müfettişliği'nde<sup class="calibre3"><a href="abdullahpasa_split_062.html#footnote-1115-15" id="footnote-1115-15-backlink" name="footnote-1115-15-backlink">[15]</a></sup> ve bir müddet de Askeri Şûra azalığında bulunan Paşa, Arnavutluk'taki Malisörler İsyanı üzerine Karadağ'a karşı toplanan ordu kumandanlığına tayin ve Osmanlı-İtalya Harbi sırasında İzmir civarında toplanan Anadolu Garp Ordusu kumandanlığına naklolundu.<sup class="calibre3"><a href="abdullahpasa_split_063.html#footnote-1115-16" id="footnote-1115-16-backlink" name="footnote-1115-16-backlink">[16]</a></sup></p>
				<p class="normal">Balkan Harbi'nin başlaması üzerine Abdullah Paşa, istememesine rağmen Doğu Trakya Şark Ordusu Kumandanlığı'na tayin edilmiştir.<sup class="calibre3"><a href="abdullahpasa_split_064.html#footnote-1115-17" id="footnote-1115-17-backlink" name="footnote-1115-17-backlink">[17]</a></sup> Savaş için elverişsiz bir ortam ve umumi manzaranın ne derece kötü olduğunu gerek padişaha, gerek askerî erkâna anlatmasına rağmen<sup class="calibre3"><a href="abdullahpasa_split_065.html#footnote-1115-18" id="footnote-1115-18-backlink" name="footnote-1115-18-backlink">[18]</a></sup> Paşa'nın kumandan olması, daha münasip birinin bulunmamasından ve hakkındaki emniyet ve güvenden ileri geliyordu.<sup class="calibre3"><a href="abdullahpasa_split_066.html#footnote-1115-19" id="footnote-1115-19-backlink" name="footnote-1115-19-backlink">[19]</a></sup> Zaten Paşa da bu noktada şahsiyetin önemli olmadığını, önemli olan şeyin vatan ve milletin böyle bir felaketten en az zararla kurtarılması gereğine olan inancı nedeniyle bu görevi kabul ettiğini ifade etmektedir.<sup class="calibre3"><a href="abdullahpasa_split_067.html#footnote-1115-20" id="footnote-1115-20-backlink" name="footnote-1115-20-backlink">[20]</a></sup></p>
				<p class="normal">Balkan Harbi sırasında Anadolu Şark Ordusu Kumandanlığı'nı<sup class="calibre3"><a href="abdullahpasa_split_068.html#footnote-1115-21" id="footnote-1115-21-backlink" name="footnote-1115-21-backlink">[21]</a></sup> kabul etmek zorunda kalan Abdullah Paşa hayatının ilk ve son talihsizliğini bu harpte yaşamış, sadece Osmanlı Devleti'nin değil, Paşa'nın da talihi bu harpte dönmüş ve 22 Birinciteşrîn (Ekim) 1912 Kırklareli ve 29/31 Birinciteşrîn (Ekim) 1912 Lüleburgaz hezimetlerinden dolayı Divan-ı Harp'te hesap vermek zorunda kalmıştır.<sup class="calibre3"><a href="abdullahpasa_split_069.html#footnote-1115-22" id="footnote-1115-22-backlink" name="footnote-1115-22-backlink">[22]</a></sup> Abdullah Paşa beraat etmiş ise de 6 Ocak 1914'te emekliye ayrılmıştır.<sup class="calibre3"><a href="abdullahpasa_split_070.html#footnote-1115-23" id="footnote-1115-23-backlink" name="footnote-1115-23-backlink">[23]</a></sup> Mütareke devrinde Ahmed Tevfik Paşa (Okday) kabinesinde Harbiye Nâzırlığı (11 Kasım-19 Aralık 1918) yapan paşa bir buçuk ay sonra istifa etmiş<sup class="calibre3"><a href="abdullahpasa_split_071.html#footnote-1115-24" id="footnote-1115-24-backlink" name="footnote-1115-24-backlink">[24]</a></sup> daha sonra herhangi bir vazifede bulunmamıştır.</p>
				<p class="normal">Abdullah Paşa'nın Harbiye Nâzırlığı sırasında Enzeli'de bulunan ve Bakü'ye gelmeye hazırlanan İngiliz birliğinin Generali Thamson, Osmanlı ve Azerbaycan birliklerinin 17 Kasım sabahına kadar Bakü'den çekilmelerini istemiş ve o gün İngilizler kente girmiştir. Şehre genel vali olan Thamson bu dönemde Türklere ve Müslümanlara saldırmış, birçok kişiyi öldürmüştür.</p>
				<p class="normal">O sırada Tevfik Paşa hükümetinde Harbiye Nâzırı olan Abdullah Paşa, 21 Kasım'da yeni bir buyruk göndererek subay ve erlerin isterlerse Azerbaycan ve öbür İslâm devletleri hizmetinde kalabilecekleri yolunda eski buyruğun kaldırıldığını, dolayısıyla bunların tümünün Azerbaycan'dan ayrılmalarını, bunu dinlemeyenlere karşı kanunî işlem yapılacağını bildirdi. Bunun üzerine subay ve erlerin hemen tümü hem Osmanlı hem de Azerbaycan Hükümeti'ni güç durumda bırakmamak için Türkiye'ye döndüler. Bu gidiş Azerbaycan ordusunu çok güçsüz bir duruma düşürdü. 6 Aralık'ta Antranik'in Ermeni çeteleri Şosa'yı aldılar. Kentte ve köylerde binlerce Türkü öldürdüler. İngilizler ise bu duruma seyirci kalmışlardır.<sup class="calibre3"><a href="abdullahpasa_split_072.html#footnote-1115-25" id="footnote-1115-25-backlink" name="footnote-1115-25-backlink">[25]</a></sup></p>
				<p class="normal">Abdullah Paşa'nın son görevinden ayrılışından ölümüne kadar olan dönemdeki hayatı hakkında fazlaca bir bilgiye sahip değiliz. Fakat ömrünün son yıllarında İzmir'e yerleşerek mütevazı bir hayat sürmeye başlamış ve nihayet 25 Nisan 1937'de İzmir'de ölmüştür. Mezarı İstanbul'da Büyükada'dadır. Paşa aile unvanı olan Kölemen soyadını almıştır.</p>
				<p class="solbaslik">Eserleri</p>
				<p class="normal">1- <span class="ideitalik">1: 100.000 Mikyasında İstikşâf Haritaları</span>: Abdullah Paşa, bu eseri 1883 tarihinde Osmanlı Devleti'nde Tedrisât-ı Askeriye Nâzır-ı Umumîliği'ne tayin edilen Goltz Paşa ile birlikte hazırlamıştır.<sup class="calibre3"><a href="abdullahpasa_split_073.html#footnote-1115-26" id="footnote-1115-26-backlink" name="footnote-1115-26-backlink">[26]</a></sup></p>
				<p class="normal">2- <span class="ideitalik">Vezâ'if-i Erkân-ı Harbiye Ameliyatı</span>: Bu eser, Mekteb-i Harbiye Müfettiş-i Umûmîsi Goltz Paşa'nın ta'limâtı üzerine hazırlanmıştır. Müellif hatlı nüshası İstanbul Üniversitesi Kütüphanesi'nde TY. 77839/81666 numaradadır. Rik'a hatlı olan eser 80 varaktır. Muhteva olarak Erkân-ı Harbiye sınıflarının arazi üzerinde yaptıkları tatbikattan bahsetmektedir.<sup class="calibre3"><a href="abdullahpasa_split_074.html#footnote-1115-27" id="footnote-1115-27-backlink" name="footnote-1115-27-backlink">[27]</a></sup></p>
				<p class="normal">3- <span class="ideitalik">1328 Balkan Harbi'nde Şark Ordusu Kumandanı Abdullah Paşa'nın Hâtıratı</span>: Erkân-ı Harbiye Mektebi Matbaası, İstanbul 1336, 232 s.</p>
				<p class="normal">Eser 1336/1918 tarihinde İstanbul'da Erkân-ı Harbiye Mektebi'nde basılmıştır.</p>
				<p class="normal">Eser, "Başlamadan Evvel" başlığını taşıyan bir mukaddime, "İfâde-i Merâm" başlıklı genel bir girişten sonra da "Medhal" kısmı ile 15. sayfa kadar devam etmektedir. Devamında yaklaşık 217 sayfa kadar ve alt başlıklara ayrılan eserin ana metni takip etmektedir.</p>
				<p class="normal">Hatırat, Balkan Harbi'ne bizzat iştirak etmiş, harbin her safhasına şahit olmuş ve Doğu Trakya Şark Ordusu Kumandanlığı yapmış bir şahsın elinden çıkmış olması bakımından son derece önemlidir. Balkan Harbi'ne dair yazılmış eserler içerisinde Abdullah Paşa'nın hatıratı ayrı bir önemi hâizdir. Ancak bu eser aynı zamanda Abdullah Paşa'nın tarihe karşı bir nevi müdafaası olarak da değerlendirilebilir. Paşa, yazdıklarının doğruluğuna bir teminat ve tarihe karşı sorumluluğunu yerine getirmiş olmasına bir güvence olarak Jean Jacques Rousseau (1712-1778)'ya atıfta bulunarak, <span class="ideitalik">"Jean Jacques Rousseau meşhûr İtirâfâtım Mes Confessions adlı eserinin mukaddimesinde: 'elimde bu kitap olduğu halde huzûr-ı Rabbü'l-âlemîne çıkacağım' dediği gibi ben de dîvân-ı âlî huzûruna bu kitâbımla çıkdım. Bugün pîş-i millete de bu kitabımla çıkıyorum ve yarın da huzûr-ı Rabbü'l-âlemîne yine bu kitabımla çıkacağım."<sup class="calibre3"><a href="abdullahpasa_split_075.html#footnote-1115-28" id="footnote-1115-28-backlink" name="footnote-1115-28-backlink">[28]</a></sup></span> sözlerini sarf etmektedir.</p>
				<p class="normal">Abdullah Paşa hatıratında her şeyi hakikatiyle meydana koyduğunu, diğer kumandan ve memur arkadaşlarının da kendisi gibi hareketlerinin iyilik ve kötülüklerini gizlemeyerek, tevil ve tahrif etmeyerek ortaya koymalarını istemektedir. Bunu arzusunun sebebini de şu şekilde izah etmektedir:</p>
				<p class="indentmetin">Ta ki Meşrutiyet'in başlangıcından beri duçar olmakta bulunduğumuz acıklı ziyanların ve tamiri mümkün olmayan felâketlerin sebep ve etkenleri meydana çıksın ve milletle hükümet de bu gibi fenalıkların tekerrürünü men edecek çâreler elde edebilsin.<sup class="calibre3"><a href="abdullahpasa_split_076.html#footnote-1115-29" id="footnote-1115-29-backlink" name="footnote-1115-29-backlink">[29]</a></sup></p>
				<p class="normal">Abdullah Paşa eserin yazılma gayesi ve maksadına dair de altı seneden beri üzerine çökmüş olan sorumluluğun şekil ve mahiyetini ortaya koymak olduğunu ifade etmektedir:</p>
				<p class="indentmetin">Maksadım kimseyi tecrim<sup class="calibre3"><a href="abdullahpasa_split_077.html#footnote-1115-30" id="footnote-1115-30-backlink" name="footnote-1115-30-backlink">[30]</a></sup> ve itham etmek değildir. Ancak bana isnâd ve tahmil edilerek, altı seneden beri bütün ağırlığıyla üzerime çökmüş olan mesuliyetlerin şekil ve mâhiyetini meydana koymak ve artık bundan ziyade tahammülüm kalmadığını efrâd-ı millete ve bütün dünyaya anlatmaktır.<sup class="calibre3"><a href="abdullahpasa_split_078.html#footnote-1115-31" id="footnote-1115-31-backlink" name="footnote-1115-31-backlink">[31]</a></sup></p>
				<p class="normal">Yazdıklarında şüphesi olanlara Abdullah Paşa, Dîvân-ı Harb evrâkının neşr ve ilanına müracaat etmelerini istemektedir:</p>
				<p class="indentmetin">Yazdıklarımda zerre kadar iştibâhı<sup class="calibre3"><a href="abdullahpasa_split_079.html#footnote-1115-32" id="footnote-1115-32-backlink" name="footnote-1115-32-backlink">[32]</a></sup> olanlar Dîvân-ı Harb evrâkının neşr ve ilanını hükümetten talep edebilirler. Bu eserde vesâike müstenid olmayan<sup class="calibre3"><a href="abdullahpasa_split_080.html#footnote-1115-33" id="footnote-1115-33-backlink" name="footnote-1115-33-backlink">[33]</a></sup> hiçbir vak'a bahse geçirilmemiştir.<sup class="calibre3"><a href="abdullahpasa_split_081.html#footnote-1115-34" id="footnote-1115-34-backlink" name="footnote-1115-34-backlink">[34]</a></sup></p>
				<p class="normal">Bu açıdan Abdullah Paşa'ya göre eserin en önemli özelliğinden biri de belgelenmemiş hiçbir olaydan bahsedilmemiş olmasıdır. Bu belgelerin toplanması ve tasnifi konusunda kendisine Erkân-ı Harbiye Miralayları Fevzi ve Sedad Beyler yardımcı olmuşlardır. Yazar eserinin girişinde bu beylere teşekkür etmektedir. Balkan Harbi adıyla yazılmış olan bu kitap, muharebenin bitişini müteakip bir iki ay zarfında tamamlanmıştır. Ancak imkânların elverişli olmaması sebebiyle 1918 yılına kadar yayınlanması gecikmiştir. Neticede Abdullah Paşa, neşrine muvaffak olduğu bu eseri "<span class="ideitalik">asla tadilât ve tashihât icrâ etmeksizin efkâr-ı umûmiyenin (kamuoyunun) huzûr-ı muhâkemesine vaz' ediyorum.</span>" cümleleriyle tarihe takdim etmektedir.</p>
				<p class="normal">Abdullah Paşa, hâtırâtının <span class="ideitalik">"İfâde-i Meram"</span> başlıklı bölümünde, altı yüz sene cengâverlik özelliğiyle mevcudiyetini devam ettirmiş olan Osmanlılığa karşı her yerde bir küçümseme var olduğunu, Avrupa basınının Osmanlı'yı tahkir ve tezyif etmek için her vesileyi kullandığını, dostlarımızın bile düşmanlara yaklaştıklarını ifade etmektedir. Hükümetin itibarının en aşağı kademelere kadar tenezzül ettiğini ve milletin ileri gelenlerinin harcadığının iddia edildiğini, bütün bu saldırıların sebebinin harbin mağlubiyetle sonuçlanmış olmasından kaynaklandığını, eğer galip gelinseydi çok dostluk gösterenlerin çok olacağını, şu halde hakkımızda verilmekte olan hükmün zamanın ilcaatı gereği olduğunu belirtmektedir.</p>
				<p class="normal">Yine bu bölümde Abdullah Paşa, eğer Osmanlı ordusu mağlup olmuşsa, bunun gerçek sebeplerinin tetkik edilmeden bütün milletin ahlâkının bozulduğuna hükmetmenin doğru olmadığını, hele bizimle yarım asır önce aynı safta yer alan, silah arkadaşı olan milletlerin birdenbire fikir değiştirmelerinin hayret verici olduğunu ve bu konuda karar verebilmek için yenilginin sebeplerinin derinlemesine incelenmesinin şart olduğunu söylemektedir.<sup class="calibre3"><a href="abdullahpasa_split_082.html#footnote-1115-35" id="footnote-1115-35-backlink" name="footnote-1115-35-backlink">[35]</a></sup></p>
				<p class="normal">Şark Ordusu Kumandanı olarak bu harbe iştirak etmiş bulunan Abdullah Paşa, eserinin herkesten çok kendisi için elim olduğunu belirttikten sonra hatıratına dair şunları söylemektedir:</p>
				<p class="indentmetin">Hâtırâtım her hakîkati olduğu gibi ortaya koyacağından felâketin avâmil-i mûcibesini muhtevî ve havâs-ı milliyetmizin tedennî ve tefessühü gibi müddeiyâta bir müdâfaa-i târihiyye hükmünü hâiz olacak ve şahsiyet-i milliyetinin ol bâbdaki tesîrâtını herkese anlatacaktır. Binaenaleyh bu kitabın maksûdu mechûlât içinde bize saldıranları tenvîr ile munsıfları hak ve hakikate imâle eylemektir.<sup class="calibre3"><a href="abdullahpasa_split_083.html#footnote-1115-36" id="footnote-1115-36-backlink" name="footnote-1115-36-backlink">[36]</a></sup></p>
				<p class="normal">Abdullah Paşa, eserinin "<span class="ideitalik">Medhal"</span> başlıklı bölümünde harbin ayrıntılarına ve değerlendirmelerine geçmeden önce, <span class="ideitalik">"Sultân Hamîd Zamanında Ordu, Meşrûtiyet'ten Sonra Ordu, Orduda Talim ve Terbiye, Tensîkât-ı Cedîde, Ordunun Zaaf-ı Manevîsi, Ordunun Zaaf-ı Maddîsi, Harbin Önünü Almak İçin Teşebbüs, Kumanda Kabûlündeki Zarûret"</span> başlıklar altında harbi icra eden Osmanlı ordusunun vaziyeti ve kıymet-i harbiyesi ve Şark Ordusu kumandanlığını kabulü ile ilgili görüşlerini dile getirmektedir.</p>
				<p class="normal">"<span class="ideitalik">Vesâitin kıymeti bilinmedikçe göreceği iş hakkında hüküm vermek veya yaptığı tesîri tenkîd ve münâkaşa etmek doğru değildir</span>." diyen Abdullah Paşa, bir milletin fedakârlık ve cengâverlik hislerinin ne derecede güçlü olursa olsun, ordu layıkıyla hazırlanmadıkça gerekli olan ihtiyaçları karşılanmadıkça parlak zaferlerin mümkün olmadığını, bunun ancak bir mucizeyi beklemek anlamına geleceğini, bugünkü harp malzemelerine karşı kahramanlıkla galip gelme devirlerinin de çoktan geçmiş olduğunu ifade etmektedir.</p>
				<p class="normal">Osmanlı Devleti'nin içinde bulunduğu durumun pek iç açıcı olmadığını fark eden Abdullah Paşa, bu bölümde artık hükümetin mukadderâtını elinde bulunduran insanların sebep oldukları felaketleri canıyla, malıyla, kanıyla olduğu gibi şeref ve namusuyla ödemeye Osmanlı milletinin artık tâkati yoktur, kanaatindedir.</p>
				<p class="normal">Abdullah Paşa, "<span class="ideitalik">Orduyu mağlûb eden sebeb-i aslî zan ve hüküm olunduğu gibi Osmanlılık havâssının tedennî ve tefessühünde değil ordunun kıymet-i harbiye-i lâzımeyi hâiz bulunmadığındadır</span>." diyerek Osmanlı ordusunun gerekli olan bu harp değerlerini niçin kazanamamış olduğunu sorgulamakta ve bunun için tarihin unutulmuş sayfalarına kadar inmeye gerek olmadığını, Meşrutiyet'in arefesi olan senelere kadar bakmanın yeterli geleceğini vurgulamaktadır.</p>
				<p class="normal">Abdullah Paşa, II. Abdülhamid devrindeki ordunun talim ve terbiyeden uzak olduğu düşüncesindedir. Ordunun jandarma hizmetine mahsus bir kitleden başka bir şey olmadığını dile getirmektedir. Görevli olduğu dönemde ordunun eksikliklerine şahit olan Abdullah Paşa, çeşitli yerlere gönderilen askerler dolayısıyla ordunun zayıf düştüğü tespitini yapmaktadır. Ayrıca II. Meşrutiyet'ten sonraki orduya da değinerek rejimin devam ettirilebilmesi için ordunun ıslahı çarelerinin aranılmaya başlandığını, ilk işin yerine takılarak çalışır hale getirilmesi gerektiğini, hemen ardından da ordu kumanda ve zabitân heyetinin tanzimine başlandığını, bundan sonra da esas ıslahatlara başlanacağını, ancak ordunun çeşitli isyanlarla bozulup dağıtıldığını, dolayısıyla ıslahatların gerçekleşemediğini belirtmektedir.</p>
				<p class="normal">Yine Abdullah Paşa'ya göre isyan ve Meşrutiyet keşmekeşliği, yenilginin en büyük sebeplerini oluşturan zâbitân heyetinin kardeşlik bağlarının kesilmesine, çoğunun askerî mesleği bırakarak siyasetle uğraşmaya başlamasına neden olmuştur.</p>
				<p class="normal">Abdullah Paşa "Medhal" bölümünden sonra, eserin devamında ordunun talim ve terbiyeden yoksun olduğundan, harp malzemelerinin savaş ve isyanlarla kaybedildiğinden, şiddetli erzâk ve levâzımât yokluğundan bahsetmekte, ordunun gerekli ihtiyaçlarını maddeler halinde sıralamaktadır. Paşa'ya göre bu maddî ihtiyaçlar dışında ordu bir de manevî bir zaaf içindedir.</p>
				<p class="normal">Bu bölümlerin ardından seferberlik ilanı, ordunun sevk edilmesi, toplanması, savaşın başlamasını safha safha anlatan Abdullah Paşa, devamında ise Şark Ordusu hakkında bilgiler verirken düşman orduları hakkında da bilgiler vererek detaylı izahatlara girişmiştir. Bu detaylar dışında, Balkan Harbi safahâtına dair günü gününe gelen ve giden rapor, telgraf ve ordu emirlerinin tamamı da zikredilmiştir.</p>
				<p class="normal">Abdullah Paşa, eserin hâtime bölümünde seferberliğin başlangıcından Çatalca hattına ric'ate kadar Şark Ordusu Kumandanlığı'ndaki icraatlarını beyan ettiğini, tertibât ve tedarik ile bunlara esas olan noktaları olduğu gibi, çeşitli konulardaki düşüncelerini ve çalışmalarını tarafgirlikten uzak olarak anlattığını ve bunlarla harbin gizli kalan noktalarının aydınlatılmış olmasından mutlu olduğunu belirterek eserine son verir.<sup class="calibre3"><a href="abdullahpasa_split_084.html#footnote-1115-37" id="footnote-1115-37-backlink" name="footnote-1115-37-backlink">[37]</a></sup></p>

		</body>
</html>