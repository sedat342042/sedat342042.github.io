<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdullahpasa</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal"><sup class="calibre3">[<a href="abdullahpasa_split_016.html#footnote-2642-61-backlink" id="footnote-2642-61" name="footnote-2642-61">61</a>]</sup> <span class="ideitalik">Sait Pertev Demirhan, (1871-10 Mayıs 1964):</span> Mesleğindeki hizmetleri ve eserleri ile tanınmış generallerimizdendir. İstanbul'da doğdu. Mustafa Paşa'nın oğludur. 1889 yılında Harb Okulu'nu, 1892'de Harb Akademisi'ni kurmay yüzbaşı olarak bitirmiştir. İyi derecede Almanca, Fransızca, orta derecede İngilizce biliyordu. Goltz Paşa'nın maiyetinde bulunup, Alman Ordusu'nda muhtelif vazifelerde bulunduktan sonra bir ara Bağdat'a gönderildi. Erkân-ı Harbiye Mektebi'nde hocalık yaptı. Bu sırada miralay oldu. Mançurya Harbi'ni takip etmek için 1904'de Japonya'ya gönderildi. 9 Eylül 1908'de 3. Ordu kurmay başkanlığına, 19 Haziran 1909'da 6. Ordu Komutanlığı'na atanmıştır. 5 Ekim 1909'da Genelkurmay 1. Şubesi'de atanmıştır. 29 Temmuz 1911'de Abdullah Paşa refakatinde İşkodra'ya gitmiştir. 4 Haziran 1912'de İtalya Harbi dolayısıyla İzmir'de teşekkül eden Garb Ordusu Kurmay II. Başkanlığı'na geçici olarak tayin olmuş, 29 Eylül 1912'de Başkomutanlık Karargâhında Kurmay Başkanlığı'na, 21 Temmuz 1913'te 5. Kolordu Komutanlığı'na, daha sonra yapılan bir teşkilatta da 4. Kolordu Komutanlığı'na tayin edilmiştir. Birinci Dünya Savaşı'nda İzmir'de, İstanbul'da ve Kafkas cephesinde bulunmuştur. Sonraları Mekâtib-i Askeriye Müfettişi oldu. Emeklilik tarihi olan 26 Kasım 1931 tarihinde kadar çeşitli görevlerde bulunmuş, 10 Mayıs 1964 tarihinde vefat etmiştir. (<span class="ideitalik">Balkan Savaşı'na Katılan Komutanların Yaşam Öyküleri,</span> Genelkurmay Basımevi, Ankara 2004, s. 29-31; İbrahim Alâeddin Gövsa, "Pertev Demirhan, General", Türk Meşhurları, İstanbul Tarihsiz, s. 308-309.)</p>
		</div>
		<div class="calibre1" id="calibre_pb_195"/></body>
</html>