<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>6</title>
</head>

<body>
  <h2 class="h21">6</h2>

  <p class="p9">Hepsi gelmişlerdi.</p>

  <p class="p9">George ferahlamış gibi derin derin içini çekti. Son dakikaya kadar belki içlerinden biri bir bahane ile yakayı kurtarır diye korkudan içi titremişti. Ama hepsi gelmişlerdi, işte.</p>

  <p class="p9">Stephen Farraday, uzun boyu ve azametli edâ- sıyla, Sandra Farraday siyah kadife tuvaleti, boynunda ışıldayan zümrütleri ile oradaydılar. Bu kadında bir asalet vardı, vesselâm. Tavırları son derece tabii, belki her zamankinden birazcık fazla kibardı.</p>

  <p class="p9">Ruth da siyahlar giymiş, mücevher olarak taşlı bir broş takmıştı. Simsiyah, parlak saçlarını yine ayni tarzda taramıştı. Boynu ve kolları bütün kadınlarınkin- den daha beyazdı. Çalışan bir kızdı o. Öteki kadınlar gibi güneşte tembel, tembel yatıp tenini bronzlaştıracak vakti yoktu ki... Bir an gözleri karşılaştı. Ruth, George'un bakışlarındaki endişeli ifadeyi görünce, ona cesaret vermek için tatlı, tatlı gülümsedi. George'un içine birden güneş doğmuş gibi oluverdi. Sevgili, vefakâr Ruth!</p>

  <p class="p9">Yanıbaşında iris her zamanki gibi susuyordu. Bu partinin gayritabiliğini yüzünden hissettiren bir o vardı. Yüzü solgundu ama, bu ona ciddi bir güzellik veriyordu. Yaprak yeşili, düz bir elbise giymişti.</p>

  <p class="p9">En son Anthony Browne geldi. Ve George'a sanki vahşi bir mahlûk, meselâ bir panter veya leopar gibi yumuşak, çevik adımlarla yürüyormuş hissini verdi... Bu adam tam manasıyla medenileşmemiş bir mahlûktu.</p>

  <p class="p9">İşte hepsi karşısında idiler... hepsi kurduğu tuzağa sâlimen düşmüşlerdi. Artık, oyun başlayabilirdi...</p>

  <p class="p9">Kokteyl kadehleri boşalmıştı. Hep birden kalkıp, kavisli kemerin altından geçip, lokanta kısınına doğru yürüdüler.</p>

  <p class="p9">Danseden çiftler, hafif zenci müziği, oradan oraya sessizce seyirten garsonlar...</p>

  <p class="p9">Charles, o meşhur tebessümü ile koşup, onları masalarına götürdü. Salonun dip tarafındaki bir girintide bulunan üç masadan biriydi bu. Ortadaki büyük masa... İki yanında da ikişer kişilik iki küçük masa daha vardı. Küçük masalardan birinde orta yaşlı, solgun benizli bir yabancı ile sarışın bir güzel, diğerinde genç bir kızla bir delikanlı oturuyorlardı. Orta masa Barton partisine ayrılmıştı.</p>

  <p class="p9">George neşeli bir tavırla herkesi yerlerine oturttu.</p>

  <p class="p9">- Sandra, siz buraya, benim sağıma geçiniz, lütfen. Browne, siz de Sandra'nın yanma. İris, yavrucuğum bu senin partin, seni şuraya yanıbaşınıa almalıyım. Sonra, ris'in yanma siz, Farraday... Ondan sonra Ruth...</p>

  <p class="p9">Sustu. Ruth ile Anthony'nin arasında boş bir sandalya kalmıştı. Zira masa yedi kişi için hazırlanmış bulunuyordu.</p>

  <p class="p9">- Aziz dostum Race biraz geç kalacak. Kendisini beklemememizi söyledi. Onu hepinizin tanımanızı istiyorum. Harikulade bir insandır. Yeryüzünde dolaşmadık yer bırakmamış... Nefis hikâyeleri vardır.</p>

  <p class="p9">İris otururken içinden bir öfke dalgasının kabardığım hissetti. George inadına yapmıştı bunu... Kendisini Anthony'den mahsus ayırmıştı. Kendi oturduğu yere Ruth'un oturması lâzımdı halbuki... Ev sahibinin yanına. Demek George Anthony'den hâlâ hoşlanmıyordu.</p>

  <p class="p9">Masanın karşı tarafına kaçamak bir nazar atfetti. Anthony'nin kaşları çatılmıştı. Kendisine bakmıyordu bile. Bir an bakışları yanındaki boş sandalyaya kaydı.</p>

  <p class="p9">- Masamızda bir erkeğin daha bulunması iyi olacak. Barton, dedi. Zira belki ben biraz erkence kaçmak zorunda kalacağım. Elimde olmayan bir sebep yüzünden... Burada bir tanıdıkla karşılaştım...</p>

  <p class="p9">George gülümsedi :</p>

  <p class="p9">- Eğlence saatine iş karıştırmak olmaz. Böyle yapmak için henüz çok gençsiniz, Browne. Ne iş yaptığınızı bugüne kadar öğrenmek mümkün olmadı..</p>

  <p class="p9">Masada konuşmalar oluyordu. Anthony'nin cevabı pek soğuk kaçtı :</p>

  <p class="p9">- İşimi soranlara bir cinayet şirketi işlettiğimi söylerim hep. Barton. Soygunlar, hırsızlıklar tertip ederiz. Ailelere hususî adreslerinde hizmet edilir.</p>

  <p class="p9">Sandra Farraday güldü,</p>

  <p class="p9">- Bir silâh firması ile çalışıyorsunuz, öyle değil mi, Mister Browne? Bu günlerde bir silâh kralı çok önemlidir.</p>

  <p class="p9">İris, Anthony'nin bir an gözlerini açarak, hayretle baktığım farketti. Genç adam sonra neşeli bir sesle :</p>

  <p class="p9">- Aman. beni ele vermeyiniz, Lady Alexandra, dedi, bu çok gizli bir mesele. Her tarafta yabancı devletlere mensup casuslar dolaşıyor. Çok tehlikeli bir konuya temas ettik.</p>

  <p class="p9">Alaylı bir tavırla ciddi bir edâ takınarak basını salladı.</p>

  <p class="p9">Garson istiridye tabaklarını aldı. Stephen İris'e dans etmek isteyip istemediğini sordu.</p>

  <p class="p9">Biraz sonra hepsi dansa kalkmışlardı. Nihayet İris'in Anthony ile dansetmek sırası geldi.</p>

  <p class="p9">- George'un bizi yanyana oturtmamasına kızdım. Hainlik etti. dedi İris.</p>

  <p class="p9">- Yoo, bilâkis, karşıdan sana daha kolay bakabiliyorum.</p>

  <p class="p9">- Sahiden erken mi gideceksin?</p>

  <p class="p9">- Belki.</p>

  <p class="p9">Sonra ilâve etti :</p>

  <p class="p9">- Albay Race'in geleceğinden senin haberin var mıydı?</p>

  <p class="p9">- Hayır,hiç bilmiyordum.</p>

  <p class="p9">- Garip biraz.</p>

  <p class="p9">- Tanıyor musun onu? Aaa, sahi, geçen gün söylemiştin. Nasıl bir adamdır?</p>

  <p class="p9">- Kimse pek bir şey bilmez.</p>

  <p class="p9">Masaya döndüler. Akşam ilerliyordu. Biraz önce biraz gevşer gibi olan gerginlik yine artmaya başlamıştı. Masanın etrafında oturanların sinirleri son haddine kadar gerilmiş bulunuyordu. Sadece davet sahibi serin kanlı, ve kayıtsız görünüyordu.</p>

  <p class="p9">İris, onun saatine bir göz attığını gördü.</p>

  <p class="p9">Birden davulların uğultulu gürültüsü doldurdu salonu... Işıklar yavaş, yavaş kısıldı. Pist boşaldı. Sandalyalar biraz geriye çekildi. Ortaya üç erkekle, üç kız çıktılar. Bir süre nefis bir dans gösterisi yaptılar. Onları sesle taklit yapan biri takibetti. Vapur düdüğü, tren düdüğü, uçak homurtusu gibi öttü, dikiş makinesinin sesini taklit etti. İnek gibi bağırdı. Harikulâde beğenildi. Sonra Lenny ile Flo çıktılar. Danstan ziyade trapez gösterilerini andıran akrobatik numaralar yaptılar. Alkış sesleri duvarları sarstı. Nihayet Luxemburg'un altı kişilik orkestrası işe vaziyet etti. Işıklar tekrar yandı.</p>

  <p class="p9">Herkes gözlerini kırpıştırdı.</p>

  <p class="p9">Ve ayni zamanda masadaki gerginlik birdenbire zart oluverdi. Sanki vukuunu bekledikleri korkunç bir hâdiseyi atlatmışlardı. Bundan evvelki davette, ışıklar yandığı zaman aralarında bir cesedin bulunduğunu görmenin dehşetini hissetmişlerdi. Şimdi, bu hayâl mazide kalmış oluyordu. Olmuş bitmiş, geçip gitmişti, korkunç olayın gölgesi üzerlerinden tamamiyle silinmişti.</p>

  <p class="p9">Sandra âdeta dostane bir tavırla Anthony'ye döndü. Stephen İris Ue Ruth'a neşeli bir şeyler söylemek üzere onlara doğru eğildi. Sadece George sandal- yasında, şaşkın ve yapayalnız oturakaldı. Gözleri tam karşısına isabet eden boş sandalyaya dikilmişti. Boş sandalyanın önünde de servis takımları vardı. Kadehine şampanya bile konmuştu. Her an biri gelip, oraya I oturabilirdi.</p>

  <p class="p9">İris, eniştesini dürttü :</p>

  <p class="p9">- Uyan, Geoıge... Haydi gel dansedelim. Benimle hiç dansetmedin bu akşam.</p>

  <p class="p9">Âdeta güçlükle yerinden doğnıldu. Genç kıza gülümseyerek kadehini kaldırdı.</p>

  <p class="p9">- Önce, yaş gününü kutladığımız küçük hanımın şerefine kadeh kaldıralım, dedi... Iris Marle, gölgen yeryüzünden eksik olmasın!</p>

  <p class="p9">Gülüşerek içkilerini içtiler. Sonra hepsi dansa kalktılar. George'la İris, Stephen ile Ruth, Anthony ile Sandra.</p>

  <p class="p9">Sonra masaya hep beraber döndüler. Gülüşerek, konuşarak...</p>

  <p class="p9">Oturdular.</p>

  <p class="p9">George birden öne doğru eğildi.</p>

  <p class="p9">- Sizlerden bir ricam var, dedi. Bir yıl kadar önce burada yine bir akşam toplanmıştık. Sonu acıyla biten bir akşamdı. Geçmiş acıları hatırlatmak istemiyorum ama, Rosemary'nin tamamen unutulmasına da gönlüm razı değil. Kadehlerinizi onun hatırasına kaldırmanızı istiyorum... Hatıraların hatırı için...</p>

  <p class="p9">Kadehini kaldırdı. Herkes ona itaat etti. Çehreler nezaketle gülümseyen maskeler halindeydi.</p>

  <p class="p9">- Rosemary'ye!.. dedi George usulca, hatıraların şerefine!...</p>

  <p class="p9">Kadehler dudaklara götürüldü. İçtiler.</p>

  <p class="p9">Masayı derin bir sessizlik kapladı bir an. George öne doğru şöyle bir sallandı. Sandalyasına yığıldı. Elleri korkunç bir panik içinde gırtlağına gitti. Nefes almak için çılgınca mücadele ederken yüzü mosmor kesildi.</p>

  <p class="p9">Ölmesi sadece bir buçuk dakika sürdü.</p>

  <p class="p9"><span class="t7">&nbsp;</span></p>
</body>
</html>
