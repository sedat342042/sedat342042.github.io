<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h2 class="h21">3</h2>

  <p class="p9">Parkın ortasına geldikleri zaman, İris:</p>

  <p class="p9">- Seninle dönmesem bir mahzuru var mı, George? diye sordu, biraz yürüyüş yapmak istiyorum. Friar tepesine kadar çıkıp, orman yolundan döneceğim. Öyle fena başını ağrıyor ki... Bütün gün geçmedi.</p>

  <p class="p9">- Zavallı çocuğum. Git haydi. Öğleden sonra birini bekliyorum, ne zaman çıkıp geleceği belli değil, onun için seninle gelemiyeceğim.</p>

  <p class="p9">- Zararı yok, çay saatine kadar şimdilik müsaade...</p>

  <p class="p9">Sür'atle döndü, bodur çamların bir kuşak halinde sıralandığı tepeye doğru hızlı hızlı yürüdü.</p>

  <p class="p9">Yamaca vardığı zaman derin bir nefes aldı. Ekim ayında rastlanan rutubetli, boğucu günlerden biriydi. Ağaçlar, yapraklar yapışkan bir rutubetle ıslanmış gibiydi. Alçalan kurşuni bulutlar pek geçmeden yağmurun ineceğini haber veriyordu. Havasızlıktan yana tepe de vadiden pek geri kalmıyordu ama, İris hiç olmazsa burada biraz nefes alabildiğini hissetti.</p>

  <p class="p9">Devrilmiş bir ağaç gövdesinin üstüne oturdu ve aşağıya, vâdiye baktı... Little Priors buradan olanca zarafeti ile görünüyordu. Biraz solda, kırmızı tuğlaları ile Fairhaven malikânesi vardı.</p>

  <p class="p9">İris, elini çenesine dayamış, dalgın bakışlarla manzarayı seyre koyulmuştu.</p>

  <p class="p9">Arkasından gelen hafif hışırtıyı önce yaprakların sallanmasına atfetti ama, birden dallar aralandı ve Anthony Browne ortaya çıkıverdi.</p>

  <p class="p9">Genç kız biraz öfkeyle bağırdı:</p>

  <p class="p9">- Tony! Neden hep böyle sessizce yaklaşırsın insana? Pantomim oyunlarındaki şeytan gibi.</p>

  <p class="p9">Anthony kızın ayaklan dibine oturdu. Cebinden sigara tabakasını çıkardı, İris'e uzattı, onun almadığım görünce kendisi bir tane yaktı. İlk nefesi çekip, dumanı üfledi:</p>

  <p class="p9">- Gazetelerin Esrarengiz Adam cinsindenim ben. Gökten inivermiş gibi ortaya çıkmak çok hoşuma gider.</p>

  <p class="p9">- Burada olduğumu nasıl bildin?</p>

  <p class="p9">- Çok kuvvetli bir dürbiln sayesinde. Bugün öğle yemeğinde Farraday'larda olduğunuzu biliyordum. Oradan çıktığınız saati kolladım, tepeden dürbilnle baktım, senin bu tarafa döndüğünü görünce hemen geldim.</p>

  <p class="p9">- Neden normal bir insan gibi eve geliniyorsun?</p>

  <p class="p9">- Ben normal bir insan değilim, dedi Anthony garip bir tonla, olağanüstü bir insanım.</p>

  <p class="p9">- Sahiden de öylesin.</p>

  <p class="p9">Gene adam İris'e merakla baktı:</p>

  <p class="p9">- Bir şey mi var?</p>

  <p class="p9">- Yoo. ne olacak, ama hiç olmazsa...</p>

  <p class="p9">Sustu İris. Anthony ısrar etti:</p>

  <p class="p9">- Evet, hic olmazsa?...</p>

  <p class="p9">Genç kız içini çekti:</p>

  <p class="p9">- Burada çok canım sıkılıyor, dedi, bıktım artık.. Hoşlanmıyorum. Londra'ya dönmek istiyorum.</p>

  <p class="p9">- Yakında döneceksiniz, değil mi?</p>

  <p class="p9">- Gelecek haftaya.</p>

  <p class="p9">- Desene Farraday'larda veda yemeği yediniz?</p>

  <p class="p9">- Resmi bir yemek değildi, canım. Sadece ev sahipleri bir de ihtiyar kuzenleri vardı.</p>

  <p class="p9">- Farraday'lardan hoşlanıyor musun, İris?</p>

  <p class="p9">- Bilmem, pek hoşlanmıyorum, galiba. Böyle konuşmam hiç de doğru değil, zira bize karşı son derece nazik davrandılar.</p>

  <p class="p9">- Senden hoşlanıyorlar mı dersin?</p>

  <p class="p9">- Hiç sanmam.. Bizden nefret ediyorlar.</p>

  <p class="p9">- Enteresan!</p>

  <p class="p9">- öyle değil mi?</p>

  <p class="p9">- Yoo, ben nefret ettikleri için enteresan demedim, senin «biz» demen dikkatimi çekti. Ben senin şahsın üzerinde sual sormuştum.</p>

  <p class="p9">- Anladım... Onlar için önemli olan ben değilim, komşuları olan ailedir. Biz onlarla ahbap değildik zaten, Rosemary'nin dostları idiler.</p>

  <p class="p9">- Evet, dedi Anthony, Rosemary'nin dostları idiler diyorsun ama, Rosemary ile Sandra Faraday'ın pek samimi arkadaş olacaklarına hiç ihtimal vermezdim.</p>

  <p class="p9">İris biraz ürkerek baktı:</p>

  <p class="p9">- öyle, dedi.</p>

  <p class="p9">Ama Anthony sâkin sâkin sigarasını içiyordu.</p>

  <p class="p9">- Faraday'ların en çok neleri dikkatimi çekiyor biliyor musun, İris? dedi.</p>

  <p class="p9">- Neleri?</p>

  <p class="p9">- İnsan onlardan bahsederken hep Farraday'lar diyor. Stephen ile Sandra diye iki ayrı insan değil de, sanki çift şahsiyeti olan tek bir fert imişler gibi hep Farraday'lar diye anılıyorlar. Bu her zaman rastlanan bir şey değil, İris. Bu karı koca müşterek hayatları, müşterek gayeleri, müşterek ümitleri, müşterek korkuları ve inançları olan iki insan... Bana kalırsa Stephen Farraday, son derece entelektüel, umumî efkâra karşı pek hassas, şahsî ihtiraslarına mağlûp, medenî cesaretten yoksun bir adam. öte yandan Sandra dar kafalı, kocasına korkunç bir zaafla bağlı, gözünü budaktan sakınmıyacak kadar cüretkâr bir kadın.</p>

  <p class="p9">- Stephen bana hep kendisini beğenmiş bir budala hissi verir, dedi İris.</p>

  <p class="p9">- Hiç de aptal değil. Bedbahtlığı yüzünden başarıya ulaşan nadir kimselerden biri.</p>

  <p class="p9">- Bedbahtlığı yüzünden mi?</p>

  <p class="p9">- Evet, başarıların çoğu bedbahtlık yüzünden kazanılmıştır. Çoğu zaman hayatta bedbaht olmuş kimseler dünyanın dikkatini çekecek bir başarıya ulaşmayı becermişlerdir.</p>

  <p class="p9">- Ne orijinal fikirlerin var, Anthony.</p>

  <p class="p9">- Biraz düşününce fikirlerimin doğru olduğunu sen de anlayacaksın. Mesut insanlar hayatta daima başarısızlığa uğrarlar. Çünkü hayatlarından o kadar memnundurlar ki, başarı kazanmak veya kazanmamak onlara vız gelir. Benim gibi meselâ... Böyleleri umumiyetle kolay geçinilen, iyi huylu insanlar olurlar... Yine meselâ benim gibi...</p>

  <p class="p9">- Kendin hakkında çok müsbet fikirlerin var.</p>

  <p class="p9">- Şimdiye kadar iyi huylarıma dikkat etme- dinse diye söylüyorum.</p>

  <p class="p9">İris güldü. Biraz keyfi gelmişti. İçini saran o kasvetli his, o garip korku yavaş yavaş zail oluyordu. Saatine baktı:</p>

  <p class="p9">- Bize gidelim haydi, dedi, çay saati geldi bile. Şu tatlı sohbetti, iyi huylu müstesna insandan biraz da başkaları istifade etsin.</p>

  <p class="p9">Anthony hayır makamında başını salladı:</p>

  <p class="p9">- Bugün olmaz.. Geri dönmem lâzım.</p>

  <p class="p9">İris, hışımla baktı genç adama:</p>

  <p class="p9">- Bize gelmemekte neden ısrar ediyorsun? Mutlaka bir sebebi olmalı bunun. Anthony omuz silkti:</p>

  <p class="p9">- Misafirperverlik konusunda biraz hassas olduğumu düşünmekte serbestsin. Enişten benden pek hoşlanmıyor.. Bunu adamakıllı belli etti.</p>

  <p class="p9">- Sen George'a aldırma, canım. Lucilla hala ile ben seni davet ettikten sonra.. Lucilla hala çok şeker kadındır.</p>

  <p class="p9">- Tahmin ederim, ama gelemiyeceğim, İris.</p>

  <p class="p9">- Rosemary'nin zamanında gelirdin ama.</p>

  <p class="p9">- O zaman, dedi Anthony, o zaman başkaydı.</p>

  <p class="p9">Soğuk bir el kavradı İris'in kalbini.</p>

  <p class="p9">- Bugün neden buraya geldin, diye sordu, bu taraflarda önemli bir işin mi vardı?</p>

  <p class="p9">- Çok önemli bir işim var.. Seninle. Sana bir sual sormak için geldim.</p>

  <p class="p9">O soğuk el genç kızın kalbinden çekiliverdi. Onun yerini hafif bir çarpıntı aldı. Hayatlarının en unutulmayan anında kadınların kalblerine ârız olan o hafif çarpıntı.. Yüzünde, büyük büyükkannesinin de yüzlerce yıl önce çehresinde beliren o tatlı pembelik vardı. Belki büyük büyükannesi de kocasından evlenme teklifi aldığı anda böyle kalbi çarpmış, yüzü pembeleşmişti... Mutlaka «Ah, Mr. X, bu çok âni oldu!» demiş olacaktı büyük büyükannesi.</p>

  <p class="p9">İris, masum bir heyecanla titreyerek, genç adama döndü:</p>

  <p class="p9">- Evet? dedi usulca.</p>

  <p class="p9">Anthony Brown genç kıza bakıyordu. Gözlerinde ciddi bir ifadeyle:</p>

  <p class="p9">- Bana samimi olarak cevap ver, İris. İşte sualim şu; bana itimat ediyor musun? İris irkildi. Beklediği sual bu değildi.</p>

  <p class="p9">Anthony de farketti irkildiğini...</p>

  <p class="p9">- Bu suali soracağımı hiç tahmin etmemiştin, galiba, dedi. ama çok önemli bu... Benim nazarımda dünyanın en önemli suali belki de... Tekrar soruyorum, bana itimat ediyor musun?</p>

  <p class="p9">Gene kız bir saniyenin binde biri kadar tereddüt etti, sonra gözlerini önüne indirerek:</p>

  <p class="p9">- Evet, dedi.</p>

  <p class="p9">- O halde şimdi bir sualim daha var. Londra' ya gelip, kimsenin haberi olmadan benimle evlenir misin, İris?</p>

  <p class="p9">İris bu sefer gözlerini iri iri açarak, baktı.</p>

  <p class="p9">- Yapamam bunu, dedi, yapamam...</p>

  <p class="p9">- Benimle evlenemezsin. .. Oyle mi?</p>

  <p class="p9">- Bu şekilde evlenemem.</p>

  <p class="p9">- Ama beni seviyorsun. Seviyorsun beni değil mi?</p>

  <p class="p9">İris, kendi kendisine şaşarak şöyle dediğini işitti:</p>

  <p class="p9">- Evet, Anthony, seni seviyorum.</p>

  <p class="p9">- Buna rağmen, birkaç haftadır oturmakta olduğum Bloomsbury'deki Emfrida kilisesine gelip benimle evlenmekten kaçıyorsun.</p>

  <p class="p9">- Nasıl yaparım böyle bir şeyi? George çok üzülür. Lucilla hala beni kat'iyen affetmez. Hem rüştümü ispat etmedim daha. Henüz on sekiz yaşındayım.</p>

  <p class="p9">- Yaşım büyük söylersin. Sinni rüşte varmamış bir genç kızla, vâsisinin izni olmadan evlenmek bana ne gibi bir suç yüklüyor, onu bilmiyorum. Senin vasin kim?</p>

  <p class="p9">- George. Mütevellim de o.</p>

  <p class="p9">- Bu işin cezası ne olursa olsun, izdivacımızı iptal ettiremezler. Benim için önemli olan da bu, zaten.</p>

  <p class="p9">İris olmaz der gibilerden başını iki yana salladı:</p>

  <p class="p9">- Yapamam, dedi, bu derece hainlik edemem. Hem niçin? Niçin benimle bu kadar çabuk evlenmek istiyorsun? Sebebi nedir?</p>

  <p class="p9">- İşte bunun için bana itimat edip etmediğini sormuştum. Herşeyi bu itimat üzerine inşa etmeni istiyorum. En kolay yolu bu.. Ama madem ki olmaz diyorsun, öyle olsun.</p>

  <p class="p9">İris korka, korka konuştu:</p>

  <p class="p9">- George seni biraz daha tanısın istiyorum... Haydi gel, gidelim bize. Sadece Lucilla hala ile George vardır...</p>

  <p class="p9">- Emin misin? Ben sanmıştım ki... Biraz evvel tepeye çıkarken, sizin evin önüne doğru birinin yaklaştığını gördüm. . Tanıdık biriydi bu...</p>

  <p class="p9">- Az daha unutuyordum, George birini beklediğini söylemişti.</p>

  <p class="p9">- Benim gördüğüm adam Albay Race idi.</p>

  <p class="p9">- Olabilir, dedi İris, George'un Albay Race adında bir ahbabı var. O akşam Rosemary'nin partisine o da gelecekti.</p>

  <p class="p9">Sesi titredi ve sustu. Anthony genç kızın elini avuçları araşma aldı:</p>

  <p class="p9">- Her an aklına getirme bunu, sevgilim, dedi, biliyorum müthiş bir şeydi...</p>

  <p class="p9">İris başını salladı:</p>

  <p class="p9">- Elimde değil ki, Anthony... şeyyy...</p>

  <p class="p9">- Nedir, sevgilim?</p>

  <p class="p9">- Şeyy, sen hiç düşündün mü, bilmem, Anthony, ama şey... Rosemary'nin kendisini öldürmemiş ola bileceğini hiç düşündün mü? Yani onun bir cinayete kurban gitmiş olduğunu?...</p>

  <p class="p9">- Aman Ya Rabbi? Bunu da nereden çıkarıyorsun, İris?</p>

  <p class="p9">Genç kız bu suale cevap vermedi. Sadece:</p>

  <p class="p9">- Hiç böyle bir ihtimal aklına gelmedi mi? dedi.</p>

  <p class="p9">- Gelmedi tabiî. Rosemary intihar etti.</p>

  <p class="p9">İris sesini çıkarmadı.</p>

  <p class="p9">- Kim koyuyor senin aklına böyle korkunç fikirleri? diye sordu genç adam.</p>

  <p class="p9">Genç kız bir an George'un anlattıklarını Anthony'ye nakletmek arzusuyla yandı. Fakat:</p>

  <p class="p9">- Hiiç, dedi, sadece bir fikir işte.</p>

  <p class="p9">- Unut bunları benim sevgili aptalım...</p>

  <p class="p9">İris'i elinden tutup ayağa kaldırdı. Yanağından hafifçe öptü.</p>

  <p class="p9">- Unut bunları, masum düşünceli küçük aptalım... Rosemary'yi unut artık. Yalnız beni düşün...</p>

  <p class="p9">&nbsp;</p>
</body>
</html>
