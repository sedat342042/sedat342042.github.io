<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">ÜÇ ■</p>

  <p class="p9">&nbsp;</p>

  <p class="p9">- Başka, efendim?</p>

  <p class="p9">Bu gülünç soru genç kızın zihninde belirince, dudakları acı bir tebessümle kıvrıldı. Nâzik bir dükkâncının ağzına yakışacak olan bu soruyu, şu anda, dikkatle oradan oraya yönelttiği düşüncelerine istikamet tayin etmek için kullanabilirdi.</p>

  <p class="p9">Geçmiş günleri düşünürken, zihnini bir fener gibi o köşeden ötekine tutmuyor muydu? Tavan arasındaki olayı dikkatle incelemişti. Şimdi zihni, «başka, efendim?» diye soruyordu... Ondan sonra ne gelecekti?</p>

  <p class="p9">Elbette ki, George'un gittikçe acaipleşen halleri... Bu çok daha gerilere dayanıyordu. Dün geceki konuşmanın ışığında küçük, küçük olaylar, İris'i şaşkına çevirmiş olan bazı teferruat büyük bir vuzuh kesbetmeye başlamıştı. Birbirinden ayrı kalmış sözler ve olaylar, hâdiseler zincirindeki yerlerini alıyorlardı.</p>

  <p class="p9">Meselâ Anthony Browne'un yeniden ortaya çıkması. Evet, şimdi bu olayı ele almak lâzımdı, zira bu hâdise mektubu buluşundan bir hafta sonrasına tesadüf ediyordu...</p>

  <p class="p9">İris, bu olayın kendisine telkin ettiği hisleri tahlilden âcizdi.</p>

  <p class="p9">Rosemary Kasımda ölmüştü. Onu takip eden Mayıs ayında, İris, Lucilla Drake'in kanatları altında, sosyeteye mensup bir genç kızın hayatını yaşamaya başlamıştı. Yemek davetlerine, çaylara, danslara gidiyordu artık, ama bütün bunlardan zevk aldığı yoktu. Huzursuz ve boş hissediyordu kendisini.</p>

  <p class="p9">Haziranın sonlarına doğru, sıkıntılı bir dans partisinde, omuz başında bir ses duydu:</p>

  <p class="p9">- İris Marle, sizsiniz, değil mi?</p>

  <p class="p9">Genç kız döndü... Ve Anthony'nin - Tony'nin sual dolu, siyah gözleri ile karşılaştı.</p>

  <p class="p9">- Beni hatırlayacağınızı sanmıyorum, dedi genç adam, ama-</p>

  <p class="p9">İris, erkeğin sözünü kesti:</p>

  <p class="p9">- Nasıl hatırlamam!.. Çok iyi hatırlıyorum hem de...</p>

  <p class="p9">- Ne iyi, beni unuttunuz sanmıştım, sizi görmiyeli o kadar çok oldu ki...</p>

  <p class="p9">- Biliyorum, Rosemary'nin doğum günü par...</p>

  <p class="p9">Gene kız, sustu. Kelime dudaklarına hiç düşünmeden, neş'eli bir sesle gelivermişti. Birden yanakların- daki bütün renk çekildi, yüzü bembeyaz kesildi. Dudakları titredi. İri, iri açılan gözlerini bir hüzün bulutu sardı.</p>

  <p class="p9">Anthony Browne, telâşla:</p>

  <p class="p9">- Çok müteessirim, dedi, acınızı hatırlatmakla "büyük bir kabalık yapmış oldum.</p>

  <p class="p9">İris yutkundu.</p>

  <p class="p9">- Zararı yok.</p>

  <p class="p9">( Rosemary'nin doğum günü partisinden beri görmemiştim. Rosemary'nin intihar ettiği geceden beri. Bunu düşünmiyecekti. Düşünmiyeçekti.)</p>

  <p class="p9">Anthony Browne tekrar konuştu:</p>

  <p class="p9">- Çok müteessirim, lütfen kusurumu bağışlayın... Dansedelim mi?</p>

  <p class="p9">Genç kız başını salladı. Henüz başlayan dans için bir başkasına söz vermişti ama, onun kolları arasında piste doğru uçtuğunu farketti. Bir kenarda, bu dansı vaadetmiş olduğu kavalyesini gördü... Gömleğinin yakası boynuna bir parmak büyük gelen, pek toy bir gençti bu... Boynunu uzatarak kendisini araştırıyordu. İris içinden «böylelerine de tahammül gerek.» diye geçirdi. Toy çocuklar bu adama benzemiyorlardı tabii... Rosemary'nin arkadaşına.</p>

  <p class="p9">Birden yüreğine bir şey saplanır gibi oldu. Rosemary'nin arkadaşı. O mektup. Yoksa o mektup, şimdi dansettiği bu adama mı yazılmıştı? Genç adamın dans edişindeki o tarifsiz zarafet ve çevik âhenkte Leopar lâkabını hatırlatan bir şeyler vardı. Rosemary ile bu adam mı-</p>

  <p class="p9">Sertçe bir sesle sordu:</p>

  <p class="p9">- Bu kadar zamandır nerelerdeydiniz?</p>

  <p class="p9">Genç adam İris'i kendisinden biraz uzaklaştırarak, yüzüne baktı. Şimdi yüzündeki tebessüm uçmuştu. Sesinde garip, soğuk bir ton vardı:</p>

  <p class="p9">- Seyahatteydim... iş seyahati.</p>

  <p class="p9">- Evet.</p>

  <p class="p9">Genç kız kendisini tutamadı:</p>

  <p class="p9">- Niçin geri döndünüz? diye ekledi. Anthony Browne gülümsedi. Hafif bir tonla:</p>

  <p class="p9">- Belki de, sizin için, İris Marle, dedi. Birden genç kızı kendisine doğru biraz daha çekerek, zaman ayan ve idare kabiliyetinin bir mucizesi sayılabilecek cüretkâr bir hareketle dans edenlerin arasından süzüldü. İris, bir hazzın sarhoşluğu içinde, «neden korkacakmışım?» diye düşündü.</p>

  <p class="p9">Ve işte, o andan itibaren, Anthony, hayatının âdeta bir parçası haline geldi. Onu haftada en az bir kere görmeye başladı.</p>

  <p class="p9">Onunla Parkta, danslı toplantılarda buluşuyor, davetlerde genç adamın yanıbaşında oturtulduğunu görüyordu.</p>

  <p class="p9">Anthony'nin gelmediği yegâne yer Elvaston meydanındaki evdi. İris buna kısa bir müddet önce dikkat etmişti; genç adam, bu eve her davet edilişinde bir punduna getirip ya kaçamak yapıyor, ya da daveti başından reddediyordu. Genç kız bu hususun farkına varınca nedenini düşünmeye başladı. Acaba Rosemary De aralarında bir şeyler olduğu için mi?...</p>

  <p class="p9">Sonra, günün birinde George, o halim selim, kendi halinde, suya sabuna karışmayan George, Anthony'den bahsetti:</p>

  <p class="p9">- Gezip dolaştığın bu Anthony Browne da kim? Ona dair neler biliyorsun?</p>

  <p class="p9">İris şaşkın, şaşkın baktı eniştesine:</p>

  <p class="p9">- Neler mi biliyorum? Neden, Rosemary'nin arkadaşıydı...</p>

  <p class="p9">George'un yüzü seyirdi. Gözlerini kırpıştırdı. Ağır, donuk bir sesle:</p>

  <p class="p9">- Evet, tabu, öyleydi ya., dedi.</p>

  <p class="p9">İris üzgün bir tavırla:</p>

  <p class="p9">- Affedersin, diye mırıldandı, hatırlatmamalıydım.</p>

  <p class="p9">George Barton başını salladı. Yumuşak bir sesle konuştu:</p>

  <p class="p9">- Hayır, hayır, onun unutulmasını istemiyorum. Aslâ... Hem adı da o manaya geliyor... (gözlerini bir noktaya dikmiş, beceriksiz bir tavırla konuşuyordu) Rosemary... Biberiye çiçeği... hatıraların sembolüdür.</p>

  <p class="p9">Gözlerini genç kıza çevirdi:</p>

  <p class="p9">- Ablanı unutmanı istemiyorum, İris, dedi.</p>

  <p class="p9">İris içini çekti:</p>

  <p class="p9">- Onu aslâ unutmıyacağım.</p>

  <p class="p9">George devam etti:</p>

  <p class="p9">- Şu genç adama, Anthony Browne'a gelince. Rosemary onun arkadaşlığından belki hoşlanıyordu ama ben kendisini pek fazla tanımıyorum. Dikkatli olman lâzım, İris. Sen şimdi çok zengin bir kızsın.</p>

  <p class="p9">İris'in içinde yakıcı bir öfke dalgası yükseldi:</p>

  <p class="p9">- Tony'nin, Anthony'nin kendisi de çok zengin. Londra'da bulunduğu vakit hep Claridge otelinde kalıyor.</p>

  <p class="p9">George Barton hafifçe gülümsedi. Ve mırıldandı:</p>

  <p class="p9">- Ziyadesiyle hürmete şayan ve pahalı bir yer. Ama yine de yavrucuğum, bu adam hakkında fazla bir şey bilen yok.</p>

  <p class="p9">- Amerikalı o.</p>

  <p class="p9">- Belki. Böyle olsa bile kendi sefareti tarafın- dan pek desteklenmiyor. Bu eve de fazla gelip gittiği yok, değil mi?</p>

  <p class="p9">- Hayır. Gelmeyişinin sebebi de malûm. Ona karşı pek haşinsin.</p>

  <p class="p9">George başını iki yana salladı:</p>

  <p class="p9">- İşine burnumu sokmuş oldum... Sana vakitlice ihtarda bulunmaktan başka bir kastim yoktu. Lucilla ile biraz konuşacağım.</p>

  <p class="p9">İris öfkeli, öfkeli:</p>

  <p class="p9">- Lucilla ile mi? diye sordu.</p>

  <p class="p9">George endişeli bir tavırla:</p>

  <p class="p9">- Herşey yolunda gidiyor mu? dedi, yani, Lucilla senin lâyıkı veçhile vakit geçirmeni temin edebiliyor mu? Partiler filân, bu gibi şeyler ne âlemde?</p>

  <p class="p9">- Sorma, Lucilla arı gibi çalışıyor.</p>

  <p class="p9">- Bu hususta tembellik ediyorsa söyle, yavrum. Başka birini buluruz sana arkadaşlık edecek. Daha genç, bu işlere daha akh yatkın birini. Senin eğlenmeni istiyorum.</p>

  <p class="p9">- Eğleniyorum, George, ah, hem de nasıl eğleniyorum bilsen.</p>

  <p class="p9">George boğuk bir sesle:</p>

  <p class="p9">- O halde mesele yok, dedi, benim bu konuda pek faydam dokunmaz., oldum bittim pek aklım ermez. Sen istediğin gibi yaşamana bak. Fazla masraf olmasın diye hesaplı gitmeye hiç hacet yok.</p>

  <p class="p9">İşte George böyle bir insandı. İyi kalbli, kaş yapayım derken göz çıkaracak kadar beceriksiz, kendi halinde bir adam...</p>

  <p class="p9">Vadettiği veya tehdit savurduğu veçhile, Anthony Browne konusunda Mrs. Lucilla Drake ile «biraz konuştu.» Fakat, kaderin cilvesi miydi neydi, o sırada Lu- cilla'nın dikkatini bu konuya çekmek gerçekten pek imkânsızdı.</p>

  <p class="p9">Kadıncağız, gözünün bebeği kadar sevdiği, annesinin kalb tellerini kendi çıkarma göre çalmasını pek iyi bilen, serseri mizaçlı oğlundan bir telgraf almıştı.</p>

  <p class="p9">&nbsp;</p>

  <p class="p4"><span class="t8">«Bana 200</span> <span class="t8">İ</span><span class="t8">ngiliz lira gönderebilir misin? Peri</span><span class="t8">ş</span><span class="t8">an</span><span class="t8">ı</span><span class="t8">m. Ölüm kal</span><span class="t8">ı</span><span class="t8">m meselesi.</span></p>

  <p class="p4"><span class="t8">Victor.»</span></p>

  <p class="p9">&nbsp;</p>

  <p class="p9">Lucilla ağlıyordu.</p>

  <p class="p9">- Victor öyle namuslu çocuktur ki... Benim ne sıkıntıda olduğumu biliyor. Başı sahiden son derece sıkılmamış olsaydı bana kat'iyen müracaat etmezdi. Şim diye kadar ettiği vâki değil. Günün birinde kendisini vuracağından korkar dururum...</p>

  <p class="p9">- Vurmaz o. dedi George Barton donuk bir sesle.</p>

  <p class="p9">- Onu taramıyorsunuz. Ben anasıyım. Ne de olsa oğlumun nasıl bir insan olduğunu bilirim. Arzusunu yerine getiremezsem kendimi aslâ affedemem. Şu hisseleri satarsam istediği parayı gönderebilirim.</p>

  <p class="p9">George içini çekti.</p>

  <p class="p9">- Beni dinle, Lucilla. Oradaki adamlarımdan birine telgraf çekip malûmat istiyeceğim. Bakalım Victor'un başı ne dereceye kadar sıkıntıdaymış?. Ama benim sana tavsiyem şu; bırak kendi yağı ile kavrulsun biraz. Sen böyle yapmaktan vazgeçmedikçe bir baltaya sap olamıyacak.</p>

  <p class="p9">- Ne sert adamsın, George. Zavallı yavrucak pek şanssızdı...</p>

  <p class="p9">George bu konudaki fikirlerini içinde boğdu. Kadınlarla münakaşa etmenin ne faydası vardı ?</p>

  <p class="p9">Sadece:</p>

  <p class="p9">- Ben bu işe Ruth'u koşarım, dedi, yarın bir haber alırız.</p>

  <p class="p9">Lucilla kısmen teskin olunmuştu. İki yüz İngiliz lirası neticede elliye indirildi ama, Lucilla bu elliyi ille de göndermekte ısrar etti.</p>

  <p class="p9">George, Lucilla'ya hisselerini sattığım söylemişti ama, aslında parayı kendi cebinden vermişti. İris bunu tahmin ediyor ve George'u cömertliği ve daha başka iyi huyları için takdir ediyordu. George'un cevabı basitti:</p>

  <p class="p9">- Meseleyi şu yönden mütalâa etmek lâzım; her ailede böyle bir baş belâsı çıkar. Her ailede bakılmak, doyurulmak istenen biri vardır. Victor'a ölünceye kadar şu veya bu kimse bakmak zorundadır, âdeta ..</p>

  <p class="p9">- Ama bu sen olmamalıydın. Senin ailene mensup değil ki?</p>

  <p class="p9">- Rosemary'nin ailesi benim ailem demektir.</p>

  <p class="p9">- Ne iyisin. George. Bu işi ben yapamaz mıydım? Hani gürül gürül akan servetimden bahseder durursun?...</p>

  <p class="p9">George güldü:</p>

  <p class="p9">- Yirmi bir yaşma basıncaya kadar böyle şeyler yapamazsın, küçük hanım. Eğer akıllıysan ondan sonra da yapmazsın. Biri sana telgraf çeker de, şu kadar yüz lira göndermediğin takdirde her şeye son vereceğini bildirirse, çoğu zaman, yirmi liranın bile pek çok olduğunu anlarsın... Bir onluk yeter de artar .bile... Bir annenin para. göndermesine mâni olamazsın ama, hiç olmazsa meblâğı indirebilirsin. Aslında Victor Drake hiç bir zaman kendisini öldüremez... Öldürebilecek cinsten değil! Zaten intihar edeceklerini söyliyerek etrafa tehdit savuran insanlar kafiyen intihar edemezler.</p>

  <p class="p9">Kat'iyen intihar edemezler mi? İris birden Rosemary'yi hatırladı. Sonra bu düşünceyi kafasından kovdu. George Rosemary'yi düşünmeden sarfetmişti bu sözü. Rio de Janeiro'daki haylaz, mesuliyetsiz, serâzat genç adamı düşünüyordu o.</p>

  <p class="p9">Bu işte ıris'in hesabına en büyük kazanç, Lucilla'nın kendi derdine düşüp, An- thony Browne konusuna kâfi derecede ilgi gösterememiş olmasıydı.</p>

  <p class="p9">İşte böyle... Bir kere daha, «başka arzunuz, Madam?» sualine başvurmak sırası gelmişti. George'un gittikçe değişen hali demişti ya... Artık bu konu üzerine eğilmeyi daha fazla geciktiremezdi. Ne zaman başlamıştı bu değişiklik?.. Ve sebebi neydi?...</p>

  <p class="p9">Şimdi bile gerilere bakarak düşünürken, İris, değişikliğin ne zaman başlamış olduğunu kestiremiyor- du. Rosemary'nin ölümünden beri George'da bir dalgınlık vardı... Arasıra etrafında olup bitenleri farketmiyecek kadar dalıyor, âdeta bambaşka bir âleme karışıyordu. Olduğundan daha yaşlı, daha ağır bir hal çökmüştü üstüne. Bütün bunlar gayet tabii idi... Ama, bu dalgınlığın tabii şekilden çıkması ne zamana rastlıyordu?</p>

  <p class="p9">Galiba Anthony Browne konusundaki küçük münakaşalarından sonra iş bilsbütün ciddî bir hal almıştı. İris, onun kendisine o acaip, şaşkın bakışla baktığım ilk defa o hâdiseden sonra farketmişti. Sonra, işinden erken bir saatte dönün, kendisini odasına kapamak huyu başladı. Odasında pek bir iş yaptığı da yoktu. Bir keresinde İris, içeriye girmiş, onu, gözleri bir noktaya takılı, masasında öylece oturur bulmuştu. Genç kızın odaya girdiğini farkedince fersiz, dalgın gözlerle bakmıştı. O anda, sanki biraz önce ağır bir sarsıntı geçirmiş bir adama benziyordu. İris'in ne olduğunu öğrenmek istemesi üzerine sadece: «hiç» demişti.</p>

  <p class="p9">Günler geçiyor, George'un çehresine yerleşen o dertli ifade gittikçe derinleşiyordu.</p>

  <p class="p9">Bu hale pek dikkat eden olmamıştı. İris de pek aldırmamıştı, doğrusu. Dertler de bir nevi hususî «iş» sayılırdı.</p>

  <p class="p9">Nihayet, George, ara sıra, sebepli, sebepsiz sual sormaya başladı. İşte, genç kızın, eniştesinin hallerini «acaiplik» diye vasıflandırması bu suallerden sonraya rastlıyordu.</p>

  <p class="p9">- Buraya baksana İris, Rosemary seninle uzun, uzun konuşur muydu?</p>

  <p class="p9">İris, şaşırarak baktı:</p>

  <p class="p9">- Tabiî, George. Nihayet... ama, ne hakkında demek istedin?</p>

  <p class="p9">- Hiiç, kendisi, arkadaşları hakkında... Hayatından memnun olup olmadığına dair... Mesut muydu, değil miydi? Bu gibi şeyler...</p>

  <p class="p9">Genç kız, eniştesinin zihninden geçenleri okur gibi oldu. Rosemary'nin bedbaht aşk macerasının kokusunu almıştı galiba.</p>

  <p class="p9">Ağır, ağır:</p>

  <p class="p9">- Pek fazla konuşmazdı, dedi. yani her an bir şeylerle meşguldü demek istedim.</p>

  <p class="p9">- Sen de o zamanlar çocuk denecek yaştaydın. Evet, biliyorum. Ama, yine de bir şeyler söylemiştir belki diye düşündüm.</p>

  <p class="p9">Sual dolu bakışlarla, bir şeyler bekleyen bir köpek misali baldızına bakıyordu.</p>

  <p class="p9">İris George'un incinmesini istemezdi. Zaten Rosemary bir şeyden bahsetmemişti ki! Hayır makamında başını salladı.</p>

  <p class="p9">George içini çekti. Kısık bir sesle:</p>

  <p class="p9">- Neyse, önemli değil... dedi.</p>

  <p class="p9">Başka bir gün, damdan, düşercesine, Rosemary'nin en samimi kadın arkadaşları kimdi? diye sordu.</p>

  <p class="p9">İris düşündü:</p>

  <p class="p9">- Gloria King, Miss Atwell - Maisie Atwell, Jean Raymond.</p>

  <p class="p9">- Bunlarla ne dereceye kadar samimî idi?</p>

  <p class="p9">- Vallahi, pek bilmiyorum.</p>

  <p class="p9">- Yani onlara içini açar mıydı demek istedim?</p>

  <p class="p9">- Bilemem ki... Pek ihtimal vermiyorum. Ne gibi bir açılmayı kastediyorsun?</p>

  <p class="p9">Birden bu son suali sorduğuna pişman oldu. Fakat George'un cevabı onu müthiş şaşırttı.</p>

  <p class="p9">- Rosemary herhangi bir kimseden korktuğunu hiç söylemiş miydi?</p>

  <p class="p9">- Korktuğunu mu? diye bakakaldı İris.</p>

  <p class="p9">- Şunu söylemek istiyorum, Rosemary'nin düşmanı var mıydı?</p>

  <p class="p9">- Kadınlar arasında mı?</p>

  <p class="p9">- Yok, yok, öylesi değil. Hakiki düşman. Yani Rosemary'nin ölmesini arzulayan biri var mıydı? Böyle birini biliyor musun?</p>

  <p class="p9">İris'in samimi şaşkınlığı George'u bilsbütün altüst etti. Kızardı, mırıldandı:</p>

  <p class="p9">- Bu sualler insana pek münasebetsiz geliyor... Pek dramatik... Aklıma takıldı da...</p>

  <p class="p9">Bundan bir iki gün sonra da Farraday'lar hakkında sual sormaya başladı. - Rosemary, bu Farraday'larla sıkı fıkı mıydı?</p>

  <p class="p9">İris kesin bir şey söyleyemedi yine.</p>

  <p class="p9">- Hic bilmiyorum, George.</p>

  <p class="p9">- Onlardan bahseder miydi?</p>

  <p class="p9">- Yoo, pek etmezdi galiba.</p>

  <p class="p9">- Aralarında samimi bir dostluk var mıydı?</p>

  <p class="p9">- Rosemary siyasetle çok ilgileniyordu.</p>

  <p class="p9">- Evet. İsviçre'de bu Farraday'larla tanıştıktan sonra başladı bu ilgi. Ondan evvel politikaya filân metelik vermezdi.</p>

  <p class="p9">- öyle. Stephen Farraday aşıladı ona bu ilgiyi. Rosemary'ye broşürler filân verirdi.</p>

  <p class="p9">George sordu:</p>

  <p class="p9">- Sandra Farraday ne derdi bu işlere?</p>

  <p class="p9">- Hangi işlere?</p>

  <p class="p9">- Kocasının Rosemary'ye broşür filân vermesine.</p>

  <p class="p9">İris, huzursuz bir tavırla:</p>

  <p class="p9">- Bilmem, dedi.</p>

  <p class="p9">- Pek kendisini beğenmiş bir kadın. Buz gibi soğuk. Ama, Farraday için deli divane olduğunu söylüyorlar. Kocasının başka bir kadınla arkadaşlık etmesini hazmedemiyecek bir kadına benziyor.</p>

  <p class="p9">- Belki.</p>

  <p class="p9">- Farraday'jn karısı ile Rosemary'nin arası nasıldı?</p>

  <p class="p9">İris ağır, ağır cevap verdi:</p>

  <p class="p9">- Pek iyi değildi galiba. Rosemary Sandra ile alay ederdi. Oyuncak atlara benziyen, içi doldurulmuş, siyasi görünüşlü bir kadın derdi onun için. (Sandra ata benzer, bilirsin.) Rosemary, «bu kadını iğneyle delsen, saman tozu akar içinden» diye gülerdi.</p>

  <p class="p9">George homurdandı,</p>

  <p class="p9">Sonra:</p>

  <p class="p9">- Hâlâ Anthony Browne'u sık sık görüyor musun? diye sordu.</p>

  <p class="p9">- Oldukça.</p>

  <p class="p9">İris'in sesi soğuktu. Ama George ihtarını tekrarlamadı. Aksine, bu konuyla ilgilenmiş göründü.</p>

  <p class="p9">- Epey dolaşmış dünyayı, değil mi? Enteresan bir hayatı olsa gerek. Sana anlatır mı seyahatlerini?</p>

  <p class="p9">- Pek anlatmaz... Ama çok seyahat etmiş.</p>

  <p class="p9">- İş için, tabiî.</p>

  <p class="p9">- Zannedersem.</p>

  <p class="p9">- Ne iş yapıyor?</p>

  <p class="p9">- Bilmiyorum.</p>

  <p class="p9">- Silâh yapan firmalarla ilgili bir iş galiba.</p>

  <p class="p9">- Hiç bahsetmedi.</p>

  <p class="p9">- Benim sorduğumdan kendisine bir şey bahsetme sen de. Sadece bir merak. Geçen Sonbahar, United Arms şirketinin müdürü Dewsbury ile sık sık ötede beride görünüyordu. . Rosemary, Anthony Browne ile samimi arkadaştı değil mi? Onu sık sık görüyordu?</p>

  <p class="p9">- Evet - evet, görüyordu.</p>

  <p class="p9">- Ama onu tanıyalı çok olmamıştı. Tesadüfen edinilmiş bir arkadaştı, ha? Rosemary'yi dansa filân götürürdü, değil mi?</p>

  <p class="p9">- Evet.</p>

  <p class="p9">- Anthony'yi doğum günü partisine davet ettiği zaman epeyce şaşırmıştım. Onunla bu derece arkadaş olduğunu bilmiyordum.</p>

  <p class="p9">İris. usulca:</p>

  <p class="p9">- Anthony çok güzel danseder, dedi.</p>

  <p class="p9">- Evet - evet, tabiî...</p>

  <p class="p9">İris, istemiyerek, o gecenin manzarasını bir kere daha zihninde canlandırdı.</p>

  <p class="p9">Luxemburg gazinosundaki yuvarlak masa, aba- jurlu ışıklar, çiçekler. Israrlı bir melodi tutturmuş olan orkestra. Masanın etrafındaki yedi kişi. Kendisi, Anthony Browne, Rosemary. Stephen Farraday, Ruth Lessing, George, ve George'un sağ tarafında dümdüz, uçuk sarı saçları, kavisli burun delikleri, berrak, mağrur sesi ile Stephen Farraday'ın karısı Lady Alexandra Farraday. Pek neşeli bir toplantıydı bu... Yoksa değil miydi?</p>

  <p class="p9">Ve bu eğlencenin tam ortasında, Rosemary... Hayır, hayır, bunu dlişünmesen daha iyi olur. Sadece Tony'nin yanında oturmakta olduğunu hatırlamak yeter... Tony ile ilk defa o akşam tamşıyordu. O geceden önce Tony onun için sadece bir isimden, holde Rosemary'yi bekleyen bir gölgeden, Rosemary'ye refakat eden bir sırttan ibaretti.</p>

  <p class="p9">Tony-</p>

  <p class="p9">İris irkilerek kendisine geldi. George bir suali ikinci defadır tekrarlıyordu:</p>

  <p class="p9">- Olayın akabinde ortadan kayboluşu ne tuhaftı! Nereye gitmişti, biliyor musun?</p>

  <p class="p9">İris yarı dalgın:</p>

  <p class="p9">- Seylan'a, yahut da Hindistan'a galiba.</p>

  <p class="p9">- O gece bu seyahatten hiç bahsetmemişti.</p>

  <p class="p9">Gene kız sertçe:</p>

  <p class="p9">- Ne diye edecekti? dedi, hem o., o geceden bahsetmeye mecbur muyuz?</p>

  <p class="p9">George'un yüzü kıpkırmızı kesildi.</p>

  <p class="p9">- Yok, yok. değiliz, tabii. Affet, yavrum... ha, hazır aklıma gelmişken, Browne'u bir aksam yemeğe davet etsene... Kendisiyle tekrar karşılaşmak beni memnun edecek...</p>

  <p class="p9">İris sevinçten uçtu. Georce yola geliyordu. Davet münasip şekilde yapıldı ve kabul edildi. Fakat Anthony son dakikada bir iş için Kuzeye gitmek zorunda kalması hasebiyle bu davete icabet edemedi.</p>

  <p class="p9">Temmuz ayının sonlarına doğru bir gün, George, sayfiyede bir ev aldığını söyliyerek. Lucilla ile İris'i fena halde şaşırttı.</p>

  <p class="p9">- Ev mi aldın? diye bağırdı İris, inanmıyan bir sesle, ama ben Goring'deki o evi iki aylığına kiralıyacağız sanıyordum?</p>

  <p class="p9">- İnsanın kendi evine sahip olması daha iyi değil mi? Bütün yıl boyunca hafta sonlarını gider orada geçiririz.</p>

  <p class="p9">- Nerede? Nehir kıyısında mı?</p>

  <p class="p9">- Pek sayılmaz.. Daha doğrusu hiç sayılmaz... Sussex. Marlingham. Little Priers diyorlar. Elli altmış dönümlük bir arazi üzerine yapılmış, Kral Jorj stilinde küçük bir ev.</p>

  <p class="p9">- Yani evi bize göstermeden mi satın aldın?</p>

  <p class="p9">- Bir fırsat düştü canım. Satışa henüz çıkanlmıştı... Kapatıverdim.</p>

  <p class="p9">Mrs. Drake atıldı:</p>

  <p class="p9">- Şimdi orayı yeniden tanzim edip, döşemek gerekecek.</p>

  <p class="p9">George kayıtsızca:</p>

  <p class="p9">- O bir şey değil, dedi, Ruth bütün bu işleri halletti.</p>

  <p class="p9">İris ile Lucilla, George'un becerikli sekreterinin adını sessizce, âdeta saygılı bir sükûnet içinde kabullendiler. Ruth başlı başına bir müessese idi, ve hemen hemen aileden biri sayılıyordu. Ciddi kıyafetler içinde kendisine hâs bir güzelliğe sahip olan bu kadın, kabiliyetle anlayışı nefsinde mezcetmişti...</p>

  <p class="p9">Rosemary sağlığında daima, «Bu işi Ruth'a havale edin, harikulâde bir kadın o, aman ona bırakın...» demeyi âdet haline getirmişti.</p>

  <p class="p9">Bütün güçlükler Miss Lessing'in mahir parmakları ile düzeltilirdi. O daima müte- bessim, hoş, mağrur tavrı ile bütün güçlükleri yeniverirdi. George'un bilrosunu idare ettiği kadar, Allah bilir ya George'u da idare ediyordu. George ona müthiş güvenirdi... Her şeyde onun muhakemesine dayanırdı. Genç kadının sanki şahsî hiç bir arzusu, hiç bir ihtiyacı yok gibiydi.</p>

  <p class="p9">Ama bu sefer Lucilla Drake'in canı sıkılmıştı:</p>

  <p class="p9">- George'cuğum, Ruth kaabiliyetli kadındır, anladık ama, bir ailenin kadınları da salonlarındaki renk armonisini kendileri tanzim etmek isterler! İris'e fikrini sormak yok muydu? Haydi ben bir yana... Beni saymayın. Fakat İris'in ne kadar canı sıkılsa yeridir.</p>

  <p class="p9">George afalladı:</p>

  <p class="p9">- Ben sürpriz yapmak istemiştim!</p>

  <p class="p9">Lucilla gülümsemek zorunda kaldı:</p>

  <p class="p9">- Ne çocuksun, George!</p>

  <p class="p9">İris atıldı:</p>

  <p class="p9">- Renk armonisine pek aldırış etmem ben, canım. Eminim ki Ruth mükemmel bir şey hazırlamıştır.</p>

  <p class="p9">Çok akıllı kadın... Oraya gidince neyle meşgul olacağız? İnşallah tenis kortu vardır?</p>

  <p class="p9">- Var tabii, golf sahası da yakm. Deniz de on dört mil mesafede. Üstelik komşularımız da var... İnsanın tanıdıklarının bulunduğu bir yere gitmesi daima akıllılık olur.</p>

  <p class="p9">- Hangi komşular? diye sordu İris..</p>

  <p class="p9">George gözlerini genç kızdan kaçırarak:</p>

  <p class="p9">- Farraday'lar, diye cevap verdi... Bizim evin bir buçuk mil kadar uzağında, Parkın karşı tarafında oturuyorlar.</p>

  <p class="p9">İris, eniştesine bakakaldı. Ve bir anda, bu yeni numaranın, yani bu yeni bir ev alıp, tanzim etme meselesinin, sırf Stephen ve Sandra Farraday'ın yakınında bulunmak gayesini güttüğü neticesini çıkardı. Sayfiye gibi yerde, arazileri bitişik iki evde oturan iki ailenin er geç sıkı fıkı bir dostluk kuracakları aşikârdı.</p>

  <p class="p9">Peki ama niçin? Farraday'lar üzerinde böyle inatla durmanın sebebi neydi? Anlaşılmaz bir gayeye hizmet için ne diye böyle pahalı bir usule baş vurmuştu?</p>

  <p class="p9">George Rosemary ile Stephen Farraday'ın arasında arkadaşlık sınırlarını aşan bir şeyler olduğundan mı şüphelenmişti yoksa? Bu. ölümden sonra ortaya çıkan garip bir kıskançlık gösterisi miydi? Kelimelerin izahtan âciz kalacağı bir düşünceydi bu!</p>

  <p class="p9">George, Farraday'lardan ne istiyordu? Kendisine tevcih edip durduğu o garip suallerin gizlediği maksat neydi? George'a son zamanlarda olanlar olmuştu...</p>

  <p class="p9">Ya akşamları yüzüne çöken o garip ifade! Lucilla bunu fazladan içtiği bir kadeh porto'ya hamlediyordu. Hay Lucilla, hay!</p>

  <p class="p9">George'un son zamanlardaki acaipliğinde bir şeyler gizliydi. Komaya girmiş gibi derin düşüncelere dalarak kendinden geçtiği anların dışında içi içine sığmıyordu.. heyecan ve meraktan...</p>

  <p class="p9">Ağustos ayının büyük bir kısınını sayfiyedeki Little Priors köşkünde geçirdiler. Korkunç bir ev! İris titredi. O evden nefret etmişti. Muhteşem, iyi inşa edilmiş bir evdi. Ahenkli bir zevkle döşenip, tanzim edilmişti, (Ruth Lessing'in beceremediği iş var mıydı.» Fakat ev insanı ürkütecek kadar boş görünüşlüydü.</p>

  <p class="p9">Bu evde yaşamıyorlardı sanki. Orayı sadece işgal etmişlerdi. Tıpkı harpte askerlerin bir tarassut mevkiini işgal etmeleri gibi...</p>

  <p class="p9">Durumun asıl müthiş tarafı normal bir yaz geçiriyorlarmış intihamı vermek için lüzumundan fazla gayret sarfedilmesiydi. Hafta sonlarını geçirmeye gelen misafirler, tenis partileri, Farraday'larla yenen gayri resmi yemekler...</p>

  <p class="p9">Sandra Farraday onlara karşı pek mültefit davranıyordu. Eski dostlara gösterilmesi gereken itibar ve ilgi noksansızca yerine getiriliyordu. Komsularını sayfiyedeki dostları ile tanıştırmış. George'la İris'e atlar hakkında bilgi vermişti. Lucilla Drake'e karşı da hürmette kusur etmiyordu.</p>

  <p class="p9">Fakat, solgun vüzünün mütebessim maskesi ardında neler düşündüğünü kimse kestiremezdi. Sandra Farraday Sfenks heykeli gibi bir kadındı.</p>

  <p class="p9">Stephen'! daha az görüyorlardı. Çok meşguldü. Siyasî işleri dolayısiyle sık, sık evden ayrılıyordu. Fakat, İris'e öyle geliyordu ki, Stephen, Little Priors köşkünde kalanlarla karşılaşmamak için elinden geleni yapmaktaydı.</p>

  <p class="p9">Ağustos bu minvâl üzere geçti ve Eylül geldi... Ekimde Londra'daki eve dönmek kararlaştırıldı.</p>

  <p class="p9">Bu karar İris'in yüreğini biraz olsun ferahlatmıştı. Londra'ya döndükleri vakit, belki de George da eski haline avdet edebilirdi.</p>

  <p class="p9">Ve nihayet, dün gece, genç kız oda kapısının hafifçe tıklamasiyle uyanıp, doğruldu. Baş ucundaki ışığı yaktı, saate baktı. Bire gelmişti. On buçukta yatağa girmiş olduğu için vaktin daha geç olduğunu sanıyordu.</p>

  <p class="p9">Sırtına alelacele bir penyuvar alıp, kapıya koştu. Böylesi, içeriden «giriniz» diye bağırmaktan daha tabiî idi.</p>

  <p class="p9">Eşikte George duruyordu. Henüz yatmamıştı. Sırtında hâlâ akşam elbiseleri vardı. Nefes nefeseydi, yüzü acaip bir şekilde morarmıştı.</p>

  <p class="p9">- Çalışma odasına gel, iris, dedi, seninle konuşmak istiyorum. Biriyle konuşmak zorundayım.</p>

  <p class="p9">Genç kız, şaşkın ve uyku sersemi, bu arzuya itaat etti.</p>

  <p class="p9">Çalışma odasına girdikleri vakit, George kapıyı kapadı, masasının karşısındaki koltuğa oturması için İris'e eliyle işaret etti.</p>

  <p class="p9">Sigara kutusunu genç kıza doğru itti, kendisi de bir sigara alıp, titreyen eliyle bir iki teşebbilsten sonra yakmaya muvaffak oldu.</p>

  <p class="p9">- Bir şey mi oldu, George? diye sordu İris.</p>

  <p class="p9">Şimdi bayağı bir korku almıştı yüreğini.</p>

  <p class="p9">George'un yüzü korkunç bir haldeydi.</p>

  <p class="p9">Erkek, koşmaktan nefes nefese kalmış biri gibi kesik, kesik:</p>

  <p class="p9">- Kendi kendime devam edemiyeceğim, dedi, daha fazla saklayamıyacağım. Düşündüklerini bana söylemek zorundasın. Doğru mu, mümkün olabilir mi?</p>

  <p class="p9">- Neden bahsediyorsun, George?</p>

  <p class="p9">- Mutlaka bir şeye dikkat etmiş olmalısın, bir şeyler görmüş olmalısın. Mutlaka bir sebep olmalı...</p>

  <p class="p9">İris şaşırdı bilsbütün. Hayretle baktı.</p>

  <p class="p9">George elini alnından geçirdi.</p>

  <p class="p9">- Neden bahsettiğimi anlamıyorsun, besbelli. O kadar korkma, yavrum. Bana yardım etmek zorundasın... O Allahın belâsı teferruatın hepsini hatırlaman lâzım... Biraz müphem konuştuğumun farkındayım, ama simdi sen de anlayacaksın... Mektupları gösterdiğim zaman.</p>

  <p class="p9">George masanın çekmecelerinden birinin kilidini açtı, iki tabaka kâğıt çıkardı.</p>

  <p class="p9">Daktiloda yazılmış, uçuk mavi kâğıtlardı bunlar.</p>

  <p class="p9">- Oku şunu, dedi.</p>

  <p class="p9">İriş kâğıda baktı. Anlatmak istenilen şey, kısa ve kesin, dolambaçlı sözlerden âri olarak yazılmıştı:</p>

  <p class="p9">«SİZ KARINIZIN İNTİHAR ETTİĞİNİ SANIYORSUNUZ. O İNTİHAR ETMEDİ. ÖLDÜRÜLDÜ.»</p>

  <p class="p9">İkinci mektuptaki yazı da şöyle diyordu:</p>

  <p class="p9">«KARINIZ ROSEMARY KENDİSİNİ ÖLDÜRMEDİ. BİR CİNAYETE KURBAN GİTTİ.»</p>

  <p class="p9">İris'in gözleri okuduğu satırlara takılı kalmıştı. George devam etti:</p>

  <p class="p9">- Mektuplar üç ay önce geldi. Önce şaka zannettim... Kaba, merhametsiz bir şaka... Sonra düşünmeye başladım. Rosemary neden kendisini öldürmek istesin?</p>

  <p class="p9">İris bir makine gibi cevap verdi:</p>

  <p class="p9">- Gripten sonraki ümitsizlik hissi.</p>

  <p class="p9">- Evet, ama insan iyice düşününce bunun ne kadar saçma olduğunu anlıyor, değil mi? Pek çok insan grip geçirir, sonunda biraz yaşama şevki kırılır. Ne çıkar bundan?</p>

  <p class="p9">İris, konuşabilmek için kendisini zorladı:</p>

  <p class="p9">- Kimbilir, belki de mesut değildi.</p>

  <p class="p9">- Evet, belki de değildi.</p>

  <p class="p9">George bu nokta üstünde düşünür gibi bir an sustu.</p>

  <p class="p9">- Ama yine de, Rosemary'nin mesut olmadığı için hayatına son vereceğine hiç inanasım gelmiyor. Belki intihar edeceğini söyliyerek etrafı tehdit ederdi, fakat iş fiiliyata dayanınca bunu gerçekleştiremezdi.</p>

  <p class="p9">- Gerçekleştirdi işte, George! Zehiri el çantasında bulmadılar mı?</p>

  <p class="p9">- Biliyorum, biliyorum, her şey birbirine zincirleme uyuyor... (tırnağı ile imzasız mektuba vurdu) ama bunlar geldiğinden beri olayları zihnimde evirdim çevirdim, durdum. Düşündükçe bu meselede bir iş olduğuna bilsbütün kanaat getirdim. Sana mütemadiyen sualler sormamın sebebi buydu. Rosemary'nin düşmanı var mıydı? Birinden korktuğunu hiç söyledi miydi? Onu öldürenin elbette ki bir maksadı vardı...</p>

  <p class="p9">- George, sen çıldırmışsın!...</p>

  <p class="p9">- Bazan çıldırdığıma ben de inanıyorum. Ba- zan da tam iz üstünde olduğumu düşünüyorum. Her ne pahasına olursa olsun hakikati öğrenmeğe mecburum, İris, Sen de bana yardım edeceksin. Düşüneceksin... Kafam yoracaksın, hatırlayacaksın. Evet, hatırlayacaksın... O geceyi zihninde tekrar, tekrar yaşayacaksın... Çünkü anlıyorsun, değil mi, Rosemary şayet öldürüldüyse, MUTLAKA O GECE MASADA BULUNAN BİRİ TARAFINDAN ÖLDÜRÜLDÜ... Bunu anlıyorsun, değil mi, İris?</p>

  <p class="p9">Evet, anlıyordu bunu. Artık o sahneyi gözlerinin önünden uzaklaştırmaya ça- lışmamalıydı. Her şeyi, bütün teferruatı hatırlamalıydı. Müziği, davulların uğultusunu, kısılan ışıkları, kabare numarasını, ışıkların tekrar yanışını, masanın kenarına yıkılmış, takallüs etmiş mosmor yüzü ile Rosemary'yi...</p>

  <p class="p9">İris titredi. Birden yüreğini tarifsiz bir korku kaplamıştı... Müthiş bir korku...</p>

  <p class="p9">Düşünmesi, geriye dönmesi, hatırlaması lâzımdı.</p>

  <p class="p9">Rosemary... hâtıraların sembolü...</p>

  <p class="p9">Onu unutmaya imkân yoktu...</p>

  <p class="p9"><a id="a5"></a><span class="t9">&nbsp;</span></p>
</body>
</html>
