<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h2 class="h21">2</h2>

  <p class="p9">- Buraya hiç gelmeselerdi keşke.</p>

  <p class="p9">Sandra Farraday bu sözleri öyle bir şiddetle' söyledi ki, kocası dönüp hayretle bakmaktan kendisini alamadı. Sanki kendi kafasından geçen düşünceyi yüksek sesle okumuştu Sandra. Gizlemek için o kadar ceht ettiği o düşünceyi... Demek ayni şeyi Sandra da hissetmekteydi? O da Fairhaven'da huzurun kaçtığım, âdeta havanın bozulduğunu farketmişti demek? Bütün bunlara sebep, parkın öte yanındaki eve taşınanlardı. Yeni komşuları.</p>

  <p class="p9">- Onlar hakkında senin de böyle düşündüğünü bilmiyordum, dedi.</p>

  <p class="p9">Ve birden karısının kabuğuna çekildiğini hissetti.</p>

  <p class="p9">- Hele sayfiyede komşular çok büyük bir önem kazanıyor. Burada insan komşularına karşı ya kabalık etmek ya da dostluk göstermek zorunda kalıyor. Londra'daki gibi bir selâmla işi geçiştirmek olmuyor.</p>

  <p class="p9">- Yaa, dedi Stephen, sahiden olmuyor.</p>

  <p class="p9">- Şimdi, bu acaip komşularla ahbaplık etmek zorundayız.</p>

  <p class="p9">İkisi de sustular. İkisi de öğle yemeğinde olan hâdiseyi düşünüyorlardı.</p>

  <p class="p9">George Barton pek dostane davranmıştı.. Hattâ biraz da haddinden fazla bir yakınlık tezahürü göstermişti. Sonra halinde bir acaiplik sezmişlerdi ikisi de. Son zamanlarda pek garip bir hali vardı. Stephen Rosemary'nin ölümünden sonra onu pek görmemiş, gördüğü vakit de dikkat etmemişti. Zaten George güzel, genç bir kadının ikinci plânda kalan kocası olmuştu hep . Stephen bu adama ihanet ettiği için hiç bir zaman kalbinde bir acı duymamıştı. George karısı tarafından aldatılmak için yaratılmış adamdı. Müstahaktı böylesine... Kendisinden çok genç, harikulade güzel, ateşli, civa gibi bir kadınla evlenir miydi haline bakmadan.. Oh olsundu işte! George karısının kendisini aldattığını mutlaka biliyordu. Rosemary'yi bilmez miydi?. Elbette ki kendisini de biliyordu. Bir kadının ilgisini devam ettiremiyecek kadar sönük bir erkek olduğundan hiç şüphesiz ki haberi vardı.</p>

  <p class="p9">Her şeye rağmen George ıstırap çekmişti.</p>

  <p class="p9">Rosemary öldüğü vakit ne düşünmüştü acaba? Stephen bunu bayağı merak ediyordu.</p>

  <p class="p9">O acı olaydan sonra Sandra ile onu pek az görmüşlerdi. Sonra günün birinde çıkagelmiş, Little Priors köşkünü satın almış, kendilerine komşu olmuştu.</p>

  <p class="p9">Stephen onu ilk görüşte değişikliğin farkına varmıştı.</p>

  <p class="p9">Daha canlı, daha müspet, ama çok daha acayipti.</p>

  <p class="p9">Bugün de pek garipti. Birden karı kocayı İris'in on sekizinci yas dönümü için verecekleri partiye davet etmişti. Gelmelerini cok istediğini ısrarla birkaç kere tekrarlamıştı. Onları yakın dostu addediyordu.</p>

  <p class="p9">Sandra telâşla elbette gelmeyi arzu ettiklerini söylemisti. Londra'ya döndükleri vakit Stephen işe başlıyacak kendisinin de pek çok bağlantıları olacaktı ama, yine gelmek için gayret edeceklerdi.</p>

  <p class="p9">- O halde hemen bir gün tesbit edelim... İris'in mutlaka doğum gününde toplanmamız şart değil. Başka bir gün de olsa olur, dedi George.</p>

  <p class="p9">Yüzünde son derece ısrarlı, mütebessim, fakat heyecanlı bir mana vardı. Âdeta kızarmıştı.</p>

  <p class="p9">- Ben meselâ, önümüzdeki haftadan sonra bir gün düşündüm. Çarşamba, veya Perşembe desek? Kasımın 2 si oluyor, galiba... Sizin için münasip değilse bir başka süne de bırakabiliriz.</p>

  <p class="p9">Bu davet bir nevi emrivaki miydi? Bu zorlayışta âdeta bir kabalık seziliyordu. Stephen, İris Marle'nin birden kıpkırmızı kesildiğini, garip bir sıkıntı hissettiğini farketti. Sandra hiç bozuntuya vermemişti. Neticeye gülümseyerek, pek nazikâne teslim olmuş, 2 Kasım Perşembe gününün kendileri için de münasip olduğunu söylemişti.</p>

  <p class="p9">Stephen birden düşüncelerini seslendirerek:</p>

  <p class="p9">- Davete gitmeye mecbur değiliz, dedi.</p>

  <p class="p9">Sandra kocasına doğru hafifçe döndü. Yüzünde düşünceli, dalgın bir mana vardı:</p>

  <p class="p9">- Mecbur değil miyiz?</p>

  <p class="p9">- Bir mazeret uydururuz.</p>

  <p class="p9">- O zaman başka bir güne bırakmakta ısrar edecek. Toplantıda bizim de bulunmamız hususunda pek ısrar etti, gördün ya.</p>

  <p class="p9">- Ne diye o kadar ısrar etti, anlayamadım. İris'in partisi imiş. Kız bizim de bulunmamıza o kadar ehemmiyet verecek değil ya.</p>

  <p class="p9">Sandra dalgın:</p>

  <p class="p9">- Yok canım, dedi.</p>

  <p class="p9">Sonra ilâve etti:</p>

  <p class="p9">- Nerede olacakmış bu toplantı? Biliyor musun?</p>

  <p class="p9">- Yoo.</p>

  <p class="p9">- Luxemburg gazinosunda.</p>

  <p class="p9">Stephen'in bir an geçirdiği şok'la nutku tutuldu. Yüzünden bütün kanının çekildiğini hissetti. Sonra kendisini toparlamaya çalışarak karısının gözlerine bakabildi. Sandra'nın sakin bakışlarında garip bir mana mı gizliydi, yoksa genç adama mı öyle gelmişti?</p>

  <p class="p9">- Ama buna münasebetsizlik derler, diye bağırdı. Luxemburg gazinosunda nasıl olur... O acı hatırayı canlandırmak mı istiyor... Bu adam çıldırmış galiba.</p>

  <p class="p9">- Ben de aynı şeyi düşündüm, dedi Sandra.</p>

  <p class="p9">- Öyleyse daveti reddederiz, olur, biter. O menfur olay zaten hepimizi alt üst etmişti... Gazetelerde çıkan resimlerimiz, filân... Bir sürü de lâf olmuştu...</p>

  <p class="p9">- Hatırlamaz olur muyum... Nahoş bir hâdiseydi, dedi Sandra.</p>

  <p class="p9">- Bizim için ne kadar kötü bir şey olacağım anlamıyor mu bu adam?</p>

  <p class="p9">- Kendine göre bir sebebi var, Stephen. Bana açıkladı bunu.</p>

  <p class="p9">- Neymiş?</p>

  <p class="p9">Karısı konuşurken, başını başka bir tarafa çevirmiş olduğuna içinden şükrediyordu Stephen.</p>

  <p class="p9">- Yemekten soma beni bir kenara çekti, izah etmek istediğini söyledi. Küçük kız, İris ablasının ölümüyle uğradığı şoktan bir türlü kurtulamamış.</p>

  <p class="p9">Bir an susup kocasına baktı. Stephen, isteksiz bir sesle:</p>

  <p class="p9">- Besbelli, dedi, görünen köy kılavuz istemez. Kız hiç de iyi görünmüyor. Yemekte hastalanıp yere yığılı verecek sandım bir an.</p>

  <p class="p9">- Evet, benim gözümden de kaçmadı... Ama umumi olarak halinde pek fazla bir şey yok. George'un anlattıklarını söylüyorum. İris, o akşamdanberi Luxemburg gazinosuna gitmemekte ısrar ediyormuş.</p>

  <p class="p9">- Hiç şaşmam.</p>

  <p class="p9">- Ama George bunun yanlış bir tutum olduğunda ısrar ediyor. Bu konuda bir sinir mütehassısı ile görüşmüş. Geçirüen bir şoktan sonra, ondan kaçmamalı, bilâkis üstüne üstüne gitmeli, demiş adam. Yani bir uçak düştüğü zaman, hiç vakit geçirmeden yeni bir uçak havalandırmak âdetine benziyor bu... Hâdisenin üstüne gideceksin...</p>

  <p class="p9">- Sinir doktoru bir intihar vakası daha mı tavsiye etmiş yani?</p>

  <p class="p9">Sandra usulca cevap verdi.</p>

  <p class="p9">- Doktorun dediğine göre lokanta ile Ugili kötü düşünceleri, hayalleri yenmek lâzımmış. Gideceğiniz yer nihayet bir lokanta, canım. Bu kadar üstünde durmaya ne hacet var. O gece orada bulunanlarla birlikte hoşça bir vakit geçirip, İris'in kafasındaki kötü hayalleri yok etmek istiyor.</p>

  <p class="p9">- Ne de hoşça vakit geçer ya!</p>

  <p class="p9">- Bu derece mi istemiyorsun gitmeyi, Stephen?</p>

  <p class="p9">Stephen'in birden kafasına dank etti. Sandra' nın şüphesini uyandıracak kadar ileri gitmenin âlemi var mıydı, sanki? Telâşla:</p>

  <p class="p9">- Yok, canını, sadece nahoş bir davet demek istedim. Yoksa bana göre hava hoş... Daha ziyade seni düşünüyordum. Sen rahatsızhk hissetmiyeceğine kanaat getirdikten sonra...</p>

  <p class="p9">Sandra kocasının sözünü kesti:</p>

  <p class="p9">- Rahatsız olmasına olacağım, tabiî, ama George Barton o kadar ısrar etti ki, reddetmek çok güç olacaktı. Hem, o geceden sonra ben Luxemburg gazinosuna sık sık gittim., sen de öyle... İnsanı nedense hep oraya davet ediyorlar son zamanlarda.</p>

  <p class="p9">Bundan önceki davetler buna hiç benzemiyordu ama.</p>

  <p class="p9">- Orası öyle.</p>

  <p class="p9">- Dediğin gibi, dâveti şimdi reddedersek, bir müddet sonra yine tekrarlanacak. Fakat sen ne diye gitmeye mecbur olasın... Ben yalnız giderim. Sen son dakikada bir baş ağrısı, bir nezle filân bahane eder, atlatırsın.</p>

  <p class="p9">Sandra'nın başını dikleştirdiğini gördü.</p>

  <p class="p9">- Böylesine korkaklık denir. Hayır, Stephen, sen gidersen, ben de gelirim.</p>

  <p class="p9">Kocasının kolunu tuttu, şefkatle birazcık sıktı:</p>

  <p class="p9">- Evliliğimizin pek büyük bir değeri olmasa da, diye ilâve etti, hiç olmazsa güçlükleri paylaşmamız icabeder.</p>

  <p class="p9">Stephen karısının dudakları arasından kolayca dökülen bu garip söz karşısında afalladı... Âdeta dili tutuldu. Bu sözler uzun zamandanberi sürüp gelen bir gerçeği dile getirmişti sanki.</p>

  <p class="p9">Çabucak toparlandı:</p>

  <p class="p9">- Ne demek istedin Sandra? «Evliliğimizin pek büyük bir değeri olmasa da..» ne demek?</p>

  <p class="p9">Genç kadın dürüst, berrak bir ifadeyle baktı kocasına.</p>

  <p class="p9">- Öyle değil mi?</p>

  <p class="p9">- Hayır, binlerce defa hayır... Evliliğimiz benim nazarımda dünyalara bedel.</p>

  <p class="p9">Sandra gülümsedi:</p>

  <p class="p9">- Bir bakıma öyle. İki iyi arkadaşız, Stephen, Elbirliği ile tatminkâr bir neticeye varıyoruz.</p>

  <p class="p9">- Yanlış anladın beni. Sandra.</p>

  <p class="p9">Stephen soluk soluğa kalmış gibiydi:</p>

  <p class="p9">- Sandra, benim nazarımda dünyalara bedel olduğunu bilmiyor musun?</p>

  <p class="p9">Genç kadın birden bu gerçeğin olanca kuvveti ile farkına vardığını hissetti. İnanılır şey değildi bu... Hiç tahmin etmediği bir hakikatle Karşılaşmıştı; kocası onu seviyordu... Hem de arzuladığı anlamda seviyordu.</p>

  <p class="p9">Birden kendisim Stephen'in kolları arasında buldu. Genç adam karışım göğsüne bastırmış, öpüyor, kesik kesik:</p>

  <p class="p9">- Sandra, diyordu, Sandra, seni seviyorum... Oh, sevgilim, ne kadar korkmuştum... Seni kaybetmekten ne kadar korkmuştum.</p>

  <p class="p9">Sandra kendi sesini duyduğuna inanamadı:</p>

  <p class="p9">- Rosemary'nin yüzünden mi?</p>

  <p class="p9">- Evet.</p>

  <p class="p9">Genç kadın bıraktı. Bir adım geriledi. Yüzü perişan bir haldeydi.</p>

  <p class="p9">- Biliyor muydun... Rosemary meselesini?...</p>

  <p class="p9">- Elbette. Tâ başmdanberi.</p>

  <p class="p9">- Anlayış gösterebildin, değil mi, Sandra?</p>

  <p class="p9">- Hayır . Gösteremedim, gösteremiyorum da. Ona âşıktın, değil mi?</p>

  <p class="p9">- Kat'iyen ...Ben sana âşığım.</p>

  <p class="p9">Sandra'nın içinde acı bir öfke dalgası dolaştı.</p>

  <p class="p9">Kendisine bir zamanlar duyduğu bir sözü tekrarladı, «Seni masanın başında gördüğüm an sevmiştim...» Stephen'in sözleriydi bunlar...</p>

  <p class="p9">- Yalan söyleme, Stephen, o gün beni sevmiş değildin...</p>

  <p class="p9">Stephen, karısının ithamı karşısında şaşırmadı. Sadece düşündü..</p>

  <p class="p9">- Evet, yalan söylüyordum, Sandra, dedi, ama pek te yalan sayılmazdı... Seni o gündenberi sevmiş olduğuma kendim de yeni yeni inanmaya başladım. Ne olursun, beni anlamaya çalış. Kötü hareketlerini maskelemek için güzel ve ulvi sebeplere dayanırlar insanlar, bilirsin. Merhametsiz olmak istedikleri vakit «dürüst davranmak zorundayım» diyen insanlar vardır. Kendi kendilerine karşı o kadar riyakârdırlar ki, hayatlarının sonuna kadar her kötü hareketin fedakârlık hislerinden sadır olduğuna inanırlar. Böyle insanların tam zıddı kimseler de bulunduğunu anlamalısın, Sandra. Böyleleri o kadar şüphecidirler, kendilerine karşı öylesine zalimdirler ki, her hareketlerinin bir kötü maksada matuf olduğuna kanaat getirmişlerdir. Sen benim muhtaç olduğum kadındın. Şimdi geriye balonca bütün kalbimle inanıyorum ki, seni o zamandan sevmemiş olsaydım aslâ bu işe girişmek cesaretini kendimde bulamazdım.</p>

  <p class="p9">Sandra acı bir sesle:</p>

  <p class="p9">- Beni sevmiyordun, dedi.</p>

  <p class="p9">- Evet, aşkın ne olduğunu bilmiyordum. Cinsi hayatı olmayan, mağrur bir mahlûktum. Soğuk bir insandım. Sonra günün birinde, şiddetli, münasebetsiz, budalaca bir aşka düştüm. Yaz fırtınaları gibi çarçabuk gelip geçen, hiç bir iz bırakmayan bir aşktı bu.</p>

  <p class="p9">Bir an sustu, yine devam etti:</p>

  <p class="p9">- Burada. Pairhaven'de bu rüyadan uyandım, hakikati olduğu gibi gördüm.</p>

  <p class="p9">- Hangi hakikati?</p>

  <p class="p9">- Hayatımda en kıymetli varlığın sen olduğunu, senin aşkmı kaybetmekten korktuğumu...</p>

  <p class="p9">- Bunu bilseydim...</p>

  <p class="p9">- Sen ne zannetmiştin?</p>

  <p class="p9">- Rosemary ile kaçmayı tasarladığını tahmin ediyordum.</p>

  <p class="p9">- Rosemary ile mi?</p>

  <p class="p9">Stenhen güldü:</p>

  <p class="p9">- Bu gerçekten müebbet ceza olurdu.</p>

  <p class="p9">- O seninle buralardan uzaklara gitmek istemiyor muydu?</p>

  <p class="p9">- İstiyordu.</p>

  <p class="p9">- Sonra ne oldu?</p>

  <p class="p9">Stephen derin derin içini çekti. İşte vine o müthiş işkence bütün varlığım sarmıştı. Bu korkunç ıstıraba bir kere daha göğüs germesi lâzımdı.</p>

  <p class="p9">- Luxemburg faciası vuku buldu, dedi.</p>

  <p class="p9">İkisi de sustular. İkisinin gözlerinin önünde de ayni hayal belirmişti. Birkaç dakika önce güzeller güzeli olan bir kadının morarmış, korkunçlaşmış yüzü...</p>

  <p class="p9">Masadaki ölüye dehşetle bakan gözleri sonra birbirini bulmuştu. Uzun bir an göz göze kalmışlardı.</p>

  <p class="p9">- Unut artık, Sandra, Allahaşkına unut... dedi Stephen.</p>

  <p class="p9">- Unutmaya çalışmanın faydası yok... Müsaade etmiyorlar unutmamıza... Sustular. Sonra Sandra:</p>

  <p class="p9">- Ne yapacağız? diye sordu.</p>

  <p class="p9">- Demin söylediğini. Herşeye beraberce göğüs gereceğiz. Sebebi ne olursa olsun bu korkunç partiye gideceğiz.</p>

  <p class="p9">- George Barton'un İris hakkında söylediklerine inanmıyorsun, değil mi?</p>

  <p class="p9">- Hayır, sen?</p>

  <p class="p9">- Doğru da olabilir. Kızın rahatsızlığı doğru olsa bile partiyi bu sebepten vermiyor George. Başka bir sebebi var galiba.</p>

  <p class="p9">- O başka sebebin ne olduğunu tahmin ediyorsun?</p>

  <p class="p9">- Bilmiyorum, Stephen, ama korkuyorum.</p>

  <p class="p9">- George Barton'dan mı?</p>

  <p class="p9">- Evet... Galiba... George biliyor.</p>

  <p class="p9">Stephen hışımla:</p>

  <p class="p9">- Neyi biliyor? diye sordu.</p>

  <p class="p9">Genç kadın başını ağır, ağır kocasına çevirdi, gözlerini onun gözlerine dikti: Âdeta fısıltı halinde:</p>

  <p class="p9">- Korkumuzu yenmeliyiz, dedi, cesaretimizi toplamalıyız. Çok cesur olmamız lâzım. Sen büyük bir adam olacaksın... Dünyanın son derece muhtaç olduğu o büyük adamlardan biri olacaksın. Buna hiç bir şey mâni olamıyacak... Ben senin karınım, seni seviyorum.</p>

  <p class="p9">- Bu partinin ne maksatla tertiplendiğini tahmin ediyorsun, Sandra?</p>

  <p class="p9">- Bir tuzak olacak.</p>

  <p class="p9">Stephen, ağır, ağır:</p>

  <p class="p9">- Biz de ayağımızla, tıpış, tıpış bu tuzağa düşmek için oraya gideceğiz, öyle mi?</p>

  <p class="p9">- Tuzak olduğunu bildiğimizi belli etmemek lâzım.</p>

  <p class="p9">- Tabiî, etmemek lâzım.</p>

  <p class="p9">Birden Sandra başını geriye attı, ve garip bir kahkahayla güldü:</p>

  <p class="p9">- Elinden geleni ardına koyma, Rosemary, dedi, yine de kazanamıyacaksın! Stephen karısının omuzlarından tuttu:</p>

  <p class="p9">- Sâkin ol, Sandra. Rosemary öldü.</p>

  <p class="p9">- Öldü mü? Bazan hâlâ aramızda olduğunu öyle kuvvetle hissediyorum ki...</p>

  <p class="p9">&nbsp;</p>
</body>
</html>
