<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>4 Stephen Farraday</title>
</head>

<body>
  <h2 class="h21">4 Stephen Farraday</h2>

  <p class="p9">Stepten Farraday, Rosemary'yi düşünüyordu.</p>

  <p class="p9">Genç kadına ait bütün düşünceleri ve hayalleri daha doğarken boğmayı çoğu zaman beceriyordu ama, bazan Rosemary, hayatta olduğu gibi, ölümün kucağında da o eski inatçılığından vazgeçmeyip, unutulmamak, genç adamın zihninden silinmemek için âdeta ısrar ediyordu.</p>

  <p class="p9">Lokantadaki o korkunç manzarayı her hatırlayışında, Stephen'in ilk reaksiyonu müthiş bir titreme oluyordu. Hiç olmazsa bu manzarayı gözlerinin önünden silebil- seydi! İşte, düşünceleri yine eski günlere, Rosemary'nin hayat dolu bir tebessümle gözlerinin içinde bir şeyler araştırdığı o günlere döndü...</p>

  <p class="p9">Ne büyük, ne müthiş bir aptallık etmişti, yarabbi!</p>

  <p class="p9">İçini yine o derin, o dondurucu şaşkınlık, o tarifsiz hayret kapladı... Nasıl olmuştu da bu işe girişmişti? Katiyen anlayamıyordu. Hayatı sanki iki parçaya ayrılmıştı. Büyük parçası mantıklı, muvazeneli, intizamlı bir tarzda yürüyüp giderken, öteki kısa parça korkunç bir çılgınlıktan ibaret kalmıştı. Bu iki parça birbiriyle katiyen kabili te'lif değildi.</p>

  <p class="p9">Bütün zekâsına, o kurnazca akıllılığına rağmen, Stephen, aslında bu iki parçanın birbirinden ayrılmaz olduğunu sezmekte başarı gösterememişti.</p>

  <p class="p9">Bazan geriye dönüp hayatına baktığı zaman, böbilrlenerek kendisini tebrik etmekten geri kalmıyordu. Hayatta muvaffak olmaya pek genç yaşta karar vermişti. Ve bütün güçlüklere, hatırı sayılır manialara rağmen muvaffak olmuştu.</p>

  <p class="p9">Hayat görüşü ve inancı pek basitti. İrade ve azim kuvvetine inananlardandı. Bir insanın azmettiği şeyi elde etmemesine imkân ve ihtimal yoktu!</p>

  <p class="p9">Küçük Stephen Farraday, devamlı surette irade ve azmini kuvvetlendirmeğe çalışmıştı. Hayatta kendi gayreti ile elde etmediği pek az şey vardı. Henüz yedi yaşında, soluk benizli bir oğlanken bile yükselmek fikri kafasında mevcuttu. Ailesinin bu yolda kendisine fazla bir şey temin edemeyeceklerini biliyordu. Annesi, kendi seviyesinden aşağı bir adamla evlenmiş, sonunda da bundan büyük bir pişmanlık duymuştu. Küçük bir inşaat müteahhidi olan, hasis, kurnaz babasından hem annesi, hem de kendisi nefret ederlerdi...</p>

  <p class="p9">Annesi gayesiz, ne istediğini bilmeyen, sinirli, ruhen hasta bir kadındı. Küçük Farraday, onun garip hallerini şaşkın, şaşkın müşahede ederken, günün birinde, kadıncağızı, elinden yere düşmüş bir kolonya şişesi ile masanın kenarında sızmış buldu. Annesinin garip hallerine içkinin sebebiyet vereceğini hiç aklına getirmemişti.</p>

  <p class="p9">Zaten annesini içki içerken görmemişti bile... Onun kolonya müptelâsı olduğunu ancak o gün anlamıştı.</p>

  <p class="p9">Masanın kenarında sızmış annesini acıyla seyrederken, hem ondan hem babasından nefret ettiğini düşünüyordu. Bunlardan kendisine hayır gelmezdi. Yaşma göre çelimsizdi... Biraz da kekeliyordu.. Babası hep «peltek sen de» diye çıkışırdı. Uslu bir çocuktu. Evde kimseye bir zararı dokunmazdı. Oysa babası yaramaz bir oğula sahip olmak istediğini söyler dururdu, «senin yaşında iken yapmadığım muziplik kalmazdı, miskin sen de.;.» Bazan Stephen'e bakarken, karısının sosyal mevkii yanında kendisinin ne kadar aşağılık olduğunu hisseder, huzuru bilsbütün kaçardı. Stephen, annesiyle babasına çekmişti.</p>

  <p class="p9">Yavaş, yavaş, gittikçe artan bir azim kuvvetiyle, Stephen kendi hayatını tanzim etti. Er geç başarıya ulaşacaktı. önce bir irade nümunesi olarak kekemeliğini yenmeyi başardı. Her kelimenin arasında belli belirsiz bir duraklama yaparak, ağır, fakat kendinden emin bir konuşmayı itiyat edindi. Ve sonunda bu güç işin başına bir başarı tacı giydirmekten geri kalmadı. Artık kekelemiyordu. Okulda kendisini derslerine verdi. İyi bir tahsil yapmaya niyetliydi. Tahsil insanı yüksek mevkilere çıkaran bir anahtardı.</p>

  <p class="p9">Pek kısa zamanda öğretmenleri onunla ilgilenmeye başladılar. Nihayet bir burs kazandı. Yüksek tahsile devam edebilmesini temin için kolejin sözü geçen şahısları babasına baş vurdular. Oğlunun tahsili için para ayırmasını rica ettiler.</p>

  <p class="p9">Yirmi iki yaşında, Stephen, iyi bir derece ile Oxford'dan mezun oldu. Bir yandan da zeki bir hatip ve iyi bir yazar olarak şöhret yapmıştı.</p>

  <p class="p9">Artık yüksek mevkilerde, işe yarar dostları da vardı. Genç adamı en ziyade politika cezbediyordu. O sarsılmaz azmi sayesinde utangaç tabiatini yenmiş, mütevazi, samimî, kibar bir insan intibaı uyandırmaya başlamıştı. Bütün bunlara o parlak zekâsının ara sıra yanıp sönen ışıltısını da eklerseniz, bu genç adamın arkasından «işte yükselmeye lâyık bir genç..» denmesini yadırgamazsınız...</p>

  <p class="p9">Stephen, Liberal partinin er geç öleceğine inanıyordu. Bu düşünce ile İşçi Partisine yazıldı. İsmi pek kısa bir zaman içinde «seçimlerde kazanması muhtemel genç» diye anılmaya başlandı. Fakat İşçi Partisi Stephen'i tatmin etmiyordu. Karşısındaki kuvvetli ve büyük rakip onu yenebilirdi, öte yanda Muhafazakârlar da kendisi gibi zeki ve parlak bir genç üye arıyorlardı.</p>

  <p class="p9">Muhafazakâr Parti Stephen Farraday'ı ölçülerine uygun buldu. Tam aradıkları tipti. İşte Stephen, büyük bir zafer hissiyle Avam Kamarasında ilk yerini böylece aldı. Mesleği şimdi başlamıştı. Ve bu, kendi mizacına en uygun meslekti. Artık bütün kabiliyetini, bütün ihtirasını bu mesleğe yatıracaktı.</p>

  <p class="p9">İdare kabiliyetine sahip olduğunu ta yüreğinde hissediyordu. İnsanları idare etmenin bütün inceliklerine vakıftı. Onları ne zaman pohpohlamak, ne zaman azarlamak lâzım geldiğini çok iyi biliyordu.</p>

  <p class="p9">Stephen, pek yakında Kabineye gireceğine dair kendi kendisine yemin etmişti.</p>

  <p class="p9">Maamafih, Avam Kamarasına girmiş olmanın ilk heyecanı yatışınca, gene adam garip bir hayal kırıklığına uğradı. Oranın muhteşem kalabalığı arasına karışmıştı ama, fazla gösterisi ve manası olmıyan bir temsilciydi. Eski kurtlar aralarına karışan bu kuzuya şüpheli gözlerle bakıyorlardı.. Burada, insanın kabiliyetten daha büyük bir şeye ihtiyacı vardı... Burada, insan sırtını dayayacağı bir arkaya, nüfuzlu bir arkaya muhtaçtı.</p>

  <p class="p9">Bazı tanıdıkları yok değildi. Bazı aileler... Böyle ailelerin himayesine girmek lâzımdı.</p>

  <p class="p9">Stephen evlenmeyi düşünmeye başladı. Şimdiye kadar bu konuda pek kafa yormamıştı. Fakat zihninin gerilerinde, hayatım ve arzularını elele paylaşacak güzel bir mahlûkun hayali daima mevcut olagelmişti. Bu hayal çocuklarının anası olacaktı... Dertlerini, endişelerini gelip ona anlatacaktı... O da başarısını heyecanla bekliyecek, ona eriştiği zaman yüzünde mağrur bir tebessümle yam başında olacaktı...</p>

  <p class="p9">Nihayet bir gün, Kidderminster malikânesinde verilen bir ziyafete gitti. Bir insanın Kidderminster ailesi ile dostluk kurması İngilterenin en nüfuzlu ailesi ile dostluk kurması demekti. Küçük sivri sakalı, ince uzun boyu, kibar görünüşü ile Lord Kidderminster'i İngiltere'de herkes tanırdı. Kidderminster'ler asırlar boyunca İngiltere'de siyasî nüfuzu ellerinde tutmuş bir aileydi. Leydi Kidderminster'in at suratını çeşitli toplantılarda, nutuk kürsülerinde, at yarışlarında mutlaka görürdünüz. Üçü güzel olmak üzere beş kızları ve hâlâ Eton'da okuyan bir oğulları vardı.</p>

  <p class="p9">Kidderminster'ler Partinin genç elemanlarının arasında gözlerine kestirdiklerini desteklemek âdetindeydiler. Nitekim Stephen Farraday'a davetiye bu maksatla gönderilmişti.</p>

  <p class="p9">Stephen bu cemiyette pek fazla kimseyi tanımıyordu. Nitekim geleli yirmi dakikayı geçtiği halde bir pencerenin önünde tek başına durmaktaydı. Çay masasının başındakiler yavaş yavaş başka odalara geçmeye başlamışlardı ki, Stephen, masanın kenarında, şaşkın şaşkın bakman siyah elbiseli, uzun boylu bir genç kız gördü.</p>

  <p class="p9">Stephen'in gördüğü çehreleri unutmamak gibi bir kabiliyeti vardı. O sabah, tünelde, okunup atılmış bir «Dedikodu» gazetesi eline geçirmiş, vakit geçsin diye şöyle bir bakmıştı. İşte o gazetede Leydi Alexandra Hayle'in kötü basılmış bir resıni vardı. Resmin altında ise şöyle bir yazı okumuştu: «Lord Kidderminster'in üçüncü kızı olan Leydi Alexandra kalabalıktan hoşlanmıyan, utangaç bir kızdır. Vaktinin çoğunu evde beslediği hayvanlarına hasreder. Geçenlerde ev idaresi derslerine devam etmeye başlayan Leydi Alexandra için annesi bu konuda başarılı olacağını söylemektedir.»</p>

  <p class="p9">İşte masanın yanında duran siyahlı genç kız Leydi Alexandra'dan başkası değildi. Stephen utangaçlığını güçlükle yenmiş biri olarak, genç kızın gerçekten de pek mahcup olduğunu anladı. Beş kız kardeşin en çirkini olan Alexandra belki de bir aşağılık duygusunun kurbanıydı, öteki kardeşleri kadar tahsil ve terbiye görmüş olmasına rağmen onlar kadar rahat ve zarif olamayışı annelerini çok üzüyordu. Bu kız biraz gayret sarfetmeliydi canım... Böyle bir köşeye pısmak olur muydu...</p>

  <p class="p9">Stephen'in bunlardan haberi yoktu ama kızın huzursuz ve bedbaht olduğunu bir bakışta kestirmişti. Birden hiç beklenmedik bir hissin tesirinde kaldığım fark etti. Bu müthiş bir fırsattı! «Haydi, koş, budala, böyle bir fırsat bir daha eline geçmez... Haydi, çabuk... »</p>

  <p class="p9">Odanın karşı tarafında bilfe şeklinde hazırlanmış masaya doğru yürüdü. Genç kızın yanında durdu, uzanıp bir sandviç aldı. Sonra, ona doğru döndü, büyük bir gayret sarf ederek, sinirli (evet, rol yapmıyordu, sahiden telâşlanmıştı) bir sesle:</p>

  <p class="p9">- Affedersiniz, dedi, sizinle konuşmama müsaade eder misiniz? Burada pek tanıdığım yok da.. Baktım sizin de yabancı olduğunuzu anladım... Benimle alay etmeyin, çok m- m- mahcubumdur ben... Galiba s- s- siz de öylesiniz?.</p>

  <p class="p9">(Yıllardanberi unuttuğu kekeleme huyu da tam zamanında imdada yetişmişti, hani... )</p>

  <p class="p9">Genç kız kıpkırmızı kesildi. Ağzını açtı. Fakat, Stephen'in tahmin ettiği gibi istediğini söyliyemedi. Bir türlü: «Ben bu evin kızıyım!» diyemedi. Bunun yerine usulca itiraf etti:</p>

  <p class="p9">- Bende de vardır utangaçlık. Tâ küçüklüğümden beri...</p>

  <p class="p9">Stephen fırsatı kaçırmadı:</p>

  <p class="p9">- Çok rahatsız edici bir durumdur bu... İnsan bu huyunu tamamen yenebilir mi bilemiyorum... Bazan dilim bağlanır kalır benim...</p>

  <p class="p9">- Benim de...</p>

  <p class="p9">Genç adam konuşmaya devam etti... Arada sırada hafifçe kekeliyordu... Bir mektepli kadar heyecanlı, âdeta cazip ve sevimli bir görünüşü vardı. Bu hali birkaç yıl önceki tabiî haliydi ama, şu anda o günlerin utangaç, kekeme, daha samimî ve toy delikanlısını taklit etmek işine gelmişti.</p>

  <p class="p9">Sözü döndüre dolaştıra piyeslere intikal ettirdi. Ve hâlen oynamakta olan ilgi çekici bir piyesten dem vurmaya başladı. Sandra o piyesi görmüştü. Münakaşasını yaptılar. Piyesin sosyal hizmetler konusuna temas eden bir tezi vardı.. Biraz sonra ikisi de hararetli, hararetli bu konuda fikir teati ediyorlardı.</p>

  <p class="p9">Stephen işleri tadında bırakmasını bilen bir adamdı. Leydi Kidderminster'in kızını aramak için odaya girdiğini görünce genç adam oradan ayrılmak için davrandı. Şimdilik takdim edilmek istemiyordu. Planında bu yoktu.</p>

  <p class="p9">- Müsaadenizle, diye mırıldandı, sizinle konuşmaktan büyük bir zevk aldım. Size rastlayıncaya kadar bu davete icabet ettiğim için kendi kendime kızıyordum. Teşekkür ederim.</p>

  <p class="p9">Yüreğinde hafif bir çarpıntı ile Kidderminster malikânesinden ayrıldı. İlk adımım atmıştı.. Şimdi bütün mesele bu adımın arkasını getirebilmekteydi.</p>

  <p class="p9">Bu tanışmadan sonra birkaç kere Kidderminster malikânesinin bulunduğu semte gitti.</p>

  <p class="p9">Bir defasında Sandra kardeşlerinden biriyle çıktı. İkincisinde yalnız çıktı, fakat acele acele yürümesinden bir randevuya yetişmeye çalıştığı belli oluyordu. Stephen: «Şimdi olmaz» diye düşündü.</p>

  <p class="p9">Fakat bir hafta sonra sabrının mükâfatını gördü.</p>

  <p class="p9">Bir sabah, Sandra, küçük siyah bir İskoç köpeği ile evden çıktı ve telâşsız adımlarla parka doğru yürümeye başladı.</p>

  <p class="p9">Beş dakika sonra, aksi istikametten hızlı hızlı gelmekte olan genç bir adam, Sandra'yı görünce, neş'eli bir sesle bağırdı:</p>

  <p class="p9">- Bu ne güzel tesadüf! Sizi bir daha görüp göremiyeceğimi düşünüyordum ben de...</p>

  <p class="p9">Sesi o kadar sevinçli çıkıyordu ki, genç kız hafifçe kızardı.</p>

  <p class="p9">Stephen köpeğe eğildi:</p>

  <p class="p9">- Ne sevimli şey bu... Adı nedir?</p>

  <p class="p9">- Mac Tavish.</p>

  <p class="p9">- Oo, su katılmamış İskoçyalı desenize.</p>

  <p class="p9">Birkaç dakika köpekten konuştular. Sonra Stephen, biraz sıkılarak:</p>

  <p class="p9">- Geçen gün size adımı söylememiştim, dedi, Farraday adım. Stephen Farraday. Mütevazı bir parlâmento üyesiyim...</p>

  <p class="p9">Merakla genç kızın yüzüne baktı.. Ve yanaklarının kızardığını gördü.</p>

  <p class="p9">- Benim adım da Alexandra Hayle.</p>

  <p class="p9">Genç adam bu sözleri duyunca doğrusu rolünü büyük bir başarı ile oynadı. Yüzünde şaşkınlık, çaresizlik, ümitsizlik, mahcubiyet birbirine karıştı.</p>

  <p class="p9">- Ah, siz... siz Leydi Alexandra Hayle'siniz?... Oh, Tanrım... Olur şey değil... Geçen gün kimbilir ne aptal olduğumu düşünmüşsünüzdür...</p>

  <p class="p9">Genç kızın hareketi ise kendisinden beklenen şekilde idi. Yetiştirilme tarzı ve fıtreten sahip olduğu yumuşak yüreklilikle hemen genç adamı teselli etmeye çalışmış, onu muaheze etmediğini söylemişti.</p>

  <p class="p9">- Benim size kendimi tanıtmam lâzımdı. Asıl kabahatli benim...</p>

  <p class="p9">- Ben de bilmeliydim... Ah, ne büyük gaf, Ya Rabbi... Ne büyük gaf.</p>

  <p class="p9">- Nereden bilecektiniz, ama. Hem ne zaran var? Lütfen, Mister Farraday, o kadar üzülmeyiniz. Haydi gelin, şu tarafa doğru yürüyelim, bakın, Mac Tavish beni çekip duruyor...</p>

  <p class="p9">O günden sonra, kıza parkta birkaç kere daha rastladı. Ona istikbal hakkındaki plânlarından, arzularından bahsetti. Beraber siyasî konuların münakaşasını yaptılar. Genç kızı akıllı, okumuş ve iyi yürekli buluyordu. Yabana atılmıyacak bir kafası ve zekâsı vardı. Artık arkadaş olmuşlardı.</p>

  <p class="p9">İkinci fırsat, Kidderminster'lerin evine bir kere daha davet edildiği vakit çıktı. Son dakikada davetlilerden biri gelemiyeceğini bildirmiş olduğu için Leydi Kid- derminster onun yerine koymak için kafasını zorlayarak bir isim arıyordu.</p>

  <p class="p9">Sandra usulca:</p>

  <p class="p9">- Stephen Farraday'ı çağırsanıza... dedi.</p>

  <p class="p9">- Stephen Farraday mı?</p>

  <p class="p9">- Evet, sizin geçen partinizde tanıştım onunla.. Sonra bir iki kere karşılaştım...</p>

  <p class="p9">Lord Kidderminster'e danışıldı. Lord, siyaset alanının ümit verici gençlerine daima yakınlık göstermek taraflısıydı.</p>

  <p class="p9">- Çok zeki genç, çok zeki... dedi... Ailesi hakkında pek bir şey bilmiyoruz, ama yakında kendisine iyi bir isim yapacak bu genç...</p>

  <p class="p9">Böylece Stephen davet edildi, geldi ve bu sefer kendisini ev sahiplerine takdim etti.</p>

  <p class="p9">Leydi Kidderminster, gelemeyen misafirin yerini doldurduğunu düşünerek o azametli edesiyle»</p>

  <p class="p9">- Tanımakta fayda olan bir genç., dedi.</p>

  <p class="p9">İki ay sonra, Stephen bu konudaki kaderini bir denemeye kalkıştı. Parkta oturuyorlardı. Mac Tavish Sandra'nın ayakları dibine kıvrılmıştı.</p>

  <p class="p9">- Sandra, dedi genç adam, önüne bakarak, seni sevdiğimi her halde anlamış- sındır. Benimle evlenmeni istiyorum. Günün birinde kendime bir isim yapacağıma iman etmemiş olsaydım, senden bunu istemek cüretini gösteremezdim. Buna bütün kalbimle inanıyorum. Beni seçtiğine hiç bir zaman utanmayacaksın. Yemin ederim.</p>

  <p class="p9">Genç kız, usulca:</p>

  <p class="p9">- Utanmıyorum, dedi.</p>

  <p class="p9">- Sandra... O halde sen., sen de kayıtsız değilsin?...</p>

  <p class="p9">- Bilmiyor muydun?</p>

  <p class="p9">- Ümit ediyordum... ama emin değildim. Seni o gün masanın başında ilk defa gördüğüm an sevdiğimi biliyor musun... Allahım, o gün nasıl bütün cesaretimi toplayıp yanma gelmiştim. Hayatımda hiç bir zaman o kadar korkmuş olduğumu hatırlamıyorum.</p>

  <p class="p9">- Ben de seni o anda sevdim, galiba, dedi Sandra.</p>

  <p class="p9">Fakat her şey bu derece kolay olup bitmedi. Sandra annesiyle babasınm karşısına geçip, o sâkin ve soğuk haliyle Stephen'e varacağını bildirdiği zaman kıyametler koptu. Ne demek oluyordu bu? Kimdi bu Stephen? Neyin nesiydi? Hakkında bildikleri neydi? Lord Kidderminster'in kızı öyle önüne gelene varamazdı.</p>

  <p class="p9">Stephen, Lord'a ailesinin durumunu, menşeini açıkça anlattı. Sadece, annesiyle babasının çoktan ölmüş olduklarına için için ne kadar sevindiğini sözlerine ilâve etmedi, tabiî.</p>

  <p class="p9">Lord Kidderminster karışma:</p>

  <p class="p9">- Kız daha berbat birisine de çatabilirdi, dedi.</p>

  <p class="p9">Kızını iyi tanıyordu. Bütün o sakin görünüşüne rağmen kırılmaz bir inadı vardı. Bu gençle evlenmeyi aklına koyduysa er veya geç onunla evlenecek demekti. Alex- andra kararım kolay değiştiren insanlardan değildi.</p>

  <p class="p9">- Gene adamın ilerisi parlak bir mesleği var... Biraz desteklenirse çok yükseklere kadar çıkabilir. Elimize geçen gençleri nerelere çıkardığımızı sen de bilirsin. Hem fena çocuğa benzemiyor... Temiz bir görünüşü var.</p>

  <p class="p9">Leydi Kidderminster istemeye, istemeye razı oldu. Sandra için tahayyül ettiği koca böylesi değildi. Maamafih, kızları arasında evlendirilmesi en güç geleni Sandra idi... Susan çok güzeldi, Esther'in ise eşine az rastlanan bir zekâsı vardı. Diana, ah kurnaz kız, mevsimin partisini vurmuş, Harvich Dükü ile evlenmeye muvaffak olmuştu. Sandra'nın cazibesi hiç şüphe yok ki hepsinden daha azdı. Sonra öylesine de mıymıntı idi ki... Eh, madem ki bu genem istikbali parlak deniyordu, varsın evlensin di, ne yapalım...</p>

  <p class="p9">Leydi Kidderminster teslim bayrağım çekti ama kendi kendisine mırıldanmaktan da geri kalmadı:</p>

  <p class="p9">- Ama ne de olsa onu desteklemek lâzım...</p>

  <p class="p9">Böylece, Alexandra Catherine Havle, Stephen Leonard Farraday'la iyi ve kötü günlerde birbirlerinden ayrılmamak sözü ile evlendi. Üzerine Brüksel danteli geçirilmiş saten gelinlik, altı nedime, gelinin eteğini taşıyan iki küçük şövalye ile dörtbaşı mamur, muhteşem bir düğün yapıldı.</p>

  <p class="p9">Balaylarını geçirmek üzere İtalya'ya gittüer. Döndükleri zaman, Westminster civarında kendileri için hazırlanan pek sevimli küçük evlerine yerleştiler.</p>

  <p class="p9">Fakat bundan kısa bir müddet sonra Sandra'nın vaftiz annesi hayata gözlerini yumdu ve genç kadına, Londra sayfiyelerinden birinde, harikulade güzel, Kraliçe Anne stilinde yapılmış bir malikâne bıraktı.</p>

  <p class="p9">Genç evliler için her şey son derece memnuniyet verici ve pürüzsüz cereyan ediyordu. Stephen parlâmento hayatına yepyeni bir enerji ile atılmıştı. Sandra kocasının işlerine yardım edebilmek için çırpmıyordu. Kalbini ve ruhunu bütün mevcudiyeti ile kocasının emellerini gerçekleştirmek yoluna seferber etmişti.</p>

  <p class="p9">Bazan Stephen, kaderin kendisine nasıl olup ta bu kadar güldüğünü düşünüp hayretler içinde kalıyordu. Kidderminster ailesine girdikten sonra mesleğinde sür'atle yükselebilmek için bütün kapılar ardına kadar açılmıştı. Ayrıca kendi kabiliyet ve çalışkanlığı sayesinde, fırsatın ayağına getirdiği bu mevkide yerini pekiştirebilecekti. Genç adam kudretine inanıyor ve bütün gücü ile memleketinin menfaatleri için çalışmaya hazır bulunuyordu.</p>

  <p class="p9">Ekseriya sofrada karşısında oturan karışma bakıp, bakın onun arzularına ne kadar uyan bir kadın olduğunu düşünmekten kendisini alamıyordu. Sandra onun en candan yardımcısı, hayatta en büyük desteği olmuştu. Delikanlılık cağında tahayyül ettiği gibi bir kadına düşmüştü, şükürler olsun.</p>

  <p class="p9">Gene kadının başının ve boynunun pürüzsüz çizgilerini, düz kaşlarının altındaki berrak ifadeli elâ gözlerini, yüksekçe beyaz alnını, gaga biçimi burnunun mağrur ifadesini çok seviyordu. Aslında bir yarış atma benziyordu genç kadın . Bir yarış atı kadar bakımlı, mağrur ve asil bir görünüşü vardı.</p>

  <p class="p9">Karısı Stephen'in hemen, hemen en yakın arkadaşı olmuştu. Düşünüş tarzları birbirine o kadar benziyordu ki, her hangi bir konu üzerinde düşünürlerken ikisi de ayni zamanda ayni neticeye varıyorlardı.</p>

  <p class="p9">Evet, diyordu Stephen, hayatta tek başına kalmış o kimsesiz oğlan iyi bir sonuca vardı, aferin ona... Hayatı tıpkı zihninde tasarladığı şekilde gelişiyordu. Otuz yaşını henüz bir iki yıl aşmıştı ama, başarı artık avucunun içindeydi.</p>

  <p class="p9">İşte, genç adam bu derin tatmin hissi içinde, karısını alıp, St. Moritz'de on beş gün geçirmek üzere bir dinlenme seyahatine çıktı. Ve Rosemary Barton ile orada karşılaştı.</p>

  <p class="p9">Onu gördüğü anda neye uğradığını anlayamamıştı. Karısına aşk dolu sözler fısıldarken birden, kaderin garip bir cilvesi ile, gözleri bir başka kadına, karşı balkondaki o nefis mahlûka ilişivermişti. O aşk sözlerini yanı başındaki o soğuk, çirkin kadına değil de, karşıdaki o şahane güzelin kulağına fısıldıyordu sanki. Bir saniye içinde, âdeta vurulmuş gibi, çılgıncasına deli divane olurcasına aşka düşüvermişti... Bu, yıllarca önce henüz on altı yaşında iken hissetmesi gereken bir aşktı.. Öylesine dolu dizgin, öylesine toy, öylesine ferman dinlemez bir aşktı bu...</p>

  <p class="p9">Çoğu zaman pek ateşli bir erkek olmadığını düşünürdü. Aşk onun nazarında birkaç gelip geçici maceradan, bir iki «flört» ten ibaret kalmıştı. Ateşli bir aşk için kendisini fazla müşkülpesent buluyordu.</p>

  <p class="p9">Biri karşısına geçip, karısını sevip sevmediğini sormuş olsaydı tereddütsüz «elbette» diye cevap verirdi. Buna rağmen, Sandra meteliksiz birinin kızı olsaydı onunla evlenmeye yanaşmayacağından da emindi. Karışma karşı derin bir şefkat, bir hayranlık, hattâ kendisine sağladığı mevki için bir nevi minnettarlık duyuyordu. Hepsi o kadar.</p>

  <p class="p9">Bir mektepli gibi ihtiras aleviyle yanıp yakılacağı hiç aklına gelmemişti, doğrusu. O kadar ki, Rosemary'den başka şey düşünemez olmuştu. Genç kadının kızılımsı kestane rengi saçları, daima gülümseyen güzel yüzü, iç gıcıklayan kıvrak hatlı vücudu gözlerinin önünden gitmiyordu. Yemekten, içmekten kesilmişti. Otelde tanıştıktan sonra hep beraber kayak yapmaya çıkıyorlar, akşamları dansediyorlardı. Onu kollan arasında tuttuğu vakit, yeryüzünde ona sahip olmaktan başka bir şey düşünmez hale geliyordu. Aşk dedikleri şey, bu kahredici işkence, bu kasıp kavuran arzu muydu?</p>

  <p class="p9">Kendisini kıvrım kıvrım kıvrandıran bu tarifsiz arzuyu, geçirdiği şehvet buhranlannı Allaha şükür dışarıya vurmuyor, hislerini saklamak kabiliyetine sahip olduğu için Tanrıya şükrediyordu.</p>

  <p class="p9">Kimsecikler bir şey tahmin etmemeli, bir şey sezmemeliydi. Rosemary'ye karşı duyduğu hisleri ancak o farketmeliydi.</p>

  <p class="p9">Barton'lar otelden, Farraday'lardan bir hafta önce ayrıldılar. Stephen Sandra'ya St. Moritz'in pek eğlenceli bir yer olmadığını söyledi. On beş günü doldurmak için ısrar etmekte bir mana yoktu. Birkaç gün önce dönemezler miydi Londra'ya?..</p>

  <p class="p9">Gene kadın bu fikri pek samimî bir şekilde kabul etti. Ve, Stephen, Londra'ya dönmesinden iki hafta sonra Rosemary'nin âşığı oldu.</p>

  <p class="p9">Hayatının acaip, çılgın, hayal gibi, hummalı bir devresiydi bu. Ne kadar devam etti?... En çok altı ay. Bu altı ay zarfmda, Stephen her zamanki gibi işine devam etti, seçim bölgesine geziler yaptı, kamarada sualler sordu, birçok toplantılarda konuştu, Sandra ile mu tad münakaşalarını yaptı, ve sadece tek bir şey düşündü: Rosemary'yi.</p>

  <p class="p9">Stephen'in kiraladığı o küçük katta buluşuyorlardı. Genç kadının çıldırtıcı güzelliği, erkeğin ateşli hayranlığı, saatlerce süren öpüşmeler, kucaklaşmalar... Bir rüya, bir şehvet rüyası...</p>

  <p class="p9">Ve, bu rüyadan sonra; uyanış.</p>

  <p class="p9">Bu uyanış pek âni olmuştu.</p>

  <p class="p9">Karanlık bir tünelden birdenbire aydınlığa çıkış gibi bir şey.</p>

  <p class="p9">Genç adam bir gün ateşli bir âşık, güzel bir kadının kollarında eriyen, tükenen bir şehvet düşkünü, ertesi gün o mağrur, zeki ve parlâmentonun parlak üyesi Ste- phen Farraday oluyordu. Yavaş yavaş, Rosemary macerasına bir son vermeyi düşünmeye başlamıştı. Hay Allah kahretsin, çok ileri gidiyorlar, bayağı tehlikeli şeyler yapıyorlardı, canım... Sandra bir şüphelenirse, ne olacaktı?... Kahvaltı masasında karısına yan gözle şöyle bir baktı. Allaha şükürler olsun, bir şeyden şüpheienmemişti henüz. Farkında bile değildi. Fakat, son zamanlarda bazı kayboluşlarının mazeretleri pek sudan olmaya başlamıştı. Sandra'nın yerinde bir başka kadın olsaydı, mutlaka bir şeyler sezerdi. Bereket versin, Sandra şüpheci bir kadın değildi.</p>

  <p class="p9">Genç adam derin bir nefes aldı. Evet, evet, Rosemary ile biraz fazla ileri gitmişlerdi. işi yavaş, yavaş cüretkârlık derecesine vardırıyorlardı... Acaba kocasının kulağına bir şeyler gitmiş miydi? Yok canım, vurdum duymaz, budala herifin biriydi... Karısından da bir hayli yaşlıydı.</p>

  <p class="p9">Allanım, ne kadar güzel bir mahlûktu Rosemary.</p>

  <p class="p9">Birden aklına golf sahaları geldi. Püfür püfür esen rüzgâr, yemyeşil çimenler, pipolu erkekler, nefis bir vuruş...</p>

  <p class="p9">Golf sahasına, kadınların girmelerine müsaade edilmiyordu.</p>

  <p class="p9">Âdeta telâşla Sandra'ya döndü:</p>

  <p class="p9">- Fairhaven'e gitsek, ister misin, Sandra?</p>

  <p class="p9">Genç kadın başını kaldırdı, şaşırarak baktı:</p>

  <p class="p9">- Sen gitmek mi istiyordun? diye sordu, işinden ayrılabilir misin?</p>

  <p class="p9">- Bir hafta kadar ayrılabilirim. Biraz hava almış oluruz. Golf oynamak istiyorum. Âdeta küflendim.</p>

  <p class="p9">- İstersen yarın gidebiliriz. O zaman Adhley'lere gitmeyi bir başka güne bırakmak lâzım. Sah günkü toplantıyı da iptal etmeli.. Peki ama Lovat'lar ne olacak?</p>

  <p class="p9">- Onları da atlatıver. Bir mazeret uydururuz. Buradan uzaklaşmak istiyorum.</p>

  <p class="p9">Fairhaven'de Sandra ile geçen günler ne kadar sâkin. ne kadar dinlendirici olmuştu. Duvarla çevrili eski stil bahçeye bakan terasta köpeklerle oynaşmak, Sandley Hearth'de golf oynamak, akşam üstleri, Mac Tavish'le kırlarda yarış etmek...</p>

  <p class="p9">Ağır bir hastalıktan sonra nekahet devresini geçiren biri gibi hissediyordu kendisini.</p>

  <p class="p9">Rosemary'nin mektubunu görünce kaşları ça tılmıştı. Ona yazmaması için ne kadar da tembih etmişti!!. Çok tehlikeli işti bu... Hoş Sandra mektuplarının kimden geldiğini sormazdı ama, yine de akıllıca bir hareket değildi. Hizmetkârlara her zaman pek güven olmazdı...</p>

  <p class="p9">Mektubu çalışma odasına götürdü, canı sıkılmış bir tavırla zarfı yırttı.</p>

  <p class="p9">Rosemary ona karşı duyduğu hayranlıktan, ateşli aşktan, beş günlük bir ayrılığa bile dayanamadığından bahsediyordu. Stephen de ayni hislerle doluydu, değil mi? Sevgili Leopar'ı Nil kraliçesini özlememiş miydi?...</p>

  <p class="p9">Sayfalarca dolu mektubu okurken, Stephen yine o eski sızıyı yüreğinde hissetti. Yarı gülümsedi, yarı içini çekti. Su Leopar kelimesi de Rosemary'nin icadıydı. Çok sevdiği benekli bir robdöşambr yüzünden takmıştı bu işini. Gene adam «Leopar beneklerini değiştiriyor» demişti. «Ama sakın sen bu yanık cildini değiştirme...» İşte o günden sonra Rosemary ona Leopar'ım demeye başlamıştı. Stephen da onu «Nil Kraliçem» diye çağırıyordu.</p>

  <p class="p9">Ne büyük münasebetsizlikti bütün bunlar... Allah kahretsin! Böyle güzel bir kadının ona sayfalarca dolusu aşk mektupları yazması güzel bir şeydi ama, yapmaması lâzımdı, canım. Dikkatli olmaları gerekiyordu. Sandra bu gibi şeylere tahammül gösterecek bir kadın değildi. Hele bir sezivermiş olsaydı... Tanrım! mektup yazmak çok tehlikeliydi... Rosemary'ye bunu defalarca söylemişti. Dönünceye kadar ne diye sabredememişti sanki? Hay Allah, neyse bir iki güne kadar onu görecekti...</p>

  <p class="p9">Ertesi sabah, kahvaltı masasında bir mektup daha bekliyordu Stephen Parraday'ı. Bu sefer genç adam içinden bir küfür savurdu. Sandra'nın bakışlarının bir iki saniye bu mektuba takıldığı gözünden kaçmadı. Ama hiç bir şey söylemedi. Bereket versin bir erkeğin mektupları hakkında sual soran kadınlardan değildi.</p>

  <p class="p9">Kahvaltıdan sonra, Stephen araba ile sekiz mil mesafede bulunan çarşıya indi.</p>

  <p class="p9">Köyden telefon edemezdi. Böyle umumî bir telefondan konuşma daha iyi idi. Rosemary'nin numarasını çevirdi.</p>

  <p class="p9">- Alo, sen misin, Rosemary? Kuzum, bana mektup yazma.. Sana tembih etmiştim ya...</p>

  <p class="p9">- Stephen! Sevgilim... Ah, sesini duymak ne saadet!</p>

  <p class="p9">- Dikkatli ol, bir duyan olabilir.</p>

  <p class="p9">- Kimseler yok... Canımın içi, seni ne kadar özledim, biliyor musun? Sen beni özlemedin mi?</p>

  <p class="p9">- Tabiî, tabiî... Mektup yazma, olmaz mı, Rosemary.. Çok tehlikeli bir iş yapıyorsun.</p>

  <p class="p9">- Mektubum hoşuna gitti mi? Beni yarımda hissettin mi okurken? Her an senin yanında olmak istiyorum.. Bu arzuyu sen de benim kadar şiddetle duyuyor musun?.</p>

  <p class="p9">- Evet, ama telefonda konuşulmaz böyle şeyler, şekerim.</p>

  <p class="p9">- Ne de korkak şeysin! Gülünç oluyorsun .. Ne varmış?</p>

  <p class="p9">- Ben seni düşünüyorum, Rosemary. Benim yüzümden başma bir belâ gelmesini istemem.</p>

  <p class="p9">- Bana ne olursa olsun, vız gelir. Bunu biliyorsun.</p>

  <p class="p9">- Bana vız gelmiyor ama, sevgilim.</p>

  <p class="p9">- Ne zaman dönüyorsun?</p>

  <p class="p9">- Salıya.</p>

  <p class="p9">- Öyleyse, Çarşamba günü apartmanda buluşuruz.</p>

  <p class="p9">- Peki... şeyy.. peki.</p>

  <p class="p9">- Sevgilim, tahammülüm kalmadı. Bir bahane uydurup bugün gelemez misin? Oh, Stephen, istesen pekâlâ bulursun bir mazeret. Siyasî bir toplantı filân diye bir dalga buluver...</p>

  <p class="p9">- Maalesef böyle bir şey imkânsız.</p>

  <p class="p9">- Benim seni özlediğimin yarısı kadar bile beni özlememişsin.</p>

  <p class="p9">- Saçmalama, özledim, tabii.</p>

  <p class="p9">Telefonu kapadığı vakit bayağı yorulmuştu. Şu kadınlar neden bu kadar cüretkâr olmakta ısrar ederlerdi? Bundan sonra Rosemary ile olan münasebetinde çok dikkatli davranması lâzım geliyordu. Daha seyrek buluşmalıydılar.</p>

  <p class="p9">Ondan sonra işler bilsbütün arapsaçına döndü. Çok işi vardı. Başını kaşıyacak zamanı yoktu. Rosemary'ye ayıracak vakti kalmamış gibiydi.. Ama gel gör ki bunu genç kadına anlatmak imkânsızdı. Bir türlü anlamıyordu vesselam... Ne yaptıysa, ne dediyse kafasına sokamamıştı.</p>

  <p class="p9">- Aman bırak bu budala politika işlerini canım... Sanki pek önemi varmış gibi...</p>

  <p class="p9">- Önemi var, tabiî., deli misin, kuzum?</p>

  <p class="p9">Anlamıyordu işte... Metelik bile vermiyordu. Stephen'in işi ile, meslekî ihtirası ile ilgilendiği yoktu ki... Bütün arzusu genç adamın ağzından sevdalı sözler duymaktı. Mütemadiyen aşkım tekrarlamasını istiyordu, «Bir kere daha söyle, beni eskisi kadar seviyorsun, değil mi? Söyle, duymak istiyorum...»</p>

  <p class="p9">İşin kötü tarafı çok sık buluşmalarıydı. Bir aşk macerasını ilk günlerin harareti ile devam ettirmenin imkanı var mıydı, canım? Hiç olmazsa biraz arayı soğutmalı değil miydi? Biraz nefes almalıydı..</p>

  <p class="p9">Rosemary'yi bu lâflar çileden çıkarıyordu. Son zamanlarda Stephen'e hep hücum eder olmuştu:</p>

  <p class="p9">- Beni eskisi kadar sevmiyorsun, anlıyorum...</p>

  <p class="p9">O zaman genç adam yeminler ediyor, eskisinden çok sevdiğine genç kadını ikna etmek için ne diller dökmek zorunda kalıyordu! Ro- semary ise, genç adamın ilk hararetini kaybetmekte olduğunu hissettiğinden beri eski sözlerini başına kakıyordu:</p>

  <p class="p9">- Bana bir vakitler ne derdin, unuttun mu? İkimiz beraber ölsek ne iyi olur derdin... Birbirimizin kollarında ebediyen uyusak derdin. Bir kervana katılıp ıssız çöllere kaçsak derdin. Sadece yıldızlar, develer ve seninle ben... Bütün dünyayı unuturduk, değil mi?</p>

  <p class="p9">İnsan âşıkken ne saçmalar yumurtluyordu Ya Rabbi? O zaman bu sözleri sarfederken pek farkına varmıyordu ama, işler soğuyunca onları işitmek kanım donduruyordu... Kadınlar neden duydukları bir söze bu kadar bel bağlıyorlardı? Neden işi tadında bırakamıyorlardı? Bir erkek budalalığının durmadan başına kakılmasına tahammül edemezdi...</p>

  <p class="p9">Nihayet Rosemary olmadık taleplerde bulunmaya başladı. Fransa'nın Güneyine gidip, orada buluşsalar nasıl olurdu? Yahut da Sicilya'ya veya Korsika'ya? İnsan oralarda hiç bir tanıdığa rastlamazdı herhalde, değil mi?</p>

  <p class="p9">Stephen insanın hiç bir tanıdığa rastlamayacağı bir yer olmadığına genç kadını ikna etmeğe uğraşıyordu. Yer yüzünde böyle bir yer mevcut değildi. En umulmadık bir yerde insanın yılarca görmediği bir okul arkadaşı karşısına çıkıverirdi.</p>

  <p class="p9">O zaman genç kadın, Stephen'i ürperten bir şey söyledi:</p>

  <p class="p9">- Çıksın, ne olur sanki?</p>

  <p class="p9">Stephen birden buz kesildi. Bir meczubun karşısında imiş gibi âdeta korkuyla baktı genç kadına:</p>

  <p class="p9">- Ne demek istiyorsun?</p>

  <p class="p9">Rosemary, bir zamanlar kalbini sızlatan, kemiklerine kadar arzuyla kıvrandıran o bilyülü tebessümü ile bakıyordu. Ve artık bu tebessüm Stephen'e sadece sabırsızlık ilham ediyordu.</p>

  <p class="p9">- Leopar, sevgilim, ben uzun, uzun düşündüm. Bu saklambaç oyununa bir son vermek lâzım. Bu kadar eziyete ne hacet?... Seninle buradan uzaklara gidelim... Birbirimizle hiç ilgimiz yokmuş gibi davranmaktan usandım. George beni boşar... Sen de karından ayrılırsın, güzel, güzel evleniriz.</p>

  <p class="p9">İşte böyle, Stephen'in suratına bu darbe şırak diye indi. Felâketine, mahvına mı sebep olacaktı bu kadın? Nasıl da söylüyordu bu sözleri?...</p>

  <p class="p9">- Ben böyle bir şey yapamam.</p>

  <p class="p9">- Ama, sevgilim, bana boşanman filân vız gelir. Mutaassıp bir kadın değilim ki...</p>

  <p class="p9">- Ben öyleyim, diye bağırdı Stephen, ben mutaassıbım...</p>

  <p class="p9">- Aşkın her şeyden daha kıymetli bir şey olduğuna inanıyorum ben. Başkaları ne derlerse desinler... Aldırış bile etmem...</p>

  <p class="p9">- Ben ederim... Böyle açıkça bir skandal meslek hayatımı mahvetmeğe kâfi gelir de artar bile...</p>

  <p class="p9">- Mesleğine o kadar çok mu önem veriyorsun? Yapılacak iş mi yok, şekerim?</p>

  <p class="p9">- Münasebetsizlik ediyorsun, Rosemary.</p>

  <p class="p9">- Hem sen ne diye çalışacakmışsın? Benim yığınlarla param var. Kendi param... Yani George'un parası değil demek istiyorum. Seninle keyfimizce dünyayı dolaşırız... hiç kimsenin gidemediği yerlere gideriz. Meselâ Pasifik'te bir adaya gideriz... Sıcacık güneş, masmavi deniz, mercan kayalıkları...</p>

  <p class="p9">Stephen genç kadının sözlerini dinlemiyordu bile. Hıh, sıcak bir Güney adasından mı bahsediyordu, ne? Ah, çılgın! Kendisini ne sanmıştı, bir sokak serserisi mi?...</p>

  <p class="p9">Genç kadın, sevgisinin son izlerini de kaybetmiş olan soğuk bakışlarla süzdü. Kuş kadar beyni olmayan, güzel bir hayvan... Meğer ne çılgın adammış da böyle bir kadına tutulmuş... Hayır, bir çılgınlık nöbeti geçirmişti... O kadar. Şimdi kafası ve ruhu yeniden sıhhate kavuşmuştu... Kendisini bu belâdan kurtarmaya bakacaktı artık. Dikkatli davranmazsa bu kadın hayatını mahva sürükleyebilirdi...</p>

  <p class="p9">Kendisinden önce yüzlerce kişinin söylediği sözleri bir kere de Stephen sarfetti. Rosemary'ye bir mektup yazarak bu münasebete bir son vermeleri gerektiğini bildirdi. Evli bir kadına haksızlık etmeye gönlünün razı olmadığım yazdı. Onu bedbaht etmeye hakkı olmadığını, durumun vahametini anlamadığım yazdı...</p>

  <p class="p9">Her şey bitmişti. Bunu Rosemary'nin kafasına sokmaya çalışması lâzımdı.</p>

  <p class="p9">İlle ve lâkin genç kadın her şeyin bittiğini anlamaya bir türlü yanaşmıyordu. Onu başından savmak zannettiği kadar kolay olmayacaktı. Rosemary ona hayrandı, ona âşıktı, onsuz yaşayamazdı! Madem ki Stephen onun şerefini bu kadar düşünüyordu o halde bunu açık açık George'a ve karısına söylemesi gerekmez miydi? Oysa, Stephen genç kadının mektubunu aldığı vakit taşlaşmış gibi bir müddet yerinden kımıldayamamıştı. Ne beyinsiz kadındı bu böyle... Ne de yapışkandı! Neler de vehmediyordu. Yok George'a gidip her şeyi anlatacakmış da kendisini boşamasını isteyecekmiş... Kendisi de Sandra'ya açmalıymış meseleyi. Sandra'nın bu konuda anlayış gösterip, kolayca boşanacağını sanıyormuş... Evet, orası doğruydu. Sandra boşanırdı elbette.. Hem de nasıl! Bundan kimsenin şüphesi olmasındı.</p>

  <p class="p9">Bir defasında Sandra bir arkadaşından bahsederken «ne yapsın kadıncağız,» demişti, «kocasının başka bir kadınla münasebeti olduğunu anlayınca ayrılmaktan başka yapacak şey bulamadı.» Sandra'nın bu konulardaki fikri bu merkezdeydi. Mağrur bir kadındı. Erkeğini başka bir kadınla paylaşmaya razı olamazdı.</p>

  <p class="p9">İşte o zaman Stephen'in sonu geldi demekti. Kidderminster'in desteğinden mahrum kalır kalmaz yıkılması işten bile değildi. Umumi efkâr skandallar konusunda eskiye nispetle biraz daha müsamahakâr bir hale gelmişti ama, siyasî sahada Stephen kendisini kolay kolay affettiremezdi. Yükselme hayallerine, isim yapma gayretlerine veda etmesi gerekirdi. Budala, münasebetsiz bir kadın yüzünden her şey bir anda mahvolabilirdi. İnsan otuzundan sonra mektepli aşkı yaşamaya kalkışırsa işte böyle olurdu sonucu. Şimdi pirincin taşını nasıl ayıklayacaktı bakalım?...</p>

  <p class="p9">Şu anda van yoğu tehlikedeydi. Korkunç bir felâketti bu!</p>

  <p class="p9">Sandra'yı kaybedebilirdi...</p>

  <p class="p9">Birden derin bir hayret içinde, asıl korktuğu şeyin Sandra'yı kaybetmek olduğunu anladı.</p>

  <p class="p9">Sandra'yı kaybedebilirdi...</p>

  <p class="p9">Hafifçe çıkık alnı, berrak elâ gözleri ile sevgili arkadaşı, hayat yoldaşı, mağrur, sadık, iyi kalbli Sandra'cığını kaybedebilirdi.</p>

  <p class="p9">Hayır... Sandra'yı kaybetmeye tahammül edemezdi. Her şeye razıydı ama, onu kaybetmeye dayanamazdı...</p>

  <p class="p9">Her ne pahasına olursa olsun, bu belâdan kur tuluş çaresi bulmalıydı ..</p>

  <p class="p9">Ne yapıp edip, Rosemary'nin kafasına biraz mantık sokmaya çalışmalıydı. Acaba dinler miydi? Rosemary ile mantık kelimelerini yanvana getirmek bile mümkün değildi. Ona kansını sevdiğini söyleseydi bir tesiri olur muydu? acaba? Hayır. Buna inanmazdı bile. O kadar aptaldı ki. Boş kafalı, yapışkan, hodbin bir kadın... Ve asıl kötüsü kendisini sahiden seviyordu galiba...</p>

  <p class="p9">Steohen'in içinden gözlerini kör eden bir öfke dalgası yükseldi. Rosemary'yi susturmak için ne yapmalıydı, Ya Rabbi? Ağzını kapamak için?... Acı, acı bir avuç zehirden başka onu ne susturabilir ki diye düşündü.</p>

  <p class="p9">Biraz ileride bir arı uçuyordu... Dalgın dalgın baktı arıya... Arı, bir iki dönüp, kristal bir reçel kavanozunun içine girdi.</p>

  <p class="p9">Tıpkı bana benziyor zavallı, diye düşündü Stephen, tatlı onu cezbetti... Şimdi de ne kadar çırpınsa kurtulamıyor... Zavallı, budala hayvan...</p>

  <p class="p9">Ama kendisi, Stephen Farraday, mutlaka bir yolunu bulup kurtulacaktı. Sadece biraz zamana ihtiyacı vardı...</p>

  <p class="p9">İşte Rosemary bu sıralarda gribe yakalandı. Stephen alelusul hatır sormuş, kocaman bir buket çiçek göndermişti. Ertesi hafta, Sandra ile birlikte Rosemary'nin doğum gününe davetliydiler. Rosemary: «Doğum günümden evvel hiç bir teşebbilse geçmeyeceğim,» demişti, «George'a yazık olmasın... Bu parti için öyle didiniyor ki... Ne iyi adamdır bilemezsin. Kendisinden ayrılacağımı partiden sonra haber vereceğim... »</p>

  <p class="p9">Acaba genç kadının karşısına geçse de dobra dobra onu artık sevmediğini mi söyleseydi? Stephen bu düşünce ile titredi. Hayır, bunu yapmaya cesareti yoktu. Rosemary alimallah hıçkıra hıçkıra George'a koşar, her şeyi olduğu gibi anlatırdı... Hattâ Sandra'ya bile giderdi. Yapardı vallahi... Küçük bir çocuk gibi bağırarak ağladığını duyar gibi oluyordu... «Beni sevmediğini söylüyor ama, bunun doğru olmadığım biliyorum. Sana sadık kalmak için yapıyor bunu, Sandra... İki insan birbirini sevince akan sular durur, değil mi? Zaten dürüstlük de bunu icabettirir. Onun için senden Stephen'! bana bırakmanı istemeye geldim. Ona hürriyetini geri ver... »</p>

  <p class="p9">Bunu yapar mı yapardı... Sandra, yüzü sapsarı, ona tek bir cümleyle cevap verirdi mutlaka, «Hürriyetini geri alabilir.»</p>

  <p class="p9">Aslında Rosemary'yi sevmediğine inanmazdı tabii. Çünkü Rosemary ona yazmış olduğu mektupları Sandra'nın önüne seriverirdi. Kimbilir neler yazmıştı o mektuplarda?... Sandra'ya o tip mektuplardan bir tane bile yazmamıştı? Elbette inanırdı Rosemary'ye âşık olduğuna...</p>

  <p class="p9">Bir başka yol bulmalıydı... Rosemary'yi susturmak için. Kendi kendisine: «Ne yazık ki, Borjia'ların devrinde yaşamıyoruz..» diye söylendi.</p>

  <p class="p9">Bir kadeh pırıl pırıl zehirli şampanya Rosemary'yi susturmaya yeterdi.</p>

  <p class="p9">Evet, işte aynen böyle düşünmüştü Stephen Farraday.</p>

  <p class="p9">ŞAMPANYA KADEHİNDE POTASYUM SİYANÜR. GECE ÇANTASINDA POTASYUM SİYANÜR. GRİPTEN SONRA GELEN DEPRESYON.</p>

  <p class="p9">Ve masasının karşı tarafından Sandra ile göz- göze gelişi..</p>

  <p class="p9">Bu olay cereyan edip biteli, bir yıla yaklaşıyordu... Ama Stephen Farraday hâlâ unutamamıştı.</p>

  <p class="p9"><a id="a8"></a><span class="t7">&nbsp;</span></p>
</body>
</html>
