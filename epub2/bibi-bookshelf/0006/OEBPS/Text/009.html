<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>3 Anthony Browne</title>
</head>

<body>
  <h2 class="h21">3 Anthony Browne</h2>

  <p class="p9">Anthony Browne, gözlerini boşluğa dikmiş, kaşlarını çatmış, Rosemary Barton'u düşünüyordu.</p>

  <p class="p9">Onun hayatına karışmakla ne büyük bir aptallık etmişti. Ama, her şeye rağmen, bir erkek bu konuda mazur görülebilirdi. Ne yalan söylemeli, Rosemary gözlere ziyafet çeken bir kadındı. O akşam, Dorchester'de gözlerini ondan ayıramamıştı. Bir huri kadar güzeldi... Belki de bir huri kadar da zekiydi.</p>

  <p class="p9">Ona yaman vurulmuştu, doğrusu. Kendisini onunla tanıştıracak birini bulmak için nasıl da çırpınmıştı! Affedilecek kabahat değildi bu, zira Claridge otelinde gönlünü eğlendirmek için kalmıyordu. Yapılacak bir sürü işi vardı.</p>

  <p class="p9">Fakat Rosemary Barton işlerini bir yana sermekte insanı mazur gösterecek kadar güzeldi... Ama, şimdi, Anthony kendi kendisini tekmeleyip, neden o kadar aptallık ettiğine hayıflanıyordu. Allahtan ki pişman olacak bir şey yapmamıştı. Genç kadınla konuşur konuşmaz, o garip bilyü eski tesirini kaybeder gibi olmuş, o ilk çılgınlık yatışı vermişti. Zaten aşk denemezdi buna.. Bir nevi heves, şiddetle gelip geçen bir arzudan ibaretti. Biraz eönül e&amp;lendirmek... Hepsi bu kadar.. •</p>

  <p class="p9">Genç adamın bu macera hoşuna gitmemiş değildi tabiî. Rosemary de çok eğ- lenmişti. Ne kadar güzel dansediyordu hınzır kız. Nereye gitseler bütün erkek başları ona doğru dönüyordu. Yanındaki kadının hayran bakışlarla seyredildiğini görmek bir erkeğin en hoşuna giden şeydi. Yalnız böyle güzel kadınların güzel konuşmalarım beklemeyecektiniz. Anthony onunla evlenmemiş olduğuna şükür ediyordu. İnsan karşındaki yüz ve vücudun o inanılmaz mükemmeliyetine alışınca ne olacaktı? Rosemary şöyle akıllıca dinlemesini bile beceremiyordu. Her sabah, kahvaltı masasında, kendisini nasıl çılgınca, nasıl hararetle sevdiğimi tekrarlamanızdan başka bir şeye aldırış etmeyecek bir kadındı Rosemary.</p>

  <p class="p9">Ah, şimdi bunları düşünmek ne kolaydı...</p>

  <p class="p9">Ona vurulmuştu işte, öyle değil mi yani?</p>

  <p class="p9">Etrafında pervane gibi dolaşıyor, telefonlar yağdırıyor, akşamları gezmelere götürüyor, dans ediyorlar, sonra takside öpüşüyorlardı.</p>

  <p class="p9">İşler belki de böyle uzun müddet devam edip gidecekti... Ama edemedi... O inanılmaz, o müthiş muhaverenin cereyan ettiği gün her şey yıkılıverdi...</p>

  <p class="p9">Rosemary'nin o andaki halini hiç unutmuyordu. Kızılımsı kestane rengi saçların bir tutamı kulaklarından birinin üstüne düşmüştü. Uzun siyah kirpiklerinin arasında menekşe rengi gözleri ışıldıyordu. Dolgun, kırmızı dudaklarını küçük bir çocuk gibi somurtmuştu.</p>

  <p class="p9">- Anthony Brown, diyordu, güzel bir isim!</p>

  <p class="p9">Genç adam, neşeli bir tonla:</p>

  <p class="p9">- Pek asil ve saygıdeğer bir isimdir, diye cevap verdi, VIII. Henri'nin Anthony Brown adında bir mabeyincisi varmış.</p>

  <p class="p9">- Senin atalarından biri mi?</p>

  <p class="p9">- Öyle olduğuna pek yemin edemem.</p>

  <p class="p9">- Etmesen daha iyi olur.</p>

  <p class="p9">Genç adam kaşlarını kaldırdı :</p>

  <p class="p9">- Ben müstemlekeci sınıfa mensubum.</p>

  <p class="p9">- İtalyan filân mı?</p>

  <p class="p9">- - Yoo, diye güldü Anthony Browne, esmerliğimi kastediyorsun, değil mi? Annem İspanyoldu.</p>

  <p class="p9">- Anlaşıldı.</p>

  <p class="p9">- Ne anlaşıldı?</p>

  <p class="p9">- Pek çok şey, Mister Anthony Browne.</p>

  <p class="p9">- İsınimi çok seviyorsun.</p>

  <p class="p9">- Söyledim ya, güzel bir isim.</p>

  <p class="p9">Sonra, damdan düşer gibi genç adamın kafasına bir balyoz indiriverdi:</p>

  <p class="p9">- Tony Morelli'den çok daha güzel bir isim.</p>

  <p class="p9">Anthony Browne bir an kulaklarma inanamadı. İmkânsız... Olur şey değil...</p>

  <p class="p9">Genç kadının kolunu yakaladı. Öyle bir sıkış sıktı ki, Rosemary küçük bir feryat kopardı :</p>

  <p class="p9">- Canımı acıtıyorsun!</p>

  <p class="p9">Erkeğin sesi haşin ve zalimdi:</p>

  <p class="p9">- Bu ismi nereden çıkardın?</p>

  <p class="p9">Genç kadın güldü... Yarattığı tesir çok hoşuna gitmişti. Ah, küçük budala!</p>

  <p class="p9">- Kim söyledi sana?</p>

  <p class="p9">- Seni tanıyan biri.</p>

  <p class="p9">- Kim bu? Çok önemli bir mesele, Rosemary. Bilmem lâzım.</p>

  <p class="p9">Yan gözle erkeğe baktı Rosemary.</p>

  <p class="p9">- Rezil bir adam olan kuzenim, dedi, Victor Drake.</p>

  <p class="p9">- Bu isimde hiç kimseyi tanımıyorum.</p>

  <p class="p9">- Onunla tanıştığın vakit her halde bu ismi kullanmıyordu. Ailevî hisleri rencide etmemek uğruna.</p>

  <p class="p9">Anthony, ağır ağır :</p>

  <p class="p9">- Anlıyorum, dedi, hapishanede idi...</p>

  <p class="p9">- Evet. Victor'a biraz nasihat ediyordum. Hepimizin yüz karası oldu diye çıkışıyordum. Sözlerime aldırış bile ettiği yoktu ama, nihayet dayanamadı, sırıttı, «Sen kendine baksana be, şekerim,» dedi. «Geçen akşam seni eski hapishane kuşlarından biriyle gördüm. Bakıyorum bu herifle pek sıkı fıkı olmuşsun. Şimdilerde Anthony Brown adıyla caka satıyor ama, bir zamanlar da Tony Morelli idi.» dedi.</p>

  <p class="p9">Anthony, keyifli bir sesle :</p>

  <p class="p9">- Bu gençlik arkadaşımla ahbaplığı tazelemem gerekiyor, desene. Kodes arkadaşları birbirlerini kolay, kolay unutmazlar.</p>

  <p class="p9">Rosemary başını salladı :</p>

  <p class="p9">- Gec kaldın. Gemiye koyup, Amerika'ya yolladılar onu. Dün gitti.</p>

  <p class="p9">- Yaa?.. diye içini çekti Anthony, demek benim sırrımı bilen bir sen varsın burada...</p>

  <p class="p9">- Kimseye söylemem, merak etme.</p>

  <p class="p9">- Söylemesen iyi edersin.</p>

  <p class="p9">Birden sesi haşin bir ton aldı :</p>

  <p class="p9">- Buraya bak, Rosemary, dedi, çok tehlikeli bir iş bu. O güzelim yüzünün bıçakla kazınmasını istemezsin, değil mi? Bir kızın güzelliğini mahvetmeyi çocuk oyuncağı sayan insanlar da vardır. Sonra adamı iki kurşunda öteki dünyaya yollayanlar da bulunur. Böyle işler hep îilimlerde, kitaplarda olur zannetme. Hakikî hayatta da çok rastlanır böyle olaylara.</p>

  <p class="p9">- Beni tehdit mi ediyorsun, Tony?</p>

  <p class="p9">- Seni ikaz ediyorum.</p>

  <p class="p9">Rosemary bu ikaza aldırış edecek cinsten miydi? Genç adamın son derece ciddî olduğunu anlamış mıydı? Münasebetsiz, küçük budala! O güzel, boş kafada hiç mantık yoktu ki... Ne olursa olsun, hakikati bu kafaya sokmak için elinden geleni yapmalıydı.</p>

  <p class="p9">- Tony Morelli adım duyduğunu unut diyorum sana, anlıyor musun?..</p>

  <p class="p9">- Bana göre hava hoş, Tony... Ben çok geniş yürekliyimdir. Bir câni Ue tanışmak bana sadece heyecan verir. Bu suçundan utanç duymana hiç de lüzum yok...</p>

  <p class="p9">Ah, beyinsiz, küçük budala, ah!</p>

  <p class="p9">Genç adam soğuk, soğuk baktı Rosemary'ye. O anda, nasıl olup da bu kadından hoşlandığına hayret ediyordu. Aptallara hiç tahammülü yoktu... Güzel yüzlü aptallara bile...</p>

  <p class="p9">- Tony Morelli'yi unut, dedi keskin bir sesle, Anlıyor musun? Bu isıni bir daha ağzına alma...</p>

  <p class="p9">Buralardan gitmesi lâzımdı. Başka çare yoktu. Bu kızm çenesini tutacağına pek ihtimal vermiyordu. Aklına geleni söylemeye o kadar alışmıştı ki... Canı söylemek isterse ona kimse mâni olamazdı.</p>

  <p class="p9">Rosemary ona gülümsüyordu... Ama bu davetkâr, bu bilyüleyici, bu sıcak tebessüm genç adama zerre kadar tesir etmedi.</p>

  <p class="p9">- Amaaan, sen de, o kadar katı kalpli olma, canım. Haftaya beni Jarrow'ların dansına götür, emi, şekerim?</p>

  <p class="p9">- Burada olmayacağım haftaya, seyahate çıkıyorum.</p>

  <p class="p9">- Benim doğum günü partimden evvel bir yere gidemezsin. Beni yalnız mı bırakacaksın? Sana güveniyorum ben. Kuzum olmaz deme... Zaten o pis hastalık beni mahvetti... Münakaşa edecek halim yok, itiraz etme, gelmeye mecbursun...</p>

  <p class="p9">Anthony inat edebilirdi. Her şeyi bir anda yıkıp, oradan uzaklaşabilirdi.</p>

  <p class="p9">Yanmadı bunu. İris'in merdivenlerden indiğini görmüştü. İnce endamı, solgun yüzü, siyah saçları, gri gözleri ile İris... Belki Rosemary kadar güzel değildi ama, onun hiç bir zaman sahip olamıyacağı kadar kuvvetli bir karakteri, sağlam bir şahsiyeti vardı.</p>

  <p class="p9">Genç adam, o an, bir dereceye kadar da olsa, Rosemary'nin cazibesine kapıldığı için kendi kendisinden nefret etti. Kendisini, Juliet'i ilk görüşünde Rosali- ne'i hatırlayan Romeo gibi hissetti.</p>

  <p class="p9">Anthony Browne kararını değiştirdi.</p>

  <p class="p9">Bir saniye içinde zihni bambaşka bir hareket hattına yöneldi.</p>

  <p class="p9"><a id="a7"></a>&nbsp;</p>
</body>
</html>
