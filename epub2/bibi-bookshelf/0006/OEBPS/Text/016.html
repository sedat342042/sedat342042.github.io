<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h2 class="h21">4</h2>

  <p class="p9">Albay Race, piposunu tüttürerek, dalgın ve şüpheli nazarlarla George Barton'a bakıyordu.</p>

  <p class="p9">George'u henüz bir delikanlı olduğu devirlerden beri tanırdı. Barton'un amcası, Race ailesinin eski bir komşusu idi. Albayla, George arasında yirmi yaşa yalan bir fark vardı. Race altmışım geçmiş, uzun boylu, askerlere hâs çevik ve zinde görünüşlü, kısa kesilmiş kır saçlı, zeki bakışlı bir adamdı.</p>

  <p class="p9">İkisi arasında hiç bir zaman pek sıkı fıkı bir mahremiyet doğmamıştı. Albay Racey'in nazarında Barton hâlâ «Genç George» olarak kalmıştı.</p>

  <p class="p9">İşte şu anda da, genç George'un nasıl bir insan olduğunu düşünüyordu. Albay Race. O ilk yıllardan sonra karşılaştıkları vakit de onunla müşterek tarafları olmadığını anlamıştı. Race bir açık hava adamıydı. Tam manasiyle bir imparatorluk adamı... Bir müstemlekeci. ömrü hep dış memleketlerde geçmişti, öte yandan George bir şehir efendisiydi. İki erkeğin ilgileri birbirine hiç uymuyordu. Karşılaştıkları zamanlarda da şöyle hararetsiz cinsinden «eski günleri» anarlar, sonra konuşacak mevzu bulamamanın sıkıntısı içinde sus pus olur otururlardı. Albay Race konuşkan bir adam değildi. Eski janr romancıların karakterleri araşma pek yakışacak olan ağırbaşlı, az konuşan tipte, kuvvetli ve kudretli bir adamdı.</p>

  <p class="p9">Düşünürken «genç George» un, bu buluşma hususunda niçin bu derece ısrar etmiş olduğunu merak ediyordu. Genç George son görüşünden beri ne kadar da değişmişti... George Barton'u hep tedbirli, basiretli, hayalhanesi fazla işlemiyen biri olarak bilirdi.</p>

  <p class="p9">Şimdi bir tuhaflık vardı bu adamda... Kedi gibi bir ürkeklik, bir garip asabiyet gelmişti üstüne... Purosunu bile üç defada yakabilmişti... Eski George'la karşısındaki bu adamın hiç ilgisi yoktu.</p>

  <p class="p9">Albay piposunu ağzından çekti:</p>

  <p class="p9">- Anlat bakalım, genç George, derdin nedir?</p>

  <p class="p9">- Tam kelimesini buldunuz, Race, hakikaten bir dert bu. Sizin fikirlerinize, yardımınıza şiddetle ihtiyacım var.</p>

  <p class="p9">Albay başını sallayarak bekledi:</p>

  <p class="p9">- Bundan bir yıl kadar evvel, hatırlarsanız, Luxemburg gazinosunda verdiğimiz bir yemekte bulunmak üzere Londra'ya gelecektiniz. Son dakikada bir seyahate çıkmanız icabetmişti.</p>

  <p class="p9">- Güney Afrika'ya gitmiştim, dedi Albay.</p>

  <p class="p9">- İşte o yemekte karım öldü.</p>

  <p class="p9">Race koltukta huzursuz huzursuz kımıldadı:</p>

  <p class="p9">- Biliyorum, gazetelerde okumuştum. Gelince sana başsağlığı dilemedim, zira acını depreştirmek istemedim. Çok müteessirim, dostum, tahmin edersin.</p>

  <p class="p9">- Tabu, hiç şüphe yok.. Mesele o değil. Karımın intihar ettiği tahmin edilmişti.</p>

  <p class="p9">Race tek kelime üzerinde durdu. Kaşlarını kaldırdı:</p>

  <p class="p9">- Tahmin mi edilmişti?</p>

  <p class="p9">- Şunları okuyunuz.</p>

  <p class="p9">Albayın eline iki mektubu tutuşturdu. Race'in kaşları hâlâ kalkık duruyordu.</p>

  <p class="p9">- İmzasız mektuplar ha?</p>

  <p class="p9">- Evet, ama doğruyu söylediklerine inanıyorum ben.</p>

  <p class="p9">Race ağır, ağır başını salladı:</p>

  <p class="p9">- Böyle mektuplara inanmak çok tehlikeli bir şeydir, dedi, herhangi bir olay basına aksettikten sonra yazılan imzasız mektupların sayısını bilsen şaşırır kalırdın.</p>

  <p class="p9">- Biliyorum. Ama bu mektuplar hâdisenin akabinde değil, bundan altı ay kadar evvel yazıldı.</p>

  <p class="p9">Race yine başını salladı:</p>

  <p class="p9">- Fena nokta değil bu... Mektupları kimin yazmış olacağı hususunda bir fikrin var mı?</p>

  <p class="p9">- Hayır, zaten kim yazmış olursa olsun, o kadar önemli değil. Benim için mühim olan haber verdikleri hakikattir. Karım öldürüldü.</p>

  <p class="p9">Race piposunu masaya bıraktı. Koltuğunda biraz doğruldu :</p>

  <p class="p9">- Şimdi söyle bakayım, niçin böyle düşünüyorsun? O zaman bir şeyden mi şüp- helenmiştin? Polis de şüphelenmiş miydi?</p>

  <p class="p9">- Hâdise sırasında kendimde değildim... Şaşkına dönmüştüm. Tahkikatın sonunda verilen kararı olduğu gibi kabullenmiştim. Hiç bir şüphe uyanmamış tı. Sadece intihar olduğu hususunda fikir birliği edilmişti. Zehir karımın çantasındaydı.</p>

  <p class="p9">- Neydi zehir?</p>

  <p class="p9">- Siyanür.</p>

  <p class="p9">- Hatırlıyorum. Şampanyasına karıştırmıştı.</p>

  <p class="p9">- Evet... O sırada hiç bir şeyden şüphelenmemiştik.</p>

  <p class="p9">- Karın daha önce intihar edeceğini söyliyerek tehdit filân savurmuş muydu?</p>

  <p class="p9">- Hayır, hayır, kat'iyen... Rosemary hayata son derece bağlıydı.</p>

  <p class="p9">Albay başını salladı. George'un karışım bir kere görmüştü. Kendisinde kuş beyinli güzel bir kadın tesiri uyandırmıştı... Melânkolik bir tiple ilgisi yoktu.</p>

  <p class="p9">- Zihni ve ruhi durumu konusundaki tıbbî deliller ne merkezdeydi?</p>

  <p class="p9">- Rosemary'nin kendi doktoru, ki tâ çocukluk yıllarındanberi Marle ailesinin doktorluğunu yapmış yaşh bir zattır, o sırada seyahatte idi. Rosemary'nin yakalandığı gribi doktorun yardımcısı olan bir genç doktor tedavi etmişti. Hatırlıyorum, gelip geçtikten sonra insanda depresyon bırakan ağır bir grip geçirdiğini söylemişti.</p>

  <p class="p9">Bir an sustu, sonra yine devam etti:</p>

  <p class="p9">- Bu mektupları almadan evvel Rosemary'nin kendi doktoru ile konuşmamıştım. Mektupları alınca kalkıp gittim. Ona mektuplardan hiç bahsetmedim, tabiî. Sadece olayın münakaşasını yaptık. Olay karşısında çok şaşırdığım söyledi. Hâlâ inanamıyorum, dedi. Rosemary'nin intihar edecek karakterde bir insan olmadığına kalıbını basabileceğini, fakat, bazan en yalandan tanıdıkları hastalarının bile akla hayale gelmiyecek işler yaptıklarım anlattı.</p>

  <p class="p9">George bir kere daha sustu ve tekrar konuşmaya devam etti:</p>

  <p class="p9">- îşte doktorla konuştuktan soma Rosemary'nin intihar etmiş olmasındaki münasebetsizliği daha iyi anlamış oldum. Nihayet onu ben de cok iyi tanıyordum. Üzüldüğü, kızdığı vakit kıyametleri kopararak, yeri göğü birbirine karıştıran bir mizaca sahipti. Sinirlendiği zaman gözü dünyayı görmez, bazan umulmadık hareketler de yapardı ama, onun «hayatına son verecek» tiy- nette bir insan olmadığını çok iyi biliyorum.</p>

  <p class="p9">Race, hafifçe cam sıkılmış bir ifadeyle mırıldandı:</p>

  <p class="p9">- Hastalıktan sonraki depresyondan başka bir intihar sebebi olamaz mıydı? Yani karın dört başı mamur denecek derecede mesut muydu?</p>

  <p class="p9">- Ben... hayır... Biraz sinirliydi.</p>

  <p class="p9">Race arkadaşının yüzünden gözlerini kaçırdı:</p>

  <p class="p9">- Hâdiselere melodramatik bir hava vermekten hoşlanır mıydı? Onu bir kere görmüştüm, biliyorsun. Ama, bazen biriyle kavga filân ettikten sonra intihara başvurarak sansasyon yaratmaktan hoşlanan insanlar vardır. Çocukça bir kapristir bu.. Hani yok mu ya, «sizi pişman edeyim de, görün», gibilerden.</p>

  <p class="p9">- Rosemary ile hiç kavga etmemiştik.</p>

  <p class="p9">- Yaa... Hem siyanür öyle oyuncak gibi oynanacak bir zehir değildir. Bunu da bilmeyen yoktur.</p>

  <p class="p9">- Bir nokta daha var. Herhangi bir sebeple Rosemary kendi hayatına son vermeyi istemiş olsaydı bile bunu başka bir yolla yapardı gibime geliyor. İnsana acı çektiren o korkunç usule başvurmazdı. Bir avuç uyku hapı almayı tercih ederdi her halde.</p>

  <p class="p9">- Seninle ayni fikirdeyim. Siyanürü nasıl ele geçirmiş olduğuna dair bir delil bulundu mu?</p>

  <p class="p9">- Hayır... Ama sayfiyede oturan bir arkadaşını ziyarete gitmişti. Onlar eşek arılarım bu zehirle öldürüyorlarmış... Oradan bir avuç Potasyum Siyanür kristali almış olabilir.</p>

  <p class="p9">- Evet, elde edilmesi pek güç bir şey değil... Birçok bahçıvan ellerinde potasyum siyanür bulundururlar.</p>

  <p class="p9">Bir an sustu. Sonra:</p>

  <p class="p9">- Şimdi bir özetleyelim olayı, dedi, önceden bir intihar vakası hazırlığı veya bahsi hiç olmamıştı. Fakat olayda bir cinayet kokusu bulunsaydı bunu polisin mutlaka almış olması gerekirdi. Polislerimiz çok uyanıktırlar, bilirsin.</p>

  <p class="p9">- O zamanlar bir cinayet fikri ve hatta iması insana çılgınlık gibi görünebilirdi.</p>

  <p class="p9">- Ama altı ay sonra ayni fikirde olmadığını anlıyorsun.</p>

  <p class="p9">- Galiba intihar fikri beni tâ başından beri tatmin etmemişti, dedi George. Galiba şuur altında daima kendimi buna alıştırmış, hazırlamış olacağım ki mektuplarda hakikat karşıma çıkınca hiç şüphe etmeden tereddüt geçirmeden kabullendim.</p>

  <p class="p9">- Evet... pekâlâ, söyle bakalım, kimden şüphe ediyorsun?</p>

  <p class="p9">George öne doğru eğildi. Yüzü seğirmeye başlamıştı yine.</p>

  <p class="p9">- İşte meselenin en müthiş tarafı bu, dedi, şayet Rosemary öldürüldüyse bunu o gece Luxemburg'da ki masanın başında oturanlardan biri yaptı mutlaka... Dostlarımızdan biri... Zira masaya başka kimse yaklaşmamıştı.</p>

  <p class="p9">- Ya garsonlar? İçkileri dolduran garson? Kim koymuştu içkileri?</p>

  <p class="p9">- Charles. Luxemburg'un metrdoteli... Tanırsınız Charles'i.</p>

  <p class="p9">Race başını salladı. Charles'i tanımayan mı vardı? Charles'in kasten bir müşteriyi zehirlemiş olmasını tahayyül etmek bile gülünçtü. İmkânsızdı.</p>

  <p class="p9">- Bizim masaya bakan garson Giuseppe idi. C.iuseppe'yi iyi tanırız. Ben senelerdenberi tanırım. Ben oraya gidince masama hep o hizmet eder. Çok sevimli, ufak tefek bir adamcağızdır.</p>

  <p class="p9">- Böylece o akşamki yemeğe gelmiş olduk... Kimler vardı masada?</p>

  <p class="p9">- Stephen Farraday, parlâmento üyesi, karısı Lady Alexandra Farraday, sekreterim Ruth Lessing, Anthony Browne admda genç bir adam, İris ve ben. Hepimiz yedi ediyorduk.. Rosemary ile beraber..Siz de gelmiş olsaydınız sekiz kişi olacaktık. Siz son dakikada ge- lemiyeceğinizi bildirince, yerinize bir başkasım bulamamıştık.</p>

  <p class="p9">- Anlıyorum... Evet, Barton, sence bu işi kim yapmış olabilir?</p>

  <p class="p9">George haykırdı:</p>

  <p class="p9">- Bilmiyorum bilmiyorum... Size bilmediğimi söyledim... En küçük bir fikrim olmuş olsaydı...</p>

  <p class="p9">- Pekâlâ, pekâlâ... Belki kesin bir şüphen vardır diye düşündüm. Bu iş pek güç olmıyacak galiba. Masada nasıl oturuyordunuz? Kendinden başla.</p>

  <p class="p9">- Sandra Farraday benim sağımda idi. Onun yanında Anthony Browne oturuyordu. Sonra Rosemary... Onun yanında Stephen Farraday, sonra İris... Ruth Lessing de benim solumda idi.</p>

  <p class="p9">- Anlıyorum.. Karın daha önce şampanya içmiş miydi?</p>

  <p class="p9">- Evet. Kadehler birkaç kere dolup boşalmıştı. Hâdise numaralar devam ederken oldu. Çok gürültülü bir numara seyrediyorduk. Zenci sanatkârların numarasıydı. Hepimiz seyre dalmıştık. Işıkların tekrar yanmasından bir an önce Rosemary masaya yıkılıverdi. Belki daha önce bağırmış, veya bir ses çıkarmıştı ama hiç birimiz duymamıştık. Doktor ölümün pek ânî vuku bulduğunu söyledi. Allaha şükürler olsun, fazla ıstırap çekmemişti.</p>

  <p class="p9">- Evet, evet... Barton, dış görünüşe bakılırsa vaziyet pek aşikâr.</p>

  <p class="p9">- Yani?</p>

  <p class="p9">- Stephen Farraday yapmış olacak pek tabii ki. Karının sağmda oturuyormuş. Yani Rosemary'nin kadehi onun sol elinin pek yakınında durmakta idi...</p>

  <p class="p9">İnsanın elinin yanı başında duran bir kadehe, ışıklar azaltıldığı vakit çarçabuk bir parça zehir atıvermesi kadar kolay ne vardır dünyada? Üstelik o anda herkesin dikkati de numaraların yapılmakta olduğu piste çevrilmiş bulunuyordu. Ben Luxem- burg'u çok iyi bilirim. Masalar birbirinden ayrıdır. Yan masalardan birinin uzanıp, kimseye çaktırmadan bu işi yapmasına imkân yoktur. Ayni şeyi Rosemary'nin solunda oturan şahıs için de söyliyebiliriz. Zira kadıncağızın kadehine zehir karıştırması için masanın üstünden abanması lâzımdır. Bir ihtimal daha var ama, biz önce ilk şüphelendiğimiz şahıs üzerinde biraz daha duralım. Parlâmento üyesi olduğunu söylediğin bu Stephen Farraday neden karını öldürmek istemiş olabilir?</p>

  <p class="p9">George boğuk bir sesle cevap verdi:</p>

  <p class="p9">- Stephen ile Rosemary... arkadaştılar... Rosemary ona yüz vermediyse, belki intikam hissiyle hareket etmiş olabilir.</p>

  <p class="p9">- İşler pek melodramatik olmaya başlıyor... Senin fikrine göre yegâne maksat bu mu olabilir?</p>

  <p class="p9">- Evet, dedi George.</p>

  <p class="p9">Yüzü kıpkırmızı kesilmişti. Race ona şöyle bir yan gözle baktı. Sonra devam etti:</p>

  <p class="p9">- O halde 2 numaralı ihtimal üzerinde duralım. Kadınlardan birini alalım.</p>

  <p class="p9">- Niçin kadınlardan biri?</p>

  <p class="p9">- Sevgili George. anlamıyor musun ki, dört kadın ve üç erkeğin bulunduğu bir masada, üç çift dans ederken, masada tek başına kalacak olan bir kadın vardır? Hepiniz dansettiniz mi?</p>

  <p class="p9">- Evet.</p>

  <p class="p9">- Güzel. Simdi söyle bakayım, numaralar başlamazdan önce masada yalnız kalmış olan kadınlar hangileriydi?</p>

  <p class="p9">George bir an düşündü:</p>

  <p class="p9">- Galiba... Evet. evet, son defasında İris kalmıştı. Ondan bir önceki dansta da Ruth.</p>

  <p class="p9">- Karının son defa ne zaman sanınanyasım içtiğini hatırlıyor musun?</p>

  <p class="p9">- Durun bakayım... Browne ile dansetmiş, masaya dönmüştü. Çok yorulduğunu söylüyordu. Browne'in dans stili tazla hareketliydi. İşte o sırada kadehindeki şampanyayı içti. Birkaç dakika sonra bir vals çalmaya başladılar. Bu sefer benimle dansa kalktı. Val- si bütün danslardan daha iyi yaptığımı biliyordu. Farraday Ruth ile, Lady Alexandra da Browne ile dansediyorlardı. Masada İris yalnız kalmıştı. Bu danstan biraz sonra da ışıklar azaltıldı, show başladı.</p>

  <p class="p9">- O halde baldızının üzerinde de durmak lâzım. Karının ölümünden sonra İris'in eline para geçti mi?</p>

  <p class="p9">George kekelemeye başladı:</p>

  <p class="p9">- Aman, Race, dedi, kuzum saçmalamayın! İris çok küçüktü.. Bir mektepli kızdı o zaman.</p>

  <p class="p9">- Cinayet işleyen çok mektepli kız tanırım ben.</p>

  <p class="p9">- Ama İris! Rosemary'ye çok düşkündü...</p>

  <p class="p9">- Orasını bir kalem geç, Barton. Kızın eline bir fırsat geçmiş olabilir. İris ablasının ölümünden faydalanacak durumda mıydı? Yani karının parası var mı idi? Varsa bu para kime intikal etti? Sana mı?</p>

  <p class="p9">- Hayır, İris'e. Para Rosemary'ye bir akraba tarafından bırakılmıştı zaten.</p>

  <p class="p9">George miras konusuyla ilgili açıklamayı yaptı. Race dikkatle dinledikten sonra:</p>

  <p class="p9">- İlgi çekici bir durum bu, dedi, zengin bir abla, fakir bir kızkardeş. Bazı genç kızlar böyle vaziyetlerde çok hassas olurlar.</p>

  <p class="p9">- İris'in böyle bir şey yapmamış olduğundan eminim.</p>

  <p class="p9">- Belki yapmamıştır, ama pekâlâ yapması için bir sebep mevcuttu. Başka kim Rosemary'nin ölümünden faydalanabilirdi?</p>

  <p class="p9">- Hiç kimse... Hiç kimse. Rosemary'nin hayatta tek düşmanı bile yoktu. Ben bu hususta çok kafa yordum. Kendi kendime sualler sordum. Gerçeği bulmaya çalıştım. Hattâ bu arada Farraday'ların bitişiğindeki bu evi de satın aldım.</p>

  <p class="p9">George sustu. Race piposunu yeniden aldı, içini karıştırmaya başladı.</p>

  <p class="p9">- Bana her şeyi anlatsan çok iyi olacak gibime geliyor, genç George, dedi.</p>

  <p class="p9">- Ne demek istiyorsunuz?</p>

  <p class="p9">- Benden bir şey gizliyorsun ama, tâ bir mil öteden kokusu geliyor. Karşıma geçip karının namusunu müdafaa edebilirsin, bir cinayete kurban gidip gitmediğini bulmaya çalışabilirsin, ama bu konu senin için bu derece önemli ise, bana herşeyi açıkça anlatman gerekir.</p>

  <p class="p9">Bir an cevap vermedi George. Sonra boğukça bir sesle:</p>

  <p class="p9">- Pekâlâ, dedi, sen kazandın.</p>

  <p class="p9">- Karının bir âşığı olduğuna inanman için bazı deliller vardı, değil mi?</p>

  <p class="p9">- Evet.</p>

  <p class="p9">- Âşığı Stephen Farraday mıydı?</p>

  <p class="p9">- Bilmiyorum! Yemin ederim ki bilmiyorum! Belki de oydu, belki de şu Browne adındaki gençti. Kesin olarak bilemiyeceğim. Korkunç bir işkence idi benim için.</p>

  <p class="p9">- Bu Anthony Browne hakkında ne biliyorsun? Tuhaf şey, bu işim hiç te yabancı gelmiyor bana.</p>

  <p class="p9">- Browne'» dair bildiğim hiç bir şey yok. Zaten kimse tanımıyor onu. Yakışıklı, hossohbet bir adam. Kimsenin hakkında bir şey bildiği yok. Güya Amerikalı imiş ama şivesinde Amerikalı olduğunu belli eden bir taraf ta sezilmiyor.</p>

  <p class="p9">- Belki sefaret bir şeyler biliyordur. Yani. karının âşığının kim olduğunu tahmin edemiyorsun, öyle mi?</p>

  <p class="p9">- Hayır, ne söylesem boş. Yalnız bir şey var. Race, karımın yazdığı bir mektubu görmüştüm... Daha doğrusu o mektubu kuruttuğu kurutma kâğıdına çıkmış birkaç satırı okumuştum. .Bir aşk mektubuydu bu. Ama kime hitabettiği belli değildi. İsim yazmamıştı.</p>

  <p class="p9">Race, gözlerini yine başka bir tarafa çevirmeyi ihmal etmedi.</p>

  <p class="p9">- Eh, şimdi elimizde biraz daha ipuçları var demektir. Meselâ, kocasının aşk macerası dolayısiyle bu işe Lady Alexandra'yi da dahil etmek lâzım. Hislerinde şiddetli olan bir tiptir bu kadın. Sâkin görünüşlülerin hisleri daima şiddetli olur. Böyle- leri gözlerini kırpmadan cinayet işleyebilirler. Şimdi sayalım... Bir esrarengiz Browne, Farraday'la karısı, bir de öteki kadın... Adı neydi onun. Ruth Lessing, değil mi?</p>

  <p class="p9">- Ruth'un böyle bir işle ilgisi olamaz. Son derece tok gözlü kadındır. Dünyevî arzularına mağlûp olacağına zerre kadar ihtimal vermedi.</p>

  <p class="p9">- Senin sekreterindi, değil mi? Nasıl bir kızdır?</p>

  <p class="p9">- Dünyanın en iyi kızıdır.</p>

  <p class="p9">George bu cümleyi büyük bir hararetle söylemişti.</p>

  <p class="p9">- Ruth aileden biri sayılır. Benim sağ kolum- dur. Onun kadar takdir ettiğim, güvendiğim biri daha mevcut değildir yeryüzünde.</p>

  <p class="p9">Race dalgın, dalgın baktı George'a.</p>

  <p class="p9">- Onu çok seviyorsun.</p>

  <p class="p9">- Seviyorsun ne demek... Hayranım.. Bu kız hârika bir şey, Race. Her bakımdan güvenirim ona. Dünyanın en dürüst, en candan kızıdır.</p>

  <p class="p9">Race, «hı, hı» der gibi bir şeyler mırıldandı ve konuyu değiştirdi. Tanımadığı Ruth Lessing hanesine çok kesin bir «maksat» bulup işaret ettiğim George'a belli etmedi. «Dünyanın en iyi, en candan kızı» nın Mrs. George Barton'u öbilr dünyaya yollamak hususunda kesin bir maksadı olabilirdi. Belki de kendisini ikinci Mrs. George Barton olarak tahayyül ediyordu. Yahut da patronuna âşık olmuştu. Her ne ise, Rosemary'nin ölmesini istemiş olması için sebepler mevcuttu.</p>

  <p class="p9">Race bunları söylemedi, sadece:</p>

  <p class="p9">- Her halde bu işte senin de karını öldürmek istemeyi düşünmüş olabileceğini aklımıza getirmemizin normal olduğunu teslim edersin.</p>

  <p class="p9">George şaşkın, şaşkın bakakaldı:</p>

  <p class="p9">- Ben mi?..</p>

  <p class="p9">- Desdamona ile Otello'yu unutma...</p>

  <p class="p9">- Ne demek istediğinizi anlıyorum. Ama Rosemary ile aramızda böyle bir durum yoktu. Ona tapıyordum ama, bazı hususlara göz yummam, tahammül göstermem gerektiğini de biliyordum. Beni sevmediğini söylemek istemedim, kat'iyen, bilâkis bana çok düşkündü. Daima tatlılıkla muamele ederdi. Ben böyle yaratılmışım... Biraz durgun tabiatlıyım, değişmeme de imkân yok. Yani pek romantik bir erkek değilim. Rosemary ile evlenmeye karar verdiğim zaman bu evliliğin dört başı mamur olmıyacağını tahmin ediyordum. Kendisi de bu hususta beni ikaz etmişti. Onun bir başka erkekle alâkadar olduğunu öğrendiğim zaman bu bana bir hayli acı gelmişti ama karımın saçının teline dokunmayacak tıynette bir insan olduğumu anlamanızı isterim.</p>

  <p class="p9">Biraz sustu... Sonra bambaşka bir ses tonu ile devam etti:</p>

  <p class="p9">- Hem bu işi ben yapmış olsaydım, şimdi böyle işleri kurcalar mıydım? Vakanın intihar olduğuna dair karar verildikten, her şey unutulup gittikten sonra işleri kurcalamak düpedüz çılgınlık olmaz mıydı?</p>

  <p class="p9">- Tamamiyle. İşte ben de bu sebepten seni ciddî olarak şüphe altında bulundurmak istemiyorum, sevgili dostum. Katil sen olmuş olsaydın, böyle mektuplar aldığın zaman onları kimseye göstermeden ateşe atıve- rirdin. Şimdi, bütün bunların en enteresan noktasına geldik; mektupları kim yazmış olabilir?</p>

  <p class="p9">George yine şaşırdı:</p>

  <p class="p9">- Hiç bir fikrim yok.</p>

  <p class="p9">- Bu nokta seni değil, daha ziyade beni ilgilendiriyor. Sana ilk sorduğum sual de buydu. Mektupları katilin yazmadığına eminim. Dediğin gibi her şey süt liman olup, Rosemary'nin intihar ettiği zehabı hâsıl olduktan sonra ne diye kalkıp kendi kuyusunu kendi kazsın, değil mi? O halde kim yazdı bunları? İşi yeniden alevlendirmek isteyen kim olabilir?</p>

  <p class="p9">- Hizmetçilerden biri mi acaba? diye sordu George.</p>

  <p class="p9">- Olabilir. O zaman da şu sualler ortaya çıkar? Hangi hizmetçi, ve bu hizmetçi neler biliyor? Rosemary'nin sırlarını açtığı bir hizmetçisi var mıydı?</p>

  <p class="p9">George başını iki yana salladı:</p>

  <p class="p9">- Hayır. O sıralarda bir ahçımız vardı, Mister Pound adında. Hâlâ bizimle beraberdir. İki de hizmetçi kız. Onlar yanımdan ayrıldılar. Zaten pek uzun müddet kalmamışlardı.</p>

  <p class="p9">- Barton, benim nasihatimi istersen, ki istediğinden eminim, vak'a üzerinde iyice düşünmemiz gerektiğini söyliyeceğim. Bir yanda, Rosemary öldü. Ne yaparsan yap onu geri getiremezsin. İntihar delilleri o kadar kuvvetli görünmüyor ama, cinayet şüpheleri de pek kuvvetli değil. Diyelim ki Rosemary sahiden bir cinayete kurban gitti. Sen gerçekten bu işi kurcalamak niyetinde misin? Bu uzun bir süre gazetelerin ağzına düşmek, bir çok kirli çamaşırın ortaya çıkması, karınan aşk maceralarının dillere düşmesi demektir.</p>

  <p class="p9">George Barton irkildi ve şiddetle itiraz etti:</p>

  <p class="p9">- Bana, bir canavarın hunharca işlediği cinayeti yanma kâr bırakmamı mı tavsiye ediyorsunuz? O süslü nutukları, o kendisim beğenmiş edası, üstüne titrediği mesleği ile Stephen Farraday işlediyse bu cinayeti, aramızda elini kolunu sallaya sallaya dolaşsın mı?</p>

  <p class="p9">- Bu işe giriştiğin zaman başına gelecekleri sana göstermek istedim.</p>

  <p class="p9">- Ben gerçeğe erişmek istiyorum.</p>

  <p class="p9">- Pekâlâ. Madem ki öyle, mektupları polise vermem gerekiyor. Onlar mektupların kim tarafından yazıldığını kolayca bulurlar... Bu şahsın bir şeyler bilip bilmediğini ortaya çıkarırlar. Yalnız şu kadarım bilesin, polisi bir kere harekete geçirdikten sonra artık onları geri çevirmek mümkün değildir.</p>

  <p class="p9">- Polise müracaat etmek istemiyorum ben. Onun için önce sizinle görüşmek istedim. Bir tuzak kurmak niyetindeyim... Katil için.</p>

  <p class="p9">- Neler söylüyorsun, kuzum, ne tuzağı?</p>

  <p class="p9">- Dinle bak, Race, Luxemburg'da bir parti vereceğim. Sizin de gelmenizi istiyorum. Masada ayni insanlar bulunacaklar... Farraday'lar, Anthony Browne, Ruth, İris, ve ben. Herşeyi tasarladım.</p>

  <p class="p9">- Ne yapacaksın?</p>

  <p class="p9">George hafifçe güldü.</p>

  <p class="p9">- Sırrım bu benim, dedi, önceden söylersem sihri bozulur. Size bile söyliyemem. Oraya karışmamış bir zihinle gelmenizi, neler olacağını görmenizi daha uygun buluyorum.</p>

  <p class="p9">Race öne doğru eğildi. Sesi birden sertleşmişti.</p>

  <p class="p9">- Hoşlanmadım bundan, George... Kitaplarda okunan böyle acaiplikler hiç bir fayda sağlamaz. Polise git. Onlardan daha münasip çare bulamazsın. Bu gibi meselelerle nasıl uğraşılması gerektiğini senden daha iyi bilirler. Profesyoneldirler. Cinayet konusunda amatörce gösteriler sökmez.</p>

  <p class="p9">- İşte bunun için o gece orada bulunmanızı istedim ya. Siz amatör değilsiniz.</p>

  <p class="p9">- Ah sevgili dostum, ah. Bir zamanlar MI.5 emrinde çalıştım diye mi? Ama yine de beni karanlıkta bırakıyorsun..</p>

  <p class="p9">- öyle olması lâzım.</p>

  <p class="p9">Race başını salladı:</p>

  <p class="p9">- Maalesef. Reddediyorum. Planın hoşuma gitmedi. İştirak edemiyeceğim. Vazgeç, George.. Beni dinle.</p>

  <p class="p9">- Vazgeçmiyeceğim. Herşeyi inceden inceye hesapladım.</p>

  <p class="p9">- Böyle münasebetsizce inatçılık etme. Bu işleri ben senden biraz daha iyi bilirim. Fikir hoşuma gitmedi. İşe yaramaz. Hattâ tehlikeli olabilir. Hiç bu noktayı düşündün mü?</p>

  <p class="p9">- Evet, biri için bir hayli tehlikeli olacak.</p>

  <p class="p9">Race içini çekti.</p>

  <p class="p9">- Ne yaptığının farkmda değilsin sen. Ne halin varsa gör, ama sonra ikaz etmedi diye bana çıkışma. Bak son defa rica ediyorum, vazgeç bu divanece oyundan...</p>

  <p class="p9">George hayır der gibilerden başını iki yana salladı.</p>

  <p class="p9">&nbsp;</p>
</body>
</html>
