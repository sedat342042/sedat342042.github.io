<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>2 Ruth Lessing</title>
</head>

<body>
  <h2 class="h21">2 Ruth Lessing</h2>

  <p class="p9">Ruth Lessing, başını kaşımaya vakit bulamadı- §ı günün ortasında boş bir kaç dakika yakalamış, patronunun karışım düşünüyordu. Rosemary Barton'u.</p>

  <p class="p9">Rosemary Barton'u sevememişti bir türlü... O Kasım sabahı Victor Drake ile ilk defa konuşuncaya kadar, ondan ne dereceye kadar nefret ettiğini kendisi de bilemiyordu.</p>

  <p class="p9">Victor Drake ile yaptığı o görüşme her şeyin başlangıcı olmuş, hâdiseler katarını o görüşme hareket ettirmişti.</p>

  <p class="p9">Ondan evvel, hissettiği ve düşündüğü şeyler, şuur altında kalmış olduğu için, onların pek farkında değildi.</p>

  <p class="p9">George Barton'a bütün varlığı ile bağlıydı. Tâ başındanberi devam ediyordu bu sadakat, bu bağlılık. Soğuk, becerikli, 23 yaşında bir genç kız olarak geldiği bu bilroya ayak bastığı gün, George Barton'un çekip çevirilmeye muhtaç bir erkek olduğunu anlamıştı. Onu hemen avucunun içine alıvermişti. Genç patronunun vaktini israf ettirmemiş, parasını biriktirmesine yardım etmiş, dertlerini ortadan kaldırmıştı. Arkadaşlarını bile kendi eliyle seçmiş, genç adamı boş vakitlerinde dinlendirecek meşgaleleri de Ruth Lessing tayin etmişti. Onun bunun tavsiyesi ile iş teşebbilslerine atılmasını önlemiş, fakat, bazı ahvalde rizikolu teşebbilslere girişmesi için patronunu teşvik etmişti.</p>

  <p class="p9">Bir arada çalıştıkları uzun yıllar boyunca bir defa olsun George sekreterinin sadece patronunun menfaatlerini düşünen, çalışkan, dikkatli ve ihtimamkâr bir insan olmasından şüpheye düşmemişti.</p>

  <p class="p9">Genç kızın umumi görünüşü de daima gözlerini okşamıştı. Pırıl, pırıl muntazam siyah saçları, biçimli kulaklanndaki minik inci küpeleri, belli belirsiz pudralanmış yüzü, uçuk gül rengi ruju, şık, sade tayyörleri, her zaman tiril, tiril olan bluzları ile Rut.h gerçekten hoş bir manzara arzederdi.</p>

  <p class="p9">George, Ruth'un bulunmaz bir sekreter olduğunu düşünüyordu.</p>

  <p class="p9">Genç kadının lâübaliliğe aslâ yer vermiyen o soğuk halini, o makine gibi hissiz görünüşünü çok beğeniyordu. Kendisi ona hususî hayatına ait sıkıntılarını, dertlerini anlatır, genç kadın da lüzumlu tavsiyelerde bulunurdu.</p>

  <p class="p9">Fakat, George'un evlenme meselesiyle Ruth'un hiç bir ilgisi olmamıştı. Bu işten pek hoşlanmamış olmasına rağmen patronunun hislerine burnunu sokmamış, düğün hazırlıkları sırasında Rosemary'nin annesine yardım etmek için elinden geleni esirgememişti.</p>

  <p class="p9">George'un evlenmesinden sonra genç kadın kendisini ondan biraz daha çekmiş, tamamıyla bilroda ki işlere gömülmüştü. George da zaten işlerin çoğunu ona yıkıyordu.</p>

  <p class="p9">Ruth Lessing öylesine kabiliyetli bir kadındı ki, Rosemary bile George'un sekreterinin her bakımdan bulunmaz bir insan olduğunu kısa zamanda öğrendi. Miss Lessing daima güler yüzlü, nazik ve terbiyeli idi.</p>

  <p class="p9">George, Rosemary ve İris onu «Ruth» diye çağırıyorlardı. Genç kadın sık, sık Elvaston meydanındaki eve yemeğe gelirdi. Şimdi yirmi dokuz yaşındaydı ama, yirmi üç yaşında bilroya ilk geldiği günden hiç farklı değildi.</p>

  <p class="p9">George'la Ruth Lessing'in aralarında mahremiyet konusunda tek kelime teati edilmemesine rağmen, genç kadın, patronunun ruh haletlerini derhal sezerdi. Meselâ, genç adamda evliliğin o ilk coşkunluğunun ne zaman durulduğunu, yerini tatlı bir rehavet ve tatmin hissine bıraktığını Ruth çok iyi biliyordu. Patronunun o sıralarda teferruat üzerinde nek duralayışından doğacak hataları Ruth'un deriyi gören zekâsı tashih ediyordu.</p>

  <p class="p9">George istediği kadar dalgın ve dikkatsiz olabilirdi, Ruth bunun farkına bile varmamış gibi davranıyordu. îşte, George'un en hoşuna giden taraf da buydu.</p>

  <p class="p9">Patronu Ruth'a Victor Drake'den ilk defa olarak bir Kasım sabahı bahis açtı.</p>

  <p class="p9">- Benim için pek hoş olmıyan bir iş yapmanı istiyorum, Ruth.</p>

  <p class="p9">Genç kadın sual sorar gibi baktı: «Memnuniyetle yaparım.» demesine lüzum bile yoktu. George Barton bunu zaten bilirdi.</p>

  <p class="p9">- Her ailede bir baş belâsı çıkar, dedi George.</p>

  <p class="p9">Ruth anlıyorum, der gibilerden başını salladı.</p>

  <p class="p9">- Karınım kuzeni bu.. Allahın belâsı bir genç.. Annesini şimdiden mahva sürükledi. Kadıncağız oğlunun namına satın aldığı birkaç hisseyi de satmak zorunda kaldı. Oxford'da iken bir çeki tahrif etmeye kalkışmıştı. Neyse bunu örtbas ettiler. O günden beri de orada burada serseriyane dolaşıp duruyor. O liman senin, bu liman benim... Hiç bir yerde dikiş tutturamadı.</p>

  <p class="p9">Ruth pek ilgilenmeden dinledi. Bu tipleri iyi tanırdı. Böyleleri portakal yetiştirirler, tavuk çiftlikleri kurarlar, tâ Avustralyalara kadar gidip Merinos istasyonlarında çobanlık yaparlar, Yeni Zelanda'da donmuş et hazırlayan fabrikalarda iş bulup çalışırlardı. Hiç bir yerde adam olamazlar, hiç bir yerde uzun zaman kalamazlar, namlarına yatırılan paralarm daima altından girip, üstünden çıkarlardı. Böyleleri onu hiç ilgilendirmezdi. Genç kadın başarılı erkeklerin hayranı idi.</p>

  <p class="p9">- İşte bu delikanlı kalkıp Londra'ya gelmiş, duyduğuma göre karımı rahatsız etmeye başlamış. Rosemary'yi okul sıralarından beri görmemiş ama, dedim ya iler tutar tarafı yok diye, şimdi de karıma mektup yazıp para sızdırmak istiyormuş... Böyle şeylere hiç tahammülüm yoktur. Bugün saat on ikide kaldığı otelde kendisiyle buluşmak için randevu aldım. Benim yerime bu işle sen uğraşacaksın. Münasebetsiz herifle temas etmeye hiç niyetim yok. Onu ömrümde görmedim, görmek te istemiyorum, Rosemary'nin onunla buluşmasına da taraftar değilim. Araya bir üçüncü şahıs girer de münasebeti o temin ederse iş daha resmi ve ciddi olur.</p>

  <p class="p9">- Evet, böylesi daima daha iyidir. Ne gibi bir planınız var?</p>

  <p class="p9">- Yüz İngüiz lirası nakit para ve Buenos Aires'e bir bilet. Para kendisine gemide verilecek.</p>

  <p class="p9">Ruth gülümsedi.</p>

  <p class="p9">- Doğrusu da bu. Onun gemiye binip gittiğinden emin olmak istiyorsunuz.</p>

  <p class="p9">- Anladığına memnun oldum.</p>

  <p class="p9">Genç kadın kayıtsız:</p>

  <p class="p9">- Rastlanmayan bir olay değil ki bu, dedi.</p>

  <p class="p9">- öyle, etrafta böyleleri çok vardır., (bir an tereddüt etti). Bu işi benim yerime yapmak büyük bir külfet olmıyacak, değil mi?</p>

  <p class="p9">- Ne münasebet... (keyifli, keyifli güldü) Böyle işlerin hallinde pek becerikliyimdir. Merak etmeyin.</p>

  <p class="p9">- Sen her işte beceriklisin.</p>

  <p class="p9">- Gemide yer ayırtmak meselesi için harekete geçtiniz mi? Adı neydi?</p>

  <p class="p9">- Victor Drake. Bileti burada. Dün telefon edip aldırdım. Geminin adı da San Cristobal... Tilbury rıhtımından yarın hareket edecek.</p>

  <p class="p9">Ruth bileti aldı, yanlış bir tarafı olup olmadığını kontrol ettikten sonra çantasına koydu.</p>

  <p class="p9">- Tamam bu. Ben hallederim. Saat on ikide. Adresi de verin, lütfen.</p>

  <p class="p9">- Russel meydanının karşı tarafında. Rupert oteli.</p>

  <p class="p9">Genç kadın not aldı.</p>

  <p class="p9">- Ruth, sensiz ben ne yapardım, bilmem.</p>

  <p class="p9">George, elini şefkat dolu bir hareketle genç kadının omuzuna koydu. İlk defa böyle bir hareket yapıyordu.</p>

  <p class="p9">Ruth memnun, kızardı.</p>

  <p class="p9">- Konuşmasını pek bilmem ben. Bugüne kadar benim için yaptıklarım hep kupkuru karşıladım.. Ama aslında öyle değil, Ruth... Sana her hususta ne kadar güvendiğimi bilemezsin. Sen dünyanın en iyi, en sevimli, en çalışkan kızısın!</p>

  <p class="p9">Ruth, memnuniyetini ve utancını gizlemek için gülerek:</p>

  <p class="p9">- Böyle güzel şeyler söylerseniz beni şımartırsınız soma, dedi.</p>

  <p class="p9">- İltifat olsun diye söylemiyorum ki, sen firmanın bir parçasısın, Ruth, sensiz hayatı tasavvur bile edemiyorum.</p>

  <p class="p9">Genç kadın, bütün vücudu bu sözlerin verdiği tatlı bir sıcaklık içinde, odadan çıktı. Rupert oteline vardığı zaman yanakları hâlâ alev, alev yanıyordu.</p>

  <p class="p9">Genç kadının kendisine verilen bu vazifeden zerre kadar ürktüğü yoktu. Her türlü meseleyi kolayca halledecek kadar kendisinden emindi. Kudretine güveniyordu. Şanssızlık hikâyeleri, biçare insanlar ona vız gelirdi. Günün bin bir işi arasına şu Victor Drake işini de sıkıştırıvermişti işte...</p>

  <p class="p9">Tahmin ettiği gibi buldu genç adamı... Yalnız tasavvurundan biraz daha yakışıklıydı. Karakterini tayinde hiç yanılmamıştı. Victor Drake tutulacak yanı olmıyan bir serseriydi. Bu şeytanî cazibenin altında buz gibi bir kalb, amansız bir zekâ gizliydi. Yalnız, Ruth, onun karşısındaki insanın ruhunu okumak kabiliyetini^ ve ona göre hareket etmek âdetinde olduğunu pek sezememişti. Yahut da, genç erkeğin cazibesine karşı kendisinin ne derece dayanıklı olduğunu iyi ölçememişti. Zira Victor Drake gerçekten çekici bir erkekti.</p>

  <p class="p9">Genç adam, Ruth Lessing'i, keyifli bir şaşkınlıkla karşıladı.</p>

  <p class="p9">- George'un elçisi misiniz, yoksa? Aman, ne güzel bir sürpriz bu, böyle!</p>

  <p class="p9">Ruth, kuru. monoton bir sesle, George Bar- ton'un şartlarını bildirdi. Victor, pek dostane bir tavırla hepsine razı oldu.</p>

  <p class="p9">- Yüz İngiliz lirası ha? Hiç te fena değil. Zavallı koca George! Ben altmış İngilize da razı olurdum, ayol... Aman bunu kendisine söylemeyin, kuzum. Şartlar: Güzel kuzinim Rosemary'yi üzme. Masum kuzin İris'in ahlâkım bozma. Saygı değer George eniştenin canını sıkma... Hepsi kabul! Beni San Cristobal'de geçirmeye kim gelecek? Siz geleceksiniz, ha, Miss Lessing! Ah, ne güzel, ne güzel!...</p>

  <p class="p9">Burnunu kırıştırmış, gözleri âdeta şefkatle ışıldayarak gülüyordu. Esmer, kemikli bir yüzü vardı... Toreadorlara benziyordu. Romantik bir intiba uyandırıyordu insanda. Kadınlar onun cazibesine pek dayanamazlardı. Bunun kendisi de farkındaydı !</p>

  <p class="p9">- Uzun zamandır Barton'un yanındasınız, değil mi, Miss Lessing?</p>

  <p class="p9">- Altı sene oldu.</p>

  <p class="p9">- Siz olmasanız ne yapacağını bilmiyor bizimki, değil mi? Ah, evet, size dair çok şey biliyorum. Her şeyinizden haberim var, Miss Lessing.</p>

  <p class="p9">Ruth sert bir sesle:</p>

  <p class="p9">- Nereden biliyorsunuz? diye sordu.</p>

  <p class="p9">Victor sırıttı:</p>

  <p class="p9">- Rosemary anlattı.</p>

  <p class="p9">- Rosemary mi? Ama...</p>

  <p class="p9">- Heyecanlanmayın, canım. Rosemary'yi daha fazla üzecek değilim. Bana karşı cok lütufkâr davrandı kızcağız. Bayağı sempatikti... Ondan da bir yüzlük aldım, aslım sorarsanız...</p>

  <p class="p9">- Siz...</p>

  <p class="p9">Ruth devam edemedi, sustu. Victor gülmeye başladı. Kahkahası öylesine sari idi ki, Ruth da gülmeye başladığım fark etti.</p>

  <p class="p9">- Çok fena bir çocuksunuz, Mister Drake.</p>

  <p class="p9">- Oo, bu işlerde çok ustayımdır.. Para sızdırmanın en yüksek tekniğini bilirim. İntihar etmeye karar verdiğimi bildiren bir telgraf her şeyi halletmeye kâfi gelir.</p>

  <p class="p9">- Kendi kendinizden utanın biraz.</p>

  <p class="p9">- Valla kendimi ben de pek tasvip etmiyorum. .. kötü bir insanım, Miss Lessing. Kötülüğümün ne dereceye kadar vardığını sizin bilmenizi isterdim.</p>

  <p class="p9">- Niçin?</p>

  <p class="p9">Ruth Lessing meraklanmıştı.</p>

  <p class="p9">- Bilmem, dedi Victor, siz bambaşkasınız. Ayni tekniği size karşı kullanamazdım... Şu pırıl pırıl yanan gözleriniz kurduğum tuzağa düşmezdi gibime geliyor. «Çok günahına girdiler, zavallı çocuk» teranesi sizin kalbinize pek işlemezdi. Sizde merhametten eser yok.</p>

  <p class="p9">Ruth'un yüz hatları sertleşti.</p>

  <p class="p9">- Merhametten nefret ederim, dedi.</p>

  <p class="p9">- Ruth merhamet manasına gelir, unutmayın... Buna rağmen mi? Öyleyse size merhametsiz Ruth demeli...</p>

  <p class="p9">- Benim zayıflara karşı merhametim yoktur.</p>

  <p class="p9">- Benim zayıf olduğumu kim söyledi... Yoo, işte burada yanılıyorsunuz. Kötü diyebilirsiniz, amennâ.. Ama benim için tek bir şey söylenebilir.</p>

  <p class="p9">Genç kadının dudakları kıvrıldı.</p>

  <p class="p9">- Evet?</p>

  <p class="p9">- Ben hayattan kâm alıyorum.. Evet, son derece memnunum. Hayatın ta içinde yaşadun, Ruth. Her işi yaptım. Aktörlükten tezgâhtarlığa kadar, garsonluk mu istersin, hademelik mi, hamallık mı, sirk müdürlüğü mü? Yük gemilerinde tayfalık mı yapmadım? Güney Amerika'da bir Cumhuriyet'te başkanlığa adaylığımı mı koymadım? Hapise mi girip çıkmadım. Yapmadığım iki şey kaldı.. Namusumla çalışmak, ve kendi hayatımı kazanmak.</p>

  <p class="p9">Gülerek genç kadına baktı. Ruth, hiddet ve şiddetle ayağa fırlaması gerektiğim düşünüyordu ama, Victor Drake'in kudreti şeytanın kudretine eşitti. Kötülüğü bile eğlenceli bir hale getirmesini biliyordu. Şimdi, gözlerini o insanın içine işleyen bakışları ile kendisine dikmişti:</p>

  <p class="p9">- Saf ve nezih görünmek için o kadar gayret sarfetme, Ruth! Ahlâk ve faziletten sen de sandığın kadar nasibini alamamışsın. Senin bütün arzun başarıya ulaşabilmekten ibaret. Sen eninde sonunda patronla evlenmeyi beceren kızlardansın. George'la işi buraya vardırmalıydın. George o küçük, budala Rosemary ile evlen- memeliydi. Seninle evlenmeliydi. Seninle evlenmiş olsaydı kendisine çok daha büyük bir iyilik etmiş olurdu.</p>

  <p class="p9">- Etrafa hakaretler yağdırıyorsunuz.</p>

  <p class="p9">- Rosemary budalanın biridir. Çocukluğundan beri budalaydı zaten. Cennet kadar güzel ama, bir tavşan kadar aptal. Erkeklerin delice âşık oldukları, fakat uzun zaman bağlı kalamadıkları kadın tipidir bu. Ama sen - sen başkasın. Hey Tanrım, sana âşık olan bir erkek, bu aşktan aslâ usanmaz.</p>

  <p class="p9">İşte en zayıf noktaya kadar nüfuz etmişti. Genç kadın anî ve candan bir samimiyetle:</p>

  <p class="p9">- Âşık olsaydı, dedi, ama olmadı!</p>

  <p class="p9">- Yani George mu olmadı diyorsun? Kendi kendini aldatma. Ruth. Rosemary'ye bir hal olacak olsa. George derhal seninle evlenirdi.</p>

  <p class="p9">Evet. işte bu... Her şeyin başlangıcı bu oldu.</p>

  <p class="p9">Victor, gözlerini kadından ayırmadan konuşmağa devam etti:</p>

  <p class="p9">- Bunu benim kadar sen de biliyorsun.</p>

  <p class="p9">(George'un eli, elinin üzerinde, sesi sevgi dolu, ılık., evet, doğruydu bu... Her işte kendisine koşardı, kendisine güvenirdi...)</p>

  <p class="p9">Victor usulca:</p>

  <p class="p9">- Kendine daha fazla güvenmelisin, kızım, dedi, George'u sen küçük Darmağının ucunda çevirebilirsin. Rosemary, münasebetsiz, aptalın biridir.</p>

  <p class="p9">«Doğru» diye düşündü Ruth, «Rosemary olmasaydı ben pekâlâ George'la evlenebilirdim. Kendisi için de münasip bir izdivaç olurdu bu... Ben ona iyi bakardım.»</p>

  <p class="p9">Birden âni bir öfkeyle doldu içi, kızgın bir öfke dalgası yükseldi içinden. Victor Drake, büyük bir keyifle onu seyrediyordu. Genç adam insanların akıllarına yeni yeni fikirler koymaktan pek hoşlanırdı. Yahut da, şimdi yaptığı gibi, karşısındakinin zihninde zaten bulunan, fakat onun pek farkında olmadığı bir fikri ortaya çıkarınca işte böyle keyiflenirdi.</p>

  <p class="p9">Evet, işte böyle başladı... Ertesi günü dünyanın öbilr ucuna gidecek olan bir genç adamla bu tesadüfi karşüaşma oldu her şeyin başlangıcı. Görünüşünde hiç kimse en ufak bir fark sezmediyse bile, biraz önce bilrodan ayrılan Ruth ile, bilroya dönen Ruth arasında çok fark vardı.</p>

  <p class="p9">Genç kadının bilroya dönmesinden pek az sonra Rosemary telefon etti.</p>

  <p class="p9">- Mr. Barton şimdi yemeğe çıktı. Size bir yardımda bulunabilir miyim?</p>

  <p class="p9">- Ah, Ruth, bak şekerim, bizim mız mız Albay Race, bir telgraf gönderdi. Benim partimde bulunamıyacağını bildiriyor. George'a soruver bakalım, onun yerine kimin davet edilmesini istiyor acaba? Davetliler arasında bir erkek daha bulunması lâzım. Dört kadın var. Bir değişiklik olsun diye İris de geliyor. Sonra Sandra Farraday... Öteki kimdi, bir türlü hatırlayamıyorum...</p>

  <p class="p9">- Dördüncü benim, galiba. Büyük bir nezaket eseri olarak beni de davet etmiştiniz.</p>

  <p class="p9">- Aaa. sahi, hay Allah, nasıl da unutmuşum!</p>

  <p class="p9">Telin öbilr ucunda Rosemary'nin billûr gibi kahkahası çınladı. Ama genç kadın Ruth Lessing'in kıpkırmızı kesildiğini, yüz hatlarının gerildiğini göremedi, tabiî.</p>

  <p class="p9">Rosemary'nin nartisine bir lütuf olarak davet edilmek... George'un hatırı için: «Peki. neki Ruth Lessing'i de çağırırız. Hem davet edilmek kızcağızın hoşuna gider. Üstelik işe de yarar... Doğrusu prezantabl kızdır.»</p>

  <p class="p9">İşte Ruth Lessing, Rosemary'den o anda nefret ettiğini anladı.</p>

  <p class="p9">Zengin, güzel, dikkatsiz ve beyinsiz olduğu için nefret etti ondan. Rosemary bir bilronun ağır işi için yaratılmamıştı. Hayal ta her şey ona altın bir tepsi üzerinde sunuluyordu. Ask maceraları, kendisi için deli divâne olan bir koca... Ekmek elden, su gölden... Ne çalışma, ne idareli para harcamak, ne şu sıkıntı, ne bu dert...</p>

  <p class="p9">Sinir bozucu, kibirli, etrafını hiçe sayan, şımarık bir güzel...</p>

  <p class="p9">Ruth Lessing, telefonun sessiz ahizesine doğru usulca:</p>

  <p class="p9">- İnşallah geberirsin... dedi.</p>

  <p class="p9">Ve kendi sözleri ile kendisi irkildi. Bu sözler Ruth Lessing'e hiç yakışmıyordu. Hiç bir zaman heyecanlı, hırslı, hislerine mağlûp bir kadın olmamıştı Ruth. Daima soğukkanlı, hislerini kontrol altmda tutmasını bilen, kendinden emin, kabiliyetli bir insandı.</p>

  <p class="p9">Kendi kendisine: «Bana ne oluyor?...» diye söylendi.</p>

  <p class="p9">İşte Rosemary Barton'dan o gün, o öğleden sonra nefret etmişti... Ve aradan bir yıl geçmiş olmasına rağmen, hâlâ da ediyordu.</p>

  <p class="p9">Günün birinde, belki, Rosemary Barton'u unutacaktı. Ama henüz unutamamıştı.</p>

  <p class="p9">Kendisini zorlayarak, hafızasını, o Kasım günlerine çevirdi...</p>

  <p class="p9">İşte, elinde telefon ahizesi, öylece oturmuş, yüreğinden kabaran nefret hissiyle mücadele ediyordu...</p>

  <p class="p9">Soma, o her zamanki sâkin, tatlı sesiyle George'a Rosemary'nin verdiği haberi iletmişti. Davetli sayısının ayarım bozmamak için kendisinin partiye gelmemesinin uygun olacağım ileri sürmüştü. Fakat George bu fikre şiddetle itiraz etmişti.</p>

  <p class="p9">Ertesi sabah. San Cristobal vapurunun yola çıktığını haber vermek için patronunun odasına girdiğini hatırlıyordu. George ne kadar sevinmiş, ne kadar ferahla- mıştı bu haberi duyunca...</p>

  <p class="p9">- Demek salimen yola çıktı?</p>

  <p class="p9">- Evet. Kendisine parayı iskele alınmazdan Biraz önce verdim.</p>

  <p class="p9">Genç kadın bir an tereddüt ettikten sonra, ilâve etmişti:</p>

  <p class="p9">- Vapur rıhtımdan ayrılırken, Victor Drake elini salladı ve: «George'a benim tarafımdan sevgi ve öpücükler götürün. Bu akşam onun şerefine içeceğim!»</p>

  <p class="p9">- Edepsiz., dedi George.</p>

  <p class="p9">Sonra merakla sordu:</p>

  <p class="p9">- Ona dair nasıl bir intiba edindin, Ruth?</p>

  <p class="p9">Ruth, cevap verirken sesini bilhassa pek sâkinleştirdi, pek kayıtsızca:</p>

  <p class="p9">- Tahmin ettiğim gibi, dedi, zayıf bir karakter.</p>

  <p class="p9">Ve George hiç bir sey görmedi, hiç bir şeyin farkına varmadı! O zaman Ruth'ım içinden şöyle haykırmak geldi: «Onunla konuşmak için neden beni yolladınız? Beni ne hale getireceğini hiç mi tahmin edemediniz? Dünden beri bambaşka bir insan olduğumu nasıl oluyor da anlamıyorsunuz? Benim TEHLİKELİ bir mahlûk olduğumu hâlâ mı sezemediniz? Neler yapmaya kaadir olduğumun hâlâ mı farkında değilsiniz?... »</p>

  <p class="p9">Bütün bunların yerine, ciddi bir sesle:</p>

  <p class="p9">- Şu San Paulo'dan gelen mektubu görüşecektik... dedi.</p>

  <p class="p9">Çalışkan, işine bağlı, ehliyetli bir sekreterdi Ruth Lessing.</p>

  <p class="p9">Beş gün daha vardı Rosemary'nin doğum gününe...</p>

  <p class="p9">O gün de bilrodaki diğer günler gibi çalışmakla, sükûnet içinde geçmişti... Sonra berbere gitmiş, yeni, siyah bir elbise giymiş, pek mahirane, hafif bir makyaj yapmıştı. Fakat aynadan bakan yüz pek kendi yüzüne benzemiyordu. Solgun, kararlı, acı bir yüzdü bu...</p>

  <p class="p9">Victor Drake doğru söylemişti. Onda merhametten eser yoktu.</p>

  <p class="p9">Daha sonra, masanın karşı tarafından Rosemary Barton'un morarmış, takallus etmiş çehresine bakarken de yüreğinde en küçük bir merhamet kırıntısı hissetmemişti.</p>

  <p class="p9">Şimdi, o geceden on bir ay sonra Rosemary Barton'u düşünürken, birden müthiş bir korkuya kapıldı...</p>

  <p class="p9"><a id="a6"></a><span class="t7">&nbsp;</span></p>
</body>
</html>
