<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>5 Alexandra Farraday</title>
</head>

<body>
  <h2 class="h21">5 Alexandra Farraday</h2>

  <p class="p9">Sandra Farraday Rosemary Barton'u unutmamıştı.</p>

  <p class="p9">Şu anda yine onu düşünüyordu. O akşam lokantada, masanın üstüne yığılıp kalan Rosemary'yi.</p>

  <p class="p9">Dehşetle içini çekişini, sonra başını kaldırınca, Stephen'le göz göze gelişini hatırlıyordu...</p>

  <p class="p9">Stephen gözlerinde parlayan hakikati görmüş müydü acaba? Gözlerinde yanan nefreti, korku ve zafer ışıltısını farketmiş miydi?...</p>

  <p class="p9">Aradan bir yıla yakın bir zaman geçmişti ama, genç kadın daha dünmüş gibi hatırlıyordu.</p>

  <p class="p9">Rosemary... Hâtıraların sembolü... Ne kadar da doğruydu bu... Ne korkunç bir gerçek gizliydi bu sözlerde. Bir insan zihinlerde yaşayıp durduktan sonra ölmüş, ne çıkardı... Rosemary de işte böyle yapmıştı. Sandra'nın zihninde de yaşıyordu hâlâ, Stephen'in zihninde de... Bundan pek emin değildi ama, her halde Stephen de onu düşünüyor olacaktı.</p>

  <p class="p9">Luxsemburg gazinosu... Nefis yemekleri, itinalı servisi, şahane dekoru ile o lâ- net olasıca yer... Oraya gitmemezlik edemezdiniz. Çünkü son derece moda bir yer olmuştu...</p>

  <p class="p9">Unutmak istiyordu Sandra.. Ama her şey ona Rosemary'yi hatırlatmak için âdeta birbiriyle yarış ediyordu. Fairhaven bile bu acı hâtıradan uzak kalamamış tı. George Little Priors'a taşındıktan sonra artık onu her görüşte hatırlayacaktı.</p>

  <p class="p9">Sahi. George'un oraya gelişi ne garipti... Acaio bir adamdı bu George Barton. Komşuluğundan zevk alınacak biri değildi. Little Priors köşküne gelişiyle Fair- haven'in de tadını kaçırmıştı. Bu yaza gelinceye kadar orası daima bir huzur ve sükûn köşesi olmuştu. Stephen'le orada mesut günler geçirmişlerdi... Mesut günler mi? Onunla hiç mesut olmuşlar mıydı?</p>

  <p class="p9">Genç kadın dudaklarım kıstı. Evet, binlerce defa evet... Stephen'le çok mesut olabilirlerdi... Rosemary olmasaydı.</p>

  <p class="p9">Kocasiyle aralarında yavaş yavaş inşa ettikleri o derin anlaşmayı, o karşılıklı güven ve sevgiyi, o tatlı şefkat hâlesini Rosemary yıkmıştı. Sandra'nın kocasına karşı duyduğu derin bağlılığı, garip cazibeyi ondan saklamasına sebep olan acaip bir içgüdü vardı. O gün, Kidderminster malikânesinde, sanki kendisini hiç tanımıyormus gibi yaklaştığı, mahcup bir poz takındığı andan itibaren sevmişti Stephen'i.</p>

  <p class="p9">Oysa, o anda kendisinin kim olduğunu bildiğini öğrenmişti. Sandra bu gerçeği ne zaman farkettiğini pek hatırlamıyordu. Evlenmelerinden epeyce sonra, bir gün, bir kanun tasarısı üzerinde çalışırken. Stephen yine o gün kullandığı taktiği kullanmıştı. Bir hususu bildiği halde bilmiyormuş gibi görünmesinin uygun düşeceğini söylemisti...</p>

  <p class="p9">Sandra o zaman içinden «onun bu taktiğine bir kere daha şahit oldum ben», diye düşünmüştü. Neydi bu? Ah. evet, malikânede ilk tanıştıkları gün de böyle yapmıştı Stephen. Genç kadın bu gerçeği keşfedince fazla hayret etmedi. Bunu şuur altında çoktan anlamış bulunuyordu ama, şuur üstüne ilk defa çıkıyordu.</p>

  <p class="p9">İşte genç kadın, kocasının kendisini, onu sevdiği kadar sevmediğini böylece hissetmiş oldu. Kimbilir, belki de bu tarzda sevmek kabiliyetine sahip değildi. Şiddetle sevmek kabiliyeti kendisine hâs bir bedbahtlıktı. Bunu atalarından tevarüs etmiş olacaktı. Ölesiye bağlanmak. bütün varlığı ile sevmek... Böylesine âşık olmak kadınlar arasında nadir rastlanan bir şeydi. Stephen için ölmesi icabetse, ölüme seve seve giderdi. Halbuki, kocasının kendisini lâyık gördüğü köşede kalmayı kabullenmişti. Stephen ondan kalbini değil, kafasını istiyordu. Bir de bu izdivacın kendisine sağlayacağı sosyal faydaları...</p>

  <p class="p9">Sandra'nın yapamıyacağı tek bir şey vardı... Stephen'e, mukabele edemiyeceği kadar sevgi tezahüratı göstermek, onu bir sevgi deryasında boğmak. .</p>

  <p class="p9">İnandığı bir şey vardı; Stephen ondan hoşlanıyor, arkadaşlığından zevk alıyordu... İleride genç kadının taşıdığı yük elbette ki hafifleyecekti... Yani aralarındaki münasebetin sadece arkadaşlık ve şefkat unsurlarına dayanacağı yaşlılık yıllarında belki de aradığı saadete erişecekti.</p>

  <p class="p9">Stephen beni kendine göre seviyor, diye düşünüyordu.</p>

  <p class="p9">Sonra araya Rosemary karıştı.</p>

  <p class="p9">Sandra bazan, dudaklarında acı bir bilkülüşle «anlamadığıma nasıl inandırıyor kendisini?...» dive merak ediyordu. Oysa, daha ilk anda. Stephen balkonda başını kaldırıp Rosemary'yi ilk gördüğü anda anlamıştı her şeyi. St. Moritz'deki otelin balkonunda...</p>

  <p class="p9">Sonra, bu kadının kocasının metresi olduğu günü bile biliyordu.</p>

  <p class="p9">Güzel mahlûkun kullandığı kokuyu o kadar iyi öğrenmişti ki..</p>

  <p class="p9">Stephen'in bakışlarından, nazik ifadeli yüzünün hatlarından, zihninin nerelerde olduğunu ne kadar güzel, ne kadar rahatça sezebiliyordu... Yatağından çıkıp geldiği, avuçlarında vücudunun sıcaklığını hâlâ taşıdığı kadını düşündüğü nasıl belli oluyordu.</p>

  <p class="p9">Çektiği azabı saklamak, ıstırabım belli etmemek ne kadar zordu, Ya Rabbi! Her geçen gün biraz daha artan bu işkenceye, cesaretinden, gururundan başka tutunacak yeri olmadan dayanabilmek... Hayır, hayır, hislerini, çektiği acıyı belli etmiyecekti.. etmiyecekti.</p>

  <p class="p9">Zayıfladı genç kadın, soldu. Yüzünün ve omuzlarının kemikleri daha çok belli olmaya başladı. Yemek için kendisini zorluyordu ama uykuya zorlayamıyordu. Uzun geceler boyunca, kupkuru gözleri tavana dikti, öylece yatıyordu. Uyku ilâcı almayı gururuna yediremiyordu. Uyku ilâcı almak bir nevi zaaftı onun nazarında. Tahammül edecekti. İncinmiş, kırılmış, güvenini kaybetmiş görünmek, gururunu ayaklar altına alıp bağırıp çağırmak onun yapacağı şeyler değildi.</p>

  <p class="p9">Kuvvet aldığı tek bir teselli kırıntısı vardı; Stephen kendisinden ayrılmak istemiyordu. Bunu belki de mesleğini tehlikeye düşürmemek için yapıyordu ama, yine de yapıyordu ya, bu da bir şeydi.</p>

  <p class="p9">Belki de günün birinde bu şehvet kasırgası sona erecekti.</p>

  <p class="p9">Bu kadında ne bulmuştu, sanki? Evet, güzel, cazip bir kadındı.. Ama etraflarında o kadar çok güzel kadın vardı ki... Bu kadına niçin bu kadar bağlanmış, gözü dünyayı görmez olmuştu? Rosemary Barton'da onu bilyüleyen ne vardı?</p>

  <p class="p9">Beyinsiz, münasebetsiz, insanı eğlendirmekten bile âciz bir kadındı... Tahrik edici tavırlara sahip olan, zeki, hoşsohbet bir kadın olsaydı bâri...</p>

  <p class="p9">Sandra, bir gün Stephen'in bu kadından bıkacağına inanmak istiyor, bütün ümidini bu inanca bağlıyordu.</p>

  <p class="p9">Kocasının hayatta en büyük ilgiyi işine karşı duyduğunu bilirdi. İstikbal için büyük ümitler vaadeden bir adamdı. Büyük devlet adamlarına hâs, işlek bir zekâya sahipti. Hayattaki istikameti şimdiden tayin edilmişti. . Bu bilyülü aşk onu çizdiği yoldan çıkaracak raddeye geldiği zaman belki de durumunun vahametini kavrayabilecekti.</p>

  <p class="p9">Sandra bir saniye olsun kocasından ayrılmayı aklından geçirmiş değildi. Kendi- sim bütün varlığı ile kocasına ait hissediyordu. Stephen isterse onu sokağa atabilir, isterse bağrına basabilirdi. Ama, kocası onun hayatı demekti. Ona karşı duyduğu aşk bir ortaçağ işkencesi gibi kalbini dağlıyordu.</p>

  <p class="p9">Bir ara içinde bir ümit uyanır gibi olmuştu... Stephen günün birinde Fairhaven'a gitmek istemişti.. Hemen ertesi günü kendilerini orada buluvermişlerdi... Genç adam yavaş yavaş kendisine geliyordu, galiba. Aralarında o ilk günlerin ılık sempatisi uyanmıştı. Ümit Sandra'nın kalbinden dalga, dalga taşıyordu. Demek Stephen kendisini hâlâ istiyordu, hâlâ arkadaşlığından zevk alıyordu, hâlâ onun muhakemesine güveniyordu. Şimdilik o kadının pençesinden kurtulmuşa benziyordu.</p>

  <p class="p9">Daha neşeli, daha normal bir hal almıştı...</p>

  <p class="p9">Şimdilik tamiri imkânsız bir durum yok gibi görünüyordu.</p>

  <p class="p9">Stepnen kasırgayı atlatmak yoluna girmişti.</p>

  <p class="p9">Ah, bu münasebeti bilsbütün kesip atmak kararını bir verebilseydi.</p>

  <p class="p9">Sonra Londra'ya döndüler.. Ve Stephen'in şehvet hastalığı nüksetti. Yine yorgun, üzgün, hasta gibi dolaşmaya başladı. Kafasını işine veremez oldu.</p>

  <p class="p9">Sandra sebebini tahmin ediyordu. Rosemary ona beraber uzaklara gitmeyi teklif etmişti .. Stephen bu adımı atmaya karar vermenin bocalayışı içindeydi. Bu yaşına kadar kurduğu bütün bağları koparmaya karar verecekti...</p>

  <p class="p9">Divanelik... çılgınlık... O işini herşeyin başına koyan bir adam... Tam bir İngiliz. Bunu kendisi de kalbinin derinlerinde muhakkak İri hissediyor...</p>

  <p class="p9">Evet ama, Rosemary o kadar güzel, o kadar aptal ki... Hem, bir kadın uğruna mesleğini feda etmiş olan tek erkek Stephen mi? Sonradan pişman olurmuş, varsın olsun. Şimdilik hayatından memnun ya...</p>

  <p class="p9">Bir kokteyl partide, Sandra onların bir muhaverelerinden tek bir cümle işitti:</p>

  <p class="p9">- ... söyliyeceğim George'a... Kararımızı vermek zorundayız artık.</p>

  <p class="p9">Ve bundan pek az sonra da Rosemary gribe yakalanıp, yattı.</p>

  <p class="p9">Sandra'nın kalbinde yepyeni bir ümit filizlendi. Ya grip zatürree'ye çevirirse?.. Gribin zatürree'ye çevirmesi olmıyacak şey değildi. Geçen kış genç bir arkadaşı zatürree'den ölmüştü. Ya Rosemary de ölecek olursa...</p>

  <p class="p9">Bu düşünceyi kafasından kovmadı. Böyle bir düşünceye kafasında yer vermiş olmasından dehşete de düşmedi.</p>

  <p class="p9">Rosemary Barton'dan nefret ediyordu. Düşüncelerin öldürme gücü olsaydı, Rosemary çoktan ölmüştü bile...</p>

  <p class="p9">Ama düşüncelerin öldürme gücü yoktu.</p>

  <p class="p9">Bir inşam öldürmek için onıuı ölümünü düşünmek kâfi değildi.</p>

  <p class="p9">O akşam, Luxenburg gazinosunun pudra odasında Rosemary ne kadar da güzeldi! Beyaz kürk etolü çıplak omuzlarından aşağıya kaymıştı. Hastalıktan yeni kalkmış olmanın o solgun narinliği vardı üzerinde. Bu incelik ona bir masal prensesi güzelliği, elle dokununca dağılıverecekmiş hissini uyandıran bir peri füsunkârlı- ğı veriyordu...</p>

  <p class="p9">Aynanın karşısında makiyajını tazelemekle meşguldü.</p>

  <p class="p9">Sandra biraz gerisinde durmuş, aynada birleşen hayâllerini seyrediyordu. Kendi yüzü bir heykel kadar ifadesiz, cansız, hissizdi. Sanki bu yüzün gerisinde hiç bir hayat eseri yoktu. Soğuk, âdeta taşlaşmış bir kadın...</p>

  <p class="p9">Sonra Rosemary kendisine dönmüştü :</p>

  <p class="p9">- Aa, bütün aynayı işgal ettim, galiba? Bitiyor şimdi. Bu hınzır grip beni perişan etti. Şu halime bak, ne berbat olmuşum? Başınıda hâlâ bir ağrı var.. Halim de yok...</p>

  <p class="p9">Sandra, nazikâne sormuştu:</p>

  <p class="p9">- Başın şimdi de ağrıyor mu?</p>

  <p class="p9">- Ağrıyor ya! Bir aspirinin var mı, Sandra?</p>

  <p class="p9">- Bir Faivre kaşesi var yanımda.</p>

  <p class="p9">Çantasını açıp, kaşeyi çıkarmıştı. Rosemary kaşeyi almış, «çantamda dursun, sonra alırım,» demişti.</p>

  <p class="p9">Barton'un siyah saçlı sekreteri bu manzarayı uzaktan seyretmişti. Sonra aynanın önüne geçmiş, sadece burnunu biraz pudralamıştı. Hoş bir kızdı.. Adamakıllı da güzeldi. Sandra bu kızın da Rosemary'den hoşlanmadığı zehabına kapılmıştı, nedense.</p>

  <p class="p9">Sonra pudra odasından çıkmışlardı. Önde Sandra, sonra Rosemary, nihayet Miss Lessing, a, a... evet, evet, bir de o küçük kız vardı... Rosemary'nin kardeşi.. İris. Beyaz elbisesi ile bir mektepli kızı andıran, kocaman gri gözlü, heyecanlı bir kız...</p>

  <p class="p9">Salonda kendilerini bekleyen erkeklerin yanma gitmişlerdi...</p>

  <p class="p9">Telâşlı bir garson, onlara masalarını göstermişti. Hep birden kubbeli kemerin altından geçip salonun iç kısınına doğru yürümüşlerdi. Rosemary'nin bir daha o kapıdan sağ çıkmıyacağına dair o sırada hiç bir nişane yoktu... Hiç bir nişane ...</p>

  <p class="p9"><a id="a9"></a><span class="t7">&nbsp;</span></p>
</body>
</html>
