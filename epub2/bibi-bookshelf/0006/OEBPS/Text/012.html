<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>6 George Barton</title>
</head>

<body>
  <h2 class="h21">6 George Barton</h2>

  <p class="p9">Rosemary...</p>

  <p class="p9">George Barton, kadehini ağzından yavaş yavaş masaya doğru indirdi ve ifadesiz nazarlarla oynaşan alevlere baktı.</p>

  <p class="p9">Sarhoşluğun insanı kendi kendisine açındıran raddesine varıncaya kadar içmişti.</p>

  <p class="p9">Ne kadar güzel kızdı, Yarabbi! Onun için çıldırıyordu. O da biliyordu bunu... Ve George'a içinden kendisiyle alay ediyormuş gibi geliyordu.</p>

  <p class="p9">Ona ilk defa evlenme teklif ettiği vakit bile, bu işin kendisi için iyi bir sonuca varacağına inanmamıştı. Şaşkın bir halde ağzında bir şeyler gevelemişti.</p>

  <p class="p9">- Ne zaman evet dersen, güzelim... Sadece evet demen kâfi... Biliyorum, sen bana bakmazsın... Aptallık ettiğimin farkındayım. Ama hislerimi anlıyorsun, değil mi? Yani, demek istiyorum ki, beni her zaman ayaklarının dibinde bulabilirsin. Bana bu saadeti bahşedeceğinden hiç ümidim yok... Fakat yine de içimi açmadan edemedim.</p>

  <p class="p9">Rossmary gülmüş, kalkıp saçlarından öpmüştü.</p>

  <p class="p9">- Çok sevimlisin, George. Bu nazik teklifini hiç unutmayacağım, ama şimdilik evlenmeye niyetim yok.</p>

  <p class="p9">Ciddi bir sesle cevap vermişti George:</p>

  <p class="p9">- Nasıl istersen, şekerim... Bu hususta acele etme, iyi düşün... İstediğin erkeği seçebilecek durumdasın.</p>

  <p class="p9">Hiç ümidi yoktu .. ama hiç!</p>

  <p class="p9">Rosemary ona âşık filân değildi tabii. Bunu çok iyi biliyordu. Maamafih, genç kız:</p>

  <p class="p9">- Beni anlıyorsun, değil mi? demişti, evimi barkımı bilip, kendimi mesut ve emniyette hissetmek istiyorum. Bunu bana ancak sen verebilirsin. Aşktan, âşık olmaktan usandım. Aşk maceraları hep hüsranla neticelenmeye mahkûm... Nedense hiç bir zaman iyi bir sonuca varmıyor. Senden hoşlanıyorum, George. İyi huylu, sempatik, tatlı bir adamsın. O kadar da iyisin ki... Ben bunları istiyorum iste.</p>

  <p class="p9">George abuk sabuk bir şeyler mırıldanmıştı:</p>

  <p class="p9">- İnsan hayatta ifrata kaçmamalı... Çok mesut olacağız biz.</p>

  <p class="p9">Eh, bir bakıma bu kehanet pek de yanlış çıkmamıştı. Mesut olmuşlardı... Bir hayli... Tevazuunu hiç kaybetmemişti. Rosemary elbette ki kendisi gibi sakin mizaçlı, donuk bir adamla geçireceği hayata razı olamazdı... Bu isin elbette ki bazı pürüzleri olacaktı. George kendisini muhtemel pürüzlere» hazırlıklı bulunmaya alıştırdı. Bu gibi «zuhuratın» gelip geçici olduğuna kendisini inandırmaya çalıştı. Rosemary daima, her defasında kendisine dönecekti. Bu görüşü kabullendikten sonra gerisi o kadar güç olmayacaktı.</p>

  <p class="p9">Çünkü, Rosemary kendisine sarsılmaz bir şefkatle bağlıydı. Bu düşkünlük bu şefkat, ufak tefek flörtlerinin, aşk maceralarının dışında kalan bir şeydi.</p>

  <p class="p9">Bütün bunları kabullenmek, sineye çekmek hususunda, George kendisini âdeta yetiştirdi. Rosemary kadar güzel ve hassas bir kadının başka türlü olmasına imkân yoktu. Böyle durumlar karşısında kendisini infiale kaptırmamaya kararlıydı.</p>

  <p class="p9">Şu veya bu gençle flört etmek hiç bir şey değildi. Ama, ciddi bir maceranın kokusunu aldığı vakit...</p>

  <p class="p9">Bu kokuyu derhal sezmişti... Havada buram buram aşk kokuyordu. Genç kadının artan heyecanı, gittikçe bilsbütün güzelleşmesi, gözlerindeki ateşli pırıltı... Ve nihayet bütün bunlara eklenen çirkin gerçekler..</p>

  <p class="p9">Genç kadının oturma odasına girdiği bir gün, yazmakta olduğu mektubu eliyle kapaması, şüphelerini teyit eden ilk gerçek olmuştu... Rosemary âşığına mektup yazıyordu.</p>

  <p class="p9">Biraz sonra genç kadın odadan çıkınca - mektubu da beraberinde alıp götürmüştü - George biraz evvel kullandığı kurutma kağıdını alıp aynaya tutmuş ve şu kelimeleri açık açık okumuştu, «Benim bir tanecik sevgilim...»</p>

  <p class="p9">Kanı kulaklarında uğul uğul ötmüştü. O anda Othello'nun duyduklarım duyduğundan emindi. Sinirlerine hâkim olup, akıllıca bir istikamet mi çizmeliydi? Pöhf! Şu anda bütün varlığına ilksel erkeğin çılgın öfkesi hâkimdi. Karısının gırtlağına sarılıp son nefesini verinceye kadar sıkmak geliyordu içinden!... O herifi de büyük bir soğukkanlılıkla gebertebilirdi. Kimdi bu adam? Şu Browne denen genç adam mı? Yoksa o baston yutmuş Stephen Farraday mı? İkisinin de Rosemary'ye aygın baygın baktıklarını çok defalar görmüştü.</p>

  <p class="p9">Birden aynada gözleri kendi yüzüne takıldı. Gözleri kan çanağına dönmüştü. Sanki korkunç bir sinir krizi geçirmek üzereydi.</p>

  <p class="p9">İşte bu anı hatırladığı sırada kadehini masaya bırakmıştı. O boğucu, kahredici hissi yine duymuştu. Kanı yine kulaklarında uğulduyordu. Şimdi bile...</p>

  <p class="p9">Büyük bir gayret sarfederek hatıraları zihninden kovdu. O müthiş anı tekrar yaşamaya mecali yoktu. Gelip geçmiş, olup bitmişti. Artık ıstırap da çekmeyecekti. Rosemary ölmüştü, ölmüş ve huzura kavuşmuştu... Kendisi de huzur içindeydi. Artık ıstıraplar dinmişti...</p>

  <p class="p9">Rosemary'nin ölümünün ona böylesine derin bir huzur getirmiş olması ne tuhaftı...</p>

  <p class="p9">Bu hissini Ruth'a bile açmamıştı. Ne iyi kızdı Ruth! Ne aklı başında kızdı... O olmasaydı ne yapardı acaba? Nasıl teselli etmişti kendisini... Kadınlığını zerre kadar belli etmeyerek, nasıl ona yaklaşmış, gerçek bir dost gibi yardımına koşmuştu... Rosemary gibi erkek delisi değildi Ruth.</p>

  <p class="p9">Rosemary... Lokantadaki yuvarlak masanın başında oturan Rosemary. Gripten sonra hafifçe solan yüzü... O güzelim yüzü... Ama aradan bir saat geçmeden..</p>

  <p class="p9">Hayır, hayır, hatırlamayacaktı bunu! Hele şimdi hiç hatırlamaması lâzımdı. Planını düşünmeliydi... Plân mı.</p>

  <p class="p9">Önce Race ile konuşması icabediyordu. Race'e mektupları gösterecekti. Race onları görünce ne diyecekti bakalım? İris'in nutku tutulmuştu. Bu konuda hiç bir fikri olmadığı besbelliydi kızcağızın.</p>

  <p class="p9">Şimdi herşeyi dikkatle tasarlamıştı. Her şey hazırdı.</p>

  <p class="p9">Planı tamamlanmıştı. Tarihini, yerini tesbit etmişti.</p>

  <p class="p9">Kasım'ın 2 nci günü... Azizler Yortusu... Bu da çok manalı bir çeşni katıyordu plâna doğrusu. Peki yer? Elbette ki Luxemburg gazinosu... Hem de ayni masa.</p>

  <p class="p9">Ayni misafirler. Anthony Browne, Stephen Farraday, Sandra Farraday ve sonra Ruth, İris, nihayet kendisi. Bir de Race'i çağıracaktı... aslında ilk yemekte bulunması gereken Race'i.</p>

  <p class="p9">Masada tek bir yer boş kalacaktı.</p>

  <p class="p9">Mükemmel bir plândı bu!...</p>

  <p class="p9">Son derece dramatik...</p>

  <p class="p9">Bir cinayetin tekrarı...</p>

  <p class="p9">Zihni yine gerilere gitti...</p>

  <p class="p9">Rosemary'nin doğum gününe...</p>

  <p class="p9">Rosemary, masaya yığılmış... Ölmüş...</p>

  <p class="p9"><a id="a10"></a>&nbsp;</p>
</body>
</html>
