<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>AZİZLER YORTUSU</title>
</head>

<body>
  <h1 class="h11">AZİZLER YORTUSU</h1>

  <p class="p8"><span class="t4">«Buna Rosemary derler... Hat</span><span class="t4">ı</span><span class="t4">ralar</span><span class="t4">ı</span><span class="t4">n sembolüdür.»</span></p>

  <p class="p9">&nbsp;</p>

  <h2 class="h21"><a id="ncx976"></a>1</h2>

  <p class="p9">Lucilla Drake'in yine çenesi düşmüştü. Ama aile içinde Lucille Drake'in müşfik dudakları arasından çıkan sesi kuş cıvıltılarına benzetirlerdi hep.</p>

  <p class="p9">Bu sabah yapılacak o kadar çok iş vardı ki, zihnini tek bir konu üzerinde topla- yamıyordu. Sayfiyeden şehre dönme zamam gelmiş, taşınma hazırlıkları bir heyula gibi önüne dikilmişti. Hizmetçüerin binbir derdi, ev işleri, kış hazırlıkları, bitip tükenmek bilmiyen ufak tefek teferruat arasında bir yandan da İris'in halini merak etmekteydi.</p>

  <p class="p9">- Vallahi çok üzülüyorum senin bu haline yavrum. Ne kadar sarardın soldun son zamanlarda... Sanki hiç uyku uyumuyormuşsun gibi bir halin var... Uykuların intizammı kaybettiyse haber ver, şekerim, doktor Wylie'nin miydi, Gaskell'in miydi, neydi, bir uyku ilâcı vardı, ondan alırız. Ayy, şimdi aklıma geldi, ısmarladığım şeyleri hâlâ getirmediler. Bakkala bundan sonra kendim gideyim, bâri... Bu hizmetçi kızlarda hiç iş yok.. Ya bakkal dikkatsiz, ya bizim kızlar... Kutu kutu sabun tozu alıyorlar, halbuki haftada bir kutu sabundan fazlasını kullanmalarım yasak etmiştim. Yoksa sana bir tonik mi alsak? Ben küçük bir kızken Eaton şurubu içirirlerdi bana. Bir de bol bol ıspanak yemek lâzım, tabii. Aşçıya söyliyeyim de bugün ıspanak pişirsin.</p>

  <p class="p9">İris, halasına, doktor Gaskell adım söyleyince neden bakkalı hatırladığını soramıyacak kadar yorgun hissediyordu kendisini. Hem sormuş olsaydı bile alacağı cevabın ne olacağını çok iyi biliyordu: «Bakkalın adı Kranfor da ondan... İki isim birbirine benziyor» diyecekti Lucilla Hala.</p>

  <p class="p9">Lucilla'nın muhakeme tarzından yalnız kendisi bir şeyler çıkarabilirdi.</p>

  <p class="p9">İris, toplayabildiği bütün enerjiyi seferber ederek:</p>

  <p class="p9">- Benim bir şeyim yok, Lucilla hala, dedi.</p>

  <p class="p9">- Gözlerinin altı mosmor olmuş, ayol, daha ne olsun? Kendini çok yoruyorsun.</p>

  <p class="p9">- Haftalardan beri hiç bir iş yaptığım yok ki...</p>

  <p class="p9">- Sana öyle geliyor. Çok tenis oynamak genç kızlar için iyi değildir. Burarım havası da biraz gevşeklik veriyor insana ya... Çukur bir yer. George o kıza soracağına bana akıl danışsaydı...</p>

  <p class="p9">- Kıza mı?</p>

  <p class="p9">- Miss Lessing'den bahsediyorum, canım. Varsa Miss Lessing, yoksa Miss Lessing. Hadi iş yalnız bilroya inhisar etse neyse. Kıza aileden biri imiş gibi muamele ediyor. Onun da arayıp bulamadığı şey, zaten... Böylelerine o kadar yüz vermiye gelir mi?</p>

  <p class="p9">- Ama Lucilla hala, Ruth artık aileden biri oldu.</p>

  <p class="p9">Mrs. Drake burnundan soludu:</p>

  <p class="p9">- Olmaya can atıyor, can. Bunda anlaşılmıyacak bir şey yok. Zavallı George! Kadın konusunda pek bön. Bu iş böyle olmaz, İris. George'u yapması muhtemel hatalardan korumak lâzım. Senin yerinde olsam, George'a, Miss Lessing ne kadar iyi olursa olsun, böyle bir izdivacın imkânsızlığını anlatmaya çalışırım.</p>

  <p class="p9">İris bir an dalgınlığından sıyrıldı:</p>

  <p class="p9">- George'un Ruth'la evlenmesi ihtimalini aklıma getirmemiştim.</p>

  <p class="p9">- Sen burnunun dibini bile göremiyorsun, çocuk. Hayatta hiç tecrüben yok, tabiî.</p>

  <p class="p9">İris kendini tutamıyarak gülümsedi. Lucilla hala da bazan ne komik oluyordu.</p>

  <p class="p9">- Bu kız koca avına çıkmış, ayol, dedi Mrs. Drake hırsla.</p>

  <p class="p9">- Bir mahzuru var mı?</p>

  <p class="p9">- Mahzuru mu? Elbette var, canım.</p>

  <p class="p9">- Fena mı olur yani...</p>

  <p class="p9">Halası İris'e şaşkın şaşkın baktı.</p>

  <p class="p9">- Yani George için fena mı olur demek istedim. Galiba bu kız George'dan hoşlanıyor. Onu çok seviyor. İyi bir zevce olur, George'a bakardı.</p>

  <p class="p9">Mrs. Drake yüzünü buruşturdu, somurttu.</p>

  <p class="p9">- George'a şimdi de çok iyi bakılıyor, dedi, daha ne istermiş sanki? Nefis yemekler, evin içinde dolaşan senin gibi cici bir genç kız.. Sen evlendikten sonra bile ben George'a bakmaya devam ederim inşallah. Hem de ömrü bilrolarda geçmiş, ev işlerinden zerre kadar anlamıyan bir tazeden daha iyi bakarım. Ev idaresinden ne anlarmış o? Hesap yapsın, defter tutsun, steno yazsın... Sıra bir erkeğe bakmaya gelince bunların ne faydası olur, sorarım sana?</p>

  <p class="p9">İris gülerek başını salladı, ama halasiyle münakaşaya girişmedi. Ruth'un parlak siyah saçlarım, berrak cildini, vücudunu incecik gösteren güzel dikişli tayyörlerini düşünüyordu. Zavallı Lucüla hala! Aklını fikrini ev işleriyle bozmuştu. Aşk onun için o kadar uzaklarda kalmıştı ki, yeryüzünde böyle bir şey olduğunu bile hatırlamıyordu artık. Kocası hatırlanacak olsaydı, hayatında aşkın zaten fazla bir rol oynamadığı kolayca anlaşılırdı.</p>

  <p class="p9">Lucilla, Hector Marle'nin baba bir ana ayrı kardeşiydi. Hector'un annesi ölünce ona Lucilla analık etmişti. Hem kardeşine, hem de babasına bakan genç kız, bir türlü evlenememiş, âdeta ihtiyar bir kız olup kalmıştı. Yaşı kırkma varıyordu ki, ellisini çoktan aşmış bir adam olan Rahip Caleb Drake ile tanıştı. Onunla evlendi.</p>

  <p class="p9">Evlilik hayatı iki yıl kadar kısa bir müddet sürmüş, henüz bir yaşma basmamış bir oğlan çocukla dul kalıvermişti.</p>

  <p class="p9">Pek genç ve âdeta ümidini kestiği bir devrede ana olması Lucilla'yı tarifsiz bir saadete garketmişti. Yeknasak ve kuru hayatının en güzel olayı buydu.</p>

  <p class="p9">Fakat oğlu, hayatı boyunca başına belâ olacak, onu manen ve maddeten sö- mürecekti.</p>

  <p class="p9">Lucilla, her şeye rağmen biricik evlâdına toz kondurmayan, müşfik, fazlasiyle müşfik bir anne olup çıkmıştı. Sevgi dolu bir müsamaha ile oğlunun biraz «zayıfça» bir karaktere sahip olduğunu teslim ediyordu ama ona bir türlü suç isnat edemiyordu. Victor herkesi kendi gibi masum zanneden, arkadaşlarına çabuk kanan bir yaradılışa sahipti. Talihsiz bir çocuktu zavallı Victor'cuğu! Hayatta hep aldanıyordu. Saflığından istifadeye kalkışan açıkgözlerin kurbanı oluyordu hep. İşte Lucilla'nın oğlu hakkındaki mütalâası bu merkezdeydi. Yavrusu tenkit konusu olduğu zaman biçare ananın yumuşak ifadeli çehresi birden sertleşiyor, hırçın bir mana alıyordu. Oğlunu iyi tanıyordu o. İyi kalpli, heyecanlı bir gençti işte. Kötü arkadaşlarının tesiriyle istikametini bir türlü doğru tayin edememişti. Aslında, çok iyi biliyordu ki, Victor da ondan para isterken üzülüyordu. Ama ne yapsın dı, kaderi onu hep böyle müşkül durumlara düşürüyordu... Anacığından başka kime başvurabilirdi bu zalim dünyada?...</p>

  <p class="p9">İris'e göz kulak olması, evin idaresi ile uğraşması için George onu beraber oturmaya davet ettiği vakit, bunu Tanrının bir nimeti olarak karşılamıştı. Zira o sıralarda yine zaruret ve perişanlık içinde yüzüyordu. Şu bir yıldır öylesine rahata kavuşmuştu ki, Ruth gibi bir zıpçıktının bu rahatı kaçırmasından haklı olarak endişeye düşüyordu.</p>

  <p class="p9">Ruth, hiç şüphesizdi ki George'la parası için evlenmeyi düşünüyordu. Onun nazarında George müşfik bir koca, emniyetli bir istikbal, para ve lüks demekti. Lucilla halanın gecelik takkesine anlatın siz! Bu zamanda modern fikirli bir genç kadın, sabahtan akşama kadar bir bilroda babasının hayrına ömür çürütemezdi... Çürütmeye kalkışmış görünüyorsa bunda mutlaka bir iş var demekti. Aradan asırlar geçse kızlar aym gayenin peşinde koşacaklardı... Şöyle paralı pullu, biraz da aptalca bir erkeği kafese koyup, yan gelip yatmak... Hem bu Ruth Lessing denen kadın akıllı takımındandı. George'un gözüne girmek için her şeyden evvel itimadını kazanmak yolundan gidiyordu. Bunda muvaffak olmuştu da hınzır. Yavaş, yavaş tesir ederek George'u öyle bir hale getirmişti ki, zavallı budala onsuz adım atamaz olmuştu... Ev döşerken bile artık Ruth'un fikrine müracaat ediliyordu. Allaha şükür ki durumu vaktinde sezmişti... Ruth'a dünyanın kaç bucak olduğunu gösterecekti elbette...</p>

  <p class="p9">Lucilla Drake, katmerli gerdanını titreterek bir kaç kere başını salladı. Kaşlarını merakla kaldırdı. Ve en çok bu konu kadar kendisini ilgilendiren bir başka konuya temas etti:</p>

  <p class="p9">- Battaniyeleri ne yapacağımı bilemiyorum, dedi, George kış boyunca da hafta, sonlarında buraya geliriz gibi bir lâf etmişti. Acaba ilkbahardan önce gelir miyiz dersin, İris?</p>

  <p class="p9">İris, son derece önemsiz saydığı bu mevzua dikkatini verebilmek için kendisini zorladı.</p>

  <p class="p9">- Galiba kendisi de bilmiyor bunu, dedi, havalar iyi giderse pazar günleri gelmek hiç te fena olmaz. Benim hususî bir arzum yok... Her neyse ev yerinde duruyor ya, icabederse geliriz.</p>

  <p class="p9">- Öyle ama insan önceden bilmek istemez mi? Gelmiyeceksek o zaman battaniyeleri naftalinleyip kaldırmak lâzım. Geleceksek buna hacet yok, çünkü onları kullanacağız demektir. Naftalin kokusunu hiç sevmem.</p>

  <p class="p9">- Sen de naftalin koymayı ver, Lucilla hala.</p>

  <p class="p9">- Aaa, olur mu? Yaz çok sıcak geçti. Sıcak geçen yazlardan sonra güveler çok olur. Eşek anları da çokmuş burada. Hawkins geçen gün tam otuz tane arı yuvası bulmuş... Düşün bir kere, otuz tane...</p>

  <p class="p9">İris Hawkins'i hatırladı... Elinde siyanür kabı ile, arı yuvalarına sezdirmeden yaklaşan Hawkins... Siyanür... Rosemary... Ah, neden her şey hep o konuya dönmelerine yardım ediyordu?</p>

  <p class="p9">Lucilla halanın ince sesi konuşuyor da konuşuyordu. Şimdi bambaşka bir mevzua atlamıştı.</p>

  <p class="p9">- ... gümüş takımları bankadaki kasaya göndersem mi, göndermesem mi? ha, ne dersin? Lady Alexandra buralarda hırsızlık vak'aları çok olur demişti. Hoş bizim panjurlar pek sağlam ama... Leydi Alexandra'nın saç biçimi de öyle sinirime dokunuyor ki. Yüzüne sert bir ifade veriyor bu şekil saç. Zaten sert bir kadın.. Sinirli bir şeye benziyor. Son zamanlarda da sinirli olmayan kaldı mı desene... Benim gençliğimde insanlar sinir nedir bilmezlerdi. Ha, sinir deyince hatırladım, ayol, George'un son günlerdeki halini hiç beğenmiyorum ben. Yoksa grip filân mı olacak, nedir? Ateşi var mı diye merak ettim geçen akşam. Belki de işinde bir şeye canı sıkılıyordun Bana müthiş bir dalgınlığı var gibi geldi.</p>

  <p class="p9">İris titredi. Lucilla hala muzafferane bir feryat kopardı:</p>

  <p class="p9">- Demedim mi sana, bak üşüyorsun, işte.</p>

  <p class="p9">&nbsp;</p>
</body>
</html>
