<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Mozart</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter" id="chapter7">
  <div class="container html5_section">
    <h1><span class="epub-type_pagebreak" id="page167" title="167"></span>1779-1781</h1>

    <h2>Salzburg’da Başpiskopos’un emrinde,<br />
    Münih’te Idomeneo</h2>

    <p>Mozart, 1779 yılının 16 Ocak günü Salzburg’a dönmüş, kente varışının hemen ertesinde de resmen saray orgculuğuna atanmıştı. Kısa bir süre sonra yirmi üç yaşına basan delikanlı için ilk bakışta başarısız gibi görünen son yolculuğu, aslında önemli kazanımlar sağlamıştı. Her şeyden önce Mozart bu gezi sırasında ilk defa, babasına danışmadan bazı kararlar vermiş, bunların sonuçlarına katlanmıştı. Gerçi oğluyla mektuplar aracılığıyla ilişkisini hiçbir zaman koparmayan Leopold Mozart, önemli kararların hepsinde, er ya da geç etkili olmuş, istediği sonucu elde etmişti. Genç besteci bu gezi sonrasında sanatsal açıdan artık tam anlamıyla kendi özgün stilini yakalamayı başarmış, müzikal kusursuzluğa ulaşmıştı. Paris’te bulunduğu aylarda, sürekli olarak Fransızların müzik zevkini eleştiren Mozart, bu gözlemleri sonucu kendi doğrularını daha iyi saptama şansı yakalamıştı. Opera bestelemeyi her şeyden çok istemesine rağmen, yolculuğu boyunca çeşitli nedenlerden ötürü bu amacını gerçekleştirememiş, Salzburg’a bunun özlemiyle dönmüştü. Kentte düzenli temsillerin verildiği bir opera binasının bulunmayışı, Mozart’ı doğduğu şehirden soğutan en önemli etkendi. Bu özlemini, civar kentlerden alacağı siparişlerle karşılamayı umarak, yeni görevi gereği kendinden beklenen dinî yapıtları bestelemeye koyuldu.</p>

    <p>Ancak aynı tarihlerde üzerinde çalıştığı bir sahne eseri de vardı. Belirli bir başlığı olmadan bestelenmeye başlanan yapıt, sipariş sonucu hazırlanmadığı için tamamlanmadan bırakılmıştı. O dönemde çok moda olan Türk temalarıyla işli yapıtın metni Salzburg’lu trompetçi ve Mozart ailesinin yakın dostu Johann Andreas Schachtner tarafından kaleme alınmıştı. Günümüzde (KV 344) <em>Zaide</em> adıyla tanınan eser bu başlığı, partisyonu 1838’de ya<span class="epub-type_pagebreak" id="page168" title="168"></span>yımlayan Johann Anton André’ye borçludur. André, bir operadan çok Almanca bir <em>singspiel</em> olan yapıtın başkarakterinin adını, esere vermiştir. Eserin en ilginç yönlerinden biri, Mozart’ın kısa bir süre önce Mannheim’da dinleyip çok etkisinde kaldığı ve <em>duodrama</em> olarak adlandırdığı yöntemi kullanmış olmasıdır. Yapıtta <em>melolog</em> olarak anılan bölümler, fonda müziğin yer aldığı ancak karakterlerin duygularını, bir tiyatro yapıtındaki gibi, konuşarak dile getirdikleri pasajlardır. Kuşkusuz operadan günümüze kalan en güzel bölüm, <em>Zaide</em>’nin birinci perdede yer alan, “<em>Ruhe sanft mein holdes Leben,</em>”<a class="si-noteref epub-type_noteref" href="#f249" id="ref_f249">249</a> sözleriyle başlayan aryasıdır. Bu bölüm, Mozart’ın benzer konuyu işleyeceği <em>Saraydan Kız Kaçırma</em> operasında, Konstanze<a class="si-noteref epub-type_noteref" href="#f250" id="ref_f250">250</a> karakteri için besteleyeceği aryaların ön çalışması gibidir.</p>

    <p>Müzik tarihçileri son yıllarda, <em>Zaide</em> operasının hangi nedenle bestelenmeye başlanmış olabileceği konusunda çeşitli görüşler öne sürmüştür. Otoritelerin üzerinde anlaştığı iki olasılık vardır. Bunlardan birincisi, yapıtın 1779-1780 yıllarında Salzburg’u ziyaret eden gezgin tiyatro topluluklarının siparişi üzerine bestelendiği yönündedir. Gerçekten de, Johann Heinrich Böhm ve Emanuel Schikaneder’in tiyatro toplulukları uzun sürelerle kente konuk olmuş, her iki tiyatrocu da Mozart ailesiyle yakın dostluk kurmuştur. Mozart, Böhm’ün topluluğu için KV 345, <em>Thamos, König in Ägypten</em> (<em>Mısır Kralı Thamos</em>) adlı oyunda kullanılmak üzere sahne müzikleri bestelemiştir. Schikaneder’le çok daha iyi dost olan genç besteci, özellikle onun Hamlet’i canlandırmasından çok etkilenmiş, topluluğun Salzburg’da sahnelediği oyunların neredeyse tümünü izlemişti. İki sanatçının yolu, yıllar sonra Viyana’da tekrar kesişecek ve bu karşılaşma müzik dünyasına bir başyapıtı, <em>Sihirli Flüt</em>’ü kazandıracaktı.</p>

    <p>Otoritelerin <em>Zaide</em>’nin besteleniş nedeni olarak öne sürdükleri ikinci görüş, o tarihlerde Viyana’da II. Joseph’in hayata geçirmeye çalıştığı ve ayrıntıları sonraki sayfalarda <em>Saraydan Kız Kaçırma</em> ile birlikte anlatılacak olan, Almanca müzikli oyunlar uygulaması çerçevesindedir. Mozart’ın <em>Idomeneo</em> temsili için Münih’te bulunduğu sırada, 11 Aralık 1780’de babasının gönderdiği mektupta yer alan bir bölüm, bu savı kuvvetlendirir niteliktedir: “Schacht<span class="epub-type_pagebreak" id="page169" title="169"></span>ner’in oyunu<a class="si-noteref epub-type_noteref" href="#f251" id="ref_f251">251</a> için şu anda yapacak fazla bir şey yok. Tiyatrolar kapalı olduğu<a class="si-noteref epub-type_noteref" href="#f252" id="ref_f252">252</a> ve İmparator şu anda tiyatroyla fazla ilgilenmediği için elimizden bir şey gelmez. Bu durumda, müziğin tümüyle tamamlanmamış olması daha iyi. Kim bilir, belki ileride yapıtı Viyana’da sahnelemek için bir fırsat çıkabilir.”<a class="si-noteref epub-type_noteref" href="#f253" id="ref_f253">253</a> Bu ifade, <em>Zaide</em>’nin imparatorluk başkentinde sahnelenme düşüncesiyle bestelenmeye başlandığını oldukça açık bir şekilde ortaya koymaktadır. En azından ilk sipariş, Salzburg’u ziyaret eden tiyatro gruplarının birinden gelmiş olsa bile, Mozart’ın aklında yapıtını uzun vadede Viyana’da sahneleme fikri yer etmiş olmalı.</p>

    <p>Mozart’ın bu dönemde bestelediği dinî yapıtlar içinde günümüzde en sık seslendirilenlerin başında KV 317, <em>Krönungsmesse</em> (<em>Taç Giyme Missası</em>) gelmektedir. Eserin ne amaçla bestelenmiş olduğu ve “Taç Giyme” adını ne için aldığı, günümüze dek tartışma konusu olmuştur. Kaynakların bir kısmı, <em>missa</em>’nın Salzburg yakınlarındaki Maria Plain Kilisesi’ndeki Meryem Ana heykelinin kutsanması onuruna bestelendiğini bildirmektedir. Yapıt 1791’de, İmparator II. Leopold’un, Prag’daki taç giyme töreni sırasında seslendirildiği için müzik tarihinde bu adla anıldığını söyleyen belgeler de vardır.</p>

    <p>Mozart dinî yapıtlar dışında, kentte gereksinim duyularak sipariş verilen ya da kendisi seslendirmek için de yeni eserler besteliyordu. Bunların içinde en tanınmışları KV 365, <em>İki Piyano İçin Mi Bemol Majör Konçerto</em> ve KV 364, <em>Keman ve Viyola İçin Senfoni Konçertant</em>’tır. Mozart iki piyano için konçertoyu ablası Nannerl’le birlikte yorumlamak için bestelemiş ve genellikle birinci piyanoyu ona çaldırmıştı. Günümüze dek viyolacıların repertuvarının en gözde yapıtlarının başında yer alan <em>senfoni konçertant</em>’ın hangi amaçla yazıldığı kesin olarak saptanamamıştır. Büyük olasılıkla sarayda görevli çalgıcılar için düşünülmüş, keman partisini Antonio Brunetti seslendirmişti. Mozart aynı tarihlerde, keman, viyola ve viyolonselin solist olarak yer alacağı bir senfoni konçertanta başlamış ancak tamamlamamıştır.</p>

    <p>Ablası ve babasıyla birlikte Salzburg’daki yaşam, kısa bir süre sonra eski eğlenceli haline dönmüştü. Maddi olarak eski yıllar<span class="epub-type_pagebreak" id="page170" title="170"></span>dan daha iyi durumda olduklarından, Leopold Mozart, oğlunun Paris gezisi için aldığı borçları ödemeye başlamıştı. Kentin sosyal yaşantısı elverdiğince Mozart’lar partilere ve balolara katılıyor, eğlenceye vakit ayırmaktan çekinmiyorlardı. Bu yıllarda aile bireylerinin hepsi bir arada olduğundan mektuplaşmıyorlardı. Bu bir anlamda, müzik tarihçilerinin oldukça önemli belgelerden yoksun kalmaları demekti. Çünkü mektuplarında en önemsiz detayları bile birbirlerine aktarmaktan zevk alan Mozart’lar, çağın yalnızca müzikal olaylarına değil, sosyal yaşantısına da ayna tutuyorlardı.</p>

    <p>Mozart’ın bu dönemde, ablasının tuttuğu günlüğe, onun ağzından kaleme aldığı kısa notlar ilgi çekicidir. Kendini tümüyle Nannerl’ın yerine koyan genç besteci, kendinden “kardeşim” diye bahsetmektedir. Her gün için kısa cümleler girilmiş ve o gün yapılanlar adeta not düşülmüştür: “Saat altıya çeyrek kala Kont Thun bize geldi. Yedide babam ve Pimperl<a class="si-noteref epub-type_noteref" href="#f254" id="ref_f254">254</a> ile gezinti. Öğleden sonra biraz yağmur yağdı ama hemen hava açtı. Bugün toplantı ve Mirabell’de<a class="si-noteref epub-type_noteref" href="#f255" id="ref_f255">255</a> müzik.”<a class="si-noteref epub-type_noteref" href="#f256" id="ref_f256">256</a></p>

    <h2 class="ic-baslik">Idomeneo</h2>

    <p>Kesin tarihi saptanamamakla birlikte, 1780 yazının sonunda Münih’ten gelen bir sipariş, Mozart’ın yeniden opera besteleme hayalleri kurmasına neden oldu. 1781 karnaval sezonunda sahnelenecek yeni opera, Salzburglu genç besteciye sipariş edilmişti. Söz konusu yapıt, İtalyanca bir <em>opera seria</em> olacaktı. Elektör Karl Theodor’un bilgisi dahilinde, kentteki operanın yöneticisi Kont Seeau tarafından yapılan teklifin gündeme gelmesinde, Mannheim’lı eski dostların büyük katkısı olmuştu. Hemen hepsi artık Münih’te görevli olan müzisyenler, Mozart’ın bu siparişi alması için bir anlamda kulis çalışması yapmışlardı. Paris dönüşü, Elektör’ün karısına yeni basılan keman sonatlarının notasını hediye eden genç besteci, saray üzerinde olumlu bir iz bırakmış olmalıydı. Ayrıca Elektör’ün metresi konumundaki Kontes Josepha Paumgarten’ın müzisyenlerle arasının iyi oluşu, genç kadının da Mozart’ı destekleyenler safında yer alma olasılığını kuvvetlendiriyor.</p>

    <p><span class="epub-type_pagebreak" id="page171" title="171"></span>Münih Operası için yeni bir eser besteleyecek olmak, Aloisia’ nın da rol alacağı bir yapıt üzerinde çalışmak anlamına gelebilirdi; ancak genç soprano ve ailesi 1779 sonbaharından beri Viyana’ya yerleşmiş, oradaki saray operası, yetenekli şarkıcının yeni çalışma mekânı olmuştu. Bu yüzden Münih’e yapılacak bir yolculuk artık Aloisia’yı ya da Weber ailesini ziyaret etmek anlamına gelmiyordu. Buna herhalde en çok Leopold Mozart sevinmişti. Oğlunun aklını başından alan Aloisia artık tehlike olmaktan çıkmıştı. Ancak kader, Weber ailesiyle Mozart ailesinin yollarını kısa bir süre sonra yeniden kesiştirmeye hazırlanıyordu.</p>

    <p>Yeni opera için konu olarak, Girit Kralı İdomeneus’un öyküsü seçilmişti, librettoyu Salzburglu Giambattista Varesco yazacaktı. Başpiskoposluk sarayında aynı zamanda din adamı olarak çalışan Varesco, metni yapıtın Fransızca versiyonundan İtalyancaya uyarlayacaktı. Homeros’un <em>İlyada</em> destanında bahsedilen İdomeneus’ un öyküsü, Fransız yazar François de Salignac de la Mothe Fénelon’un <em>Telemakhos’un Maceraları</em> adlı yapıtında da yer almış, Mozart bu eseri 1770 yılındaki İtalya gezisi sırasında okumuştu. 1700’lerin en çok okunan kitapları arasına giren yapıt, 1705 yılında Prosper-Jolyot de Crébillon (Baba) tarafından <em>Idoménée</em> adıyla sahneye uyarlanmıştı. Crébillon’un yapıtı, 1712’de Antoine Danchet’in kaleminden libretto şekline sokulmuş ve André Campra tarafından opera olarak yine <em>Idoménée</em> adıyla bestelenmişti.</p>

    <p>Bu konu, büyük olasılıkla Münih’teki Saray Operası yöneticileri tarafından seçilmiş, üzerinde yapılması istenilen değişiklikler Salzburg’daki metin yazarı Varesco’ya bildirilmişti. Yapılan en önemli değişiklik tam bir trajediye uygun olarak noktalanan eserin, mutlu sonla bitirilmesidir. Konu, Troya Savaşı’ndan dönen Girit Kralı İdomeneus’un başından geçen olaylar çevresinde gelişir. Yakalandığı fırtınadan kurtulup sağ salim ülkesine dönebilirse karşısına çıkan ilk kişiyi Deniz Tanrısı Poseidon’a kurban edeceğine dair ant içer. İdomeneus’u kıyıda, oğlu İdamantes karşılar. Girit’teki yabancı prensesler İlia ve Elektra’nın, İdamantes’e olan aşkı, konuya ayrı bir boyut katmaktadır. Yapıtın mutlu sonla noktalanmasına dek sahnede gelişen olaylar, sanatçılara hem şarkıcılık hem de oyunculuk yönlerini sergileme fırsatı sunar.</p>

    <p>Mozart, yapıtın ilk perdesinden bazı bölümleri bestelemiş olarak 5 Kasım 1780’de Salzburg’dan ayrıldı. Posta arabası kentten uzaklaşırken çalışma ortamını hiç sevmediği bu kentten, bir <span class="epub-type_pagebreak" id="page172" title="172"></span>süreliğine de olsa ayrılıyor olmanın sevincini yaşıyordu. Ancak o zaman hiç tahmin edemediği şey, doğduğu kenti yaşamı boyunca ancak üç yıl sonra, üç aylığına bir kez daha görebileceği ve bu ayrılışın aslında tam bir kopuş anlamına geldiğiydi. Her şeye rağmen, yeni bir opera siparişi alarak Münih’e doğru yola çıkması moralini çok düzeltmişti ve o anda aklında yalnızca yeni operasıyla, onu bekleyen eski dostları vardı.</p>

    <p>Her zaman olduğu gibi, Münih’e gelir gelmez işe koyuldu. Eserde rol alacak sanatçıların büyük bölümü dönemin en tanınmış şarkıcılarıydı. Idomeneo’yu, Mozart’ın Mannheim’dan tanıdığı ve sanatına çok değer verdiği tenor Anton Raaff seslendirecekti. 1714 doğumlu sanatçı, o tarihte altmış altı yaşındaydı; sesi eski parlaklığını kaybetmişti ve oyunculuk yönünden oldukça zayıftı. Mozart, babasına yazdığı mektuplarda onun sahnedeki durağan oyunculuğunu, bir “heykel”e benzetiyordu. Operadaki kadın karakterler, yine Mannheim’dan tanıdık isimlerdi. İlia’yı flütçü Johann Baptist Wendling’in eşi Dorothea Wendling seslendirecekti. Elektra rolünü ise orkestrada keman çalan, aynı zamanda Johann Baptist Wedling’in kardeşi olan Franz Anton’un karısı Elisabeth Augusta Wendlig oynayacaktı.<a class="si-noteref epub-type_noteref" href="#f257" id="ref_f257">257</a> Mozart çalışmalar sırasında her ikisinden de çok hoşnut kalmıştı. Ancak İdamantes rolünü canlandıracak olan kastrato Vincenzo dal Prato kelimenin tam anlamıyla bir felaketti. Münih’te bir sezon için çalışan sanatçı Mozart’ı çok uğraştıracak ve sonuç, besteciyi hiçbir zaman tam anlamıyla hoşnut etmeyecekti.</p>

    <p>Operanın metin yazarı Varesco, Salzburg’da kaldığı için, metin üzerinde yapılması gereken değişiklikleri Mozart babasına yazdığı mektuplarla ona bildiriyordu. Leopold Mozart’ın 11 Kasım 1780 tarihinde oğluna gönderdiği not, Münih’teki yöneticilerin metnin belirli bir plana uygun olarak yazılmasını istediklerini ortaya koyar nitelikteydi: “Bütün gün hiç vakit bulamadığım ve Varesco bana metni geç ulaştırdığı için, şu anda gecenin saat dokuz buçuğunda aceleyle yazıyorum. (...) Metinle birlikte planı da geri yolluyorum ki, Kont Seeau her şeyin ona uygun olarak yapıldığını görebilsin. Sekiz gün içinde tamamı yazılmış metni gönde<span class="epub-type_pagebreak" id="page173" title="173"></span>receğim. Varesco, onun basılmasını istiyor.”<a class="si-noteref epub-type_noteref" href="#f258" id="ref_f258">258</a> Ayrıca bu mektupta bahsedilen iki farklı metin büyük olasılıkla, Antoine Danchet’in Fransızca librettosu ile Varesco’nun yazmakta olduğu İtalyanca versiyondur. Leopold Mozart, önce Fransızca metni ve Münih’ten gönderilen planı geri yollamış; ardından da İtalyanca librettonun son şeklini oğluna ulaştırmıştı. O yıllarda operaların librettoları temsilden haftalar önce basılarak dinleyicilere satılır, izleyicilerin konu hakkında bilgi edinmesi sağlanırdı. Ancak <em>Idomeno</em>’da provalar sırasında sürekli değişiklik yapılması bu işlemi geciktiriyor; tiyatro yöneticisi Kont Seeau giderek sabırsızlanmaya başlıyordu.</p>

    <p>Mozart, bu operasında metin ve müzik birlikteliğine büyük önem verdiği için libretto üzerinde sık sık düzeltmelere gidiyordu. Ayrıca solistlerden gelen istekler ya da onların yeteneklerinin elvermediği durumlarda da metinde değişiklik gerekiyordu: “İki sahnenin kısaltılması için ben öneride bulunmadım, ama onayladım. Neden böyle bir görüşe vardığımı sorarsanız, Raaff ile Dal Prato, resitatifi ruhsuz, cansız, tekdüze bir biçimde söyleyip geçiyorlar; ayrıca bu ikisi sahnelerin şimdiye kadar gördüğü en yeteneksiz aktörler.”<a class="si-noteref epub-type_noteref" href="#f259" id="ref_f259">259</a> Mozart aryalar söz konusu olduğunda solistlerin isteklerini elinden geldiğince karşılamaya özen göstermesine rağmen, diğer bölümler için kendi sezgilerine sonuna dek güveniyordu. Özellikle üçüncü perde içinde yer alan dörtlüye (No. 21) çok önem veriyor, eser içindeki en etkileyici bölümlerden biri olduğunu düşünüyordu. Tenor Anton Raaff’ın burada değişiklik yapması önerisine şiddetle karşı çıkmıştı. 27 Aralık 1780 tarihli mektubuyla durumu babasına şöyle anlatıyordu: “Ona dedim ki: Sevgili dostum, eğer bu dörtlüde değişebilecek bir tek nota bilseydim, hemen bunu gerçekleştirirdim. Tüm operada hiçbir sahneden bu dörtlü kadar hoşnut değilim. Tümünü duyduğunuz zaman sizin de başka türlü konuşacağınızdan eminim. Sizin için bestelediğim iki arya üzerinde istediğiniz tüm değişiklikleri yaptım, bir üçüncü için de elimden geleni yapmaya hazırım. Ama üçlüler ve dörtlüler söz konusu olduğunda insan, bestecinin zevkine güvenmeli.”<a class="si-noteref epub-type_noteref" href="#f260" id="ref_f260">260</a></p>

    <p>Leopold Mozart her zamanki gibi, oğlunun yeni bir eser üzerinde çalışırken yaşadığı heyecanı, uzaktan da olsa tüm içtenliğiy<span class="epub-type_pagebreak" id="page174" title="174"></span>le paylaşıyordu. Ayrıca onun başarısı için öğüt vermekten de geri kalmıyordu. Özellikle Münih halkının beğenisini göz ardı etmemesi konusunda Mozart’a uyarılarda bulunuyordu: “Beste yaparken yalnız müzikten anlayan izleyicileri değil anlamayanları da dikkate almanı öğütlerim; senin de bildiğin gibi müzikten gerçek anlamda anlayan on kişiye karşılık yüz tane hiç anlamayan vardır; öyleyse kulaklarını diken <em>populare</em>’yi<a class="si-noteref epub-type_noteref" href="#f261" id="ref_f261">261</a> de unutma.” Mozart, babasının uyarılarını dikkate alacağını bildirdiği cevabında onun içini rahatlatmak için şunları yazıyordu: “<em>Populare</em> konusunda tasalanmayın; çünkü benim operalarımda her sınıftan insan için müzik vardır – sivri kulaklar hariç.”<a class="si-noteref epub-type_noteref" href="#f262" id="ref_f262">262</a></p>

    <p>Mozart, yapıtını seslendirecek topluluğun, dönemin en iyi müzisyenlerden kurulu olmasına çok seviniyor, bu eserde orkestranın yalnızca eşlik görevi üstelenmeyeceğini, sahnedeki olayları vurgulamakta önemli bir rol oynayacağına inanıyordu. Babası, uzun yıllardır orkestrada çalan bir müzisyen olarak, oğlunu topluluk üyelerinden gelebilecek olumsuz tepkilerden korumaya özen gösteriyordu: “Tüm orkestrayı neşeli ve keyifli bir havada tutmaya gayret et. Senin kompozisyon yöntemini yakından tanıyorum. Çalgıların hepsinin azami dikkat ve gayret sarf etmesi gerekiyor, üç saat boyuca bu tempoda çalışmak çok keyif verici değil. Herkes, orkestradaki en kötü viyolacı bile, kendine yapılan bir iltifattan çok hoşlanır ve elinden geldiğince dikkatli olmaya gayret eder. Bunu yapmak sana sadece birkaç sözcüğe mal olur. Aslında bunların hepsini senin de gayet iyi bildiğinin farkındayım; ancak hatırlatmamın nedeni, insan bazen provada çalışmaya dalınca yapması gerekenleri unutabilir. Ayrıca eser sahnelendiği zaman orkestranın dostluğuna ve desteğine çok ihtiyaç duyacaksın.”<a class="si-noteref epub-type_noteref" href="#f263" id="ref_f263">263</a> Leopold Mozart’ın uyarıları, yılların deneyimi sonucu elde edilmiş çok yararlı ipuçlarıydı ve büyük olasılıkla, bugün olduğu gibi XVIII. yüzyılda da viyolacıların durumu, müzisyenler arasında espri konusuydu.</p>

    <p>Mozart, <em>Idomeneo</em>’da konu gereği koro bölümlerine çok önem vermiş, başka hiçbir operasında olmadığı kadar insan sesinin etkileyici gücüne başvurmuştu. Bu yönüyle yapıt, Christoph Willibald Gluck’un eserleriyle paralellik gösterir. Opera boyunca geli<span class="epub-type_pagebreak" id="page175" title="175"></span>şen olaylar karşısında Girit halkının tepkileri ve istekleri hep koro aracılığıyla dinleyicilere yansıtılmaktadır. Fırtınaya yakalanan krallarının akıbeti için kaygı duyduklarında (No. 5), önceden düşman bildikleri Troyalı esirlere özgürlüklerini iade ettiklerinde (No. 3), Argoslu Prenses Elektra’yı ülkesine uğurlarken denizin yolculuğa uygun olmasını dilediklerinde (No. 15), tanrıların lanetinin habercisi olarak ortaya çıkan canavardan korktuklarında (No. 17) ya da adalarının üzerindeki lanetin ortadan kalkması için İdamantes’in kurban edilmesi gerektiğini öğrendiklerinde (No. 24), duygularını hiçbir Mozart operasında karşılaşılmayan bir yoğunlukla ifade ederler. Özellikle İdamantes’in kurban edilmesi gerçeğinin açıklanmasından sonra duyulan bölüm, tüm opera dağarı içindeki en etkileyici koro bölümlerinin başında yer almaktadır. Henüz yirmi dört yaşında olan bu uçarı delikanlı, tanrıların öfkesini dindirmek uğruna oğlunu feda etmek zorunda kalan bir babanın yürek parçalayan çaresizliğini ve bu gerçeği öğrenen halkın tepkisini akıl almaz bir ustalık ve inandırıcılıkla müziğe aktarmayı başarmıştır.</p>

    <p>Mozart’ın sahneleme konusuna ne denli önem verdiği ve seyircilerin gördüklerini inandırıcı bulmalarına nasıl dikkat ettiği, operanın üçüncü perdesinde yer altından gelen sesin olduğu bölüm üzerindeki titiz çalışmasından anlaşılabilir. 29 Kasım 1780 tarihli mektupta, babasına bu konuda şunları yazar: “Yer altından gelen sesin konuşması sizce de çok uzun değil mi? Tekrar düşünün. Gözünüzün önüne salonu getirin, duyulan ses korkunç olmalı. Öyle etkileyici olmalı ki seyredenler gerçek olduğu hissine kapılsınlar. Eğer uzun olursa nasıl böyle bir etki bırakabilir? Konuşma uzadıkça herkes gerçek olmadığına inanmaya başlar. Eğer <em>Hamlet</em>’te hayaletin konuşması o denli uzun olmasaydı daha inandırıcı olmaz mıydı? Konuşma kolaylıkla kısaltılabilir ve bölüm, kaybettikleri sayesinde çok şey kazanabilir.”<a class="si-noteref epub-type_noteref" href="#f264" id="ref_f264">264</a> 3 Ocak 1781 tarihinde ise Leopold Mozart’a bu sahnenin son durumunu bildirir: “Yer altından gelen sesin eşliğinde yalnızca üç trombon ve iki korno var; onlar da sesin geldiği yerde oturacaklar. Bu sahnede bütün orkestra susacak.”<a class="si-noteref epub-type_noteref" href="#f265" id="ref_f265">265</a> Mozart ayrıca babasına, ikinci perdede yer alan ve uzaktan duyulan marşta çalacak trompetlerin kullan<span class="epub-type_pagebreak" id="page176" title="176"></span>ması için Münih’te uygun <em>surdin</em><a class="si-noteref epub-type_noteref" href="#f266" id="ref_f266">266</a> bulamadığını bildirir ve Salzburg’dan göndermesini rica eder. Her şeyin kusursuz olmasını istemektedir.</p>

    <p>Münih’te bulunduğu süre boyunca Elektör’le sık sık karşılaşma olanağı doğmuştu. Mozart, müziğe çok meraklı olan bu soylunun kendisine gösterdiği ilgiden hoşnuttu. Oldukça uzun prova edilen opera bazı günler, Elektör’ün sarayındaki büyük bir salonda çalışılıyor, bu durumda Karl Theodor da yapıtı izliyordu. Elektör provalarda dinlediklerinden çok etkilenmiş ve Mozart’a, “İnsanın böylesine küçük bir kafada, bu denli büyük şeylerin saklı olduğuna inanması çok güç,”<a class="si-noteref epub-type_noteref" href="#f267" id="ref_f267">267</a> demişti. Aynı akşam yemekte yanında bulunanlara operadan ne denli etkilendiğini anlatmak için, “Şimdiye dek hiçbir müzik beni böylesine etkilemedi, tam anlamıyla muhteşem,”<a class="si-noteref epub-type_noteref" href="#f268" id="ref_f268">268</a> ifadesini kullanacaktı.</p>

    <p><em>Idomeneo,</em> Münih’te perde perde besteleniyor, hemen ardından prova ediliyordu. Bu bir anlamda yapıtın sürekli olarak gelişmesini sağlıyor, Mozart önceki bölümlerde karşılaştığı bazı sorunları, ilerleyen perdelerde ortadan kaldırıyordu. Eserdeki dekorlar için, dönemin en tanınmış sanatçıları arasında adı geçen İtalyan <span xml:lang="it-IT">Lorenzo</span> Quaglio görevlendirilmişti. Ayrıca sarayın bale yöneticisi Claudius Le Grand, yapıtın sonuna bir dans sahnesi eklemişti. Günümüzdeki sahnelemelerin çoğunda yer almayan bu bölüm KV 367 olarak numaralanmaktadır.</p>

    <p>Provalar ilerledikçe herkes eserden hoşnut kalmaya başlamıştı. Tiyatro yöneticisi Kont Seeau, zaman zaman baş gösteren ufak aksilikler nedeniyle Mozart’la tartışsa da, temsilin iyi olacağından onun da şüphesi yoktu. Operanın prömiyeri için önce 20 Ocak 1781 tarihi kararlaştırılmış ancak daha sonra ayın 29’unda karar kılınmıştı. Leopold Mozart ve Nannerl, 25 Ocak günü Salzburg’dan yola çıkıp Münih’e gelmiş, ayın 27’sinde gerçekleşen genel provada hazır bulunmuşlardı. Mozart yirmi beş yaşına bastığı gün <em>Idomeneo</em>’nun genel provası yapılmış, herkes heyecanla temsil gününü beklemeye başlamıştı. İlk kez 29 Ocak 1781’de Münih’teki Saray Tiyatrosu’nda (günümüzdeki Cuvillies Tiyatrosu) sahnelenen KV 366, <em>Idomeneo, Re di Creta</em> (<em>Girit Kralı İdomeneus</em>) büyük bir başarı kazandı.</p>

    <div class="resim html5_figure">
      <img alt="Resim01" src="../Images/img01.jpg" />

      <div class="resim-alti html5_figcaption">
        <span class="epub-type_pagebreak" id="page177" title="177"></span>Saverio dalla Rosa’nın <em>Mozart Verona’da</em> başlıklı tablosunun,<br />
        1859 yılında Leopold Bode tarafından yapılmış kopyası.
      </div>
    </div>

    <div class="resim-sol html5_figure">
      <img alt="Resim02" src="../Images/img02.jpg" />

      <div class="resim-alti html5_figcaption">
        <span class="epub-type_pagebreak" id="page178" title="178"></span>Leopold Mozart, 1765, Pietro Antonio Lorenzoni’nin yağlıboya tablosu.
      </div>
    </div>

    <div class="resim-sag html5_figure">
      <img alt="Resim03" src="../Images/img03.jpg" />

      <div class="resim-alti html5_figcaption">
        Anna Maria Mozart, yaklaşık 1775, Rosa Hagenauer-Barducci’nin yağlıboya tablosu.
      </div>
    </div>

    <div class="resim-sag html5_figure">
      <img alt="Resim04" src="../Images/img04.jpg" />

      <div class="resim-alti html5_figcaption">
        <span class="epub-type_pagebreak" id="page179" title="179"></span>Maria Anna Mozart,<br />
        “Nannerl”, yaklaşık 1763, Pietro Antonio Lorenzoni’nin<br />
        yağlıboya tablosu.
      </div>
    </div>

    <div class="resim html5_figure">
      <img alt="Resim05" src="../Images/img05.jpg" />

      <div class="resim-alti html5_figcaption">
        Leopold Mozart’ın <em>Versuch einer gründlichen Violinschule</em> başlıklı kitabının 1756’da Augsburg’da yapılan birinci baskısı.
      </div>
    </div>

    <div class="resim html5_figure">
      <img alt="Resim06" src="../Images/img06.jpg" />

      <div class="resim-alti html5_figcaption">
        <span class="epub-type_pagebreak" id="page180" title="180"></span>Mozart tören giysileriyle, 1763, Pietro Antonio Lorenzoni’nin yağlıboya tablosu.
      </div>
    </div>

    <div class="resim-sol html5_figure"><img alt="Resim07" src="../Images/img07.jpg" /></div>

    <div class="resim-sag html5_figure">
      <img alt="Resim08" src="../Images/img08.jpg" />

      <div class="resim-alti html5_figcaption">
        <span class="epub-type_pagebreak" id="page181" title="181"></span>Mozart’ın 1764’te Paris’te basılan ve Fransa Kralı’nın kızı Prenses Victoire’a<br />
        ithaf edilen sonatlarının ilk baskısı ve başında yer alan ithaf yazısı.
      </div>
    </div>

    <div class="resim html5_figure">
      <img alt="Resim09" src="../Images/img09.jpg" />

      <div class="resim-alti html5_figcaption">
        Leopold Mozart çocuklarıyla, 1764, Jean Baptist Delafosse’un baskısı.
      </div>
    </div>

    <div class="resim-sag html5_figure">
      <img alt="Resim10" src="../Images/img10.jpg" />

      <div class="resim-alti html5_figcaption">
        Leopold Mozart’ın <em>Versuch einer</em><br />
        <em>gründlichen Violinschule</em> başlıklı kitabının<br />
        Hollanda’da yapılan baskısı.
      </div>
    </div>

    <div class="resim-sol html5_figure">
      <img alt="Resim11" src="../Images/img11.jpg" />

      <div class="resim-alti html5_figcaption">
        Mozart’ı “Altın Mahmuz Şövalyesi” olarak gösteren yağlıboya tablonun Antonio Maria Nardi tarafından 1926’da yapılan kopyası.
      </div>
    </div>

    <div class="resim-sol html5_figure">
      <img alt="Resim12" src="../Images/img12.jpg" />

      <div class="resim-alti html5_figcaption">
        Maria Anna Thekla Mozart, “Bäsle”, yaklaşık 1778’de yapılmış<br />
        karakalem çizim.
      </div>
    </div>

    <div class="resim-sag html5_figure">
      <img alt="Resim13" src="../Images/img13.jpg" />

      <div class="resim-alti html5_figcaption">
        Aloisia Weber,<br />
        anonim bir<br />
        yağlıboya tablo.
      </div>
    </div>

    <div class="resim html5_figure">
      <img alt="Resim14" src="../Images/img14.jpg" />

      <div class="resim-alti html5_figcaption">
        Mozart Ailesi, Johann Nepomuk della Croce’nin yaklaşık 1781’de yaptığı bu yağlıboya tabloda, o tarihlerde yaşama veda etmiş olan Anna Maria Mozart da duvarda asılı resmiyle yer almaktadır.
      </div>
    </div>

    <div class="resim-sol html5_figure">
      <img alt="Resim15" src="../Images/img15.jpg" />

      <div class="resim-alti html5_figcaption">
        Constanze Mozart, Hans Hansen’in yağlıboya tablosu, 1802.
      </div>
    </div>

    <div class="resim-sag html5_figure">
      <img alt="Resim16" src="../Images/img16.jpg" />

      <div class="resim-alti html5_figcaption">
        Mozart’ın Haydn’a ithaf ettiği dörtlülerinin ilk baskısı, 1785.
      </div>
    </div>

    <div class="resim html5_figure">
      <img alt="Resim17" src="../Images/img17.jpg" />

      <div class="resim-alti html5_figcaption">
        Krafft’ın 1819’da, Mozart’ın ölümünden yaklaşık<br />
        otuz yıl sonra yaptığı yağlıboya tablo.
      </div>
    </div>

    <div class="resim-sol html5_figure">
      <img alt="Resim18" src="../Images/img18.jpg" />

      <div class="resim-alti html5_figcaption">
        Mozart’ın bir konseri için<br />
        giriş kartı.
      </div>
    </div>

    <div class="resim-sag html5_figure">
      <img alt="Resim19" src="../Images/img19.jpg" />

      <div class="resim-alti html5_figcaption">
        <em>Sihirli Flüt</em>’ün ilk temsilinin afişi, 1791.
      </div>
    </div>

    <div class="resim-sag html5_figure">
      <img alt="Resim20" src="../Images/img20.jpg" />

      <div class="resim-alti html5_figcaption">
        Maria Anna Mozart, “Nannerl”, evlendikten yaklaşık bir yıl sonra yapılmış bir yağlıboya tablo, anonim, 1785.
      </div>
    </div>

    <div class="resim-sol html5_figure">
      <img alt="Resim21" src="../Images/img21.jpg" />

      <div class="resim-alti html5_figcaption">
        Georg Nikolaus von Nissen, Ferdinand Jagemann’ın yağlıboya tablosu, 1809.
      </div>
    </div>

    <div class="resim html5_figure">
      <img alt="Resim22" src="../Images/img22.jpg" />

      <div class="resim-alti html5_figcaption">
        Mozart piyano başında, Joseph Lange’nin yarım kalan yağlıboya tablosu, 1789.
      </div>
    </div>

    <p>Temsil sonrasında Münih’te konuyla ilgili tek bir haber çıkmış; onda da Mozart’ın adına hiç yer verilmezken dekorların <span xml:lang="it-IT">Quaglio</span> tarafından yapıldığı bilgisi yer almıştı: “Metin, müzik ve çeviri, Salzburg kökenliydi. İçlerinde liman ve Neptün tapınağı tasvirlerinin bolca bulunduğu dekorlar, kentimizin ünlü mimarı Lorenzo Quaglio’nun gerçek başyapıtlarıydı ve herkesin büyük beğenisini kazandı.”<a class="si-noteref epub-type_noteref" href="#f269" id="ref_f269">269</a></p>

    <p>Mozart opera temsilinin ardından, her zaman yaptığı gibi, hemen Salzburg’a dönmedi. Olabildiğince Münih’te kalıp karnavalın tadını çıkarmak istiyordu. Zaten Başpiskopos bir süredir Viyana’da olduğu için Salzburg’da işler yoğun değildi. 29 Kasım 1780 günü ölen İmparatoriçe Maria Theresia’nın cenaze töreni için Viyana’ya giden Başpiskopos, babasının sağlık durumunun çok iyi olmaması ve bastıran kış nedeniyle imparatorluk başkentinde kalışını uzatıyordu. Bu süreyi, artık yönetimde tek başına söz sahibi olan İmparator II. Joseph’le ilişkilerini geliştirmek için kullanmaya niyetliydi. Sarayda görevli pek çok müzisyen, Başpiskopos’la Viyana’ya gitmiş, aralarında Leopold Mozart’ın da bulunduğu az sayıda sanatçı ise Salzburg’da kalmıştı. Mozart için henüz bir karar çıkmamıştı. O da bundan faydalanmak, olabildiğince uzun Münih’te kalmak istiyordu. <em>Idomeneo</em>’nun provaları sırasında, 16 Aralık 1780’de babasına yazdığı bir mektupta, Salzburg’dan ayrı olduğuna ne denli sevindiğini ve oraya dönmemek için her yolu denemeye hazır olduğunu bir kez daha vurguluyordu: “Başpiskopos nasıl? Gelecek hafta, Salzburg’dan ayrılışımın üzerinden altı hafta geçecek. Bildiğiniz gibi babacığım, orada yalnızca sizi seviyorum. İçimden keşke kentten ayrılmadan sözleşmemi yırtsaydım ve işten çıksaydım diye geçiyor. Çünkü benim için Salzburg değil ama prens ve o soylular her geçen gün daha dayanılmaz bir hal alıyor. Artık bana ihtiyaç duymadığını belirten bir yazı alsam nasıl da sevinirdim.”<a class="si-noteref epub-type_noteref" href="#f270" id="ref_f270">270</a></p>

    <p>Mozart, Münih’te geçirdiği 1781 yılının ilk aylarında, müzisyen dostlarıyla bol bol bir arada olma fırsatı yakaladı. Bu dönemde bestelediği yapıtlar arasında KV 369, “<em>Misera, dove son,</em>”<a class="si-noteref epub-type_noteref" href="#f271" id="ref_f271">271</a> sözleriyle başlayan konser aryası da vardır. Mozart yapıtı, Elektör’ün metresi Kontes Josepha Paumgarten için yazmıştır. Münih’teki müzik yaşamı üzerinde etkili olan Kontes’i, kente geldiği ilk günlerde ziyaret eden genç besteci, babasına bu konuda şunları anlatmıştı: “Dün Cannabich’le birlikte Kontes Paumgarten’da yemek yedik. Arkadaşım bu evde çok önemli, dolayısıyla ben de öyleyim. Burası benim için en yararlı yerlerden, Kontes’in yardımıyla her şeyi daha kolay gerçekleştirebilirim.”<a class="si-noteref epub-type_noteref" href="#f272" id="ref_f272">272</a></p>

    <p>Her rüyanın bir sonu olduğu gibi, Münih’teki güzel günler de fazla uzun sürmedi. Viyana’dan gelen bir mesaj, Mozart’ın en kısa sürede bu kente giderek Salzburg Başpiskoposluk Sarayı Orkestrası üyelerine katılmasını emrediyordu. Yani artık görevinin başına dönmeliydi. İşine dönmek ne denli can sıkıcıysa, bunun Salzburg yerine Viyana’da gerçekleşmesi o denli sevindiriciydi. Çünkü kentte bulunduğu süre zarfında Mozart, kendi görevi dışında da konserler verebilecek, müziğini tanıtabilecekti. Belki bu sayede, yıllardır hayalini kurduğu Salzburg’dan ayrılma fikrini gerçekleştirebilirdi. Ancak şimdi hiç vakit kaybetmeden Viyana’ya ulaşmalıydı. 12 Mart 1780’de Münih’ten ayrılan besteci, ayın 16’sında imparatorluk başkentindeydi. Önceki yıllarda birkaç kez ziyaret ettiği ve umduğu kadar başarılı olamadığı bu kentin, bu kez kendisine nasıl bir sürpriz hazırladığını merak ediyordu.</p>
  </div>

  <div class="footnotes html5_section epub-type_footnotes">
    <div class="si-footnote html5_aside epub-type_footnote" id="f249">
      <a class="si-backref" href="#ref_f249">249</a><span class="si-footnote-text">. (Alm.) Rahat uyu aşkım.</span>
    </div>

    <div class="si-footnote html5_aside epub-type_footnote" id="f250">
      <a class="si-backref" href="#ref_f250">250</a><span class="si-footnote-text">. Saraydan Kız Kaçırma operasındaki “Konstanze” karakteri, librettoda “K” harfi ile yazılmaktadır. Mozart’ın aynı adı taşıyan karısı ise pek çok belgede adını “C” ile yazmıştır. Bu nedenle kitap boyunca iki farklı yazım kullanılmıştır.</span>
    </div>

    <div class="si-footnote html5_aside epub-type_footnote" id="f251">
      <a class="si-backref" href="#ref_f251">251</a><span class="si-footnote-text">. Sonra da Zaide adını alacak metin.</span>
    </div>

    <div class="si-footnote html5_aside epub-type_footnote" id="f252">
      <a class="si-backref" href="#ref_f252">252</a><span class="si-footnote-text">. İmparatoriçe Maria Theresia’nın 29 Kasım 1780 tarihindeki ölümünün ardından ilan edilen yas nedeniyle o dönemde Viyana’da tiyatro temsilleri gerçekleştirilmiyordu.</span>
    </div>

    <div class="si-footnote html5_aside epub-type_footnote" id="f253">
      <a class="si-backref" href="#ref_f253">253</a><span class="si-footnote-text">. Rudolph Angermüller, W.A. Mozart – Sämtliche Opernlibretti, s. 456, Reclam, 1990.</span>
    </div>

    <div class="si-footnote html5_aside epub-type_footnote" id="f254">
      <a class="si-backref" href="#ref_f254">254</a><span class="si-footnote-text">. Ailenin köpeği.</span>
    </div>

    <div class="si-footnote html5_aside epub-type_footnote" id="f255">
      <a class="si-backref" href="#ref_f255">255</a><span class="si-footnote-text">. Salzburg’daki ünlü şato ve bahçesi.</span>
    </div>

    <div class="si-footnote html5_aside epub-type_footnote" id="f256">
      <a class="si-backref" href="#ref_f256">256</a><span class="si-footnote-text">. Mozart, Briefe und Aufzeichnungen, cilt III, s. 8, 9.</span>
    </div>

    <div class="si-footnote html5_aside epub-type_footnote" id="f257">
      <a class="si-backref" href="#ref_f257">257</a><span class="si-footnote-text">. Elektra rolünü ilk kez seslendiren Elisabeth Augusta Wendling (doğumu Sarselli) bazı kaynaklarda, Johann Baptist Wendling’in kızı olarak gösterilmektedir. Bu yanlışlığın nedeni, Johann Baptist Wendlig’in kızının adının da Elisabeth Augusta olmasından kaynaklanmaktadır. Amcasının eşiyle ön adlarının ikisi de aynı olan genç kız için Mozart, Mannheim’da bulunduğu yıllarda aryalar bestelemişti.</span>
    </div>

    <div class="si-footnote html5_aside epub-type_footnote" id="f258">
      <a class="si-backref" href="#ref_f258">258</a><span class="si-footnote-text">. Mozart, Briefe und Aufzeichnungen, cilt III, s. 15.</span>
    </div>

    <div class="si-footnote html5_aside epub-type_footnote" id="f259">
      <a class="si-backref" href="#ref_f259">259</a><span class="si-footnote-text">. Maria Publig, Mozart / ‘Dehanın Gölgesinde’, s. 199.</span>
    </div>

    <div class="si-footnote html5_aside epub-type_footnote" id="f260">
      <a class="si-backref" href="#ref_f260">260</a><span class="si-footnote-text">. Mozart, Briefe und Aufzeichnungen, cilt III, s. 72, 73.<br />
      Mozart’ın bu dörtlüye ne denli önem verdiğinin bir başka kanıtı olarak bkz. s. 215.</span>
    </div>

    <div class="si-footnote html5_aside epub-type_footnote" id="f261">
      <a class="si-backref" href="#ref_f261">261</a><span class="si-footnote-text">. (İt.) Halk.</span>
    </div>

    <div class="si-footnote html5_aside epub-type_footnote" id="f262">
      <a class="si-backref" href="#ref_f262">262</a><span class="si-footnote-text">. Maria Publig, Mozart / ‘Dehanın Gölgesinde’, s. 199, 200.</span>
    </div>

    <div class="si-footnote html5_aside epub-type_footnote" id="f263">
      <a class="si-backref" href="#ref_f263">263</a><span class="si-footnote-text">. Mozart, Briefe und Aufzeichnungen, cilt III, s. 70.</span>
    </div>

    <div class="si-footnote html5_aside epub-type_footnote" id="f264">
      <a class="si-backref" href="#ref_f264">264</a><span class="si-footnote-text">. Mozart, Briefe und Aufzeichnungen, cilt III, s. 34, 35.</span>
    </div>

    <div class="si-footnote html5_aside epub-type_footnote" id="f265">
      <a class="si-backref" href="#ref_f265">265</a><span class="si-footnote-text">. agy. s. 79.</span>
    </div>

    <div class="si-footnote html5_aside epub-type_footnote" id="f266">
      <a class="si-backref" href="#ref_f266">266</a><span class="si-footnote-text">. Yaylı ve bakır nefesli çalgılarda sesin daha az volümle çıkmasını sağlayan alet.</span>
    </div>

    <div class="si-footnote html5_aside epub-type_footnote" id="f267">
      <a class="si-backref" href="#ref_f267">267</a><span class="si-footnote-text">. Mozart, Briefe und Aufzeichnungen, cilt III, s. 72.</span>
    </div>

    <div class="si-footnote html5_aside epub-type_footnote" id="f268">
      <a class="si-backref" href="#ref_f268">268</a><span class="si-footnote-text">. agy. s. 77.</span>
    </div>

    <div class="si-footnote html5_aside epub-type_footnote" id="f269">
      <a class="si-backref" href="#ref_f269">269</a><span class="si-footnote-text">. Rudolph Angermüller, Mozart Sämtliche Opernlibretti, s. 478.</span>
    </div>

    <div class="si-footnote html5_aside epub-type_footnote" id="f270">
      <a class="si-backref" href="#ref_f270">270</a><span class="si-footnote-text">. Mozart, Briefe und Aufzeichnungen, cilt III, s. 60.</span>
    </div>

    <div class="si-footnote html5_aside epub-type_footnote" id="f271">
      <a class="si-backref" href="#ref_f271">271</a><span class="si-footnote-text">. (İt.) Zavallı, nerede.</span>
    </div>

    <div class="si-footnote html5_aside epub-type_footnote" id="f272">
      <a class="si-backref" href="#ref_f272">272</a><span class="si-footnote-text">. agy. s. 16.</span>
    </div>
  </div>
</body>
</html>
