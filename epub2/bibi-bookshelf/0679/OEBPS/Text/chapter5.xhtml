<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Mozart</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter" id="chapter5">
  <div class="container html5_section">
    <h1><span class="epub-type_pagebreak" id="page102" title="102"></span>1774-1776</h1>

    <h2>Salzburg - Münih</h2>

    <p>1774 yılı, Salzburg Sarayı için yapıtlar bestelemek ve yeni Başpiskopos’a alışmakla geçeceğe benziyordu. Artık çocukluktan tümüyle kurtulup delikanlılığa adım atmıştı. Her ne kadar, reşit olması için yirmi bir yaşına ulaşması gerekse de, belirli bir mesleği ve düzenli bir geliri olduğu için kentin müzik yaşamı içinde kendine yer edinmeye başlamıştı. Babasının yetenekli çocuğu Wolfgang, yerini Saray Orkestrası Konzertmeister’i Mozart’a bırakıyordu. Hâlâ aklında daha iyi bir şehirde, çok daha iyi şartlarla bir iş bulma fikri vardı. Ancak bazı konularda gerçekçi olmak gerekiyordu. Konuk olarak gittiği kentlerde herkes yeteneğini takdir etse de, uzun süreli bir görev söz konusu olduğunda başka ilişkiler devreye giriyordu. Yetenekli olmak, çoğunlukla başvurulan iş için en son dikkate alınan özellikti. Bir süre daha Salzburg’da kalmak, diğer şehirlerden gelecek tekliflere açık olmak, en iyi ve en çok zevk alarak yaptığı iş olan müzik yazmaya devam etmek gerekiyordu.</p>

    <p>Başpiskopos Hieronymus Colleredo, kentin yaşamına damgasını vurmaya başlamıştı; bir din adamı olarak oldukça açık fikirliydi. Özellikle dinî kutlamalarda ve ayinlerde, aşırıya kaçan gösterişi doğru bulmuyordu. İnsanın inancını daha sade yöntemlerle gösterebileceğini düşünüyor, bu fikirleriyle zaman zaman Protestan inanışına yakın bir yol izliyordu. Dinî bayramlar sırasında, büyük masraf gerektiren tören alayları yeni başpiskoposun döneminde giderek azalmış; genel bir sadelik ve tutumluluk, Salzburg Sarayı’na hâkim olmuştu. Bu sadelik isteği, ayinlerde çalınacak müziği de kapsıyordu. Dua aralarında seslendirilen uzun yapıtlar, belki müzikal yönden bestecilerin ve yorumcuların yeteneğini sergilemesi, yeni sanat yapıtlarının ortaya çıkması için faydalıydı <span class="epub-type_pagebreak" id="page103" title="103"></span>ancak tapınmayı amacından saptırıyor, cemaatin dikkatini dağıtabiliyordu. Bu nedenle yeni başpiskopos, <em>missa</em>’ların uzunluğunun en çok kırk beş dakika olmasını istiyor, araya eklenen motet ya da benzeri ekleri bir anlamda yasaklıyordu. Bu durum Mozart’ın o dönemde bestelediği <em>missa</em>’larda kendini belli etmiştir; hemen hepsinin süresi yarım saat civarındadır.</p>

    <p>Mozart’ın bu yıllarda bestelediği yapıtlar arasında serenatlar önemli bir yer tutar. Daha önce sözü edilen vokal serenatlardan farklı olarak, çoğunlukla açık hava eğlenceleri için sipariş edilen bu çalgı yapıtları, bir anlamda çok bölümlü senfoniler gibidir. Ancak bu eserlerin en önemli özelliği, kolay dinlenilir olmaları ve geri plan müziği olarak düşünülmeleridir. Bununla birlikte bu yapıtların pek çok bölümü, Mozart’ın zekice buluşları ve insanı bir anda kavrayan ezgilerle bezenmiştir.</p>

    <p>6 Aralık 1774’te, Mozart ve babası, bir kez daha kentten ayrılıp Münih’e doğru yola çıktı. Bu yolculuğun nedeni, yeni bir opera siparişiydi. Karnaval sırasında Mozart’ın yeni bir sahne eserinin oynanmasına karar verilmiş, temsil tarihi belirlenmemişti. Bu opera siparişinin ne zaman Salzburg’a ulaştığı ve kimin tarafından Mozart’a iletildiği konusunda kesin bir ipucu yoktur. Pek çok kaynakta, bu siparişin arkasında, Mozart ailesinin yakın dostu Chiemsee Piskoposu Kont Ferdinand Christoph Zeill’ın bulunduğu ileri sürülmüştür. Doğal olarak bu isteğin, Münih Saray Tiyatrosu’nun yöneticisi Kont Joseph Anton Seeau tarafından desteklenmiş olması gerekir. Operanın metni, daha önce olduğu gibi, Mozart, Salzburg’dan ayrılmadan eline geçmiş, eserin resitatifleri Münih’e gitmeden önce bestelenmeye başlamıştı. Bu kez libretto, <em>La finta giardiniera</em> (Sahte Bahçıvan) başlığını taşıyordu ve Giuseppe Petrosellini’nin<a class="si-noteref epub-type_noteref" href="#f124" id="ref_f124">124</a> kaleminden çıkmıştı.</p>

    <h2 class="ic-baslik">La Finta Giardiniera</h2>

    <p>Münih’e ulaştıktan sonra, Salzburg’la mektuplaşmalar başladı. Bu kez yapıtın ilk seslendirilmesine Nannerl da geleceği için, Leopold Mozart, onun seyahatinin organizasyonu için gerekli talimatları veriyordu. Kızı, kente geldiğinde rahat edebileceği ve <span class="epub-type_pagebreak" id="page104" title="104"></span>müzik çalışmalarını aksatmayacağı bir yerde kalmalıydı. 9 Aralık tarihli mektupta, operada rol alacak kişilerle ve tiyatro yöneticisi Seeau’la tanıştıklarını, herkesin kendilerine çok içten davrandığını yazmıştı. Aralık ayı ortasında, Nannerl’ın kalabileceği gibi bir ev bulduğunu müjdeliyordu. Evin sahibi yirmi sekiz yaşındaki Bayan von Durst, son derece aklı başında biriydi ve kızına aynı zamanda iyi bir arkadaş olabilirdi. Evdeki piyano ise Nannerl’ın günlük çalışmalarını devam ettirmesi açısından çok önemliydi.</p>

    <p>Aralık sonunda operanın ilk provası yapılmış, herkes yapıttan çok memnun kalmıştı. Önceleri 29 Aralık olarak düşünülen temsil tarihi 5 Ocak’a kaydırılmıştı. Leopold Mozart bunun nedenini, şarkıcıların müziği daha iyi öğrenmelerini ve yapıtın teatral kısmını daha inandırıcı oynamalarını sağlamak olarak açıklıyordu. <em>La finta giardiniera</em> kayıtlarda, <em>drama giocoso</em> (eğlenceli oyun) olarak geçiyordu. Konu, bahçıvan kılığına girmiş bir kontesin, öldüğünü zannettiği eski sevgilisine kavuşması çevresinde gelişir. Yapıt bazı bakımlardan <em>Figaro’nun</em> <em>Düğünü</em>’nün bir ön çalışması gibi algılanabilir. Kıyafet değiştirmeler, bahçede gizli randevular ve yanlış eşleşmeler, <em>Figaro</em>’dan yaklaşık on yıl önce Mozart’ı benzer bir atmosferin içine çekmiştir. Yapıtın ilk seslendirilmesinde rol alan şarkıcılardan yalnızca “Sandrina” rolünü canlandıran Rosa Manservisi hakkında bilgi vardır. Münih Operası’nda sahneye çıktığı dönemde oldukça üne kavuşan bu soprano, çağdaşı pek çok besteciyi kendine hayran bırakmıştı.</p>

    <p>Nannerl yeni yılın ilk günlerinde Münih’e ulaştı. Babasının ve kardeşinin, kendi yolculukları boyunca soğuktan yakınmalarına rağmen rahat sayılabilecek bir şekilde kente varmıştı. Leopold Mozart, kızının oraya geldiğini karısına bildirdiği 5 Ocak 1775 tarihli mektupta, operanın ilk temsilinin 13’üne ertelendiğini yazıyordu. Provalar ilerledikçe yapıta hayran kalanların sayısı artıyordu; herkes daha önce böylesine güzel bir opera duymadığı konusunda hemfikirdi. Bu olumlu gelişmelere rağmen, eserin bir türlü sahnelenemiyor olmasının ardında yatan gerçek neden bugün tam olarak anlaşılamamaktadır. Bu ertelemenin, kusursuz bir temsil için yapıldığını düşünmek, o çağın alışkanlıklarıyla örtüşmemektedir. Çok kısa sürelerde yeni operaları sahneye taşımaya alışkın şarkıcıların, Mozart’ın yapıtı için bunca titizlenmesi anlaşılabilir bir durum değildir. Daha gerçekçi bir neden olarak, Salzburg Başpiskoposu Colloredo’nun Münih’e yapmayı planladığı gezi gösterilebilir. Büyük olasılıkla Mozart’lar da Başpiskopos’un <span class="epub-type_pagebreak" id="page105" title="105"></span>katılacağı bir sahnelemeyi beklemekten yana tavır koymuşlardır. Ancak Colloredo, Münih’e, yapıtın temsilinden iki gün sonra gelmiş ve operayla hiç ilgilenmemiştir. Bu, bazı kaynaklarda kasıtlı bir ilgisizlik olarak tanımlanmakla birlikte, tümüyle bir rastlantı da olabilir.</p>

    <p>KV 196, <em>La finta giardiniera</em>, 1775 yılının 13 Ocak gecesi Münih’te başarıyla sahnelendi. Önceki yıllarda İtalya’da olduğu gibi, bu kez de seyirciler, besteciye büyük tezahüratta bulunmuş, eser defalarca temsil edilmiştir. 14 Ocak 1775’te Wolfgang, annesine keyifle bu mutlu haberi veriyordu: “Operam dün ilk kez sahnelendi ve çok beğenildi. Oradaki tezahüratı sevgili anneme anlatmam imkânsız. Her şeyden önce salon tıklım tıklım doluydu ve pek çok kimse yer bulamadığı için geri dönmek zorunda kaldı. Her aryadan sonra kuvvetli bir alkış ve, ‘Bravo Maestro!’ sesleri yükseliyordu. Prenses<a class="si-noteref epub-type_noteref" href="#f125" id="ref_f125">125</a> tam karşımda oturuyordu ve o da bana, ‘Bravo!’ dedi. (...) Opera bittikten sonra babamla birlikte Elektör ve karısının bulunduğu odaya gidip diğer saray görevlileriyle birlikte elini öptük; o da bize çok içten davrandı. Bu sabah erken Chiemsee Piskoposu bir mesaj göndererek beni operamdan dolayı kutladı ve herkes için unutulmaz olduğunu bildirdi. Hemen dönmeye niyetimiz yok; annem de bunu beklemesin. Çünkü onun da çok iyi bildiği gibi biraz soluklanmak insana iyi gelir.”<a class="si-noteref epub-type_noteref" href="#f126" id="ref_f126">126</a></p>

    <p>Wolfgang’ın annesine yazdığı gibi hemen Salzburg’a dönmediler; biraz soluklanmak, karnavalın tadını çıkarmak istiyorlardı. Leopold Mozart için, her gece bir başka partiye gidip peş peşe balolara katılmak biraz yorucuydu ama gençlerin şikâyeti yoktu. Önceki gezilerde olduğu gibi, Mozart’ın, Elektör III. Maximilian Joseph’in sarayında kalıcı bir iş bulacağı söylentileri dolaşmaya başlamıştı. Salzburg kaynaklı bu haberler, Leopold Mozart’ın kulağına kadar gitmiş; karısına, kentte bu konuda neler konuşulduğunu ayrıntısıyla yazmasını rica etmişti. Kimlerin nasıl haberler yaydığını bilmek istiyordu. Bu arada, Şubat ayı içinde bir pazar ayininde, Mozart’ın önceden bestelediği <em>missa</em>’lardan biri, Leopold Mozart’ın yönetiminde seslendirilmişti.</p>

    <p>Münih’te bulunduğu dönemde Mozart, büyük olasılıkla kentteki konserlerde çalabilmek umuduyla altı piyano sonatı bestele<span class="epub-type_pagebreak" id="page106" title="106"></span>di (KV 279-284). Altı sayısı, bestecinin eserleri bastırma umudunu taşıdığını da göstermektedir. O tarihlerde sonatlar altılı gruplar halinde basılıyor, bu şekilde daha fazla alıcı buluyordu. Mozart yapıtlarını Münih’te bastırmamış, bir süre sonra Paris’te denemiş ancak yine başarılı olamamıştır. Eserlerin içinde en ilginci, Münihli amatör müzisyen Baron Thaddäus von Dürnitz’e ithaf edilmiş olanıdır (KV 284). Dört bölümlü yapıtın son bölümü, Mozart’ın, piyano sonatları içinde ilk kez bir tema ve onun çeşitlemelerini kullandığı örnektir.</p>

    <h2 class="ic-baslik">Il Re Pastore</h2>

    <p>7 Mart 1775’te tekrar Salzburg’daydılar. Benzer gezilerin hemen hepsinden sonra olduğu gibi Mozart, kendine güveni artmış fakat iyi bir iş bulamamış olarak eve dönmüştü. Kente döner dönmez karşılaştığı yeni bir sipariş, Münih başarılarının Başpiskopos nezdinde de yankı bulduğunu gösteriyordu. Nisan ayı sonunda Salzburg’u ziyaret edecek olan Maria Theresia’nın en küçük oğlu, Arşidük Maximilian Franz’ın onuruna bir sahne eseri bestelemesi isteniyordu. Söz konusu yapıt, bir süre önce Milano’da, İmparatoriçe’nin diğer oğlu için yazdığı <em>Lucio Silla</em> gibi bir serenat olacak, metin olarak Pietro Metastasio’nun, <em>Il re pastore</em> (Çoban Kral) adlı eseri kullanılacaktı. Süre oldukça kısıtlı ancak Mozart için olanaksız değildi. Arşidük için düzenlenecek törenlerde Başpiskoposluk Sarayı’nda görevli İtalyan müzik yöneticisi Domenico Fischietti’nin bir sahne eseri de oynanacaktı.</p>

    <p>23 Nisan 1776 tarihinde sahnelenen KV 208, <em>Il re pastore</em>, başarılı bulundu. Mozart bu serenadında her zaman olduğu gibi, yapıtı seslendiren kişilerin ses renklerini ve becerilerini göz önünde bulundurarak aryalar bestelemişti. Eserde rol alan sanatçılar hakkında ayrıntılı bilgi olmamakla birlikte, Salzburg Başpiskoposluk Sarayı’nda görevli şarkıcıların, kadronun büyük çoğunluğunu oluşturmuş olması akla ilk gelen olasılıktır. Kesin olarak bilinen kastrato Tommaso Consoli’nin Münih’ten gelerek, “Aminta” rolünü canlandırmış olması ve Mozart’ın onun için yapıtın ikinci perdesinde, “<em>L’amerò, sarò costante</em><a class="si-noteref epub-type_noteref" href="#f127" id="ref_f127">127</a>” sözleriyle başlayan bir arya bestelemiş olduğudur (No. 10, Rondeaux). Bu parçada, insan se<span class="epub-type_pagebreak" id="page107" title="107"></span>sine eşlik eden solo kemanın kullanılması, Mozart’ın ilk dönem sahne eserleri arasında ender rastlanan bir durumdur.</p>

    <p>İki sahne eseri dışında Salzburg günleri bol çalgı yapıtı ve <em>missa</em> besteleyerek geçiyordu. Bunların içinde keman konçertoları, KV 250, <em>Haffner Serenadı</em> ve KV 271, <em>Mi Bemol Majör Piyano Konçertosu</em> günümüzde de sık seslendirilen yapıtlar arasında yer almaktadır. Çağın tanınmış Fransız piyanisti Louise Victoire Jenamy’nin Salzburg’a yaptığı konser turnesi için bestelenen yapıt, genç kadının teknik ve müzikal becerisini en iyi şekilde sergilemesine olanak sağlamasının yanında, Mozart’ın Viyana yıllarında yazacağı piyano konçertolarının habercisi gibidir. Dönemin tanınmış dansçısı Jean-Georges Noverre’in kızı olan Louise Victoire’ın soyadının, Mozart’ın mektuplarındaki karmaşık elyazısından dolayı yanlış okunması sonucu, bu yapıt uzun yıllar <em>Jeunehomme</em> adıyla anılmıştır. Hâlâ pek çok kaynakta bu şekilde yer almaktadır.</p>

    <p>Salzburg’da geçen yıllar, yeni yapıtlara ve yeni deneyimlere olanak sağlamakla birlikte, müziğe daha çok değer verilen bir başka kente yerleşme düşüncesi, baba oğul Mozart’ların aklından hiç çıkmıyordu. Bunun gerçekleşebilmesi için özellikle Leopold Mozart her yolu denemeye hazırdı. Zaten artık oğlunun aklında da olabildiğince çabuk yeni bir iş bulmak ve Salzburg’dan uzaklaşmak vardı. Bu arada eski dostlukları sıcak tutmak, onların yardımlarını beklemek de bir başka yoldu. Büyük olasılıkla bu düşüncenin bir sonucu olarak Mozart, 7 Eylül 1776 tarihinde Padre Martini’ye bir mektup yazdı. Babasının bilgisi dahilinde ve onun yönlendirmesiyle kaleme alındığı zannedilen bu belgede Mozart, görüşmelerinin üzerinden geçen süre boyunca yaptıklarını anlatıyor, bir <em>missa</em>’sının notasını Padre Martini’nin fikrini almak üzere gönderiyor ve bol bol Salzburg’dan yakınıyordu. Oldukça uzun olan bu mektubun bazı ilginç bölümleri şöyleydi: “Geçen yıl karnaval döneminde Münih’te sahnelenmek üzere <em>La finta giardiniera</em> adlı bir komik opera besteledim. Oraya gitmemden birkaç gün önce elektör, kontrpuan tekniğiyle yazdığım yapıtlarımdan birini dinlemek istediğini bildirdiği için aceleyle bu moteti besteledim.(...) Sizden ricam tüm içtenliğinizle yapıt hakkındaki fikrinizi söylemeniz. (...) Size daha yakın yaşamayı öylesine sık arzuluyorum ki, böylece sizinle konuşma ve fikirlerimi paylaşma şansım olurdu. Müziğin, insanı mutlu etmediği bir ülkede yaşıyorum. (...) Tiyatroda iyi şarkıcılar olmadığı ve hiç kastrato bulun<span class="epub-type_pagebreak" id="page108" title="108"></span>madığı için çalgı müziği veya dinî müzik besteliyorum. Burada Bay Michael Haydn ve Kajetan Adlgasser adlı iki besteci daha var. Babam kent kilisesinde müzik yöneticisi<a class="si-noteref epub-type_noteref" href="#f128" id="ref_f128">128</a>. (...) Bizdeki kilise müziği, İtalya’dakinden oldukça farklı, üç çeyrek saatten daha fazla süremiyor.”<a class="si-noteref epub-type_noteref" href="#f129" id="ref_f129">129</a></p>

    <p>Mozart, tüm Bologna Filarmoni üyelerine en derin saygılarını sunarak ve Padre Martini’yi, “dünyada en çok sevdiğim ve değer verdiğim kişi” olarak tanımlayarak mektubunu noktalamıştı. Padre Martini cevabında moteti<a class="si-noteref epub-type_noteref" href="#f130" id="ref_f130">130</a> çok beğendiğini, baştan sona zevkle incelediğini ve “modern müziğin tüm gerekleri”ni yapıtta bulduğunu bildiriyordu. İyi bir armoni, olgun modülasyon, kemanların uyumlu hareketi, vokal partilerinin doğal akışı ve müziğin başarıyla işlenmesi, yaşlı ustanın çok hoşuna gitmişti. Ayrıca Mozart’ın Bologna’da karşılaşmalarından beri beste yapmada bu denli ustalaşması büyük bir ilerlemeydi.<a class="si-noteref epub-type_noteref" href="#f131" id="ref_f131">131</a></p>

    <p>Yaklaşmakta olan 1777 yılında Mozart artık reşit olacaktı. Üç yüz kadar eser bestelemişti. Bu, tüm yaşamı boyunca besteleyeceklerinin yarısını oluşturuyordu. O tarihlerde bunu bilmese de önünde, geride bıraktığından daha az bir yaşam kalmıştı. Bazı çevreler için hâlâ olgunlaşmamış bir çocuktu; gerçi oldukça küçük denecek yaştan beri saray orkestrasında çalışıyordu ama babasının öğütleri ve direktifleri olmasa yaşamını nasıl yönlendirmesi gerektiğine karar vermekte güçlük çekebilirdi. Leopold Mozart, çocukluk günlerinden beri oğlunun ender rastlanan bir dehaya sahip olduğuna inandığı için, onu Salzburg dışında daha iyi bir işe yerleştirmek istiyordu. Zaten oğlunun da bu ufak kentte durmaya pek niyeti yoktu. Küçümsenemeyecek bir sanatsal yaşama sahip olmasına rağmen, Salzburg’da zaman sanki daha ağır akıyordu, arada kalmışlık, sıkışmışlık hissi her alanda kendini hissettiriyordu. Yeni yılda bir şeyler yapmaları, bu kentten kurtulmanın çarelerini aramaları gerekiyordu.</p>
  </div>

  <div class="footnotes html5_section epub-type_footnotes">
    <div class="si-footnote html5_aside epub-type_footnote" id="f124">
      <a class="si-backref" href="#ref_f124">124</a><span class="si-footnote-text">. Eski kaynakların pek çoğunda operanın metin yazarı olarak Raniero da Calzabigi’nin adı geçmekle birlikte son yıllarda yapılan araştırmalar, La Finta giardiniera’nin librettosunun Giuseppe Petroselli’nin kaleminden çıktığını kanıtlamıştır.</span>
    </div>

    <div class="si-footnote html5_aside epub-type_footnote" id="f125">
      <a class="si-backref" href="#ref_f125">125</a><span class="si-footnote-text">. Bavyera Elektörü III. Maximilian’ın karısı Prenses Maria Anna Sophia (1728-1797).</span>
    </div>

    <div class="si-footnote html5_aside epub-type_footnote" id="f126">
      <a class="si-backref" href="#ref_f126">126</a><span class="si-footnote-text">. Mozart, Briefe und Aufzeichnungen, cilt I, s. 517.</span>
    </div>

    <div class="si-footnote html5_aside epub-type_footnote" id="f127">
      <a class="si-backref" href="#ref_f127">127</a><span class="si-footnote-text">. (İt.) Onu seveceğim ve metin olacağım.</span>
    </div>

    <div class="si-footnote html5_aside epub-type_footnote" id="f128">
      <a class="si-backref" href="#ref_f128">128</a><span class="si-footnote-text">. Leopold Mozart’ın gerçek görevinin Başpiskoposluk Saray Orkestrası Müzik Yöneticisi Yardımcısı olduğu daha önceki sayfalarda açıklanmıştı. Mozart burada Padre Martini’ye detaylı bilgi vermiyor.</span>
    </div>

    <div class="si-footnote html5_aside epub-type_footnote" id="f129">
      <a class="si-backref" href="#ref_f129">129</a><span class="si-footnote-text">. G.N. von Nissen, Biographie W.A. Mozarts, s. 290-292.</span>
    </div>

    <div class="si-footnote html5_aside epub-type_footnote" id="f130">
      <a class="si-backref" href="#ref_f130">130</a><span class="si-footnote-text">. Bu motet, büyük olasılıkla KV 222, Misericordias Domini başlıklı eserdi.</span>
    </div>

    <div class="si-footnote html5_aside epub-type_footnote" id="f131">
      <a class="si-backref" href="#ref_f131">131</a><span class="si-footnote-text">. G.N. von Nissen, Biographie W.A. Mozarts, s. 292.</span>
    </div>
  </div>
</body>
</html>
