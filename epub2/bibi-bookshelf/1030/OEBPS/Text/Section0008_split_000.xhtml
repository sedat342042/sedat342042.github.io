<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre10"><span class="calibre11">Evdeki&nbsp;</span></h3>

  <div class="calibre12" id="calibre_pb_0"></div>

  <div class="chapter">
    Bugün karşı arsaya yığılı kalasları kaldırdılar. Kocaman kamyonlar onca kalası iki saat içinde aldı gitti. Hiç ayrılmadım pencereden. Annem bir iki kere “Ne oturuyorsun, ortalık süpürülecek” dedi: aldırmadım. On yıl önceki arsayı düşündüm durdum. Okul dönüşü bu pencereden top oynayan çocuklara bakardım. “Kız, koca mı arıyorsun orada?” derdi annem, utanırdım. On yıl önce annemi de severdim. Hem böyle kasabanın insanlarından korkmazdım. Ben de onlar gibiydim. Erkeklerin yanında uslu uslu oturur, kadınların dedikodusunu dinlerdim. Okulu bitirdiğim yıl karşıya kalasları yığdılar. Arsa sesini yitirdi. Pencereden hep o kalasları gördüm yıllarca. Kışın üstlerine kar yağdı, yazın güneşte esmer esmer yandılar. Bugün kaldırdılar onları. Şimdi içimde bir umut var. Top oynamağa gelecek çocukları bekliyorum.<br class="calibre3" />
  </div>

  <div class="calibre12" id="calibre_pb_1"></div>

  <div class="chapter">
    <div class="chapter">
      Annem aşağıdan “Yemek hazır” diye bağırdı.
    </div>

    <div class="calibre12" id="calibre_pb_3"></div>
  </div>

  <div class="chapter">
    <div class="chapter">
      —Acıkmadım daha. Bekleme sen, ye! dedim.
    </div>

    <div class="calibre12" id="calibre_pb_4"></div>
  </div>

  <div class="chapter">
    <div class="chapter">
      Sokağa bakıyorum. Tek tük geçenler var. Çoğu kadın. Yüzleri asık, adımları sert. Bir yerden kavgadan geliyorlar, ya da bir yere kavgaya gidiyorlar sanırsın… Kös kös yürüyorlar. Hepsi de kendine güvenen kişiler, belli. Kusur bağışlayacak göz yok bunlarda. Büzülüyorum; içimi bir korku kaplıyor. Şu tokmak gibi herif bizim sokakta oturan kasap değil mi? Öğle yemeğine geliyor olmalı. Kime bırakmış dükkânı? Yetişkin çırakları vardır. Ceketi yamalı bir adama kemikli yerinden yarım kilo eti onlar yutturur şimdi. Bu adamlar namaz kılar mı acaba?
    </div>

    <div class="calibre12" id="calibre_pb_5"></div>
  </div>

  <div class="chapter">
    <div class="chapter">
      Bir kadın geçiyor. Tanırım onu, evleri bize yakın. Kocası bir bankada çalışıyormuş. Kıpkırmızı boyanmış. Neler söylüyorlar onun için komşu kadınlar, ne kötü şeyler. İnanmıyorum onlara. Hep birini çekiştirirler. Gözleri ışıldar anlatırken. Onların yanındayken kalkıp gitmekten korkarım. Gider gitmez beni çekiştirecekler sanırım. İnanmıyorum onlara ama bu kadını da sevmiyorum. Çok konuşur. Ara sıra bize gelir. ‘Bizimki’ dediği kocasını anlatırken bir bakışı vardır bana, evlenmedim diye eğlenir gibi, acır gibi bir bakış, sinirlendirir beni. Gene de bir şey demem; anlamamış gibi dururum. O boyuna konuşur. Müdürlere gitmişler geçenlerde. “Bir kızları var kardeş, bu kadar da olur mu? Neredeyse kucağına oturacak bizimkinin…” O kıza da acırım ben, şu kadına da, kendime de. Neden bu daracık kasabadayız sanki. Yoksa bütün dünya mı böyle. Kitapların dediği yalan mı?
    </div>

    <div class="calibre12" id="calibre_pb_6"></div>
  </div>

  <div class="chapter">
    <div class="chapter">
      Kapı açıldı. Baktım annem. Canım sıkıldı. Ne işi var burada? Yanımda olmadı mı serin kanlı düşünüyorum; acıyorum ona. Yaşlı kadın, onun dünyası da bir türlü diyorum. Yanıma geldi mi tepem atıyor. Ayıpmış, umurumda değil, sedire oturdu.
    </div>

    <div class="calibre12" id="calibre_pb_7"></div>
  </div>

  <div class="chapter">
    <div class="chapter">
      —Yarın Fatmahanımlar gelecekmiş seni görmeğe, dedi.
    </div>

    <div class="calibre12" id="calibre_pb_8"></div>
  </div>

  <div class="chapter">
    <div class="chapter">
      —Yarın evde yokum ben.
    </div>

    <div class="calibre12" id="calibre_pb_9"></div>
  </div>

  <div class="chapter">
    <div class="chapter">
      —Nereye gideceksin?
    </div>

    <div class="calibre12" id="calibre_pb_10"></div>
  </div>

  <div class="chapter">
    <div class="chapter">
      —Hiç, ama yokum evde. Çıkmam. Kaç kere söyledim sana, evlenmek istemiyorum ben.
    </div>

    <div class="calibre12" id="calibre_pb_11"></div>
  </div>

  <div class="chapter">
    <div class="chapter">
      —Elalem ne diyor biliyor musun? Eksiği var onun, diyor.
    </div>

    <div class="calibre12" id="calibre_pb_12"></div>
  </div>

  <div class="chapter">
    <div class="chapter">
      —Ne derlerse desinler. İstemiyorum. Kaçıncı bu? Üstüme varma benim. Kaçarım yoksa. Satarım babamdan kalan bağı, tarlayı; alır başımı kaçarım.
    </div>

    <div class="calibre12" id="calibre_pb_13"></div>
  </div>

  <div class="chapter">
    <div class="chapter">
      Gözleri büyüdü. Kalktı, kapıyı çarpıp gitti. Dışardan sesini duyuyordum. Rezil etmiştim onu ele güne. Herkes kendini düşünüyor. İleniyor bana, sesinden belli ağlıyor da. Ben de ağlamak istiyorum.
    </div>

    <div class="calibre12" id="calibre_pb_14"></div>
  </div>

  <div class="chapter">
    <div class="chapter">
      Kiminle evleneceğim bu kasabada? Kim anlatıyordu geçende. “İçip içip gecenin bir vakti gelir eve. Ayağını önüme uzatır. ‘Çıkar şunları’ der. Leş gibi kokar ayakları.” İçim bulanıyor. Nasıl yatılır böyle bir adamla?
    </div>

    <div class="calibre12" id="calibre_pb_15"></div>
  </div>

  <div class="chapter">
    <div class="chapter">
      Sokak kapısı açılıp kapandı. Eğildim baktım annem. Kim bilir hangi kocakarıya gidiyor? Yakınacak benden, içini dökecek, rahatlıyacak. Bense hep burada kalacağım, kendi kendimle. İnsan kendine acır mı? Ben acıyorum.
    </div>

    <div class="calibre12" id="calibre_pb_16"></div>
  </div>

  <div class="chapter">
    <div class="chapter">
      Kalktım aşağı indim. Ayakyoluna girdim. Çıkınca mutfakta ellerimi sabunladım. Yemek dolabında taze baklayla pilâv var. Bir tabakta yoğurt. Yoğurtlu pilâv yedim biraz. Pilâv soğumuş. Olsun, soğuğunu severim ben. Sonra gene odama çıktım. Şimdi daha iyiceyim. Dolaptan bir kitap aldım. Sedire uzandım. İlk yaprakta dayımın adı yazılı. Çoğu onun bu kitapların, bana verdi. İki yıl İngiltere’de okumuş. Bana İngilizce öğretirdi. Severdi beni. “Kız, erkek olsaydın seni oraya yollardım” derdi. Babamı hiç bilmiyorum. Dayım da liseyi bitirdiğim yıl öldü. Zaten her şey o yıl olmadı mı? Kalaslar bile o yıl geldi arsaya.
    </div>

    <div class="calibre12" id="calibre_pb_17"></div>
  </div>

  <div class="chapter">
    <div class="chapter">
      Nice sonra kapı çalındı. Kitabı bırakıp kalktım. Ayaklarım uyuşmuş. Annem anahtarı mu unuttu acaba? Basamaklardan ağır ağır indim. Necati mi yoksa? Ara sıra gelir, İngilizce ödevlerini yaptırır. Kapıyı açtım. Oymuş. Dümdüz taramış saçlarını. Sarı yüzünde hep o ergenlikler.
    </div>

    <div class="calibre12" id="calibre_pb_18"></div>
  </div>

  <div class="chapter">
    <div class="chapter">
      —Nasılsın abla? dedi.
    </div>

    <div class="calibre12" id="calibre_pb_19"></div>
  </div>

  <div class="chapter">
    <div class="chapter">
      —İyiyim. Girsene.
    </div>

    <div class="calibre12" id="calibre_pb_20"></div>
  </div>

  <div class="chapter">
    <div class="chapter">
      Girdi. Kapıyı kapadım.
    </div>

    <div class="calibre12" id="calibre_pb_21"></div>
  </div>

  <div class="chapter">
    <div class="chapter">
      —Halam nerede? diye sordu.
    </div>

    <div class="calibre12" id="calibre_pb_22"></div>
  </div>

  <div class="chapter">
    <div class="chapter">
      —Bilmem. Komşuya gitmiştir.
    </div>

    <div class="calibre12" id="calibre_pb_23"></div>
  </div>

  <div class="chapter">
    <div class="chapter">
      Dayımın oğlu bu Necati. Babasından öğrendiğimi oğluna satıyorum. Yukarı çıktık. Sakal tıraşı da mı oluyor ne, kötü kötü kokuyor. Baktım burun kanatları oynuyor, kokluyor. Bu oda evde kalmış kıza kokar sanırım. Alışmışım ben, duymuyorum. Masanın önüne oturdum.
    </div>

    <div class="calibre12" id="calibre_pb_24"></div>
  </div>

  <div class="chapter">
    <div class="chapter">
      —Otursana, dedim.
    </div>

    <div class="calibre12" id="calibre_pb_25"></div>
  </div>

  <div class="chapter">
    <div class="chapter">
      Karşıma oturdu. Kitabını, defterini masaya koydu. Bu yıl sık sık geliyor bize Necati. Eskiden pek uğramazdı. Hem üstünde bir sıkılganlık. Odaya girince hem seviniyor, hem utanıyor gibi. Büyüdü artık, liseye gidiyor.
    </div>

    <div class="calibre12" id="calibre_pb_26"></div>
  </div>

  <div class="chapter">
    <div class="chapter">
      —Ödev mi var? dedim.
    </div>

    <div class="calibre12" id="calibre_pb_27"></div>
  </div>

  <div class="chapter">
    <div class="chapter">
      —Evet dedi.
    </div>

    <div class="calibre12" id="calibre_pb_28"></div>
  </div>

  <div class="chapter">
    <div class="chapter">
      Kitaba uzandı.
    </div>

    <div class="calibre12" id="calibre_pb_29"></div>
  </div>

  <div class="chapter">
    <div class="chapter">
      —Biliyor musun, karşıdaki arsadan kalasları taşıdılar. Eskiden çocuklar top oynardı arada, dedim.
    </div>

    <div class="calibre12" id="calibre_pb_30"></div>
  </div>

  <div class="chapter">
    <div class="chapter">
      —Sahi, dedi. (O yana baktı.) Söyleyeyim arkadaşlara. Biz de gelir oynarız.
    </div>

    <div class="calibre12" id="calibre_pb_31"></div>
  </div>

  <div class="chapter">
    <div class="chapter">
      Kitabı, defteri açtı. Çalışmaya başladık. Ben okurken, farkındayım dinlemiyor pek. Şurama, burama bakıyor. En çoğu göğsüme. Alt dudağı ağır ağır sarkıyor. Hele gözlerindeki bulaşık bakış. Bu mu istek dedikleri? Kitabı uzattım.
    </div>

    <div class="calibre12" id="calibre_pb_32"></div>
  </div>

  <div class="chapter">
    <div class="chapter">
      —Şimdi de sen oku bakalım, dedim.
    </div>

    <div class="calibre12" id="calibre_pb_33"></div>
  </div>

  <div class="chapter">
    <div class="chapter">
      Toplandı, önce dudağı geldi eski yerine; ama gözlerindeki o bulaşıklık güç arındı. Okuması kötü değil. Ben gözlerine bakıyorum. Yeşil, yeşil ya, çipil bir yeşil bu. Tatsız. Nasıl denir? İşte kurbağa yeşili, soğuk. Ergenlikleri de var. İnce keskin dudakları. Ne çirkin çocuk. Çirkin ama bir çocuk körpeliği var onda, ya da bir genç erkek duyarlığı. Bacağımı ondan yana uzatsam diyorum. Uzattım. Kıpırdarken dizi bacağıma süründü. Bir kelimeyi yanlış okudu.
    </div>

    <div class="calibre12" id="calibre_pb_34"></div>
  </div>

  <div class="chapter">
    <div class="chapter">
      —İyi bak o kelimeye, dedim.
    </div>

    <div class="calibre12" id="calibre_pb_35"></div>
  </div>

  <div class="chapter">
    <div class="chapter">
      Düzeltti. Yüzüne kan çıkıyor. Şimdi kalksam, arkasına geçsem, kitaba eğilsem, göğsümü sırtına bastırsam. Kıpırdamıyorum. Ağır bir hava var odada. Oysa ilkyaz daha. Bungun, ağır, sıkıntılı bir hava bu. Necati hep okuyor. Kurbağa sesi gibi. Nasıl da benziyor kurbağaya. Bir tiksinti, bir bulantı kabarıyor içimde. Kendimden iğreniyorum. Ses kesildi.
    </div>

    <div class="calibre12" id="calibre_pb_36"></div>
  </div>

  <div class="chapter">
    <div class="chapter">
      Kalktım pencereyi açtım. Şu sıkıntılı hava dağılsın.
    </div>

    <div class="calibre12" id="calibre_pb_37"></div>
  </div>

  <div class="chapter">
    <div class="chapter">
      —Bugün hastayım ben Necati, dedim. Sen gelmeden yatıyordum. Okuyuşun çok iyi. Çevirisini sen kendin yaparsın.
    </div>

    <div class="calibre12" id="calibre_pb_38"></div>
  </div>

  <div class="chapter">
    <div class="chapter">
      Kalktı.
    </div>

    <div class="calibre12" id="calibre_pb_39"></div>
  </div>

  <div class="chapter">
    <div class="chapter">
      —Peki abla, dedi.
    </div>

    <div class="calibre12" id="calibre_pb_40"></div>
  </div>

  <div class="chapter">
    <div class="chapter">
      Gözlerinde o bulaşıklık yok artık.
    </div>

    <div class="calibre12" id="calibre_pb_41"></div>
  </div>

  <div class="chapter">
    <div class="chapter">
      Hava kararırken annem geldi. Aşağı indim. Mutfak masasında yemek yedik. Hiç konuşmadık. Evin içinde yalnız bulaşık çanaklara musluktan damlayan su sesi var; şıp, şıp, şıp… Neden böyle olduk biz? Ana–kız değil, sanki yabancıyız. Sebebi ne bunun? Garip töreleriyle bu kasaba mı, başkaları ne der tasası mı?
    </div>

    <div class="calibre12" id="calibre_pb_42"></div>
  </div>

  <div class="chapter">
    <div class="chapter">
      Yemekten sonra radyo dinledim. Geç yattım. Yatakta kendi kendime yalnızım. Uyuyamıyorum. Oda karanlık. Pancurlar kapalı. Gene de bir çocuk ağlaması duyuluyor. Uzak, çok uzak bir yerden gelir gibi. Sıkıntılı. Sanki gelecek günlerine ağlıyor. İçim daralıyor. Yorganın altında büzülüyorum. İyi şeyler düşünmek istiyorum. Uyusam da bari düşte çıksam bu kasabadan. Olmuyor. Biliyorum, bu gece uykumda üstüme bir kurbağa sıçrayacak, uzanıp uzanıp öpmeğe çalışacak beni.
    </div>

    <div class="calibre12" id="calibre_pb_43"></div>
  </div>

  <div class="chapter">
    <div class="chapter">
      Dışarıdan ayak sesleri geliyor. Bir sarhoş bağırıyor. “Uyyy, koca çarıklı Allah, uy!” diyor. Neden tam burada bağırdı bu adam? Korkuyorum. Öyle bitkin, öyle çelimsizim ki. şimdi insanlar bana ne isteseler yapabilirler. Sarhoş pencereyi açıp yanıma uzanabilir. Ama gelmiyor. Sesi uzaklaştı. Köprüye varmıştır. Ne dediği anlaşılmıyor. Yalnız sıkıntılı, adamın içini kurutan bir “Uyyy!” sesi duyuluyor.
    </div>
  </div>
</body>
</html>
