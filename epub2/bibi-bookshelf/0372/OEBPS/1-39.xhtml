<html xmlns="http://www.w3.org/1999/xhtml">
	<head>
		<title>1-39</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">11. V. 35    </p>
			<p class="_0">    </p>
			<p class="paragraf ParaOverride-5">Benim biricik sevgilim,    </p>
			<p class="_0">    </p>
			<p class="paragraf ParaOverride-5">Mektubunu aldım. Bana olan muhabbetini gösteren satırlara teşekkürler ederim. Sana karşı olan hislerim, artık yazılamayacak derecededir. Bunları ancak karşı karşıya gelince anlatabileceğim. Yalnız şu kadar söyleyeyim ki burada her geçirdiğim gün beni biraz daha eritiyor. (Mamafih şikâyetçi değilim, çünkü bu vesileyle zayıflıyorum.) Siz nikâh dairesine, perşembe günü için kaydettiriniz. Saatini siz kararlaştırınız, yalnız mümkün mertebe tenha bir zaman olsun, onun için öğleden evvel bana daha muvafık gibi geliyor. Ben çarşamba günü <a id="idIndexMarker-309"/>İstanbul’a geleceğim. <a id="idIndexMarker-308"/>Pendik’te trenden inerek <a id="idIndexMarker-307"/>Erenköy’e geleceğim. Sonra <a id="idIndexMarker-306"/>İstanbul’a giderek birkaç işimi gördükten sonra tekrar döneceğim. Neyse, bunları orada kararlaştırırız. Şahit filan da bulmak lazım tabii. Siz şimdilik perşembe günü istediğiniz saatte nikâhı kaydettirmekle iktifa ediniz.    </p>
			<p class="paragraf ParaOverride-5">Binlerce defa bütün yüzünden, dudaklarından öperim Aliye ’m.    </p>
			<p class="_0">    </p>
			<p class="paragraf ParaOverride-7">Sabahattin Ali     </p>
		</div>
	</body>
</html>