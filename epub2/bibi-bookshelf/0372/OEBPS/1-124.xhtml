<html xmlns="http://www.w3.org/1999/xhtml">
	<head>
		<title>1-124</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">(tarihsiz)     </p>
			<p class="_0">    </p>
			<p class="paragraf ParaOverride-8">Sevgili Aliye,    </p>
			<p class="_0">    </p>
			<p class="paragraf ParaOverride-5">Sana <a id="idIndexMarker-76"/><a id="idIndexMarker-75"/>İstanbul Hapishanesi’nden 30 Mayıs tarihinde bir mektup göndermiştim. Bu mektuba on günden fazla bir müddet cevap alamayınca çok merak ettim ve <a id="idIndexMarker-74"/>Mehmet Ali Cimcoz vasıtasıyla Erol’a telefon ettirdim. Sıhhatte olduğunuzu, fakat mektubumu almadığınızı öğrendim. Acele mektup bekliyorum. Filiz’in karne vaziyetini, sizin halinizi anlatın. Maaşı ne diye kestiler, ne sebep gösterdiler? Her şeyi bana mufassal olarak yaz. Şimdilik mektupları <a id="idIndexMarker-73"/>Mehmet Ali Cimcoz’un adresine yaz. Bu adresi Erol biliyor. <a id="idIndexMarker-72"/>İstanbul’un yeni telefon rehberinde de vardır. Ben ezbere bilmiyorum.    </p>
			<p class="paragraf ParaOverride-5">Ben dün <a id="idIndexMarker-71"/>İstanbul Cezaevi’nden <a id="idIndexMarker-70"/>Üsküdar Cezaevi’ne nakledildim. Çünkü <a id="idIndexMarker-69"/>İstanbul Tevkifhane, cezası katileşenleri buraya gönderiyorlar. Burası daha sakin, daha rahat ve vukuat da olmuyor. On beş gün poliste kaldığım müddeti de cezama mahsup ettirmeye uğraşıyorum. Bunda muvaffak olursam üç aydan daha az bir cezam kaldı demektir. Yani 10 Eylül’de çıkacağım.    </p>
			<p class="paragraf ParaOverride-5">Ankara’da sıcaklar başladı mı? Zekeriya benimle alakadar oldu ve yatak, yorgan, her şey gönderdi. Şimdi onlar <a id="idIndexMarker-68"/>Polonezköyü ’ne gittiler, bir iki haftaya kadar dönecekler. Bana dedi ki: “Aliye Hanım’la Filiz gelsinler, onlara bizim evde bir oda vereyim. Sen çıkıncaya kadar otursunlar!” Size <a id="idIndexMarker-67"/>Yıldız’ın yahut <a id="idIndexMarker-66"/>Sevim ’in<span class="dip"><a class="_idFootnoteLink" href="#footnote-225-63" id="footnote-225-63-backlink">63</a></span> odasını verecek. Çok rahat edersiniz. Temmuz başında yahut haftasında, yalnız lüzumlu giyecek eşyalar ile yatak çarşafı gibi eşya alarak gelirsiniz. Evi güzelce kilitleyin, kimseye vermeyin. Hem <a id="idIndexMarker-62"/>Moda’dan <a id="idIndexMarker-61"/>Üsküdar’a gelip gitmek de kolay. Cezaevi <a id="idIndexMarker-60"/>Karacaahmet’e yakın, üzülecek hiçbir şey yok. Her şey düzelir, hele Filiz hiç üzülmesin. Okullar başlamadan çıkarım. Yeni davalar o kadar ehemmiyetli değil. Siz gelirken bana şunları getirin:    </p>
			<p class="_0">    </p>
			<p class="paragraf ParaOverride-5">1 – Pijama, eski sarı ayakkabılar, mayo, çamaşır.    </p>
			<p class="paragraf ParaOverride-5">2 – Şu kitaplar:    </p>
			<p class="paragraf ParaOverride-5">a) Misafir odasındaki raftan:    </p>
			<p class="paragraf ParaOverride-5"><a id="idIndexMarker-59"/>Bros: <a id="idIndexMarker-58"/><span class="CharOverride-6">Der Pharao</span><span class="dip"><a class="_idFootnoteLink" href="#footnote-225-64" id="footnote-225-64-backlink">64</a></span>    </p>
			<p class="paragraf ParaOverride-5"><a id="idIndexMarker-56"/>Ehrenburg: <a id="idIndexMarker-55"/><span class="CharOverride-6">Der Fall von Paris</span><span class="dip"><a class="_idFootnoteLink" href="#footnote-225-65" id="footnote-225-65-backlink">65</a></span><span class="CharOverride-6">    </span></p>
			<p class="paragraf ParaOverride-5">b) Oturma odasındaki raftan:    </p>
			<p class="paragraf ParaOverride-5"><a id="idIndexMarker-52"/>Steinbeck: <a id="idIndexMarker-51"/><span class="CharOverride-6">Früchte das Zorns</span><span class="dip"><a class="_idFootnoteLink" href="#footnote-225-66" id="footnote-225-66-backlink">66</a></span><span class="CharOverride-6">    </span></p>
			<p class="paragraf ParaOverride-5"><span class="CharOverride-6"><a id="idIndexMarker-48"/></span>Norah Lofts: <a id="idIndexMarker-47"/><span class="CharOverride-6">Hölle der Barmherzigkeit</span>.<span class="dip"><a class="_idFootnoteLink" href="#footnote-225-67" id="footnote-225-67-backlink">67</a></span>    </p>
			<p class="_0">    </p>
			<p class="paragraf ParaOverride-5">Bunları muhakkak beraber getirin. Oradaki arkadaşlar ne vaziyette? Cevdetler, Muvaffaklar ne yapıyor? Rebia benim cezanın tasdik edilmiş olduğunu öğrenip daha evvelden bana bildiremez mi idi? Hiç olmazsa ona göre işlerimi tanzim ederdim ve tevkif böyle ani olmazdı.    </p>
			<p class="paragraf ParaOverride-5">Ne ise, arkadaşlara, (ama sahiden arkadaş olanlara) selam.    </p>
			<p class="paragraf ParaOverride-5">Siz de ne zaman gelmek istediğinizi, ne kadar yol parasına ihtiyacınız olduğunu mufassal olarak bildirin. Senin, Filiz’in hasretle gözlerinizden öperim sevgili karıcığım.    </p>
			<p class="_0">    </p>
			<p class="paragraf ParaOverride-5">Sevgili, Birtane Filiz’im,    </p>
			<p class="_0">    </p>
			<p class="paragraf ParaOverride-5">Nasılsın? Tabii sınıfı pek iyi derecede geçtin. Müsamereniz nasıl oldu? Radyo’ya gidiyor musun? Yakında sizi <a id="idIndexMarker-45"/>İstanbul’da bekliyorum. <a id="idIndexMarker-44"/>Moda’ya gelince sık sık bana da gelirsiniz. Bana mektup yaz. Binlerce defa gözlerinden, yanaklarından öperim.    </p>
			<p class="_0">    </p>
			<p class="paragraf ParaOverride-7">Baban    </p>
			<p class="paragraf ParaOverride-7">Sabahattin Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-63-backlink" id="footnote-225-63">63</a>	Sabiha ve <a id="idIndexMarker-65"/>Zekeriya Sertel’in kızları <a id="idIndexMarker-64"/>Yıldız ve <a id="idIndexMarker-63"/>Sevim. </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-64-backlink" id="footnote-225-64">64</a>	<a id="idIndexMarker-57"/>Bros, <span class="CharOverride-6" xml:lang="en-US">Firavun</span>. </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-65-backlink" id="footnote-225-65">65</a>	<a id="idIndexMarker-54"/>İlya <a id="idIndexMarker-53"/>Ehrenburg, <span class="CharOverride-6" xml:lang="en-US">Paris Düşerken</span>.  </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-66-backlink" id="footnote-225-66">66</a>	<a id="idIndexMarker-50"/>John <a id="idIndexMarker-49"/>Steinbeck, <span class="CharOverride-6" xml:lang="en-US">Gazap Üzümleri</span>.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-67-backlink" id="footnote-225-67">67</a>	<a id="idIndexMarker-46"/>Norah Lofts, <span class="CharOverride-6" xml:lang="en-US">Merhamet Cehennemi</span>. </p>
				</div>
			</div>
		</div>
	</body>
</html>