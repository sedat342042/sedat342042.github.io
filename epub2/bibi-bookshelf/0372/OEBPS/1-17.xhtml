<html xmlns="http://www.w3.org/1999/xhtml">
	<head>
		<title>1-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="paragraf ParaOverride-7">31. III. 35    </p>
			<p class="_0">    </p>
			<p class="paragraf ParaOverride-8">Benim Aliye’m,    </p>
			<p class="_0">    </p>
			<p class="paragraf ParaOverride-5">Mektubunu ve nüfus tezkeresini aldım. Eski tezkere olduğu için kabul etmek istemediler. Sonra birisi tanıdık çıktı, aldı, muameleyi yaptı ve birkaç gün zarfında değiştirmek şartıyla bana verdi. Ben de hemen gönderiyorum. Siz çabucak değiştirir ve yenisini bana yollarsınız. Bundan maada <a id="idIndexMarker-339"/>Kadıköy Evlenme Memurluğu’na 167/449 numara ve <a id="idIndexMarker-338"/>Kadıköy Nüfus Memurluğu’na 167/450 numara ile yazıldı. Buralardan işin çabuk çıkarılması için takip edilirse iyi olur.    </p>
			<p class="paragraf ParaOverride-5">Bu gibi işler beni hiç üzmez: Çünkü sana ait işlerdir. Bu can sıkıcı kırtasiyeciliğin bizi birleştirmek için olduğunu düşündükçe can sıkıntısı filan kalmıyor. Sana ait olan her şey gibi bu da bana güzel geliyor.    </p>
			<p class="paragraf ParaOverride-5">Hikâyelerimden bahsedecektin? Teker teker nasıl bulduğunu yazmanı istiyorum. Ben his itibarıyla birinci kısımdakileri, fikir itibarıyla birinci kısımdakileri beğenirim. Sondaki “<a id="idIndexMarker-337"/>Komik-i Şehir”<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span> hikâyesi de, bizim zavallı Anadolu’muzun zavallı insanlarını gösterdiği için hoşuma gider.    </p>
			<p class="paragraf ParaOverride-5">Gönderdiğin sümbüllerden bir kısmını yengem bana vermiş ve senin sümbülü çok sevdiğini söylemişti. Onları, tıpkı seni koklar gibi kokladım ve göğsümde taşıdım.    </p>
			<p class="paragraf ParaOverride-5">Sonsuz selamlar ve sevgiler, benim birtanecik nişanlım...    </p>
			<p class="_0">    </p>
			<p class="paragraf ParaOverride-7">Sabahattin Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-5-backlink" id="footnote-225-5">5</a>	<a id="idIndexMarker-336"/><span class="CharOverride-6" xml:lang="en-US">Değirmen</span>’de yer almaktadır. </p>
				</div>
			</div>
		</div>
	</body>
</html>