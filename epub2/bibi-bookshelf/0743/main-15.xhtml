<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">26</span></h1>
<p>Network Rail’de çalışan sarı ceketli görevliyle konuşmak için kuyruğun önüne geçtim. Arkadaşça davranmadan, kartımı ona gösterdim.</p>
<p>“Tadilat tam olarak nerede devam ediyor? Göster bana.” Ekranında harita olan telefonumu burnunun dibine soktum.</p>
<p>“Londra’nın merkezine doğru olan hatta. Bu yüzden istasyon kapalı ve o nedenle bu hat için ekstra otobüs seferleri koyuldu.” Son bölümde sesini yükseltti, aynı anda canı sıkılmış kuyruktaki yolculara seslenmesini önemsemedim.</p>
<p>“Tam yerini göster.”</p>
<p>Bana garip garip baktı ama harita üzerinde gösterdi. “Buradan bir kilometre uzakta. Doğu Putney istasyonuna yakın. District hattı çalışıyor, eğer onu denemek isterseniz.”</p>
<p>“Burada o hatları görebileceğim bir yer var mı?”</p>
<p>Adam omuzlarını silkti ama kuyruktaki biri, “Evet var. Hatların karşısında iki tane üstgeçit var; bir tanesi Sanat Okulu yakınlarında Oxford Caddesi’nde, diğeri de Woodlands Yolu nda.</p>
<p>Hızlı düşün. Doğru tahmin et. Rahatsız edilmek istemeyeceği bir yer.</p>
<p>“Hangisi daha yoğun?”</p>
<p>“Sanırım Oxford Caddesi.”</p>
<p>Koştum, Dcrwcnt’i aramak için telefonumu kulacıma yaklaştırdım. “Hâlâ trafikte misin?</p>
<p>“Evet. Arabayı bir yere bırakacağım.” Sesi çok gergin geliyordu. “Seni görebiliyorum. Nereye gidiyorsun?”</p>
<p>“Woodlandse. Doğu Putney tüneli yakınlarına. Richmond Yolu nun yukarısının solunda.” Yol haritasının sayfalarını çevirdiğini duyabiliyordum. “Bir üst geçit var. Ondan önce, Oxford Caddesi üzerinde de var ama sanırım Bethany Woodlands Yolu nda.”</p>
<p>“Kontrol edeceğim. BTP’nin bilgilendirilmesi için aradın mı?”</p>
<p>Nefes nefese kalmış bir hâlde, “Sen yap.” dedim ve kapattım. Tren hatları ve etrafı Britanya Geçit Polisi’nin görev alanına giriyordu. Onları Bethany hakkında uyarmak, hem nezaket gereğiydi hem de doğru olan buydu ama onların Bethany’i bulmasını beklemeyecektim. Araba sesleri Yukarı Richmond Yolu ve Güney Circular Yolunun bir parçasıydı; bu nedenle trafik çok yoğundu.</p>
<p>Neredeyse fark etmeden Woodlands Yolunu geçiyordum, bu hem ağaçlarla kaplı bir yol olduğundan, hem de dairelerin ve birkaç kilitli garajın arasında kalmış, dar çıkmaz bir sokak ol-duğundandı. District hattına doğru koşmaya başladım. İlerde, araç trafiğine kapalı dar bir köprü vardı, gerçekten de sadece bisikletlerin ve yayaların geçeceği kadar genişti.</p>
<p>Köprünün üzerinde kimse yoktu.</p>
<p><span style="font-style:italic;">Kahretsin!</span></p>
<p>Nefes nefese, köprünün altında durdum. Yanlış bir tahmindi. Kendi kendime, Derwent’in ona ulaşacağını söyledim, keşke Oxford Caddcsi’ne dönseydim diye söyleniyordum. Oradan ko-</p>
<h2><a id="bookmark1"></a><span style="font-weight:bold;">Ölülerin Konulmasına İzin var</span></h2>
<p>şarak geçtim. Kumar oynadım vc Bcthany’nin kaybetmemesini umdum.</p>
<p>Telefon çaldı. “Onu buldun mu?” diye açtım.</p>
<p>“Ben de sana onu soracaktım. Hiçbir iz yok.”</p>
<p>Umutsuzluk içinde gözlerimi kapattım. “Buralarda bir yerlerde olduğunu düşünmüştüm. Kesinlikle burasıydı. Trenleri duydum.”</p>
<p>“Arabaya döneceğim ve etrafta dolaşacağım. Bethany’i aramayı tekrar dene.”</p>
<p>Kapattım. Turner’ın telefonu kilitlenmişti. Bilmediği bir numaradan gelen aramaya cevap vermesini umuyordum.</p>
<p>Numaranın düşmesini beklerken, köprünün üzerinden karşı tarafına geçmek için yürümeye başladım. Biraz ilerde çalışan adamları görebiliyordum. Kasket ve parlak turuncu işçi tulumlarının içinde on ya da on iki adam. Köprünün korkulukları göğüs hizamın üzerindeydi, kazaları önlemek için yeterli bir yükseklikti ama intiharları önlemek için yeterli bir yükseklik değildi. Ardı ardına oldu, biliyordum, biri diğerine ilham oldu ve ulaşım ağında kaosa sebep oldular. Göreceli olarak, daha sık meydana gelen istasyonlar vardı ve hayatla ölüm arasındaki fark bir saniyeydi. Sürücülerin yapabileceği hiçbir şey yoktu. İnsan bedeni, yüksek hızdaki trenle çarpışmaya göre dizayn edilmemişti.</p>
<p>Bir yerlerde bir telefon çaldı, nereden geldiğini anlamaya çalışarak etrafıma bakıyordum ki ses kesildi. Sonra kendimi telefon mesajını dinlerken buldum, telefon şirketlerinin her zamanki mesajı. Ergenler o mesajları dinliyorlar mı ki? Kapattım ve köprünün sonuna doğru koştum. Köprüden rayların oraya inmek için kullanacağım yol girişi kapatılmıştı. Hatta çalışan işçilerin girip çıkabilmesi için bir kapı vardı ama kilitliydi. Köprü ve kapı</p>
<p>JANE CASEY</p>
<p>arasındaki açı bir metalle kapatılmıştı. Korkulukların üzerinden tırmanıp aşağıya atlanmasını engellemek için ama Bethany ufak tefekti.</p>
<p>“Pardon canım.” Turuncu tulum içerisinde neşeli bir adamdı. Hattan aşağıya doğru yürüyordu.</p>
<p>Kimlik kartımı göstererek, “Bu kapıdan girmemi sağlayabilir misin?” dedim.</p>
<p>“Üzgünüm. Hiç kimseyi geçirmeye iznim yok. Sağlık ve güvenlik...”</p>
<p>“Bu acil bir durum.”</p>
<p>Yüzümdeki ya da sesimdeki bir şey, istediğim şeylerin aramıza girmemesi konusunda onu ikna etti. Kapıyı açtı ve benim için tuttu. “Raylardan uzak dur ve kulağın trenlerde olsun.”</p>
<p>Başımla onayladım. “BTP yolda.”</p>
<p>Fazla ikna olmamış gibi baktı ve tadilat yaptıkları bölgeyi geçip uzun çimenlerin üstüne bastığımda, onu tamamen unuttum. Görüş alanında herhangi bir yerde olamazdı çünkü adamlar onu görürdü, başları önde, tren geçişleri arasında işlerini yapmaya konsantre olsalar bile. Fazla mesai bir felaketti. Etraflarına bakmak için zamanları yoktu.</p>
<p>Hattın aşağısına doğru baktım, sonra da tekrar köprünün altındaki karanlığa. Parlak güneş ışığına rağmen orası karanlıktı. Keşke yanımda fenerim olsaydı diye düşünerek, oraya doğru yürümeye başladım. Köprünün altında bir şeyler görebiliyordum; küçük bir şekil, bir bohça kıyafet. Bir saniye sonra bohça açıldı ve bir kıza döndü.</p>
<p>“Bethany!”</p>
<p>“Beni yalnız bırak!” Hemen ayağa kalktı, onu gördüğümü biliyordu ve tren hattına doğru yürümeye başladı. Bukleli saçları beyaz yüzünü çevreliyordu.</p>
<p>“Bak, sadece seninle konuşmak istiyorum.”</p>
<p>Başını salladı.</p>
<p>“Lütfen Bethany, bunu yapma. Yardımına ihtiyacım var.”</p>
<p>“Kimseye yardım edemem.”</p>
<p>“Ne olduğunu biliyorsun.”</p>
<p>“Hayır. Hiçbir şey söyleyemem.”</p>
<p>“Söyleyemez misin ya da söylemeyecek misin?” Ona bir adım daha yaklaştım. Arkamdan bir tren iki kere uzunca düdüğünü çaldı. Arkama dönüp baktım ve çalışan adamların, hattan çekilerek bir kenarda durduklarını gördüm. Hat düzdü, bu sebeple de treni uzaktan görebiliyordum; güneş ışığına rağmen, trenin farları yanıyordu. Bethany’e doğru bir adım daha attım.</p>
<p>“Bethany, bu her neyse, o kadar kötü olamaz.”</p>
<p>“Hiçbir fikrin yok.”</p>
<p>“Evet, yok ama sen bana anlatabilirsin. Bunun hakkında konuşabiliriz.”</p>
<p>“Hepsi Incil’de. Incil’i biliyor musun?”</p>
<p>“Bilmem gerektiği kadar iyi değil.” dedim gülümsemeye çalışarak.</p>
<p>Yüksek sesle, “Günahlarımı bildiğim ve bu günahlar beni ele geçirdiği için.”</p>
<p>“Ne günahı Bethany?”</p>
<p>“Beni işlediğim cinayetten arındır. Oh... Tanrım. Oh... Kurtuluşumun Tanrısı, dilim senin doğruluğunun şarkısını söyleyecek.”</p>
<p>“Kerrigan! Oraya nasıl indin?”</p>
<p>Onu duymazdan geldim çünkü tren sesi daha yakından geliyordu ve kalbim daha fazla hızlı çarpmaya başlamıştı. O böyle kabuğundan kurtulmaya çalışan bir av hayvanı gibi hareket ederken, Bethany’i tutmaya karar verdim. Olabildiğince hızlı, tren hattına doğru koştu.</p>
<p>“Bethany! Dur!” Arkasından fırladım, ne treni ne de yürüdüğüm setin üzerinden kaymayı düşündüm. Niyetinin ne olduğunu biliyordum ve buna izin vermeyecektim, hiçbir şey yapmadan bir başka ergenin ölmesine izin vermeyecektim. Trenin düdüğü yeniden çaldı, daha yüksek sesle ve çok daha yakın. Bethany bir anlığına tereddüt etti, yüzü karanlıkta yana yana tükenmiş, sönmüş bir alev gibiydi. Kendini tam raylara atacakken, onu kıyafetinin kolundan tuttum. Rüzgâr ve ses bizi sardığında, sanki bir hortumun içindeymişiz gibi hissettim. Sonra ben düş-I tüm, Bethany’i ve kendimi kurtarmak için yapabileceğim bir şey yoktu. Sanırım bağırdım; Bethany nin de bağırdığını biliyorum. Vücudumdaki tüm kaslarım gerildi, sanki bu bize yardım edebilirmiş gibi... Ve trenin sesi üzerimizde bir dalga gibi duyulurken düştük, birbirimize sarmaş dolaş olarak.</p>
<p>Hattın üzerine değil de yanına düştüğümüzü anlamam birkaç saniyemizi aldı ve trenle yanımızdan güvenle geçti. Rüzgâr beni sürükledi, çok yakındı. Bethany’i tutuyordum, yarı üze-rindeydim ve bedenini titreten hıçkırıklarını hissedebiliyordum. Başım çınlıyordu ve pelte gibi olmuştum; dizlerim ve ellerim titriyordu. Tren gidene kadar kalkmayı planlamıyordum, zaten kalkabileceğimden de çok emin değildim. Fark etmezdi. Bethany’nin yüzünü görebilmek için başımı kaldırdım.</p>
<p>“Tamam, sorun yok. İyi olacaksın.”</p>
<p>“Beni yalnız bırak.” diye hıçkırıklarla ağladı. “Neden beni bırakmadın? Daha fazla burada olmak istemiyorum.”</p>
<p>“Cevap bu değil.”</p>
<p>Ağlarken kahkaha atmaya başladı, beni irkilten garip bir kahkaha.</p>
<p>Sonra iş botlarıyla bize doğru koşan adamlar yanımızda geldiklerinde, sanki etrafımızı saran baloncuk patladı. Ayağa kalkmamız için bize yardım eden büyük eller setin üzerinde beni yönlendirirlerken, arkamı dönüp Bethany’e baktım; arkamdan geliyordu. İşçiler çeşitli aksanlarla konuşuyordu; İngilizce, Doğu Avrupa, İrlanda, Jamaika, Glasgow... Daha çok Londra ama. Sersem gibiydim ve bunun şoktan olduğunu biliyordum, eklemlerimde hissettiğim titremenin sebebinin de şoktan olduğunu bildiğim gibi. Kafama üşüşen garip fikirlerin, bir kavanoz dolusu arı gibi başımın içinde uğuldamasının sebebinin de.</p>
<p>Kafamı kaldırdığımda, kapının kilidini açan bir BTP gördüm. Derwent yüzü bembeyaz arkasında duruyordu. Bunu görmezden geldim, Bethany’e konsantre olmam gerekiyordu, onun gitmesine izin vermediklerinden emin olmak için.</p>
<p>“Ambulansa ihtiyacın var mı?” Soruyu soran BTP memuruydu.</p>
<p>“Yaralandığını düşünmüyorum ama intihara meyilli. Gözlem altına alınmalı.”</p>
<p>Uzandı ve Bethany’i kolundan tuttu, kibarca onu kapıya doğru götürdü.</p>
<p>“Tamam canım. Hadi seni arabaya götürelim ki biraz otura-bilesin.”</p>
<p>Bethany topallıyordu ve hiç karşı koymadı. BTP memuru arabaya gidene kadar önlerine çıkan bütün tümseklerde ona destek oldu. Onu arka koltuğa dikkatlice yerleştirirken izledim.</p>
<p>Nazik davrandığı için memnundum. Şefkate ihtiyacı vardı, öfkeye değil.</p>
<p>“Bize ifade verebilecek durumda mısın?” Diğer BTP memuru elinde not defteri yanımda duruyordu.</p>
<p>“Biraz nefes alsın.” dedi Derwent.</p>
<p>“Hayır, sorun yok.” Ayağa kalktım, işçiler diğer memur ve Derwent’la konuşurken ben de bir başka memura neler olduğunu anlattım, sonra herkes işine geri döndü. Heyecan bitmişti. Programın gerisinde kalıyorlardı. İş yapılmalıydı. Fırsatım olunca onlara gülümseyerek teşekkür ettim, özellikle de bana kapıyı açan işçiye. Beni yavaşça başıyla selamladı.</p>
<p>“Seni uyardım.” dedi.</p>
<p>“Tüm sorumluluğu alıyorum.”</p>
<p>“Alsan iyi olur çünkü ben almayacağım.” Çınlayan bir kahkaha attı ve hızla kapıdan geçti.</p>
<p>BTP memuru ciddi ve dikkadiydi; gülümsemiyordu. Bu kâğıt işi demek diye düşündüm, bu yüzden sorularını sorması ve kutularını işaretlemesi için ona zaman tanıdım. Bir ambulans geldi ve Bethany ile ilgilendiler. Tedaviye ihtiyacım olup olmadığımı sordular, ben hayır dedim. Dizimde bir morluk vardı ve omzumda bir ağrı ama hafifti. Her halükârda parçalanarak, iki yüz metre boyunca tren hattına dağılmaktan daha iyiydi.</p>
<p>Derwent arkamdaydı, yerinde duramıyordu ve memur benimle işini bitirene kadar uzun adımlarla etrafımızda yürüdü.</p>
<p>“Yazacağım ve onaylamanız için size göndereceğim.”</p>
<p>“Harika, teşekkürler.”</p>
<p>Arabasına geri döndü. Sonunda ilgilenmek zorunda olduğum tek kişi Derwent kalmıştı; aslında başka bir treni tercih</p>
<p>edebilirdim. Etrafıma baktım ve onu tren hattına bakarken gördüm, sanki çok uzaklardaydı. Yanına gittim.</p>
<p>“Düşününce... Bence iyi gitti.”</p>
<p>“Öyle mi?”</p>
<p>“Kimse ölmedi.”</p>
<p>Kaşlarını çatarak ayaklarına baktı. “Köprünün altına girdiğinde seni göremedim. Trenin geldiğini görebiliyordum. Rayların yanındaki işçileri görebiliyordum.” Aşağıya inmiş kaşlarının altından, bana baktı. “Senin işinin bittiğini düşündüler. Bunu biliyorsun değil mi?”</p>
<p>“Ben de öyle zannettim.” dedim.</p>
<p>Gülmeden, yeniden uzaklara baktı. “Evet ve benim yapabileceğim hiçbir şey yoktu.”</p>
<p>“Dikkatliydim.”</p>
<p>“Hayır, değildin.”</p>
<p>“Buradayım. Hikayeyi anlatmak için hayatta kaldım.”</p>
<p>“Çünkü şanslıydın. Her zaman şanslı olamazsın.”</p>
<p>“Bak, işe geldiğimde sürekli olarak hayatımı riske atmayı ummuyorum ama yapmak zorundayım ve yapacağım. İşim bu.”</p>
<p>Çenesi gerildi. “Ordudayken gözümün önünde ölen insanlar gördüm; arkadaşlarım. Bu beni öldürürdü, Maeve. Bunun nasıl bir şey olduğunu bilmiyorsun ve inan bana bilmek istemezsin.”</p>
<p>“Bir meslektaşı kaybetmenin ne demek olduğunu biliyorum. Bunu hatırlayabilirsin.” Onu düşünerek başımı yana eğdim. “Senin arkadaşların... ölmeleri senin suçun muydu? Eğer değilse çünkü hâlâ bu raundun galibi benim.”</p>
<p>“Bu bir yarış değil.” dedi Derwent anında.</p>
<p>“O zaman neden bu konu hakkında, benden daha çok şey biliyormuş gibi davranıyorsun?”</p>
<p>“Çünkü ben bütün riskleri aldım. Cesur olmak için her türlü aptallığı yaptım. Kendimi kanıtlamak için, ben hayattayım ama arkadaşlarım hayatta değil diye bunu telafi etmeye çalıştım. Aynen senin şu anda olduğun gibi, berbat bir hâle düştüm.”</p>
<p>“Ve şu anda tamamen normalsin.”</p>
<p>“Bu kadar iğneleyici olmasan da olur. Yardımcı olmaya çalışıyorum.” Burun delikleri genişledi. “Eğer boğuluyor olsaydın, cankurtarana yumruk atardın sen.”</p>
<p>“Beni hiçbir şeyden korumuyorsun.”</p>
<p>“Hayır. Bu kendi başına yapman gereken bir şey.”</p>
<p>Buz gibi bir sesle, “idare ediyorum.” dedim.</p>
<p>“En iyi genç çavuş dedektif olarak bunu yapabilirsin.” Bana baktı. “Neden seninle çalışmayı sevdiğimi biliyor musun?”</p>
<p>Akıllıca bir tahminde bulunmak istedim ama onun yerine başımı salladım. Gerçekten bilmek istiyordum.</p>
<p>“işini tüm kalbinle yapıyorsun. Gerçekten önemsiyorsun ama kararları beynin vermeli; kalbin değil. Kalbin büyük ama bir o kadar da aptal.”</p>
<p>Kahkaha attım çünkü ağlamaktan daha iyiydi. Bana sarıldı. Eğer kısa olsaydım, çenesini benim başıma dayardı ama başını benimkinin yanına getirdi.</p>
<p>“öldüğünü sandım.”</p>
<p>“Biliyorum.” Uzaklaşmak istedim ama neredeyse canımı acıtacak kadar sıkı tutuyordu.</p>
<p>“özür dileyebilirdin.”</p>
<p>“Kasti olmadı.”</p>
<p>“Ödümü patlattın.”</p>
<p>“Benim de patladı. Lütfen anneme söyleme.”</p>
<p>“Bir daha yapmayacağına söz verirsen söylemem.”</p>
<p>Hafifçe sırtına vurdum. “Nefes alamıyorum.”</p>
<p>“Eğer bir daha yaparsan, ölsen daha iyi olur. Çünkü aksi takdirde ben seni öldüreceğim.”</p>
<p>“Anlaşıldı.” Yeniden kendimi kurtarmak istedim ama sonuç aynı oldu.”</p>
<p>“Bu artık saldırı sayılabilir, biliyorsun.”</p>
<p>“Evet.”</p>
<p>“Hâlâ bırakmadın.”</p>
<p>“Doğru.” Sonunda beni bıraktı ve tekrar arabaya yürüdü. Araba tekerliği biri kaldırımın üstünde kötü bir şekilde park edilmişti.</p>
<p>“Biliyorsun, “çalmış gibi arabayı kullan” park ederken uygulaman gereken bir şey değil. Bu klasik bir firar gibi görünüyor.”</p>
<p>“Acelem vardı.” dedi. “Ve eğer araba sürüşümü beğenmiyorsan, hastaneye yürüyebilirsin.”</p>
<p>Gülümsememi saklayarak ona yetişmek için hızlandım. Bana karşı tekrar kaba olduğu için mutluydum. Bu rahadatıcıydı.</p>
<p>Normaldi.</p>
</body>
</html>