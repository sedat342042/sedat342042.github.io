<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">27</span></h1>
<p>Hastanedeki ağır Sri Lanka aksam olan bir doktor, Bethany ile konuşamayacağımızı, durumunun travmatik olduğunu ve onu ilaçla uyuttuğunu söyledi.</p>
<p>“Onunla ne zaman konuşabiliriz?” diye sordum.</p>
<p>“Bugün değil. Belki yarın.” Sanki iyi bir habermiş gibi gözleri parlayarak bana baktı.</p>
<p>“Gerçekten olabildiğince çabuk onunla konuşmamız gerek.” “Yarın ya da diğer gün.” Başka bir gülümseme.</p>
<p>“Bu bir cinayet soruşturması.”</p>
<p>“Evet anlıyorum ama şu anda o benim hastam. Onun için en iyisi neyse onu yapıyoruz.”</p>
<p>Eğer o benim doktorum olsaydı, benimle bana zarar verecek şeyin arasında durduğu için onu takdir ederdim. Şu anda ise. bir şeyleri tekmeleme arzumu bastırmak zorundaydım.</p>
<p>Bekleme odasının önünden geçerken Eleanor Norris vahşi bir kedi gibi üzerimize atladı.</p>
<p>“Kızıma ne yaptınız?”</p>
<p>“Dedektif Kerrigan onun hayatım kurtardı.” dedi Derwent ben cevap veremeden.</p>
<p>“Onu taciz etti! Onun kendini öldürmek istemesine sebep oldu” Eleanor çılgın gözleriyle bana ateş püskürüyordu. “Davranışın hakkında resmî şikâyette bulunacağım.”</p>
<p>“Bol şanslar.”</p>
<p>Geri adım attım, topuğumla Derwent’in ayak parmaklarına o kadar sert bastım ki, mesajı aldı. <span style="font-style:italic;">Yardımcı olmuyorsun.</span> Oliver bekleme odasından çıktı, öfkeden deliye dönmüştü. Elini Eleanor’un omzuna koydu.</p>
<p>“Bırak onları hayatım. Onlarla zamanını harcama.”</p>
<p>Onu görmezden geldim. “Bayan Norris, neden bu kadar gergin olduğunuzu anlıyorum.”</p>
<p>“Gergin mi? Ona söylediğin şeytaniydi.”</p>
<p>“Eğer bir yardımı dokunacaksa, kendisine zarar verme isteme sebebinin bu olduğunu sanmıyorum.” Tam kelimeleri hatırlamaya çalışarak, Bethany’nin söylediklerini düşünüyordum. Eğer bir soruşturma sırasında olsaydı, tüm konuşma kaydedilmiş ve elimde olurdu. “Ona Chloe’nin ölmesinin onun suçu olmadığım ve kendisini suçlamaması gerektiğini söyledim. Kendisini öldürme sebebinin bu olmadığını söyledi.”</p>
<p>“Ne o zaman?” Eleanor kollarını bağladı, stres artık boynuna ve göğsüne vuruyordu. “Ne dedi?”</p>
<p>Derin bir nefes aldım. “Sizce Chloe ve Bethany, Kate Emery’i öldürmek için birlikte hareket etmiş midir?”</p>
<p>“Ne? Hayır! Neden yapsınlar?” diye sordu Oliver.</p>
<p>“Eğer Kate onları birbirinden ayırmak istediyse...”</p>
<p>Eleanor yüksek sesle kahkaha attı. “Eğer bu onları rahatsız ettiyse, Ollie’yi öldürmeleri gerekiyordu, Kate’i değil. Kate beraber zaman geçirmeleri için onları hep yönlendirirdi. Onları arabayla gezmeye götürürdü, Bethany’nin her boş anını evlerinde geçirmesine izin verirdi.”</p>
<p>Eleanor’un doğruyu söylediğini düşünüyordum. Duygusuzca söylemişti. Bir an söylediğini düşünerek sessizleşti. Sonra, “Keşke ben onları uzak tutsaydım birbirlerinden. Seni dinlemeliydim, Ollie.”</p>
<p>Konuşmadı ama Eleanor’un omzuna bastırdığı parmak uçları bembeyaz oldu.</p>
<p>“Bethany, Chloe ile kaçma fikrinin ona ait olduğunu söyledi. Her şey bitene kadar uzakta kalmaları gerektiğini düşünmüşler. Ne hakkında konuştuklarını biliyor musunuz acaba?”</p>
<p>Eleanor boş gözlerle bize baktı.</p>
<p>“Soruşturma.” Oliver kendinden çok emin konuşuyordu. “Onları rahatsız etmen ikisini de çok rahatsız ediyordu. Sorular sorman. Beni ve Bethany’nin amcasını tutuklaman. Tanrı aşkına! Neden kaçmak istediklerini çok düşünmene gerek yok.”</p>
<p>“Ama bunu bana telefonda söylemedi. Biz onları rahat bırakalım diye kaçtıklarını söylemedi.”</p>
<p>“Hayır, tabii ki söylememiştir. Biz onu büyüklerine karşı kibar olması gerektiğini öğreterek yetiştirdik, hak etmeseler de.”</p>
<p>Kaşlarımı çattım, hiç ikna olmamıştım. “Bethany onunla konuşurken, ‘Ne olduğumu bilmiyorsun.’ gibi bir şey söyledi.’ Eleanor’un göz kapaklarının titrediğini gördüm. “‘Burada bile olmamam gerekir.’ dedi. Sanırım tam olarak bunları söyledi. Ne demek istemiş olabileceğini bana söyleyebilir misin?”</p>
<p>Eleanor patladı. “Hayır! Hayır, hiçbir fikrim yok!”</p>
<p>“Bayan Norris.” dedi Derwent kibarca. “Lütfen.”</p>
<p>Bir an için kocasının yüzüne baktı, sessiz iletişim kurdular. Başıyla onayladı ve Eleanor bize döndü.</p>
<p>“Sanırım ona hamile kalmaya çalışırken, çok zor zamanlar geçirmiş olduğumuzu kastetmiştir. Çok uzun süre denedik. Testler, klinikler... Çok aşağılayıcıydı. Hiç şansımız olmadığı söylendi.”</p>
<p>“Elcanor’un hamile kalması bir mucizeydi.” dedi Norris, yine omuzlarını sıkarak. “Hayatımın en mutlu anıydı. Tabii ki hamilelik sürecini kaldıramaz diye endişelendik. Bu kadar şanslı olabileceğimizi, bunu bu şekilde atlatabileceğimize inanmadık. Fakat Bethany iyiydi. Harikaydı.”</p>
<p>“Bethany sanki bu kötü bir şeymiş gibi söyledi.” dedim.</p>
<p>Oliver Norris başını salladı. “Ne demek istemiş olabilir, bilmiyorum.”</p>
<p>“En başından beri seviliyor ve isteniyordu.” dedi Eleanor. “Ona hep böyle anlattım. Bir çocuk için —onun için— her şeyi yapardım ve sonunda tek yapabildiğim dua etmekti. Umutsuzduk. Her seçenekte biraz daha yoruluyorduk.”</p>
<p>“Ve dualarımız karşılıksız kalmadı.” dedi Norris gülümseyerek.</p>
<p>Derwent da aynı şekilde hissetmiş olmalı. “Bu bir çocuğun omuzlarına yüklenen büyük bir yük. Tanrı’dan bir hediye olduğunu söylemek ya da her ne dediyseniz; mükemmel olması için onu çok büyük strese sokar.”</p>
<p>“Katılmıyorum.” dedi Eleanor soğuk bir şekilde.</p>
<p>“Tabii ki bizi kötü göstermek için bir yol bulmak istiyorsunuz.”</p>
<p>Oliver sanki Derwent’ı öldürmek istermiş gibi ona ateş saçan gözlerle bakıyordu. “Bunu bizim üzerimize yıkmak istiyorsun. Onun intihara teşebbüs etmesi bizim suçumuzmuş gibi.”</p>
<p>JANE CASEY</p>
<p>Derwent, “Onunla Dedektif Kerrigan’dan daha fazla zaman geçirdiniz.” diye çıkış yaptı.</p>
<p>“Bakın, hiçbirimiz tam olarak neden Bethan/nin burada olduğunu bilmiyoruz.” dedim hemen. “Bence en iyisi onun söyleyeceklerini dinlemek.”</p>
<p>“Bay Norris, artık bu size bağlı bir şey değil. O önemli bir cinayet soruşturmasının tanığı ve onunla konuşabilmeliyiz.”</p>
<p>“Kesinlikle olmaz. Kate’e olanlardan sonra başladığınız soruşturmada, ailemi taciz etmekten başka hiçbir şey yapmadınız. Ayrıca çok da bir gelişme kaydetmediğinizi de eklemek isterim.”</p>
<p>Yanaklarımın kızardığını hissettim: Norris haklıydı. Daha kötüsü bitirmemişti.</p>
<p>“Bence en iyisi gitmeniz.” Uzlaşmaya yer bırakmayacak şekilde, her ikimize de ateş püsküren gözlerle baktı. “Eğer biz onu göremiyorsak, siz kesinlikle göremezsiniz.”</p>
<p>“Peki, şimdi ne yapacağız?” diye sordu Derwent hastaneden çıkarken.</p>
<p>“Daha önce elimizde olmayan bir şey var.” Ona tren yolundan aldığım cep telefonunu gösterdim.</p>
<p>“O Bethany’nin mi?”</p>
<p>“Hayır. Norrisler izin vermiyor, hatırla. Bu Chloe’nin.”</p>
<p>“İyi bir telefon.”</p>
<p>“Ben de öyle düşündüm.”</p>
<p>“İnceledin mi?”</p>
<p>“Kilitli. Şifreyle korumalı. Şifrenin ne olduğunu Bethany’e soracaktım.” Elimde çevirdim. Kedisi Misty’nin fotoğrafının bulunduğu bir koruması olan Samsung Galaxy’di. “Colin bundan bir şeyler çıkarabilir ama muhtemelen tam bir adli inceleme için laboratuvara göndermemiz gerek.”</p>
<p>Derwent burnunu kırıştırdı. “Colin in bu telefon üzerinde yeteneklerini denemesini istiyorum. Çok önemli. Telefon bize iki kızın nereye gittiğini ve neden kaçtıklarını anlatabilir.”</p>
<p>“Merak ettiğim telefonun neden Bethanyde olduğu. Ch-loe’nin hiçbir eşyasını bulamadık; kıyafetlerini, cüzdanını, kaçtığında yanına aldığı herhangi bir şeyi. Sadece telefonu ve eğer Bethany onu kullanmak zorunda kalmasaydı, telefonun varlığından haberimiz bile olmayacaktı.</p>
<p>“Belki Chloe ona verdi.”</p>
<p>“Neden?”</p>
<p>Derwent omuzlarını silkti. “Çünkü yanında olsaydı, onu takip edebileceğimizi biliyordu.” Başına vurdu. “Akıllıca.”</p>
<p>“Ben Bethany nin akıllı olduğuna inanabilirim ama bunu Chloe için söyleyebilir misin, emin değilim.”</p>
<p>“Belki de yolları ayrıldıktan sonra, Chloe ile Bethany’nin iletişim kurması için seçtikleri bir yoldu bu. Bethany, teknolojik olarak karanlık çağda bırakılmıştı, değil mi?”</p>
<p>Başımla onayladım. “Internet yok, sosyal medya yok, telefon yok.”</p>
<p>“Ve Chloe ona kartpostal gönderemezdi.”</p>
<p>“Mantıklı.” dedim. “Ben hâlâ Bethany’nin evini tekrar aramamız gerektiğine inanıyorum. Bilerek anlatmamış olduğu bir şey olma ihtimaline karşın.”</p>
<p>“Bunun için bir başka arama izni daha lazım.”</p>
<p>“Hemen istekte bulunuyorum.” Arkasına doğru baktım.</p>
<p>“Ah... Bu iyi bir fikir değil.”</p>
<p>Derwent döndü ve otoparkın karşısında topallayarak bize doğru yürüyen William Turner’ı gördü. “Kahretsin.”</p>
<p>Yolunu kesmek için harekete geçtim. “William...”</p>
<p>“Onu görmek istiyorum.”</p>
<p>“Eğer Bethany’den bahsediyorsan, onu hiç kimse göremez. Biz de, ailesi de göremiyoruz. Ruh hastalıklarında, uyuşturulmuş bir hâlde yatıyor.”</p>
<p>Turner’ın gözlerinde yaşlar vardı ve kendini toplamak için birkaç saniyeliğine başka tarafa baktı.</p>
<p>“Ne oldu?”</p>
<p>“Kendini bir trenin altına atmaya çalıştı.” Derwent’in nezaketi, dümdüz söylemek.</p>
<p>“Eğer bize başının belada olduğunu söylemeseydin, muhtemelen ölmüş olacaktı.” dedim. “Onun hayatını kurtardın.”</p>
<p>Sanki Turner tek başıma onu kurtardım diye, bütün kredileri üzerine toplamak istemiş gibi, Derwent onaylamaz bir tavırla, “Çok net söylüyorum, onun hayatını Dedektif Kerrigan kurtardı.” Sonra hiç olmadığı kadar asilce, “Ama sen olmasan, bunu yapamazdı.”</p>
<p>“Neden kendini öldürmek istedi?”</p>
<p>“İyi soru.” dedim. “Aslında sen bu konuda yardımcı olabilirsin.”</p>
<p>Bethany’nin ailesine sorduğum soruların aynısını ona da sordum. “Her şey bitene kadar, uzak kalmaya karar verdik.” sözüyle Bethany’nin ne demek istediğini ve neden, “Burada bile olmamalıydım.” dediğini. Doğruyu söylemek gerekirse, Turner buna bir açıklama bulmak için çok çabaladı ama sonunda pes etti.</p>
<p>“Üzgünüm. Eğer bilseydim sana söylerdim.”</p>
<p>Doğru söylediğine inandım. Derwent kaşlarını çattı. “Seni son gördüğümde, yarı ölü gibiydin. Nasıl böyle ayağa kalktın?”</p>
<p>“Kendimi Adan Z’ye yeniledim.” Dervvent’ı baştan aşağıya süzdü ama gözündeki morluk gözünü tam açmasını engellediği için, attığı bakış o kadar da etkili olmadı. “Son zamanlarda hastanede çok fazla zaman geçirdim.”</p>
<p>“Eğer hemen oraya geri dönmek istemiyorsan, yerinde olsam Bethany Norris’ten uzak dururdum. Babası orada ve bir başka kavgayı bekliyor. Ciddiyim. Sana zarar verecek.”</p>
<p>“Bethany ile Chloe hakkında konuşmam gerek.” dedi Turner, sendeleyerek yürümeye başladığında. “Ne olduğunu öğrenmem gerek.”</p>
<p>“Kulübe hoş geldin.” dedim. “Ama söylediğim gibi, şu anda onunla hiç kimse konuşmuyor. Doktorun emri.”</p>
<p>“Ne zaman konuşabiliriz?”</p>
<p>“William, açıkçası onu görebileceğini sanmıyorum.”</p>
<p>“Bu hiç adil değil. Benimle konuşmak isteyecektir, seninle değil.” Hırçın bir şekilde konuşmuştu ve onda daha önce de gördüğüm kibri yakalamıştım: Bir soruşturmada ana şüpheli olduğunda, iyi bir polis memuruna üstünlük taslamak. Turner’ı bir müttefik olarak düşünmeye başlamıştım, olmadığını kendime hatırlattım.</p>
<p>“Eğer Bethany’nin ailesi senin onunla konuşmana izin verse bile, listenin çok alt sıralarındasın.”</p>
<p>“Onunla konuşmamı istemeyeceklerini biliyorsun.”</p>
<p>“Evet, biliyorum.” Sesimin tonunu ayarladım ve sakince konuştum. “Bence eve gitmelisin.”</p>
<p>“Zorla gönderemezsin.”</p>
<p>“Denemek çok can sıkıcı olurdu.” dedim. “Ama iş için yaptığım birçok şey can sıkıcı ve ben hâlâ yapıyorum.”</p>
<p>Söylene söylene bizden uzaklaştı. Derwent arkasından bir adım attı. Kolundan yakaladım ve başımı salladım.</p>
<p>“Değmez.”</p>
<p>“Küçük lanet.”</p>
<p>“Ah... Kesinlikle.” Turner’ın topallayarak otoparkın karşısında yürüdüğünü gördüm. “Keşke onu kullanabilsek. Bethany bizden çok onunla konuşmak isteyecektir.”</p>
<p>“Onu ikna edebilirsin.”</p>
<p>“Hayır. Sanırım Norrislerle bütün köprüleri yıktım. Bundan sonra içlerinden birinin bana güveneceğinden pek emin değilim.”</p>
<p>“Evet ama sen de onlara güvenmiyorsun.”</p>
<p>“Hayır güvenmiyorum.”</p>
<p>“O zaman günlerini mahvetmeye başlayalım.” dedi Derwent.</p>
<p>Günlerini mahvetmek demek; eve gitmeye hazırken, işi ileriye taşımak ve benim bu hayalden vazgeçmem demekti. Pete Belcott, Liv ve Georgia yı dâhil ettiğim küçük bir ekibi aldım ve evi talan ettik. Morgan Norris bahçede durmuş sigara içerek, pek de misafirperver olmayan bir tavırla bizi izlerken, her şeyi aradık ve yine faydalı hiçbir şey bulamadık. Bu zaman zarfında Norris’den uzak durdum, bir şey sormamız gerektiğinde yanına Belcott’u gönderdim. Benim için kazançlı bir durum olsa da ikisi de hayran kitlemden olmadığı için, bu durum her ikisini de kızdırdı.</p>
<p>Evi aramak, dizimin zonklamasını, omzumun ağrısını ve o gün olan diğer şeyleri kafamdan uzaklaştırmıştı. Başka türlü bitebilirdi. İş yerinde veya hastanede olabilirdim ve o bile şans olarak değerlendirilebilirdi.</p>
<p>“”İyi misin?” diye sordu Liv, Bethany’nin yatağının üstündeki şilteyi kaldırıp altını kontrol ederken.</p>
<p>“İyiyim. Neden?”</p>
<p>“Olanları duydum. Burt seni eve göndermek istemiş.”</p>
<p>“Gerek yoktu.” Şilteyi yeniden yerine bıraktım.</p>
<p>“Cesurca davrandın.”</p>
<p>“Korkunca cesur oluyorsun.” Ona sırıttım. “Aksi takdirde tam bir aptallık.”</p>
<p>“Ama çok korkmuş olmalısın.”</p>
<p>Söylediğini düşündüm. “Aslında korkmaya vaktim olmadı sanırım. Sadece onu durdurmam gerekti.”</p>
<p>“Yine de korkmuşsundur.”</p>
<p>“Kötü bir şey olmadı.”</p>
<p>“Olabilirdi.”</p>
<p>“Ama olmadı.”</p>
<p>“Ben yapmazdım.”</p>
<p>“Evet, yapardın.”</p>
<p>Başını salladı ve yapmam derken samimi olduğunu anladım. Dikkatsiz davranıp davranmadığımı bir tarafa bırakın, bu konuyu gerçekten düşünmek bile istemiyordum. Araştırmaya odaklandım, didik didik kelimesine yeni bir anlam kazandırıyordum; her odayı aradım ve her çekmeceyi, ne aradığımı bilmesem de, her yeri düzenli bir şekilde aradım.</p>
<p>Daireme döndüğümde yorgunluktan bitmiştim. Dairem sessizdi. Çok sessiz; günümün arka planını oluşturan korkunun cılız sesi şu anda kulaklarımda uğulduyordu. Ondan kurtulmak için müziği açtım. Gerçekten bir şey yemek istemiyordum ama akşam yemeğini kaçırdığımı bilerek makarna yapmak için su</p>
<p>kaynattım. Eskiden uzun süre boş mideyle dururdum. Şimdi daha iyiydim. Yeni ben, düzenli yemekler yiyordu, ütülü kıyafetler giyiyordu, az çok yenebilecek yiyeceklerin olduğu temiz düzenli bir dairede yaşıyordu. Yeni ben kendine bakabiliyordu. Danışmanım, öz bakımın kendine yeten bir yetişkin olmanın bir parçası olduğunu söylemişti. Kendi hayatımın sorumluluğunu almak. İyi sağlıklı kararlar vermek. Kendime değer vermek.</p>
<p>Makarnayı yerken dilim yandı çünkü benim öz bakımım daha çok kendine zarar gibiydi.</p>
<h2><a id="bookmark1"></a><span style="font-weight:bold;font-style:italic;">28</span></h2>
<p>Derwent’la Putney’nin ana caddesindeki bir kafede buluşmamı söyleyen mesaj, her zamanki gibi kısaydı ve çok fazla ipucu vermiyordu. Kapıyı açıp kafeden içeri girdiğimde, kendimi en kötüsüne hazırlamıştım. Siyah takımının içerisinde harika görünüyordu. Arkada oturmuş gazete okuyordu. Yumurta ve ketçapla süslenmiş tabak kendi hikâyesini anlatıyordu: Ne olursa olsun, kahvaltıyı özlemişim. Kafasını kaldırdı ve gülümsemeden bana başıyla işaret etti. Karton kupada bir çay ile jam-bonlu sandviç ısmarladım, masanın diğer tarafındaki sandalyeye oturmak için çocuk arabalarının ve emeklilerin arasından geçtim.</p>
<p>“Umduğumdan daha iyi görünüyorsun.”</p>
<p>Kaşlarımı kaldırdım. “Öyle mi?”</p>
<p>“Dün gece ne yaptın?”</p>
<p>“Çok bir şey değil.”</p>
<p>“Kütük gibi olursun diye düşünmüştüm.”</p>
<p>“Bir bardak içki bile içmedim.”</p>
<p>“O zaman hâlâ hayatta olmanı nasıl kutladın?&quot;</p>
<p>“İşim geç bitti. Eve gittiğimde sadece uyumak istiyordum.” Derwent kaşlarını çattı. Yanağındaki morluk yeşile dönüyor-du, iyileştikçe çevresindeki renk soluyordu. Dik dik birbirimize, baktık. Garson kahvaltımı getirdi ve ben de bunu konuyu değiştirmek için bir şans olarak kullandım.</p>
<p>“Burada ne yapıyoruz?”</p>
<p>“Bunu.” Gazetenin altındaki karton dosyayı, masanın üzerinden kaydırarak bana gönderdi. Hemen açtım.</p>
<p>“Kan lekesi raporu.”</p>
<p>“Evdeki kan.”</p>
<p>“Nereden aldın?”</p>
<p>“Bu sabah ofisteydim.”</p>
<p>“Saat kaçta kalktın?” Ağzım yiyecek doluyken .sordum.</p>
<p>“Altı.”</p>
<p>“Ciddi misin?” Dehşet içinde ona baktım.</p>
<p>“Evet ciddiyim.” Sandalyesinde kıpırdadı. “İyi uyuyama ’ dim.”</p>
<p>Neden diye sormak istedim ama yüzündeki ifade, <span style="font-style:italic;">buna karışma Kerrigan</span> diyordu.</p>
<p>Dosyanın üstüne vurdu. “Bunu oku.”</p>
<p>“Ya Chloe Emery?”</p>
<p>“Hâlâ laboratuvar sonuçlarını ve telefon kayıtlarını bekliyorum. Bu arada da buna bakman lazım.”</p>
<p>Kan lekelerinin açılarını, birleşme noktalarını ve tutamdık lan okurken başıma bir ağrı girdi. Raporda içine sindirmemi ve yorumlamanız gereken çok fazla bilgi vardı, ayrıca bu daha ilk gelen bilgilerdi. Bunu jüriye açıklamak zorunda kalmayacağım için memnundum. Sonunda kaşlarımı çatarak kafamı kaldır dim. “Çok tutarsızlık var.”</p>
<p>Derwent başıyla onayladı. “Kesinlikle.”</p>
<p>“Eve yeniden bakmak istiyorsun.”</p>
<p>“Her zamankinden çok.” Zaten ayağa kalkmıştı. Sandviçimin sonunu ve çayımı aldım. Elimdekilere baktı. “Karton bardakta alman iyi olmuş.”</p>
<p>“Seninle daha önce çalıştım.” Kafeden dışarı çıktım. Ceketimi çıkarmamıştım bile.</p>
<p>Kate Emery’nin evi bir mezar kadar sessizdi ve gizemi bizi çağırıyordu. Boğucu bir hava vardı, gökyüzü âdeta yakında yağacak yağmurun sözünü veriyordu. Evin içinde hava soğuktu ve ağırdı. Derwent’m peşinden koridora gittim ve duvar boyasının üzerindeki kurumuş kana değmemek için elimden geleni yaparak, kapıyı arkamdan yavaşça kapattım. Eldivenlerle bile dokunmak istemedim; biraz kanıta zarar vermek gibi yasal endişelerden dolayı, biraz da hassas ve titiz bir insan olduğumdan dolayı. Eve son girmemin üzerinden bir haftadan fazla zaman geçmişti ve iğrenç kokuyordu. Bozulmuş kan kokusunun üzerine çürümüş meyve ve biraz da kedi kakası kokusu eklenmişti. İçimde yükselen mide bulantısı için tedbir olsun diye, elimin tersiyle ağzımı kapadım.</p>
<p>“İyi misin?” diye sordu Derwent.</p>
<p>“Sadece buna alışmam gerekiyor.” Kaşlarımı çatarak ona baktım. “Nasıl oluyor da sen hiç etkilenmiyorsun?”</p>
<p>“Daha kötülerini de kokladım.” Ceketini arabasında bırakmış olduğunu fark ettim. Ben de aynısını yapmalıydım. Koku üstüme sinecekti, gerçi kıyafetlerim kadar saçıma da sinecekti. Derwent kollarını sıvıyordu. “Ne yapıyoruz?”</p>
<p>Etrafıma, Kate Emery’nin kanıyla yazılmış vahşet ve acımasızlığın hikâyesini anlatan koyu lekelere baktım. “İçeriye girelim mi?”</p>
<p>“Hiç sormayacaksın sandım.”</p>
<p>“Katil ya da kurban?”</p>
<p>Cebinden bozuk para çıkardı ve başparmağının üzerine koydu. “Yazı mı, tura mı?”</p>
<p>“Yazı.”</p>
<p>Kaşlarını çattı. “Tura diyeceğini sanmıştım.”</p>
<p>Bozuk para havada döndü ve Derwent parayı yakaladı, sonra bana gösterdi.</p>
<p>“Yazı.”</p>
<p>“O zaman katil.”</p>
<p>«'T &#160;&#160;&#160;&#160;&#160;&#160;»</p>
<p>lamam.</p>
<p>“Peki, nerede başladı?”</p>
<p>/</p>
<p>“Koridor.” dedi, Derwent hemen. “Burada. Kapının yanında.”</p>
<p>“Biri geliyor, istenmeyen biri.”</p>
<p>“Tamam.” Derwent ön kapının önünde pozisyon aldı. “Ne oldu?”</p>
<p>Ceketimin cebinden kalemimi çıkardım. “Bunu bir bıçak olarak hayal et.”</p>
<p>“Şimdiden korkmaya başladım.”</p>
<p>Kalemi ileri geriye götürerek onu bıçaklarmış gibi yaptım.</p>
<p>“Yerde ve duvarda kandamlaları. Küçük yaralar.”</p>
<p>Başımla onayladım. “Saldırganıyla savaşıyordu değil mi?”</p>
<p>“Kendisine alan açmaya hazırlanıyordu.” Derwent döndü ve merdivenlerden yukarı doğru çıkmaya başladı. Bir eli, uzunca bir kan lekesi bulunan duvardan bir buçuk santim uzaktaydı. “Buraya koşuyor.”</p>
<p>“Ve onu yakalıyorum...” Merdivenleri üçer üçer çıktım ve o yukarı yaklaşırken, Derwent’in ayak bileğinden yakaladım. “Onu düşürüyorum...”</p>
<p>İleri doğru ellerinin üzerine düştü ve gerçek kan izine do-kunmadan kendisini kenara attı. Sinüstü uzandı ve ben onu yeniden bıçaklamak için üzerine eğildim.</p>
<p>“Burada ona verilen zararı gösterebilmek için biraz daha yaklaşman gerekir. Halıdaki lekelere bak.” Kalkıp oturdu ve gösterdi. “Beden burada. Saldırgan üstte. Kan lekesinin iki tarafındaki izler, diz izi gibi görünüyor.”</p>
<p>Haklıydı, halının tüyleri üzerinde, saldırganın dizlerinin altında biriken iki kan lekesi vardı.</p>
<p>“Yeniden uzan.” Dikkatlice dizlerimi iki tarafa koydum ve onu göğsünden bıçaklarmış gibi yaptım.</p>
<p>“Daha aşağıya.”</p>
<p>“Ne?”</p>
<p>“Burada ayağa kalktı ve koştu. Sen beni sadece kalbimden bıçakladın. Kimse kalbine bıçak darbesi aldıktan sonra ayağa kalkamaz”</p>
<p>Birazcık, kalçalarından aşağıya geriye doğru kaydım. Artık bir cinayeti canlandırmadığımız aşikârdı. Utançtan yüzüm alev alev yanmaya başladı. Ona bakamadım ama Derwent’in kahkaha attığını biliyordum.</p>
<p>“Tamam canım, zevk almana gerek yok.”</p>
<p>“Kapa çeneni.”</p>
<p>Bana sıntu. “Profesyonellik, Kerrigan.”</p>
<p>Kalemi midesine batırdım. Nefesini kesecek ve benim bileğimi tutmasına sebep olacak kadar sert bir şekilde. Bir süre meydan okuyan gözlerle bana bakarak bileğimi bırakmadı.</p>
<p>“Benimle savaşman gerek.” dedim kendimi toparlayarak.</p>
<p>“Ne zaman başlayacaksın diye merak ediyordum.”</p>
<p>Beni bıraktı vc ellerini iki yana koyarak gözlerini kapattı.</p>
<p>“Kare gittikçe güçsüzleşiyor. Şu anda onu ciddi şekilde yaraladın ve bir süre burada kalıyor, kanı halıya akıyor.</p>
<p>“Tamamdır.” Ayağa kalktım. “Belki yaptığımın yeterli olduğunu düşündüm. Ayağa kalktım ve nefes aldım.”</p>
<p>“Ama Kate numara yapıyor.” Ayağa kalktı ve banyoya koştu. Onu takip ettim ve ışıkları açtım. Her yer kana bulanmıştı, şimdi daha koyuydu ve korkunçtu.</p>
<p>“Burt haklıydı. Burası saklanmaya çalışmak için berbat bir yer.</p>
<p>“Daha ileriye gitmek için zamanı olmadı.” Derwent küçük odanın ortasında durdu, yüzü karanlıkta kalıyordu. “Burada ona öldürecek kadar zarar verdiğinden emin olana kadar zaman harcadın.”</p>
<p>“Ama görebildiğimiz kadarıyla burada ölmedi.” Kapının önünde durdum. “Nasıl oldu? Sıkışmıştı. Sonra, çok kan kaybetmesine rağmen koşarak saldırganın yanından geçti, gücünü kaybetmiş olmalıydı, aklı karışmıştı. Aksi takdirde mutfakta kan olmazdı. Eğer saldırgan yaralanmadıysa ya da bir şekilde hareket edemez hâle gelmediyse, anlamıyorum.”</p>
<p>“Daha fazla numara?” Derwent yanındaki ve tuvaletin arkasındaki kanı gösterdi. “Eğer burada yatıp ölü taklidi yaptıysa, belki de saldırgan işin bittiğini düşündü.”</p>
<p>“Belki.” Düşünürken kalemi yanağıma dayadım. “Ya da iki saldırgan vardı ve birbirlerinin dikkatlerini dağıttılar.&quot;</p>
<p>Derwent başıyla onayladı. “Bu da kan raporundaki tutarsızlıkları açıklar. İki saldırgan. Biri diğerinden daha uzun. Birlikte çalışıyorlar. Sırayla. Farklı bıçaklar. Farklı açılardan saldırı.”</p>
<p>“Belki biri diğerini durdurmaya çalışıyordu.” dedim.</p>
<p>Derwent hayır anlamında başını salladı. “Onun için bahaneler bulmayı bırak.”</p>
<p>“Kim için?”</p>
<p>“Hadi Kerrigan.”</p>
<p>tç çektim. “Tamam. Bethany ve Chloe birlikte çalışarak veya tartışarak Kate’i öldürdü.”</p>
<p>“Ve cesedi ortadan kaldırmalarına yardımcı olan kimse, yeniden Chloe’ye döndü. Belki de ağzını sıkı tutabileceğine güvenmedi.”</p>
<p>Mantıklıydı ama ben sevmedim. Hiç sevmedim.</p>
<p>“Onlar mıydı, bilmiyoruz.”</p>
<p>“Olmadıklarını da bilmiyoruz.” Derwent kapıya yaslandı ve yorgun olduğunda yaptığı gibi gözlerini kısarak baktı. “Kan raporunu hazırlayan uzmana ne kadar güvendiğine bağlı.”</p>
<p>“Kev Cox’a güveniyorum. Uzman kadının çok iyi olduğunu söylüyor.”</p>
<p>“İyi o zaman. Başka ne açıklamalar var orada?” Cevap vermemi bekledi ve vermeyince kaşlarını kaldırdı. “Evet, ne var?”</p>
<p>“Bilmiyorum.” Ayaklarımın yanındaki kan lekesine baktım. “Hadi şunu bitirelim.”</p>
<p>“Tamam.” Banyodan çıktı. “Ne olmuş olursa olsun, bir şekilde aşağıya inmeyi başardı.”</p>
<p>“Şuna ne dersin: Katiller temizlik için aşağıya indi. Onlar duş odasındayken...”</p>
<p>“Kate hareket eder. Bu sefer tırabzanlara tutunuyor çünkü yarı ölü.” Derwent merdivenlerden aşağıya koştu, ön kapının kolunu tuttu ama durdu. “Bir sebepten dolayı dışarı çıkmıyor.”</p>
<p>Onu takip ettim, omuzunun üstünden kilidin altındaki kan lekesine baktım. “Eğer biri onu kovalıyorsa bu mantıklı. Kilitleri açmak için zamanı olmamıştır.”</p>
<p>“Ama katil ya da katiller kanı temizlemiyorsa.”</p>
<p>“Ya da mutfaktan bir şeye ihtiyacı olmadıysa.”</p>
<p>“Onun için ambulans çağıracak birini bulmaktan daha fazla ihtiyacı olan bir şey mi?” Derwent kaşlarını kaldırdı. “Sanmam.”</p>
<p>“Belki ön tarafa çıkmaya korktu. Belki dışarıda onu bir suç ortağının beklediğini düşündü.”</p>
<p>“Belki de vardı.” Derwent iç çekti. “Tamam, sebebi ne olursa olsun, ön kapıdan çıkmadı.” Döndü ve holden geçerek mutfağa doğru yöneldi. “Eğer onu kovalıyorsan, ki onu hâlâ yakalayama-dın bu arada. Tüm hole kanı akacak kadar zaman var ama ona burada kimse saldırmıyor.”</p>
<p>Mutfakta, tezgâhın üzerinden sarktı. “Burada dinlenmek için durdu.”</p>
<p>“Onun telefonunu bulduk mu?”</p>
<p>“Çan tasındaydı.”</p>
<p>“Belki de o yüzden buraya geldi. Belki de burada durup kan kaybederken telefonunu arıyordu.”</p>
<p>“Burada hat da var.” Tezgâhın üzerindeydi. “Bundan da 999’u aramaya çalışmamış.”</p>
<p>“Yani polis istemedi.” Yutkundum. “Çünkü onu öldürmeye çalışan kızı mıydı?”</p>
<p>Derwent omuzlarını silkti. “Mutfak kapısına doğru gitti, kilidi açtı. Eğer onu kovalıyorsan hâlâ yakalamadın.”</p>
<p>“Onu kovalamıyorum. Kovalıyor olamam.”</p>
<p>“Gecenin bir yarısı hiçbir komşu tarafından görülmeden dışarı çıktı. Çığlık atmadı ya da yardım için kimseyi aramadı. Bahçenin içinden koştu çünkü buradan caddeye çıkan başka bir yol yok.” Derwent verandaya çıktı ve bahçeye baktı. “Sonra da, çok kan kaybetmesine rağmen arkasından hiç iz bırakmadan kayboldu.”</p>
<p>“Yağmur da bizi engelledi.”</p>
<p>“Evet, engelledi.”</p>
<p>“Kaçmış olamaz.” dedim. “Temizlikle uğraşırken dikkatleri dağılsa bile.” <span style="font-style:italic;">Onlar.</span> Bunu yapanın kızlar olduğunu kabul etmiştim. “Kate daha fazla ayakta duramazdı, yıkılırdı.”</p>
<p>“Ve suç ortakları onu kaldırdı.”</p>
<p>“Ve onlar cesetten kurtulmaya hazır olana kadar onu depoya götürdü.”</p>
<p>Hayatı için mücadele verirken, yardım çağıramayacak kadar korkan Kate’i düşününce titredim.</p>
<p>“Bu arada ben duş alıyorum.” dedim tekrar rolüme dönerek. “Kendimi evde olan uygun şeylerle temizledim, böylece getirdiğim herhangi bir şeyden yola çıkarak beni takip etme şansları olmayacaktı.</p>
<p>“Akıllıca.”</p>
<p>“Sayılır.”</p>
<p>“Evet.” Derwent kaşlarını çatarak tekrar içeri girdi. “Bu ya çok titizlikle organize edilmiş kusursuz bir cinayet...”</p>
<p>“Ya da tam bir rezalet.” diye bitirdim.</p>
<p>“Ya her şey plana uygun gitti ya da hiçbir şey.”</p>
<p>“Ve eğer katiller Chloe ve Bethany ise ve bir suç ortakları ' varsa, neden Chloe ölmek zorundaydı?”</p>
<p>“Onun konuşmayacağına emin olamadılar.’’</p>
<p><span style="font-style:italic;">Benim ne olduğumu bilmiyorsun.</span> Bethany katil olduğunu mu kastetti. Mümkündü.</p>
<p>Mutfak masasına oturdum ve çenemi elime dayadım. Derwent beni izleyerek ve araya girmeyerek tezgâha yaslandı. Sonunda ben iç çektim.</p>
<p>“Tüm kanıtlar bize bir hikâye anlatıyor ama asla mantıklı değil. Her seferinde ilerlediğimizi düşünüyoruz ama duvara çarpıyoruz.”</p>
<p>“Fark ettim. Yani?”</p>
<p>“Yani... Belki de duvara yönlendirildiğimiz içindir.”</p>
<p>Ön kapıdan gelen ses anında kafamı kaldırmama sebep oldu. Derwent’a baktım, ikimiz de şaşkınlıktan hareketsiz kaldık. Ön kapı kapandı ve ayak sesleri yavaşça koridorda ilerledi. Mermerin üzerinde tıkırtılar çıkaran yüksek topuklar ve şıngırdayan anahtarlar. Derwent, olabildiğince sessiz mutfak kapısına doğru ilerledi. Elim telsizimde, tam arkasındaydım.</p>
<p>Oturma odasında dolapları açıp kapatıyordu. Siyah bir takım ve topuklu ayakkabılar giyiyordu.</p>
<p>“Yardım edebilir miyim?” dedi Derwent. Kadın gözleri korkudan fal taşı gibi açılmış bir şekilde bize döndü. Çığlık atmadan hemen önce, onun tamamen yabancı biri olduğunu fark etmiştim.</p>
<h2><a id="bookmark2"></a><span style="font-weight:bold;font-style:italic;">29</span></h2>
<p>Neela Sing yeni kurbanını bekleyen katiller değil de, polis memurları olduğumuza pek inanmadı. Bu eve girme yetkisinin olduğunu, hatta buna bizden daha çok hakkı olduğunu açıklamak için kendini toparlaması bayağı bir vaktini aldı. Mal sahibinin isteği üzerine orada bulunuyordu.</p>
<p>“Ben Miller Hamilton’la çalışıyorum.” Ve büyük bir gururla ekledi, “Bu evi satmaya tek yetkili emlak şirketi biziz.”</p>
<p>“Tebrikler.” dedi Derwent. “Burada olanları düşününce, alıcılar bu ev için sıraya girecek.”</p>
<p>“Şaşıracaksınız. Temizlensin, çok lekelenmiş olan halıları kaldırın, boyayı yenileyin...” Saçını geriye attı. “Burası Londra. Alıcılar istediklerini almak ister. Burası rağbet gören bir bölge ve bu konumdaki bir evin her zaman alıcısı olur. Söylemek istediğim, bu yaşta bir evin tabii ki bir hikayesi olur. Yıllar içerisinde birçok insan ölmüştür burada. Buranın farkı olanları bilmemiz ve her şeyin çok yeni olması. Yine de temizlendiği anda, hiç kimse burayı almak için ikinci kez düşünmez.”</p>
<p>Çığlık atmadığında çok tatlı biriydi ve muhtemelen işinde de iyiydi. Mutfağın her yanına yayılmış kan lekelerinden etkilenmemiş gibiydi, ki bu bence kalpsizliğinden değil hayal gücü</p>
<p>eksikliğindendi. Gerçi evin durumu benim sinirlerimi zıplatıyordu. Buna çoktan alışmış olmalıydım ama alışamamıştım.</p>
<p>Beni rahatsız eden başka bir şey daha oldu. “Mal sahibinin isteği üzerine burada bulunuyorum dediniz. Kimden bahsediyorsunuz? Kate Emery’den mi?”</p>
<p>“O öldü, değil mi?” dedi, bakışlarını benden Derwent’a çevirerek. “O sadece kiracıydı. Bu ev hiçbir zaman ona ait olmadı.”</p>
<p>“Olmadı mı?” Derwent kaşlarını çattı. “Peki bu evin sahibi kim?”</p>
<p>“Phyllis Charnock adında bir kadın. Sanırım Kate Emery’nin halası. Aramızda kalsın, yaşlı bir cadı. Cornwall’da bir yerlerde büyük bir evde yaşıyor. Yetmişlerinde olmalı.” Neela bunu sanki hayal edilemeyecek kadar yaşlıymış gibi söyledi. Kendisi en fazla yirmi beş yaşındaydı.</p>
<p>“Yeğeninin öldüğünü duydu ve evi satışa çıkarmaya mı karar verdi?” Derwent başını salladı, “insanlar her zaman beni şaşırtmaya devam edecek.”</p>
<p>“Hayır, konu zaten o. Phyllis zaten evi satmaya karar vermişti. Bize bu yetkiyi aylar önce verdi. Yeğenine evden çıkması ve diğer işler için ihbarname vermişti.” Neela gülümsedi. “Evin içinde biri öldürülmeden önce, daha kolay satılabileceğini inkâr edemem. Neyse ki zorlukları severim. En azından kiracı eve iyi bakmış. Tamir etmiş, yenilemiş.” Kana dokunmayarak, elini tezgâhın üzerinde gezdirdi. “Bu mutfaklar ucuz değil. Bu Corum tezgâhı ve bir servet eder. Buraya kendi malı gibi bakmış, dedi.</p>
<p>“O zaman Kate taşınma fikrini beğenmemiştir.” dedim.</p>
<p>“tik defa buraya böyle bakma şansım oldu. Daha önce her geldiğimde, defolup gitmemi söyledi.” Neela gözlerini kaydırdı. “Ben sadece işimi yapıyordum. Halasının burayı satmak istemesi benim suçum değil. Evet, öldü ama bu konuda biraz daha hoşgörülü olabilirdi.”</p>
<p>“Phyllis Charnock'un telefonu var mı sizde?” diye sordum.</p>
<p>“Evet, tabii.” Notlarının arasına baktı ve iletişim bilgilerinin olduğu bir sayfa buldu. “Ama ona benim verdiğimi söylemeyin, tamam mı? Zor bir müşteridir ve onun suyuna gitmek için elimden geleni yapıyorum.” Göz kamaştıran bir gülümseme. “Şu ana kadar çok iyiydi.”</p>
<p>Phyllis Charnock’la <span style="font-style:italic;">-Bayan Charnock deyin lütfen-</span> yaptığım iki dakikalık konuşmanın ardından Neela Sigh’ın işinde iyi olduğu fikrim, onun mucizeler yaratan bir çalışan olduğu fikrine dönüştü. Belli ki Bayan Charnock tüm sabah kavga edecek birini beklemişti ve ben de ona altın bir fırsat sunmuştum.</p>
<p>“Evi neden satmak istediğimi sormanız çok münasebetsizce. Benim evim ve onunla istediğimi yapmaya hakkım var.” Sesi kulaklarımı tırmalıyordu.</p>
<p>“Evet, tabii ki. Sadece şu anda satmanız için özel bir sebep olup olmadığını merak ediyorum. Anladığım kadarıyla bir süredir o evde yaşamıyorsunuz.”</p>
<p>“Ben orada hiç yaşamadım. Neredeyse görmedim bile. Londra’yı sevmem. Vaftiz annemden miras kaldı.”</p>
<p>Benim vaftiz annem bana bir çift küpe bıraktı. Bir milyon poundluk ev olmamasına takılmamaya çalıştım.</p>
<p>“Oldukça büyük bir miras.”</p>
<p>“öyleydi. Zaten başka bırakacak kimsesi yoktu. Vergi yansımalarına rağmen ilk başta minnettar olmuştum. Bir süreliğine kiraladım ama bir felaket oldu. Yeğenimi o evde yaşamaya davet etmenin çok akıllıca olduğunu düşündüm. Evliliği bittikten sonra başka gidecek bir yeri yoktu. Eve göz kulak olacağına gü-</p>
<p>vcndiğim bir kiracı işleri kolaylaştırdı.”</p>
<p>“Tabii.” diye mırıldandım, odadaki zevkli duvar kâğıtlarına, pahalı perdelere ve son birkaç yılda serilmiş halılara bakarken. “Kare kira ödüyor muydu?</p>
<p>“Kesinlikle hayır.” Bu sorum karşısında gerçekten gücendi. “O benim yaşayan tek akrabamdı ve ona yardım etmek benim görevimdi. Karşılığında da eve iyi baktı ve gerekli gördüğü tüm değişiklikleri yaptı.”</p>
<p>“Çok para harcamış olmalı.” Kiradan daha fazla diye düşündüm. Çok daha fazla.</p>
<p>“Bu onun tercihiydi.” Sesi daha da ciddileşti. “Ondan asla ev için para harcamasını istemedim. Onun hiç de dört gözle bu eve sahip olabilmeyi beklediğini düşünmedim. Ona yardım etmek istedim, aile duygusuyla ve onun aynı şekilde düşünmediğini duymak, benim için çok büyük bir şok oldu.”</p>
<p>“Kate evi satmayı planladığınızı biliyor muydu?”</p>
<p>“Bu konu hakkında hiçbir bilgisi olmadığını söyledi. Evi o şekilde tutabileceğini düşündüyse, boş hayaller içinde yaşıyormuş. Ona çok net anlattım.”</p>
<p>“Çok üzülmüş olmalı.”</p>
<p>“Ah, evet öfkelendi. Ne kadara satılırsa satılsın, onun yarısını hak ettiğini söylemeye bile cesaret etti.” Bayan Charnock homurdandı. “Ben de hemen onun üzerinde herhangi bir vasıl hakkı olmadığını söyledim.”</p>
<p>“Ama eğer yeni bir mutfak yaptırdıysa...”</p>
<p>“Zaten bir mutfak vardı. Onun daha sonra yatak odasına çevirdiği çok güzel bir çatı katı vardı. Bunu sanki daha önce, çatı katını bu şekilde dönüştüren hiç kimse olmamış gibi söyledi. “Evde iki kişi yaşıyor ama dört oda var. Burnunu çekti.</p>
<p>“Komik. Sorun şu ki; şampanya tadında zevklerinin ama limon tadında gelirinin olmasıydı.”</p>
<p>Sen de acı limonsun. “Ona evi satmayı düşündüğünüzü ne zaman söylediniz?”</p>
<p>“Nisan. Ona kalacak başka bir yer bulması için altı ay verdim. Parasını biriktirmek için yılları vardı.” dedi Bayan Charnock huysuz bir şekilde. “Bir gün, bir ev için depozitoya ihtiyacı olacağını bilmeliydi ama çoğunu harcadı. Haydan gelen huya gider. Erkek kardeşim de aynıydı. Öldüğünde tek kuruşu yoktu. Kate tek çocuktu. İnsan, fakirlik içinde büyümenin ona para konuları ile ilgili daha dikkatli olması gerektiğini öğrettiğini düşünüyor.”</p>
<p>Kate’i bu duyarsızlıkla karşı karşıya düşünürken gözlerimi kırptım. “Altı ay uzun bir süre değil.”</p>
<p>“Çok iyi bir zaman. Yeteri kadar uzun bekledim. Kızı artık bir yetişkin. Onlar için elimden geleni yaptım. Ayrıca bunun kızına miras kalmasına izin vermem söz konusu bile olamazdı.”</p>
<p>“Chloe’yi kastediyorsunuz.”</p>
<p>“Sanırım adı buydu. Onu sadece bir kere gördüm, sekiz ya da dokuz yaşında.” Ses tonundan Bayan Charnock’un bu karşılaşmadan memnun olmadığı anlaşılıyordu. “Kontrol edilemez küçük kız.”</p>
<p>“Bayan Charnock bunu bilmiyor olabilirsiniz ve size bu haberi telefonda verdiğim için çok üzgünüm ama Chloe iki gün önce öldü.”</p>
<p>“Ah...” Ben saygıyla sessizlik içinde beklerken, o da haberi içine sindirdi. “Çok şükür.”</p>
<p>“Pardon?”</p>
<p>“Annesi her zaman, hayatın onun için çok zor olduğunu ve tek başına ayakta duramayacağını söylerdi. Eğer birine bağımlı</p>
<p>olmadan yaşayamayacaksa, yaşlandıkça nasıl bir hayat kalitesi olabilirdi? Ve tabii zavallı Kate’e olanlardan sonra çok zor bir durumdaydı. Biliyorsunuz yavaştı. Bir yardım evinde kalmalıydı. Tek başına ayakta duramayacağını söylediğinde, Kate’e bunu söylemiştim.”</p>
<p>Kaşlarımı çattım. Benim Chloe ile ilgili izlenimim böyle değildi. Annesi dışında herkesin, Chloe’nin Bayan Charno-ck’un söylediğinden çok daha fazlasını yapabileceğine inandığını görmüştüm. Sadece Kate’in, Chloe’nin ona bağımlı olması için kendine göre sebepleri vardı. Kate’in ziyaret ettiği tüm uzmanları, uzmanların tarif ettikleri Chloe’nin, kendi tarifine uymaması sonucu bıraktığını düşünürken buldum kendimi. Kate kendisine uyması için Chloe’nin dünyasını yeniden yaratmıştı, fınansal ve kişisel durumuyla ilgili gerçekler rahatsızlık veriyordu.</p>
<p>“Chloe güzel bir kızdı.” dedim.</p>
<p>“Dış görünüş her şey demek değildir. Mirasımın bir embe-sile kalmasına izin veremezdim. Eğer Kate’in normal bir çocuğu olsaydı daha farklı olurdu ama hayır.” Birdenbire terslendi. “Hiç kimsem yok. Tek başımayım. Son birkaç yıldaki düşük faiz oranlarından gelirim çok etkilendi. Yatırımlar beklediğim kadar kâr getirmiyor. Geleceğimi düşünmek zorundayım.”</p>
<p>“Tabii.”</p>
<p>“Düşündüm ki... Yani, Kate’in gelip bana bakacağını umuyordum ama böyle bir şey yapmayacağını çok net bir şekilde söyledi. Onun için tüm yaptıklarımdan sonra, kızıyla olması gerektiğini söyledi. Bana karşı bir aile bağı hissetmiyordu. Yine de yapabileceği bir şey diye düşünmüştüm ama bir huzurevini karşılayacak paramın olduğunu söyledi.”</p>
<p>Ondaki kinin sebebi şimdi daha iyi anlaşılıyordu. Evi satmak, Kate’i cezalandırmanın yanı sıra Bayan Charnock’un fı-nans durumunu da tekrar organize etmek için planlanmıştı. Olabildiğince çabuk telefonu kapattım. Bunun sebebi sadece Phyllis Charnock ile konuşmanın strese sokması değildi.</p>
<p>Bayan Charnock evi satacağını söylediği anda, Kate için geri sayım başlamıştı, iyi geçinseler bile, halasıyla herhangi bir pazarlık yapma şansı yoktu diye düşündüm. Bir ev bulmak için altı ay, bütün parasını, kendisine miras kalacağını düşündüğü eve yatırdıktan sonra. İşi iyi gitmemişti. Chloe hâlâ ona bağımlıydı ve her ikisi de Brian Emery’nin ekonomik desteğine muhtaçtı. Ondan peşin yüklü bir miktar para istemesine şaşmamak lazım.</p>
<p>Ve o da hayır demişti.</p>
<p>Mutfakta bekleyen Derwent, Necla’nın uzunca süre kahkahalar atmasına sebep olan bir şey söylemişti. Ya Necla’nın mizah anlayışı kötüydü ya da Derwent her zamankinden daha çok çabalıyordu.</p>
<p>İçeriye girdiğimde, Derwent’i yüzünde masum bir ifadeyle masada otururken buldum. Yanlış bir davranışta bulunduğunun tek belirtisi dizlerinden birini sallamasıydı ve eğer ben onu tanıyorsam, bu onu ele veren bir hareketti. Yanakları kızarmış kıkırdayan parlak gözlü Necla’ya baktım. Derwent kendine engel olamadı diye düşündüm. Özellikle de Melissa çok çalışırken. Birazcık eğlence. Onu suçlayabilir miydim?</p>
<p>Suçlayabilirdim ve suçladım.</p>
<p>Buz gibi bir sesle, “Sanırım burada işimiz bitti.” dedim ve Derwent’a dönerek, “Tekrar ofise dönmeliyiz.” dedim.</p>
<p>Yüzündeki gülümseme kayboldu. “Neden?</p>
<p>Sanki emlakçı arkadaşının önünde daha fazla bir şey söylermişim gibi. Kaşlarımı kaldırdım.</p>
<p>Sandalyeden kalktı, şansını zorladığını bilerek uslu uslu geldi.</p>
<p>“Bayan Charnock nasıldı?” diye sordu, Neela.</p>
<p>“Bence, kimse cinayete aldırmasa bile o herhangi bir alıcıyı vazgeçirmeye yeter.”</p>
<p>“Evet.” îç çekti. “Ben kesinlikle bu evden komisyonumu ala-</p><div><img src="main-5.jpg" alt=""/></div>
<h2><a id="bookmark3"></a><span style="font-weight:bold;font-style:italic;">30</span></h2>
<p>Hepsi bu mu?” diye sordum.</p>
<p>“Bir kutu daha var.” Derwent taşıdığını yere attı ve tekrar dışarı çıktı.</p>
<p>Düşecek gibi duran kâğıt yığınları toplantı odasındaki masayı kaplamıştı, içimden küfrederek kâğıdarı düzenlemeye çalışıyordum.</p>
<p>“Bu nedir?”</p>
<p>Kapıda duran Una Burt’e bakmak için kafamı kaldırdım. “Kate Emery’nin evinden aldığımız dosyalar ve şu ana kadar topladığımız her şey. Tüm kâğıt işi yani.”</p>
<p>“Neden?”</p>
<p>Elimin tersiyle başımı ovdum. “Ev hakkındaki haberleri duydun mu?”</p>
<p>Başıyla onayladı. “Ekonomik durumu düşündüğümüzden çok daha kötüymüş.”</p>
<p>“Bu da beni, acaba daha fazla para almak için bir şeyler yapıyor muydu diye düşündürttü.”</p>
<p>“Ne gibi?”</p>
<p>“Ekstra iş. Elden para. Yasa dışı her şey; uyuşturucular, haplar. İlaçlar hakkında bilgisi vardı. Doğum yardımı diye sattığı</p>
<p>bitkisel ürünleri aldığı bir tedarikçisi vardı. Belki başka bir şey daha ithal etmeye başladı. Bir uyuşturucu satıcısı, kendi bölgelerine girdiği için onun karşısına çıkmış olabilir.”</p>
<p>“O zaman para nereye gitti?”</p>
<p>Omuzlarımı silktim. “Çok iyi sakladı. Belki de Chloe onu bulmaya gitti ve onu takip ettiler. Parayı al ve tek görgü tanığını öldür.”</p>
<p>Burt masaya baktı. “Tek başına tüm bunlara bakman çok zamanını alacak.”</p>
<p>“Biraz yardım alabilir miyim diye merak ediyordum. Colin çok iyi olurdu ya da Liv.”</p>
<p>“Chloe’nin cinayeti üzerinde çalışıyorlar. Elimde bir tek Derwent var. “</p>
<p>“Evet.” Yüzüm asıldı. “Eğer onu uzaklaştırırsan çok daha büyük bir yardım olabilir.”</p>
<p>Beklenmedik bir şekilde hafifçe kahkaha attı. “Tamam. Senin peşini bırakması için ona başka bir şey bulacağım.”</p>
<p>Masaya oturdum ve yeniden Kate’in hayatını, bilinen kalıplar içinde değişik varyasyonlar arayarak incelemeye başladım. Birçok insanın tahmin edilebilir hayatları vardır; yıllar içinde birkaç iş, birkaç banka hesabı, inişler ve çıkışlar. Harcamalarının belli bir düzeni vardır: Aralıkta Noel hediyeleri için harcamalar tavan yapar, temmuzda tatiller için ve ocakta da harcamalar kısılır. Araba taksitlerini öderler, emekliliklerine yatırım yaparlar, yeni bir televizyon alırlar ve ekonomik dokümanları okumasını bilirseniz tüm hayatları Bayeux duvar halısı gibi gözler önüne serilir.</p>
<p>Kate’in banka hesapları başka bir hikaye anlatıyordu.</p>
<p>&quot;Bir şey buldun mu?&quot; Derwent elinde bir fincan çayla, tepemden bakıyordu. Ona teşekkür edemeden çayı bir yudumda içip bitirdi.</p>
<p>&quot;Nakit.&quot;</p>
<p>&quot;Ne olmuş?&quot;</p>
<p>Altını çizmiş olduğum rakamlara odaklanarak, hesap çizelgelerini yeniden inceledim. “Mayısta nakit çekmeye başlamış. Phyllis ona evin satılacağım nisanda söylemiş. Yeğenine kendisini organize etmesi için altı ay vermiş. Kate’in harcamalarını azaltmasını ve birikim yapmasını beklerdim ki böylece kira depozitosunu biriktirebilsin ama o haftada üç ya da beş kez bankamatiklerden yüklü miktarda para çekmiş. Farklı bankamatikler, farklı yerler. Her zaman çekebileceği en yüksek miktarı çekmiş.&quot;</p>
<p>“Yani? Belki harcamalarında daha dikkatli olmak için nakit kullanmaya başladı. Paranın gittiğini görünce faklı oluyor değil mi?”</p>
<p>“Ama hiç kullanmamış. Bütün harcamaları yine kredi kartlarından yapmaya devam etmiş. Küçük miktarları bile.”</p>
<p>“Tamam. Peki, parayla ne yapıyordu? Birine ödeme mi yapıyordu? Saklıyor muydu?”</p>
<p>“Henüz bilmiyorum ama bulamadığımızı biliyorum.”</p>
<p>“Başka ne var?”</p>
<p>“Henüz hiçbir şey. Bana fırsat ver. Daha yeni başladım.”</p>
<p>“Yardıma ihtiyacın var.” dedi Derwent.</p>
<p>“Senden değil.”</p>
<p>“Zaten teklif etmiyordum. Bir saniye bekle.” Dışarıya çıktı ve birkaç dakika geçmişti ki kapıda Georgia görüldü.</p>
<p>“Dedektif Derwent yardıma ihtiyacın olduğunu söyledi.”</p>
<p>IANI! CAS It Y</p>
<p>İç çekine* bileğimi Huni irdim ve ona şu ana kadar Kate hakkında öğrendiklerimi anlattım.</p>
<p>’‘Yani hiç parası yoklu. Neden bir işe girmedi?”</p>
<p>‘‘Ne yapacaktı?”</p>
<p>“I lemşireydi değil mi? Yani şirketini kurmadan önce.”</p>
<p>‘‘Diplomasını yeniden onaylatmadığı için artık hemşirelik yapamazdı.”</p>
<p>“Sanırım hâlâ o alanda çalışıyordu değil mi?” Georgia kaşlarını çatarak dosyalardan birkaç tane aldı. “Çocuğun psikolog raporlarını ararken bir şey gördüğüme eminim. Burada.” Antetli kâğıda yazılmış mektubu bana uzattı.</p>
<p>“Bu her ne içinse, Rosebery Kliniği ile yaptığı kısa dönemli bir kontrat.” Tarihi kontrol ettim. “Ama bu iki yıl önce.”</p>
<p>“Gerçek işten bahseden son belge olarak bunu buldum. Eğer iş arıyorsan, ilk olarak daha önce çalıştığın yerlere gidersin değil mi? Eğer işleri berbat etmediysen.”</p>
<p>“Kesinlikle.” Telefonumu buldum ve mektubun üzerindeki numarayı aradım.</p>
<p>“Rosebery Kliniği. Ben Anita, nasıl yardımcı olabilirim?” Sesi kulağa çok profesyonel geliyordu. Yapmacık bir kibarlık vardı.</p>
<p>Kendimi tanıttım ve şu anda sürmekte olan bir cinayet soruşturması için aradığımı açıkladım. Hattın diğer tarafındaki sessizlik, bu işe dâhil olma isteksizliğinin bir işaretiydi ama aynı zamanda meraklanın işti da.</p>
<p>“Size yardım edebileceğimizden emin değilim.&quot;</p>
<p>“Rosebery Kliniği bir tıp kliniği mi?&quot;</p>
<p>Evet.</p>
<p>“Uzmanlık alanı nedir?”</p>
<p>“Üreme sağlık hizmeti. Özellikle doğurganlık.”</p>
<p>“Tüp bebek?” Doğurganlık tedavileri ile ilgili tüm bildiklerim bunlardı.</p>
<p>“Diğer tedaviler de var. Tüm bu bilgiler internet sitemizde mevcut. Şimdi, eğer tüm sormak istedikleriniz...”</p>
<p>Ve Kate de çiftlerin bu sorununa yardımcı olmak için takviye ilaçlar satıyordu.</p>
<p>“Kate Emery adında bir kadın tanıyor musunuz? Onunla hiç çalıştınız mı?”</p>
<p>Kısa bir nefes aldı. “Bir dakika. Bana numaranızı verin, ben size geri döneyim.”</p>
<p>Başka bir soru soramadan telefonu kapattı.</p>
<p>“Ne dedi?” Georgia nin gözleri ilgiyle parlıyordu.</p>
<p>“Beni tekrar arayacak.” Ayağa kalktım ve odada tur atmaya başladım, hareketsiz duramayacak kadar heyecanlıydım. “Umarım acele eder.”</p>
<p>Birkaç dakika sonra telefonum çaldı: Bilinmeyen numara.</p>
<p>“Kate Emery i soruyordunuz.” Giriş konuşması yoktu ve bu sefer Anita nin sesi daha doğal geliyordu. Trafiği duyabiliyordum, belli ki benimle konuşmak için binadan çıkmıştı. “Gazetede kaybolduğunu okudum. Cinayet dediniz.”</p>
<p>“Bu bir cinayet soruşturması, evet.”</p>
<p>“Tanrım, zavallı Kate.”</p>
<p>“Onu tanıyordunuz.”</p>
<p>“Klinikte çalışırdı. Orada hemşireydi yıllar önce. On beş yıl önce olmalı. Belki daha fazla. Kızının iyi olmadığını anladığında bıraktı. Ne kötü. Harika bir hemşireydi.”</p>
<p>“O zamandan beri ondan hiç haber aldınız mı?</p>
<p>“Birkaç kez. Kızıyla dışarıya çıkmak zordu onun için.” Bir iç çekiş. “Kate çok eğlenceliydi. Büyük harflerle tam bir TATLI BELAYDI. Her zaman bir şeylerle uğraşırdı. Gülmek için her şeyi yapardı. İnsanlara şakalar yapardı. Bir şeyler söylerdi. Çok cesurdu. Onun için böyle düşünürdüm.”</p>
<p>“Peki ya erkek arkadaşları?”</p>
<p>“Ne olmuş onlara?”</p>
<p>“Erkek arkadaş konusunda risk alır mıydı? Tanımadığı insanlarla yatar mıydı?”</p>
<p>“Böyle bir şey diyemem. Bulduğunuz bu mu?” Büyük bir merak.</p>
<p>“Bu soruşturmanın bir parçası.” dedim. “İşi hakkında bilginiz var mıydı?”</p>
<p>“Ah, evet. Her şeyi biliyorum. Bu yüzden sizinle ofiste konuşamadım. Kate birkaç yıl önce buraya ufak bir iş yapmaya geldi. Hemşirelik değil, resepsiyon görevi. Bir ameliyattan sonra iyileşme döneminde izinliydim ve o geçici olarak benim yerimi aldı. Benim için sorun değildi çünkü işimi almak istemeyeceğini biliyordum, zaten almadı da. Ama başka bir şey aldı. E-posta listemizi.”</p>
<p>“Sormadan mı?”</p>
<p>“Sormadı çünkü cevabın hayır olacağını biliyordu. Sonnı insanlara doğurganlık sorunlarıyla ilgili mektuplar göndermeye ve malzemelerini satmaya başladı. Hemen müşterilerden şikâyet almaya başladık ve bu durum karşısında özür mektupları gönderdik. Yönetim çok öfkelendi. Avukatımız Kate’e listeyi kullanmaması için bir uyarı gönderdi. Ben bunun her zaman, onu kovdukları için bir intikam olduğunu düşündüm.”</p>
<p>“Onu e-posta listesi ortaya çıkmadan önce mi kovdular?”</p>
<p>“Altı hafta burada kalması gerekiyordu ama ikinci haftanın ortasında kovuldu. Dosyaları incelerken yakalandı. Hepsi gizlidir.”</p>
<p>“Hangi dosyalar?”</p>
<p>“Burada çalıştığı zamanlara ait eski dosyalar. Bilmiyorum, belki de tedavi ettiği hastaları merak etmiştir. Arşiv sisteminde istekler tavan yaptı. Bu bir dosya dolabına girmek gibi değil. Hepsi bilgisayarlarda.”</p>
<p>“Ne kayıtlarıydı bunlar, hatırlıyor musun?”</p>
<p>“Sizin için bulabilirim.” Bir kamyon büyük bir gürültü ile geçerken sustuk. “Sizce olanlarla bir ilgisi var mıdır?”</p>
<p>“Hiçbir fikrim yok.” dedim neşeli bir şekilde. “Ama bilmek isterim.”</p>
<p>“Ne söyledi?” diye sordu Georgia telefonu kapatır kapatmaz.</p>
<p>“ölünün arkasından kötü konuşmak istemem ama Kate işini geliştirirken, tamamen etik dışı ve prensipsiz davranmış.” Ona e-posta listesini anlattım.</p>
<p>“Bu onu öldürmek için bir sebep değil gerçi, değil mi?” diye sordu Georgia hayal kırıklığıyla.</p>
<p>“Muhtemelen hayır. Her şeye hemen ulaşamazsın.”</p>
<p>Georgia kâğıt işine geri döndü ve ara ara ona garip gelen şeyler üzerinde yorum yaparak, hızlıca ve etkili bir şekilde okumaya devam etti. Akıllıca yorumlar yaptığını düşündüm, sokakta doğru içgüdüleri olmasa da, bu konuda iyiydi. Güçlü yanlar ve zayıf yanlar. Hepimizin vardı, önemli olan senin zayıf olduğun alanlarda, güçlü olan insanlarla çalışmaktı. Belki de bu yüzden Derwent kesinlikle onun gibi olmamı istemiyordu. Onda olmadığı için, kendisinin vicdanı olmamı istiyordu.</p>
<p>Telefonum tekrar çaldığında laboratuvardan gelen bir rapora bakıyordum, arayan Anka’ydı. Kısa bir konuşma oldu. Kapattıktan sonra bir dakika oturarak düşündüm. Sonra Liv’i aramaya gittim.</p>
<p>“Bu laboratuvar raporu.” Ona gösterdim.</p>
<p>“Ne olmuş ona?”</p>
<p>“Neden bahsediyorlar?”</p>
<p>“İğne?”</p>
<p>“Ne iğnesi?”</p>
<p>“Biliyor olmalısın. Sen topladın.”</p>
<p>Kaşlarımı çattım. “Hayır ben toplamadım.”</p>
<p>“Kate Emery’nin evinden alınmış bütün eşyalarla birlikte geldi. Sanırım yatak odasındaki çöptendi.”</p>
<p>“Ben topladım.” dedi Derwent gelip raporumu elimden çekerek. “İçinde hiçbir şey yoktu. Pamuk ve kullanılmış peçeteler.”</p>
<p>“Ve bir düğme ile iğne.” Başımı salladım. “Düğmeyi gördüm ve onu da dikiş iğnesi diye düşündüm, demek değildi. Enjeksiyon iğnesiydi.”</p>
<p>“Bunu bildiğini sanıyordum.” dedi Liv. “Bu yüzden analize gönderdim ama içinde yasa dışı bir şey yok.”</p>
<p>“Hayır. Yok.” Liv iğnenin önemini fark etmemişti. Ben de laboratuvar raporunu okuyana kadar fark etmemiştim.</p>
<p>Derwent kaşlarını çattı. “Ama...”</p>
<p>“Bir telefon görüşmesi.” dedim. “Sonra patronla konuşma-mız gerek.</p>
<p>“Ne buldun?” dedi Una Burt beklentiyle bakarak.</p>
<p>“İyi ve kötü haberler.” dedim.</p>
<p>“İyi haberler ne?”</p>
<p>“Bir gizemi çözdüm. Kate Emery klinikte geçici olarak ça-lışıyorken arşivlenmiş bir dosyaya baktı. Bu dosya Eleanor ve Oliver Norris’e aitti. Kate orada hemşire olarak çalışırken, onlar da klinikte tedavi görüyorlardı.”</p>
<p>“Taşındıklarında, Kate onları tanımış olmalı.” dedi Derwent. “Bethany’nin mucize bebek olduğunu öğrenir öğrenmez, ikisinden birinin yalan söylediğini anladı.”</p>
<p>“Neden?”</p>
<p>“Oliver Norris kısır.” dedim. “Laboratuvarda kontrol ettirdim ve Harold Lowe’un evinde bulduğumuz kullanılmış prezervatiften bunu teyit ettiler.”</p>
<p>“Yani Bethany onun kızı değil.” dedi Derwent. “Mucize değildi ve Kate bunu biliyordu. Eleanor hamile kalmak için ne yaptıysa -belki bir donör veya bir ilişki— kocasının bunu bilmesini istemiyordu.”</p>
<p>“Kate’in ona şantaj yaptığını mı düşünüyorsun?” diye sordu Una Burt.</p>
<p>“Başka ne sebeple sistemden onların dosyalarına baksın ki?” dedim. “Meraktan daha fazla bir şey olmalı. Risk aldığını biliyor olmalıydı, yani Eleanor ile ilgili bilgiye ulaşmak klinikteki geçici işini kaybetmeye değerdi, işi o zaman çoktan kötü gitmeye başlamıştı. Acil olarak nakit paraya ihtiyacı vardı ve eski kocasının karısı, her verdiği kuruş için problem yaratırken ona faydası dokunmazdı.”</p>
<p>“Ama şantaj büyük bir adım.” dedi Burt.</p>
<p>“Hastalarını kandıran ve para almak için hiçbir şeyin durdurmayacağı biri için değil. Eski kocası onu desteklesin diye, kızını olduğundan daha aptal bile gösterdi. Chloe, Kate dışında herkese gayet kendi kendine yetebilecek bir insan gibi görünüyordu.”</p>
<p>“Manipülatif.” dedi Una Burt.</p>
<p>“Umutsuz belki. Halasına göre fakirlik içinde büyümüş. Fakir olmanın ne demek olduğunu biliyordu ve o günlere dönmek istemedi, iki şanssızlık yaşadı: Brian Emery’den o servetini kazanmadan önce ayrıldı ve tüm parasını o eve yatırdı. Eğer o ev ona miras kalsaydı, hayata hazır olacaktı ama planladığı gibi olmadı.”</p>
<p>“Eleanor parayı nereden alıyordu?”</p>
<p>“Oliver kiliseden iyi maaş alıyor ve kağıtlar arasında ortak hesap cüzdanı buldum. Eleanor dikkatli olduğu sürece, ev masraflarından alıp Kate’e verebilirdi. Tabii, eğer Kate daha da aç gözlü ya da umutsuz olduysa, Eleanor’a hareket edecek alan kalmamıştır.”</p>
<p>“Onu Eleanor’un öldürdüğünü mü düşünüyorsun?”</p>
<p>“Hayır.”</p>
<p>“Kim o zaman? Oliver?”</p>
<p>“O da değil.”</p>
<p>“Biz kızlardan şüphelenmiştik.” dedi Derwent. “Bethany ve Chloe birlikte çalışıyorlar. Bunu daha önce evde fark ettik. Evdeki kan lekeleri kafa karıştırıcı. Bunu ancak iki saldırganın açıklayabileceğini düşündük.”</p>
<p>“Ama şu anda daha iyi bir açıklamam var. ’’dedim. “Ve kötü haber bu.”</p>
<p>“Devam et.” dedi Una Burt.</p>
<p>“Kate’in cesedini bulamamamızın sebebi, ortada bir ceset olmaması.” Başkomiserin yüzü bembeyaz olunca durdum. “Kate hâlâ hayatta.”</p>
<h2><a id="bookmark4"></a><span style="font-weight:bold;font-style:italic;">31</span></h2>
<p>Bu imkânsız.” dedi hemen Una Burt. “Olamaz. Evi gördünüz.”</p>
<p>“O bir mizansendi.” dedim neredeyse özür diler gibi. Bütün bir cinayet soruşturmasına ayrılan zaman ve kaynaklar, basın toplantıları, yüksek rütbeli görevlilerle telefon görüşmeleri... Una Burt’ün bunun kariyerinde neye mal olacağını hesapladığını ve çok kötü sonuçlara ulaştığını görebiliyordum. “Kate’in evinden aldığımız eşyalar arasında bir iğne vardı. Liv içinde uyuşturucu olup olmadığını anlamak için teste gönderdi. Labo-ratuvara göre Kate’in kanını almak için kullanılmıştı.”</p>
<p>“Yani?”</p>
<p>“Kate bir hemşireydi. Nasıl kan alınacağını ve kanı nasıl saklayabileceğini biliyordu. Bedeni hiçbir zaman dondurucunun içinde olmadı ama kanını oraya koymuştu. Hazır olduğunda, kanı depodan çıkardı, eritti ve evi o kana buladı. Çok fazla kan vardı. O kadar kan kaybeden birinin hayatta kalması mümkün değildi. On gün boyunca bir ceset bulmaya çalıştık. Kendini sanki öldürülmüş gibi gösterdi ve biz de bunu bir cinayetmiş gibi araştırdık.”</p>
<p>“Neden? ölü olmanın ona ne gibi faydası oldu?”</p>
<p>“Sigorta poliçesini öldüğü anda hak iddia etmesi için Chloe’ye bıraktı, dedi Derwent. Eğer sadece kaybolsaydı, ölü olduğunu kanıtlamak yıllar alırdı, öldüğünü onaylamaya hazır bizlcrle, süreç çok daha hızlı oldu. Sigorta parayı ödeyene kadar Chloe’nin babasıyla kalması gerekiyordu.”</p>
<p>“Kate, Chloe’nin erkek kardeşinin onu taciz ettiğini bilmiyordu. Chloe eve gelir gelmez, plan bozulmaya başladı. Olayların dışında kalması gerekirken, soruşturmanın ve Kate’in gitmeden önce şantaj yaptığı insanların tam ortasına düştü.”</p>
<p>“Ve sonra biri onu öldürdü.” dedi Burt. “Ama Kate hayatta kaldı -ve şantaj- bunların hiçbiri Chloe’yi öldürmek için bir sebep değil, değil mi?”</p>
<p>“Direkt olarak değil. Kate’in kızını öldürmenin, Eleanor Norris’e nasıl bir fayda sağlayacağını bilmiyorum. O nedenle Kate’i bulana kadar, Norrislerle şantaj konusu hakkında konuşmamamız gerektiğini düşünüyorum. Chloe’yi kimin neden öldürdüğü hakkında bizden daha çok şey biliyor olmalı.” dedim.</p>
<p>“Aramaya nereden başlıyoruz?” Burt ellerini kısa saçlarının arasından geçirdi. “Her yerde olabilir.”</p>
<p>“Pasaportunu bırakmış.” dedi Derwent. “Mantıklı. İngiltere’den çıkmayı istemez. O zaman Chloe’den çok uzaklaşmış olurdu ve biz de nereye gittiğini çok daha rahat bulurduk. Sınırları geçmek riskli. Bu ülkede saklanmak çok daha kolay, özellik le de kimse onu aramıyorken.”</p>
<p>“O zaman nasıl bulacağız?” diye sordum. “Kamuya duyurarak mı?”</p>
<p>“Yaşadığını bildiğimizi hemen duyurmamalıyız. Kaçabilir ve bu da onu tehlikeye sokar.” dedi Derwent.</p>
<p>Chloe’nin ölümünün benim hatam olduğu duygusundan hâla kurtulamamıştım.</p>
<p>“Böldüğüm için özür dilerim.” Liv kapı eşiğinden odaya doğru eğilmişti. Elinde bir çıktı vardı. “Chloe’nin telefon kayıtlarında bir gariplik var.”</p>
<p>“Nasıl bir şey?”</p>
<p>“Telefonu arama yapmak veya onu aramaları için kullanmamış, daha çok mesaj ve resimli mesajlar. Kaybolduktan sonra çok aranmış -otuz ya da kırk kere- Sussex ve Hampshire’daki ödemeli telefonlardan.”</p>
<p>“Hepsi mi ödemeli telefon?” Kontrol ettim.</p>
<p>“Evet. Her defasında başka bir yerden, farklı bir telefon. Henüz tam haritasını çıkarmadım ama eğer aynı kişiyse bir daireyi takip ediyor.”</p>
<p>“Kate.” dedi Una Burt. “Aramalar ne zaman başlamış?”</p>
<p>“Pazar.”</p>
<p>“Chloe’nin kaybolduğunu duyurduğumuz gün.” dedim.</p>
<p>“Kate panik olmuş olmalı.”</p>
<p>“Chloe herhangi bir aramaya cevap vermiş mi?”</p>
<p>Liv başını salladı. “Telefonu kapalıymış.”</p>
<p>“Sesli mesaj var mı?”</p>
<p>“Hayır.”</p>
<p>“O zaman ya cevap veremedi ya da cevap vermek istemedi.” dedim. “Ve bir şekilde telefon Bethany’nin eline geçti ama o da telefonlara bakmadı.”</p>
<p>“Sussex ve Hampshire büyük bölgeler.” dedi Derwent. “Çok kalabalık ve saklanabileceği bir sürü yer var.”</p>
<p>“Bu bir başlangıç.” dedim.</p>
<p>Colin’e, Kate Emery’nin artık bir kurban değil, şüpheli olduğunu söylediğimde gözleri parladı.</p>
<p>“Bana avlamak için canlı bir insan verin.” Sandalyesini biraz daha masasına yaklaştırdı, burnu neredeyse bilgisayar ekranına değiyordu. “Şimdi, arabasını almadı, o nedenle ne kullandığını ya da bir araç kullanıp kullanmadığını bilmiyoruz. Bakalım banka hesapları kullanılmış mı?” Numaralara bakmadan, bir konser piyanisti akıcılığıyla numaraları çevirdi. Ah, Miriam. Dedektif Colin Vale yine. Evet, doğru, her zamanki gibi. Bugün nasılsın?”</p>
<p><span style="font-style:italic;">Sohbet olmasın. Lütfen sohbet duymak istemiyorum.</span></p>
<p>Yüzümdeki ifade düşüncelerimi yansıtmış olmalı. Hızlı bir soru, Miriam. Çok zamanını almaz.”</p>
<p>Almadı, çok şükür: Kaybolduğundan beri hiç kart kullanmamış ya da bir ödeme yapmamış. Colin telefonu kapadı. “Yani nakit kullanıyor. Yine de bu zamanda, her şey için nakit kullanamazsın. Bir başka banka hesabı daha olmalı. Yalnız kimlik ve adres tespiti olmadan bir hesap açamazsın.” Geriye yaslandı. “Diğer isimleri deneyelim. Bekârlık soyadı neydi?”</p>
<p>“Charnock’u dene.”</p>
<p>“Kate Charnock.” Bir kredi derecelendirme servisine girdi ve adını yazdı. “Aynı doğum tarihi... Hayır, hiçbir şey yok.”</p>
<p>“Katherine Charnock’u dene. Katherine’nin iki türlü yazılışını da dene.” diye önerdim.</p>
<p>“SW15’te Catherine Charnock diye biri görünüyor. Gerçi bu onun adresi değil, değil mi? Constantine Bulvarı?”</p>
<p>“Orası Harold Lowe’un evi. Orayı alternatif adresi olarak kullanıyor olmalı.” Posta kutusunun önündeki bir yığın posta geldi aklıma. İkinci kez bakmadan üzerinden geçmiştim. Ap-</p>
<p>tai... Ama ismi görmüş olsaydım bile, Kate Emery ile bağlantı kuramazdım. Adres olarak kullanmak için güvenli bir yer, herhangi bir posta kutusundan daha iyi. İzlenmesi mümkün değil.</p>
<p>Polis köpeğinin çok daha fazla övgü hak ettiğini düşündüm.</p>
<p>“Bu yurt çapında bir hesap.” Çağrı merkezlerini aradı ve ne istediğini açıkladı. Saniyeler içinde hesabını buldular. “Ve aktif, değil mi? Kartını nerelerde kullanıyor şu anda? Orası nerede' Hampshire? Hiç duymadım.”</p>
<p>Konuşurken bilgisayarına bir isim yazıyordu: <span style="font-style:italic;">Groves Edge. </span>Sonuçları görmek için onun omuzunun üzerinden eğilerek ekrana baktım. Birkaç mağazanın olduğu ve küçük bir yolun etrafına bir avuç evin serpildiği küçük bir köy. Colin’in gözleri uydu resmiyle harita arasında gidip geliyordu. Ne kadar uzakta olduğunu görebilmem için görüntüyü küçülttü. Dar kasaba şeritleri. Fazla ev yok. Hiçliğin ortasında. Yakınlardaki en büyük yerleşim Lymington ve hoş bir sahil kasabası gibi görünse de, orayı da hiç duymamıştım.</p>
<p>“Ve parayı bir kira acentesine ödeme yaparak kullandı. Tamam. Teşekkürler.”</p>
<p>“Çok küçük bir yer.” dedim. “Bir yabancı olarak çok göze batar.”</p>
<p>Colin başını sallıyordu. “Her zaman kırsal kesime giderler. Asla şehirlerde kalmazlar. Bu çok aptalca. İnsanlardan uzaklaşmak islediklerini biliyorum ama eğer yeteri kadar büyük bir yer bulurlarsa ve her zaman nakit kullanırlarsa uzunca bir süre herkesi kandırabilirler. Onları yakalama şansımız olmaz.</p>
<p>“Şanslıyız.”</p>
<p>“Öyle. Şimdi kira acentesiyle konuşalım.</p>
<p>“Hâlâ orada mı merak ediyorum.” dedim. “Chloe’nin öldüğünü duyduktan sonra bir daha kaçmıştır.”</p>
<p>“Kendim için konuşmam gerekirse, eğer benim çocuklarıma bir şey olsa, beni tutmak mümkün olmazdı. Kaçmayı düşünmezdim. Onlara zarar veren her kimse öldürmek isterdim. Benim ilk sıradaki hedefim bu olurdu. Duygusuzca ve kararlı konuşuyordu. Yapacağından hiç şüphem yoktu.</p>
<p>“Senin içinden bunun çıkacağını düşünmezdim, Colin.’</p>
<p>“Tüm varlığını çocuklarına adıyorsun. Onlar için her şeyi yaparsın. Her şeyi feda edersin.” Omuzlarını silkti. Asla pasif durmazdım.”</p>
<p>“Ne buldunuz?” dedi Derwent, yanımda masaya eğilerek ve ödümü patlatarak.</p>
<p>“Groves Edge köyü yakınlarında bir yerlerde. Hampshire’da.’’ dedim. “A3 karayolunun aşağısında.”</p>
<p>Derwent kaşını kaldırdı. “Yolculuğa çıkmak ister misin?”</p>
<p>Kadınlar tuvaletinin kapısı açıldığında ellerimi yıkıyordum. Aynaya baktım ve arkamda Georgia Shaw’u gördüm. Yüzü sertti, «t • &#160;&#160;&#160;&#160;. .</p>
<p>İyi mısın?</p>
<p>“Benimle dalga geçtin.”</p>
<p>“Ne?” Onu daha iyi görebilmek için arkamı döndüm. “Ne zaman?”</p>
<p>“Bunun bir cinayet olmayabileceğini söylediğim zaman, tik gece, Valerian Caddesi’ndeyken. Bana güldün ama ben haklıydım.”</p>
<p>“Dedektif Derwent sana güldü.” dedim ve doğruydu ama suçluluk duygusu içimi ürpertti. Bunun bir cinayet olmayabileceğini söylemişti. Söylediğini önemsememiştim.</p>
<p>“Benim arkamda durmadın ve beni uzaklaştırdın.”</p>
<p>“Haklısın, öyle yaptım.” Kâğıt havlu aldım ve ellerimi kurulamaya başladım. “O safhada senin haklı olabileceğini düşünmemizi gerektiren bir sebep yoktu. Bunun bir mizansen olduğuna dair hiçbir fikrimiz yoktu. Senin de.”</p>
<p>“Hayır, ama...”</p>
<p>“Eğer kalsaydın Derwent seni paramparça ederdi ve bundan da büyük keyif alırdı.”</p>
<p>“Neden?”</p>
<p>“Eğlence için.” İç geçirdim. “Bak, seni onun yolundan çekmekle sana büyük bir iyilik yaptım.”</p>
<p>“Onun etrafında olmamı istemedin.” Gözlerini kıstı. “Beni bir tehdit olarak mı görüyorsun?”</p>
<p>“Kesinlikle hayır.” Tuvalet kâğıdını çöpe attım ve lavaboya yaslandım. “Ama sana koçluk edeceğimi düşünüyorsan yanılıyorsun. Eğer işini doğru düzgün yaparsan -ve tabii bu büyük bir eğer, nasıl davranmış olduğunu gördüğümü düşününce— seni her zaman desteklerim. Ayrıca sana göz kulak oluyorum, ister inan ister inanma. Una Burt’e sokakta nasıl donup kaldığını anlatmadım.”</p>
<p>“Ama ona benimle çalışmak istemediğini söyledin.” Alt dudağı titriyordu. “Bu ekipte sana hep özel davranılmış ve sen ilgiyi paylaşmayı sevmiyorsun.”</p>
<p>“Bu Pete Belcott’un söyleyeceği türden bir şey.” Gözlerinin parladığını gördüm. “Müttefiklerini iyi seç Georgia. O berbat biridir.”</p>
<p>“Derwent değil mi?”</p>
<p>“Bazı anları var.”</p>
<p>Onun sahibiymişsin gibi davranıyorsun/’</p>
<p>“Kesinlikle hayır.”</p>
<p>“Herkes yattığınızı biliyor.”</p>
<p>“Hayır, öyle bir şey kesinlikle olmadı. O sadece bir söykn-ti.” dedim sabırla. Derwent’in yalan olduğunu ispatlamak için uğraşmadığı bir söylenti. Georgia’nın bana meydan okumasına kızgındım ama o hisse ycnilemezdim. Ona baktım, yüzüm kıpkırmızıydı ve beden dilimi kontrol etmeye çalışıyordum. Ekipteki yeni kız olmanın nasıl bir şey olduğunu hatırladım. Kendini her zaman güvensiz hissetmek. Her defasında yanlış bir şey söylerim diye ağzını açmaktan korkmak. İnsanların sadakatini ve geçmişini merak etmek. Aslında istemeden yanlış bir şey söylemek.</p>
<p><span style="font-style:italic;">Ben olmaya çalışma.</span> Derwent’in bana davrandığı katılıkta Georgia’ya davranmadığım için, ona karşı iyilik yaptığımı düşünüyordum ama o da doğru değildi.</p>
<p>“Sanırım yeniden başlamalıyız.” Temiz bir sayfa. Boğazımı temizledim. “Kağıt işlerinde çok iyi iş çıkardın. Rosebery Klinik mektubunu saatlerce bulamazdım ve önemi gözümden kaçabilirdi.”</p>
<p>“Teşekkür ederim.” Temkinliydi.</p>
<p>“Dedektif Derwent ile birlikte Hampshire’a, Kate Emery’i aramaya gidiyoruz.” Bundan pişman olacağımı düşündüm. “Gelmek ister misin?”</p>
<p>“Evet. Evet isterim.”</p>
<p>“Tamam. İyi.” Derwent’in bunu sorun etmemesini umdum. “Ama Derwent’in yanında kendine dikkat et. Kurnazdır.”</p>
<p>Gülümsemeyle yüzü aydınlandı. “Fark ettim.”</p>
<p>Adalet duygusu bana, “İyi bir insandır. Tabii iyi tanımını, birçok kötü davranışı içine alacak derecede genişletirsen.” dedirtti.</p>
<p>“Ona güveniyorsun.”</p>
<p>“Asla.” dedim ve bunu gerçekten kastettim.</p>
<p>“Ama onunla çalışmayı seviyorsun.”</p>
<p>“Böyle demezdim.”</p>
<p>Başını salladı. “Çözemiyorum.”</p>
<p>“Ona alışkınım. Ondan ne geleceğini biliyorum.” Saatime baktım. “Mesela çoktan arabaya bindiğini ve eğer şu anda gitmezsek, bizi bırakıp gideceğini biliyorum. Hadi gidelim.”</p>
</body>
</html>