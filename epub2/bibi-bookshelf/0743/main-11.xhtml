<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">21</span></h1>
<p>Perde açıldığında Turner’la küçük bir odadaydım. Dönüp baktım, hemşire görmeyi umuyordum ama onun yerine karşımda nemrut suratıyla Derwent duruyordu. Bana işaret etti.</p>
<p>“Sen. Buraya gel. Hemen.”</p>
<p>“Bay Turner’ı yalnız bırakmak istemiyorum.” dedim. Hâlâ kurban ile şüpheli arasındaki çizgide gidip geliyordu ve ben kaybolmadığından emin olmak istiyordum.</p>
<p>“Bu sebeple onu getirdim.” Chris Pettifer’i görebilmem için kenara çekildi. Chris başıyla beni selamladı. Yüzündeki ifade ve odaya tereddütle girişi özür diler gibiydi.</p>
<p>Tekrar dönüp William Turner’a baktım. “Çok uzun sürmez.”</p>
<p>Hafifçe başını salladı. Kan, burnunun etrafında ve alnında pıhtılaştığı andan beri daha kötü görünüyordu. Sağ gözü hâlâ şişti ve olgun bir erik gibi sert görünüyordu. Birisi annesine haber vermişti ama o annesinin bekleme salonunda tutulmasını istemişti -yalvarmıştı- ve ben de onu destekledim. En son ihtiyacım olan şey onun histerik davranışlarıydı, en azından ben orada olup onu dinlemek zorunda olduğum sürece.</p>
<p>Odadan çıkarak Derwent’i hemşirelerin ve doktorların bir aşağı bir yukarı koşturduğu, yoğun bir trafiğin olduğu alana doğru takip ettim.</p>
<p>“Burada değil.” dedim içgüdülerime dayanarak. Derwent’in ifâdesinden beni azarlayacağını anladım, herkesin önünde olmasına gerek yoktu.</p>
<p>“Bu taraftan.” dedi, <span style="font-style:italic;">Giriş Yok</span> yazan bir kapıdan çıkarak. Kimse onu durdurmadı.</p>
<p>Onu kapıdan geçerek takip ettim ve beni karanlık boş bir koridorda beklerken buldum.</p>
<p>“Neden bu bölüm kapalı?”</p>
<p>“Hastanenin bu bölümündeki yataklarını kullanamıyorlar. Yeterli personel yok. Kesintiler.” Derwent duvara yaslandı, elleri ceplerinde, gözleri loş ışıkta parlıyordu. Oliver Norris izini bırakmıştı. Yanağındaki morluk biraz daha koyulaşmıştı. “Evet?”</p>
<p>“Evet ne?”</p>
<p>“Evet, nereden başlamak istersin?”</p>
<p>“Sen başla. Neden öyle bir karşılaşmanın ortasına, telsizin ve koruyucu herhangi bir teçhizatın yokken atladın?” dedim.</p>
<p>“Çünkü o çocuk kafasını kırdırmak üzereydi.”</p>
<p>Tam bir cevap.</p>
<p>“Öldürülebilirdim”</p>
<p>“Sen de.” Gözlerindeki öfke arttı. “Buna gerek yoktu. Kontrolüm altındaydı.”</p>
<p>Kahkaha attım. “Anlıyorum. Affedersin. Tek başına, nereye varacağı belli olmayan bir durumda seni yalnız bırakmamama sinirlendin. Geri çekilmeliydim ve kahraman olmana izin vermeliydim.”</p>
<p>“Gereksiz yere kendini tehlikeye attın.”</p>
<p>“Sana yardım etmek için oradaydım. Seni desteklemek için.” Kaşlarımı çattım. “Bu arada, Georgia’ya ne oldu?”</p>
<p>“Buralarda bir yerde.”</p>
<p>Onun korkudan donup kaldığını vc hiçbir işe yaramadığını Fark edip etmediğini merak ettim. “İyi miydi?”</p>
<p>Omuzlarını silkti. Bilmiyorum ve umurumda değil. “Şimdi bana devamını anlat.”</p>
<p>“Ne demek istiyorsun?”</p>
<p>“Neden bu kadar geç kaldınız? Ben yüzlerce polise ve köpeğe neler olduğunu anlatmak zorunda kalırken, nasıl oluyor da sen ve Turner’dan önce hastaneye geliyoruz. Norris’i bizzat tutuklamaktan kurtuldum ama yine de Valerian Caddesi’nden çıkmak zamanımı aldı. Neredeydiniz?”</p>
<p>“Turner benimle konuşmak istedi.” dedim.</p>
<p>“İstedi mi? Ya da herkesten uzakta, yalan söyleyemeyecek bir hâldeyken onunla konuşma fırsatını mı kullandın?”</p>
<p>“Tabii ki hayır. Ben sen değilim.”</p>
<p>“Böyle bir şey yapmazdım.” dedi yumuşak bir şekilde.</p>
<p>“Yapardın. Anında. Düşünmeden yapardın.” Hayal kırıklığı içinde iç çektim. “Bak benimle paylaşmak istediği bilgiler vardı. Söylediklerinin delili yok ama ilginç. Chloe’nin üvey erkek kardeşlerinden biri ona cinsel tacizde bulunuyormuş ve Chloe bu nedenle Londra’ya erken dönmüş.”</p>
<p>Derwent kaşlarını çattı. “Yani kimse onu beklemiyordu.”</p>
<p>“Hayır.”</p>
<p>“Üvey kardeşle konuşmaya değer.”</p>
<p>“Ben de öyle düşünmüştüm.”</p>
<p>Bir süre beni dikkatle izledi. “Tamam. Başka ne var?”</p>
<p>“Ne demek istiyorsun?”</p>
<p>“Bunun sadece iki dakika alacağını söylüyorum sana. Tabii ekstra konuşkan davranmış olabilirsin.”</p>
<p>“Hmm... Ayrıca bana Chloe ile ilişkileri olduğunu söyledi. Onunla Harold Lowe’un evinde buluşuyorlarmış.”</p>
<p>“öyle miymiş? Bunu sana neden söyledi?”</p>
<p>“Sordum.”</p>
<p>“Ve o da hemen anlattı.”</p>
<p>Ona dikkatle baktım. “Yanlış bir şey yapmadım.”</p>
<p>“O zaman ne yaptın?” dedi Derwent yumuşak bir sesle. “Onu tehdit mi ettin?”</p>
<p>“Hayır. Öyle bir şey olmadı.”</p>
<p>“Konuştu mu?”</p>
<p>“Biraz. Yeteri kadar.”</p>
<p>“Ama bu pek normal değil Maeve. Bunu biliyorsun değil mi?” Bir adım daha yaklaştı. “Eğer herhangi bir şeyle suçlanırsa, ona kendi çıkarı için kullanacağı bir durum verdin. Resmî bir soruşturma değildi.”</p>
<p>“Suçlanmayacak Josh. Oliver Norris’i kızdırmak dışında yanlış bir şey yapmadı.” Hızlıca ayağa kalktım, omuzlarımı duvara yasladım. Sinirlenmeye başlamıştım. “Öğrenmek istediğim Chloe’nin üvey kardeşi ile ilgili ona ne anlattığıydı ki bu delil olarak sayılmaz. Bunu biliyorsun değil mi?”</p>
<p>“Ukalalık yapma.”</p>
<p>“O zaman sen de beni terk edilmiş bir koridora çekip zorbalık yapma.” Öfkem alevlendi. Genelde iş yerinde asla bunu yansıtmam Derwent’a. Bir sebeple anında karşılık verdi.</p>
<p>“Sana zorbalık yapmıyorum. Seni korumaya çalışıyorum.” Öne doğru eğildi, parmağını yüzüme çok yakın sallayarak, “Gerçekten de Burt’ün senden kurtulmak için bir sebep aradığını bilmiyor musun? Bu iş kötüye giderse, bunu senin üstüne yıkacağını bilmiyor musun? Artık çavuş olduğun için ateş hattında olduğunu görmüyor musun? Şu anda bazı sorumlulukların var ve ister inan ister inanma ama işleri berbat etmenin de sonuçları var. Seni daha fazla koruyamam.”</p>
<p>Elini iterek, “Bana parmağını sallamayı bırak. Sanki hep beni korumuş gibi. Benim hatırladığımsa seni beladan çıkardığım, hem de bir kereden fazla.”</p>
<p>Birdenbire kuzu gibi olarak dudağını ısırdı. Bir an için, herkesi söylediği şeyi yapmaya ikna edecek çekiciliğini görmeme izin verdi. “Hatırlıyorum. Bir ya da iki kere.”</p>
<p>“Birkaç kez.” dedim. “Ve bence Burt’ün ne kadar kızacağı ile ilgili abartıyorsun. Benden o kadar da nefret etmiyor. Neden benden kurtulmak istesin?”</p>
<p>“Çünkü sen gidersen, benim de gideceğimi biliyor.”</p>
<p>Kelimeler havada asılı kaldı. Derwent söylediğine pişman olmuş gibi görünüyordu. Öfkemi sürdüremeyecek kadar şaşırdım. “Ne dedin sen?”</p>
<p>“Hiçbir şey.”</p>
<p>“Hiçbir şey değildi.” Bir an için gözlerimi kapadım. “Tur-ner’ı ifade vermesi için ikna ettim. Bana arabada söylediklerini tekrar edecek. İşbirliği yapmayı istiyor.”</p>
<p>“Peki ya katil oysa?”</p>
<p>“Katil olduğunu düşündürecek en ufak bir delil yok.”</p>
<p>“Bu aradığımız kişinin o olmadığı anlamına gelmez.”</p>
<p>“Biliyorum.” Turner’ı düşünerek kafamı yana eğdim. “Onunla bu şekilde konuşmak, tam olarak senin yapacağın bir şey Bunu biliyorsun. Neden senin yapman sorun değil de, benim yapmam sorun?”</p>
<p>“Sen ben değilsin.” dedi Derwent. “Ve ben olmaya çalışmamaksın.”</p>
<p>Kapıyı hızla iterek açtı ve beni boş koridorda yalnız bırakarak çıktı. Arkasında bıraktığı sessizlikte su damlatan bir musluk sesi yankılanıyordu. Yavaşça ve düşünceli bir şekilde William Tur-ner’ın yanına gittim. Gözleri kapalıydı ve Chris Pettifer’e başımla gidebileceğini işaret ettim. Yanıma geldi.</p>
<p>“Sen iyi misin?”</p>
<p>Nasıl göründüğümü düşünmek istemedim. “Uzun bir gündü.”</p>
<p>Başka bir şey söyleyip söylememekte kararsız kaldı, sonra arkasından perdeyi çekerek dışarı çıktı.</p>
<p>“Şensin.” Turner bunu gözlerini açmadan söylemişti, buna yemin edebilirdim.</p>
<p>“Evet.” Yatağın yanındaki sandalyeye oturdum ve iç çektim. Bacaklarımdaki yorgunluğu oturunca hissettim.</p>
<p>“Gidip Nolan’ı görecek misin?”</p>
<p>“Evet.”</p>
<p>“Onu tutuklayacak mısın?”</p>
<p>“Chloe onun yaptıkları ile ilgili bir şey söyleyene kadar tu-tuklayamam. Chloe yoksa dava da yok.”</p>
<p>Üzerine örtülü battaniyeyi sıkınca yumruk yaptığı elleri bir an beyazladı. “Onun ödünü kopartır mısın?”</p>
<p>“Muhtemelen.”</p>
<p>Bir an için Turner’ın gözleri parladı. “Sana bunu anlattığım için memnunum.”</p>
<p>“Ben de.”</p>
<p>“Chloe’nin nerede olduğunu bilseydim sana söylerdim. Gerçekten söylüyorum. Onun eve dönmesini istiyorum.”</p>
<p>“Ben de.” dedim tekrar.</p>
</body>
</html>