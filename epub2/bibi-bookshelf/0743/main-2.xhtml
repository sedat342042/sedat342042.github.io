<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span style="font-weight:bold;">ölülerin Konuşmasına Uln ver</span></h2>
<p>“Bazen.”</p>
<p>“Turner oğlunu görmek için gelmemiş. Eğer burada olsaydı, çocuk daha iyi biri olabilirdi. Çok fazla ilgi gösterilmiş, problem bu. Ona evrenin merkezi olduğu öğretilmiş ki annesi öyle düşünüyor.”</p>
<p>“Kate Emery i tanıyor musunuz Bayan Turner?” diye sordum.</p>
<p>“Kim?”</p>
<p>“27 numarada yaşayan bayan. Neredeyse William ile yaşıt Chloe adında bir kızı var.”</p>
<p>“Oh. Biraz tanıyorum. Çok değil.” Durmadan bezi katlıyordu, şuursuzca. “Eskiden hemşireydi.”</p>
<p>“Bir zamanlar.”</p>
<p>“Daha gençken William ile ilgili bana yardım etmişti. Kötü bir atak geçirmişti ve panikle sokağa fırlamıştım. Ambulans gelmeden önce bana yardım etti. Çok hoştu ama onu tanımıyorum.” Gözlerini kırptı. Göz kapakları ve burnunun ucu pembeydi, sanki ağlamış gibi nemli görünüyordu. Kesinlikle oğluna benzemiyordu ve herhangi bir zaman diliminde çekici olmuş olabileceğini de düşünemiyordum. Bay Turner yakışıklı bir erkek olmalıydı.</p>
<p>“Hâlâ ne olduğunu söylemedin.” dedi Turner. “Chloe iyi mi?” “Fiziksel olarak evet.”</p>
<p>“O zaman geriye annesi kalıyor.” Çenesinde bir kas gerildi. “Tahmin edeyim. Bıçaklandı.”</p>
<p>“Neden böyle söyledin?”</p>
<p>“Çünkü bana dört yıl önce olmuş bir olayı, sanki birden çok önem kazanmış gibi, o dönem etraflıca araştırılmış bir şeyi soruyorsun.”</p>
<p>“Olabilir.” Ayağa kalktım. “Sana numara 27’de ne olduğunu anlatamam. Şu anda hâlâ araştırıyoruz ama sana, senin DNA’n-dan bir örnek ve parmak izlerini almamız gerektiğini söyleyebilirim.” Ve bir taraftan bunlar yürürken, ben de polise evini araştırmasını söyleyecektim.</p>
<p>“Şüpheli miyim?”</p>
<p>“Eve girip girmediğini hatırlamadığını kendin söyledin. Seni bu şüpheden kurtarmalıyız.” Ya da ispatlamalıyız. “Bu yüzden parmak izine ve DNA’na ihtiyacımız var.”</p>
<p>Turner başıyla onayladı. “O zaman geri gel ve al. Saklayacak hiçbir şeyim yok.”</p>
<p>“Göreceğiz.” dedim ve çıktım.</p>
<p>Evden derin bir rahatlamayla çıktım ama anında bu his havaya uçtu. Derwent ayakları çapraz yapmış, elleri cebinde arabama yaslanmıştı.</p>
<p>“Ne yapıyorsun burada?” diye sordum.</p>
<p>“Seni bekliyorum.”</p>
<p>“Herhangi özel bir sebep var mı? Ya da beni mi özledin?”</p>
<p>“Komik.” Ruh hâli etrafında dolanan kara bir bulut gibiydi.</p>
<p>“Arabayı fark ettim. Kiminle konuşuyordun?”</p>
<p>Sessiz konuşabilmek için yaklaştım. “William Turner. Bir de annesi.”</p>
<p>“Şüpheli gözüyle mi bakıyoruz ona?”</p>
<p>“Bilmiyorum. Beni etkilemek için çok uğraştı, o yüzden çok fazla gösteri vardı.”</p>
<p>“Öyle yapmış olduğuna eminim.” dedi Derwent yumuşakça.</p>
<p>“Kaç yaşında?”</p>
<p>“Yirmi.”</p>
<p>“Ve hâlâ evde yaşıyor.”</p>
<p>“Kötü bir astımı var. Tek yaşamasının onun için güvenli olduğu konusunda şüphelerim yar. Artı, sanırım sosyal yardımlardan para alıyor. Çalışmıyor.”</p>
<p>“Aman ne ödül ama!”</p>
<p>“Onu sevmezdin.” <span style="font-style:italic;">Gerçi sen kimseyi sevmezsin.</span> Yeniden denedim. “Beni neden bekliyorsun?”</p>
<p>“Harold Lowe evinin etrafına bakmamız için bize izin verdi.” Derwent bir tomar anahtar kaldırdı ve anahtarları bana doğru salladı. Yüzüne bir gölge düştü.</p>
<p>“Bu neden kötü bir şey olsun anlamıyorum.”</p>
<p>“Kate Emery’i çok iyi tanıdığını <span style="font-style:italic;">söyledi. Ona. kekler</span> getirirmiş, yemek pişirirmiş, bunun gibi şeyler.” Derwent’in dudakları gerildi. “Tahmin et nasıl geliyormuş?”</p>
<p>Keyfim kaçtı. “Arka bahçeden mi?”</p>
<p>“Evet, hemen anladın. Şunu dinle: Mağazalara gitmek için de burayı kısa yol olarak kullanırmış. Yan kapının anahtarı varmış.” Dikleşti ve gerindi. “Yani köpeğin bize anlattıkları, pek bir anlam ifade etmiyor değil mi? Başlangıca geri dön. Ceset yok, şüpheli yok ve herhangi bir fikir yok.”</p>
<p>“Hâlâ cesetten bir iz yok.”</p>
<p>“Arıyorlar. Nehrin genelde yıkanmak için kullanılan bölümüne bakıyorlar. Tabii eğer suya atılmış olsa, bu yağmurda çoktan gitmiştir.”</p>
<p>Thames’in soğuk gri sularını düşününce içim titredi. Sayısız beden kayboldu onun içinde, hiçbiri yüzeye çıkmadı. “Aslında bir cesedi suya atmak riskli. Böyle bir şehirde mutlaka nehri izleyen birileri olur.”</p>
<p>“Bunu düşünmüştür.” Derwent esnedi. “Muhtemelen bir tuvalette ya da çukurda.”</p>
<p>Ya da bir iki yıl bulunamayacağı yapraklarla kaplı bir kır alanında.”</p>
<p>“Köpeğinin, kemik yerine ceset bulma şokunu asla atlata-mayacak bir köpek sahibi tarafından bulunana kadar.” Derwent sırıttı. “Köpek sahibi olmama sebeplerimden biri bu. Sanki hayatımda daha fazla cesede ihtiyacım varmış gibi.”</p>
<p>“Bunu bulmak hoş olurdu.” Kate Emery’nin kapısında, üniformalı bir güvenlik görevlisinin beklediği evine bakıyordum. Ev hâlâ bantla çevriliydi. “Eğer burada birini öldürseydin, cesedi nereye atardın?”</p>
<p>“Atmazdım. Olduğu yere bırakırdım. Bir cesedi taşımak demek, arabanı ya da minibüsünü kirletmek demek. Cesedi, arabanı ve kendini takip ettirecek delil bırakıyorsun. Yakalanma riskin hızlı bir şekilde artıyor. Eğer onu saklayacak harika bir yerin yoksa ceset eninde sonunda bulunur. Cesedi götürmek için hiçbir neden yok.”</p>
<p>“Eğer cesedin üstünde kendinden bir kanıt bırakmadığına ve onu iyi temizlediğine eminsen.”</p>
<p>“Ne demek istiyorsun?”</p>
<p>“Eğer Kate ölmeden önce tecavüze uğradıysa ya da sonra.” Bunu çok sakince, profesyonelce söyledim. Öleceğini anladığı anda hissettiği acıyı ve korkuyu aklıma getirmemeye çalışarak.</p>
<p>Derwent başıyla onayladı. “îşte bu. Görünüşe göre çok ciddi bir mücadele verdi.”</p>
<p>“Ama yeterli değildi.”</p>
<p>“Bu sefer değil.” Anında döndü ve ben yakışıklı kocası tarafından defalarca saldırıya uğrayan Melissa yı düşünüp düşünmediğini merak ettim. Bazı davalar çok bizdendi, her ikimiz için de.</p>
<p>Harold Lowe’un evine kestirmeden gidebilirdik; 27 numaranın kanlı koridorundan çıkıp, bahçenin karşısındaki kapıdan geçerek, dar yoldan inebilirdik ama Derwent uzun yoldan git-mek istedi. Arabamla birkaç dakikamızı alacaktı. Bana gereksiz bir zaman kaybı gibi geldi ama tamam dedim. Derwent’la çalışabilmek için neye itiraz edeceğini bilmen gerekir.</p>
<p>“Ev bu mu?” diye sordum.</p>
<p>“Ne?”</p>
<p>“Kate Emery nin evi. Bu seni rahatsız ediyor mu? Kan?”</p>
<p>“Hayır.” Yolcu koltuğunda arkasına yaslandı, kollarını bağladı ve gözlerini kapadı. “Yavaş kullan.”</p>
<p>“Ciddi misin? Genelde çok yavaş kullandığım için şikâyet edersin.”</p>
<p>“Yorgunum.”</p>
<p>“Şu anda şekerleme zamanı değil.”</p>
<p>Cevabı daha çok bir horlama gibiydi. Bir sonraki kavşakta, yapmam gerekenden daha sert bir şekilde frene bastım, korkuyla uyandı, ellerini havaya kaldırarak, “Ne var?” dedi.</p>
<p>“Neden uyuyorsun?”</p>
<p>“Çünkü çok yorgunum.” Gözlerinin altındaki halkalara bakınca, gerçekten yorgun olduğunu anladım. “Thomas pek uyumuyor.”</p>
<p>“Yeni eve alışması gerek.”</p>
<p>“Sorun o değil. Kabuslar görüyor. Gece terörü aslında.”</p>
<p>“Ne farkı var?”</p>
<p>“Uyurgezer gibi ama o yataktan kalkmıyor. Çığlık atıyor.” Titredi. “Çok garip. Orada oturup, gözleri açık onu kovalayan canavarlar ve insanlar olduğunu söylüyor. Onu rahatlatabilecek hiçbir şey yapamıyorsun. Orada olduğunu bile fark etmiyor.”</p>
<p>“Melissa ne düşünüyor?”</p>
<p>“Onu bir uyku uzmanına götürmek istiyor.” İç çekti. “Bence aşırı tepki veriyor ama bunu söyleyemem değil mi? O benim çocuğum değil. Google bunun Thomas’ın yaşında biri için normal olduğunu söylüyor.”</p>
<p>Lowe’un evinin önüne park ettim. Çalıdan oluşan yüksek çit, yoldan geçenlerin evin ön tarafını görmesini engelliyordu. “Ne hakkında çığlık atıyor dedin? Canavarlar mı?”</p>
<p>“Canavarlar, kötü adamlar, onu izleyen biri, adını sen koy. Orada kimse olmadığını göstermek için ışıkları açıyorum ama gerçekten kendinde değil, o yüzden anlamıyor. Kendi kendine sakinleşmesini ve uyumasını beklemen lazım. Bu da saatler alıyor.” Esnerken ağzını o kadar çok açtı ki çenesinden sesler geldiğini duydum. “Bir gecede iki ya da üç kere oluyor ve sabah hiçbir şey hatırlamıyor.”</p>
<p>“Belki ev değiştirmek bunu çözer.”</p>
<p>“Belki. Daire üçümüz için çok küçüktü. Bu sıkıntı olmuştu. Gerçi Melissa bunun durumu daha da kötüleştirebileceğini düşünüyor. Geçtiğimiz yıl çok büyük yıkımlar yaşadı.”</p>
<p>“Evet ama mutlu son oldu. Babasından uzaklaştı değil mi?” Mark Pell, karısı Thomas’ı alıp güvende olması için Londra’ya kaçana kadar, karısını dövüp korkutuyordu. Şu anda huzursuz olması Melissa’nın suçu değildi.</p>
<p>Derwent ciddi bir şekilde başını salladı. “Bu sıkıntının bir parçası da olabilir. Babasını özlüyor olmalı. Melissa onun şiddet olaylarını görmesini hep engelledi. Annesinin yaralarından haberi yok. Ona göre annesi ile babası birbirini çok seviyordu ve annesi onu uzaklara götürdü. Babası birden hayatından çıktı.”</p>
<p>“Ama sen oradasın.”</p>
<p>“Aynı şey değil.”</p>
<p>“Değil mi? Sana tapıyor, bunu biliyorsun.”</p>
<p>Derwent gözlerini ovuşturdu. “Kahretsin. Ağlamıyorum.</p>
<p>Gözlerim sulanıyor çünkü yorgunum.”</p>
<p>“Evet tabii. Sanırım soğan doğrayan birinin yanından geçtik. Muhtemelen sebebi odur.”</p>
<p>“Dalga geçme.” diye homurdandı.</p>
<p>“Böyle bir şeyi hayal bile etmem.”</p>
<p>“Onunla ilgilenmek istiyorum. Hepsi bu. Yalnız her şeyi, onun için daha iyi nasıl yapabilirim bilmiyorum.”</p>
<p>“Bu bir dönem.”</p>
<p>Derwent bana göz ucuyla baktı. “Bu konu hakkında ne biliyorsun ki?”</p>
<p>“Erkek kardeşim çocuklarının yaptığı her sinir bozucu şey için bunu söylüyor. Bir ay içinde güzelce uyuyacak ve sen başka bir şey hakkında endişeleneceksin.”</p>
<p>Bir an için bunu düşündü. “Teşekkür ederim, arkadaşım.”</p>
<p>“Her zaman.” Arabadan çıktım ve boydan boya Constantine Bulvarı’na baktım. Yolun uzağına inşa edilmiş evler birbirine bitişikti ve hiç yaya yoktu. Sessiz ve özeldi. “Bu hiçbir işe yaramayacak.”</p>
<p>“Hadi gel.” Derwent kapıya doğru ilerledi ve evin önündeki çakıllı yolu incelemek için durdu. “Ne düşünüyorsun? Lastik izleri mi?”</p>
<p>“Hiçbir fikrim yok.” Görmeye çalışarak yere çömeldim. “Hayır, bunun için yeteri kadar çakıl yok.”</p>
<p>“Tipik.” Başını yukarı kaldırarak eve baktı. Muhtemelen kırk yıl önce, ev yapıldıktan hemen sonra konulmuş, çirkin alüminyum çerçeveli pencerelerin olduğu 1930’lu yıllardan kalma evlerden biriydi. Binanın görünüşünde de terk edilmiş havası vardı. Tüm perdeler kapalıydı ve basamakların arasından otlar çıkmıştı. Rüzgâr caddedeki çöpleri bahçeye taşımış ve çöpler çalılıkların içine karışmıştı. “Boş olduğunu tahmin edebilirsin, değil mi?”</p>
<p>“Boş ya da yaşlı biri oturuyor diye düşünebilirsin.” Derwent’i takip ettim, ön kapıdan girerek, hem tedbir için hem de gerçekten de hiçbir şeye dokunmak istemediğim için eldivenlerimi giydim. Burnumu buruşturarak posta yığının olduğu hasırın üstünden atladım. “Burası kokuyor.”</p>
<p>“Yardım evinin koktuğu kadar değil.” Derwent dönüp bana baktı. “Yaşlandığımda, İsviçre’ye gideceğim ve orada öleceğim. Kesinlikle günlerimi saçma sapan sebzelerle çevrilmiş duvarları izleyerek geçirmek istemiyorum.”</p>
<p>“O kadar kötü olamaz.”</p>
<p>“Ne hayal ediyorsan ondan beterdi.” Mutfağa girdi, çalıştığımız için yeniden enerji dolmuş, avcı içgüdüleri yorgunluğunu yenmişti. Yaşlılığını hayal etmeye çalıştım ama edemedim. Onu sakin, sessizce oturan, duvarlara bakan biri gibi düşünmek imkânsızdı. İlk işi orayı yakmak olurdu.</p>
<p>Oturma odasının perdeleri yırtıktı ve renkleri solgundu. Kenarlarındaki materyal pislik içindeydi. Bir tanesini içeri biraz ışık girsin diye ittim. Işık, büyükannemin tam seveceği gibi mobilyalarla kaplı odayı açığa çıkardı. Üzeri tozla kaplı koyu maun masalar, işlemeli dantelle kaplı koltuklar, uzun zaman önce modası geçmiş olan tahta bir kanepe. Toz ve iplikler içeriye giren ışığın içinde yüzüyorlardı, sis kadar kalındı ve William Turner’in antiseptik evini düşündüm. Astımı olduğuna inandım -gözümün önünde geçirdiği atak sahte olamazdı— ama temiz evler genel olarak beni şüphelendirir. Birçok insan, saklayacakları bir şey olduğunda şaşırtıcı bir şekilde temizlik delisi olur.</p>
<p>Derwent kafasını uzattı. “Garip bir şey var mı?”</p>
<p>“Hayır.”</p>
<p>“Yukarı o zaman.”</p>
<p>“Harold'ın ailesi var mı?”</p>
<p>“Hayır. Tek başına yaşıyor.” Derwent’in dudakları inceldi. “Zavallı yaşlı adamcağız. Biri onu görmeye geldiği için çok memnun olmuştu. Ev onun yardım kurumu masraflarını ödemek için satılacak. Allah bilir ne kadar istiyorlar.”</p>
<p>“Tüm eşyalarına ne olacak?”</p>
<p>“Hiçbir fikrim yok. Yardım için bağışlanabilir belki. Eve gelmek istemediğini söylüyor. Sanırım burada çok yalnızdı.”</p>
<p>“Bu önemli değil mi? Belki doksan yaşını geçince ve artık yalnız yaşamak istemeyince, evde olup olmamayı önemsemiyorsun.”</p>
<p>“Belki.” Derwent ikna olmuş gibi görünmüyordu.</p>
<p>Önce merdivenleri çıktım ve ilk yatak odasına baktım. Yatağın üstünde çarşaf yoktu ve lekelerle kaplıydı. Yan oda çalışma odasıydı, yanında banyo ve onun yanında da ayrı bir tuvalet vardı. Havası ağırdı, odalar tozlu ve berbat bir hâldeydi, çamın kokusu şaşırtıcı bir şekilde hâlâ banyoda çok keskindi. Arkasında bıraktıkları ile ilgili trajik bir şey vardı; üstünde kısa san saçlar olan bir fırça, çaylak bir sabun, lavabo kenarında belli bir açıyla kuruması için asılı bıraktığı yüz havlusu. Kate Emery’nin evi de böyleydi. Hayat durmuştu.</p>
<p>“Bu evi kim alırsa, köşe bucak temizlemesi gerekecek.” dedi Derwent. “Sadece duvarları tut ve gerisini yeniden inşa et.”</p>
<p>Evin arkasındaki son odanın kapısını açarken, ona cevap vermek üzereydim ama kelimeler buhar oldu. Bir saniyeliğine durdum, zihnim beni neyin rahatsız ettiğini çözmeye çalışıyordu. Değişik bir şey kokuyordu, sorun buydu. Oda kokuyordu ama evin diğer taraflarındaki ağır hava ve eski kıyafetler gibi değil.</p>
<h2><a id="bookmark1"></a><span style="font-weight:bold;">Ölülerin Kenuımasına İzin ver</span></h2>
<p>“Ne oldu?” Derwent tam arkamdaydı, görebilmek için beni ittiriyordu.</p>
<p>Perdeler kapalıydı ama ışığın girdiği bir aralık vardı. Burası bir yatak odasıydı, yatağa pembe süslü bir yatak örtüsü serilmiş, krem rengi halının rengi solmuş ve üzerine basılmaktan dolayı incelmişti. İlerledim ve yatağın altına bakmak için çömeldim. Halının üzerinde düğüm yapılmış ve unutulmuş bir prezervatif vardı. Aldığım koku buydu.</p>
<p>“DNA için bu çok iyi olur.” Ayağa kalktım. “Ben dokunmuyorum, SOCO’lar alsın.”</p>
<p>Derwent dikkatlice yatak örtüsünü kaldırdı. Tam merkezde bembeyaz bir lekesi olan, açık yeşil bir çarşaf seriliydi.</p>
<p>“Harold’un cinsel hayatı olduğunu sanmıyorum.” dedi. “O zaman soru şu: Kim?”</p>
<p>“Bir çiftten fazla.”</p>
<p>Gösterdim. “Sperm lekeleri. Yerde de bir prezervatif var. Spermler prezervatifte olduğu zaman genelde yatağa yayılmaz.”</p>
<p>Derwent sırıttı. “Tecrübelerine göre.”</p>
<p>“Evet. Neden bahsettiğimi biliyorum.”</p>
<p>Sırıtışı tüm yüzüne yayıldı. “Öyle mi oluyor?”</p>
<p>“Seni şoka sokmak istemem ama ben seks yaptım. Aslında birkaç kere.”</p>
<p>Derwent odanın geri kalanını inceliyordu. “Bir süredir değil.”</p>
<p>“Sana böyle olduğunu düşündüren nedir?”</p>
<p>“Biliyorum.”</p>
<p>“Çok garipsin. Tabii ki bilmiyorsun.”</p>
<p>“Yapmadın.” Bana baktı. “Ama yaptığında anlayacağım.”</p>
<p>“Hayır anlamayacaksın.”</p>
<p>Yavaş, empatik bir kafa sallama.</p>
<p>İğrençsin.</p>
<p>Bu altıncı his gibi.” Kafasına parmağıyla vurarak, “Ben her şeyi görürüm.”</p>
<p>“Görmenin temel beş duyudan biri olduğunu sanıyordum.”</p>
<p>Parmağını şaklattı. “Söylemeye çalıştığım, bu tür şeyleri benden saklayamazsın. Seni çok iyi tanıyorum. Bu aralar hayatında seks yok, uzun süredir de yoktu. O nedenle yaptığın zaman farkı fark edeceğim.”</p>
<p>“Hayalperestsin, hem de sapık.”</p>
<p>“Sadece gözlemciyim. Her neyse, bir çift olabilir. Belki prezervatifleri bitti ve yeniden birlikte oldular.”</p>
<p>“Kate’de bu evin anahtarları vardı. Başka kimde vardı?”</p>
<p>Derwent omuzlarını silkti. “Bildiğim kadarıyla kimse. Komşunun sadece bahçe anahtarı var. Harold başka kimseden bahsetmedi.”</p>
<p>“Zorla girildiğine dair herhangi bir işaret yok. Kate’in evi kullandığını ya da bir başkasına kullandırttığını göz önünde bulundurmalıyız.”</p>
<p>“Ya da biri onun anahtarlarını çaldı.”</p>
<p>“Her türlü burada kim vardı, öğrenmemiz lazım. Bir de neden bu odayı kullanıyorlardı?” Perdeyi biraz geriye ittim, pervazda bir tutam kül vardı ve yuvarlak bir şeyin yapışkan izi. “Kate’in evinin tam manzarası. Belki de o yüzden bu odayı seçtiler.”</p>
<p>“Ya da tamamen tesadüf. Onun cinayetiyle bağdaşmamayız ya da çok daha iyi bir temizlik yapmalılardı. Çarşaftan kurtulmamak için çok kalın kafalı ve suç araştırması hakkında hiçbir şey bilmiyor olman lazım, diğerlerini saymıyorum bile.”</p>
<p>“Belki temizlemek istediler. Belki zamanları olmadı. Chloe erken geldi, unutma. Salı gününe kadar gelmemesi gerekiyordu. Belki geri dönüp tüm bunları toparlayabileceklerini düşündüler ama bir baktılar; her tarafta polis var ve risk alamadılar.” Etrafıma baktım. “Unutma, eğer köpek bizi buraya getirmesey-di, muhtemelen bu ev hakkında hiçbir bilgimiz olmayacaktı. Kate’in anahtarları bu evinki ile birlikte kayboldu. Bizi buraya getirecek hiçbir şey yoktu. Muhtemelen tüm bunları sonsuza dek burada bırakabileceklerini düşündüler. Kumar oynadılar ve kaybettiler.”</p>
<p>“O zaman bu bizi şanslı yapar.” Eldivenli elinin tersiyle alnının sildi. “Eğer hemen koşup bir piyango bileti almazsam, beni affet.”</p>
<p>Soruşturma için aniden hayati önem kazanan bir evin her tarafını, nasıl oldu da hiçbir önlem almadan, kelimenin tam anlamıyla ayaklar altında çiğnediğimizi anlamaya çalışırken Derwent’i, Kev Cox ve Una Burt’ün yanında bıraktım. Yüzlerindeki ifadeye bakınca, “Düşünemedik.” yeterli bir savunma olmayacaktı. Burt’ün gözlerinde daha çok paniğe yakın vahşi bir bakış vardı. Onu daha önce hiç böyle görmemiştim. Ne de olsa cesedi ve şüphelisi olmayan bir cinayet soruşturmasına başkanlık ediyordu, ününü artıracağı söylenemezdi. Adli kanıtlar ne derse desin -hâlâ onda da bir sonuca ulaşamadığımızı varsayarsak- hiçbir şey eli kanlı birini yakalamayla kıyaslanamaz.</p>
<p>Kaçmama sebep olan şey sadece korkaklık değildi. Chloe Emery ile tekrar konuşmak istiyordum; bu sefer yalnız. Dün Georgia nın varlığının onu rahatsız ettiğini düşünmedim, hatta odada olduğunun farkında mıydı, ondan bile şüphem vardı ama daha samimi bir yaklaşım denemekten de zarar gelmezdi.</p>
<p>Otuz iki numaranın zilini çaldım ve bekledim. Kapıya gelen Morgan Norris’di ve yüzünde sert bir ifâde vardı. Bir an için beni içeri almayacağını düşündüm ama sonra çatık kaşları yumuşadı ve hatırladım der gibi elini başına koydu.</p>
<p>“Siz dün buraya gelen polis memurusunuz. Üzgünüm, tanıyamadım. Saçınız sanki... Değişikti.”</p>
<p>Bay Motrisin bu söylediğini, evet ya da hayır demeden dinledim. Nemin saçıma yaptığı değişiklik bin metre öteden fark edilebilirdi. “Özür dilerim, sizi rahatsız etmek istemedim. Chloe ile tekrar konuşmak istiyorum.”</p>
<p>“Herhangi bir şey buldunuz mu?” Konuşurken, duyulma ihtimalinden rahatsız, merdivenlerden yukarı doğru baktı.</p>
<p>“Rutin bir takip. Yeni haber yok.”</p>
<p>“Bu iyi, değil mi?” Kapının arkasındaki zincirle oynarken, sanki çok önemli bir şey yapıyormuş gibi kaşlarını çattı. “Umut var.”</p>
<p>Umut üzüntüden çok daha fazla yıkıcı olabilir. Bunu ona söylemedim. Onun yerine gülümsedim.</p>
<p>“Chloe yukarıda mı?”</p>
<p>“Sanırım.” Onun yanından geçtim ve o beni bileğimden tuttu. “Bekle. Önce Eleanor konuşmak istiyor. Mutfakta.”</p>
<p>Hayır demek üzereydim. Bileğimi kararlı bir şekilde tutuyordu ama sıkmıyordu. Eli yumuşaktı. Prensip olarak bu şekilde yakınlaşmaktan hoşlanmam. Parmaklarının altındaki nabzımı hissetseydi, kalbimin küt küt attığını anlardı.</p>
<p>Ama benim tepkimin Morgan Norris ile ilgisi yoktu. Ondan korkmuyordum.</p>
<p>Ve beklenmeyen bir şekilde, bir erkek tarafından tutulmama kızmamdan ötürü, Eleanor Norris ile konuşma şansını kaçırmak istemiyordum.</p>
<p>Norris başını yana eğdi. Saçından çok daha koyu olan kirpikleri vardı ve bu da gözlerini daha açık renk gösteriyordu. Tavrı etkileyiciydi ve bunu biliyordu. “Lütfen.”</p>
<p>“Tamam.” Bileğimi tepki vermeden elinden çektim. Erkek bir dedektife asla dokunmayacağını biliyordum, bunu bilmek bile beni sinirlendirdi ama bunun hakkında yapabileceğim bir <span style="font-style:italic;">şey</span> yoktu.</p>
<p>“Ben de özür dilemek istiyorum.” dedi hızlıca.</p>
<p>Çoktan mutfağa doğru yönelmiştim. Durdum ve dönüp ona baktım. “Ne için?”</p>
<p>“Size karşı sarf ettiğim sözler için. Aptalca bir şakaydı ve söylediğim anda çok üzüldüm. Hepimiz çok büyük stres altındayız.”</p>
<p>Gerçekten de önce ne demek istediğini anlayamadım. “Ah! Bize aynasızlar demenizden mi bahsediyorsunuz?”</p>
<p>“Evet. Çok üzgünüm.”</p>
<p>“Daha önce de duydum. Daha kötülerini de duydum.”</p>
<p>“Beklediğim gibi değildiniz.”</p>
<p>Kaşlarımı çattım. “Ne bekliyordunuz?”</p>
<p>“Bir dedektif gelecek dedikleri zaman...” Ellerini ceplerine koyup küçük çocuk gibi bir tavır takınarak, “Daha sert birini bekliyordum. Daha yaşlı.”</p>
<p>“Harika.” Sesime umursamıyorum havası katmaya çalıştım. “Devam edebilir miyiz?”</p>
<p>“Evet, tabii. Kusura bakmayın.” Gerçekten üzgün görünüyordu ve ben onunla ilgili düşüncelerimi gözden geçirdim, belki de rol yapmıyordu. Belki de söyledikleri nedeniyle kendini gerçekten kötü hissediyordu.</p>
<p>Ama bileğimi tutacak cesareti gösterdiğinde, aynı duygularda olduğundan pek emin değildim. Bileğim acıyordu. Psikolojik bir şeydi. Bu, bedenimi adrenalinle dolduran hayatım için verdiğim mücadelenin sonucuydu. Olduğum yerden veya yaptığım şeyden duyduğum bir korku değildi. Gereksiz bir kalıntıydı. Arkamda bırakmak istediğim tecrübelerden öğrenilmiş bir davranıştı. Ben artık o kişi değildim.</p>
<p>Dedektif omuzlarımı dikleştirdim ve mutfağa doğru ilerledim. Sanki her adımım beni geçmişimden uzaklaştırıyor muş gibiydi. Geçmiş artık bana zarar veremezdi.</p>
<p>Bunun bir yalan olduğunu biliyordum ama aynı zamanda bir konfordu.</p>
<p>Eleanor Norris’in bana arkası dönüktü. Mutfak masasına eğilmiş, gazete okuyordu. “Kim gelmiş?”</p>
<p>“Dedektif Maeve Kerrigan.” dedim. “Dün tanıştık.”</p>
<p>Sesimi duyar duymaz yerinden fırladı, gözleri fal taşı gibi açık, bir eli boynunda bana döndü. Bakışları omuzlarımın üzerinden Morgan Norris’in durduğu tarafa yöneldi.</p>
<p>“Sakin ol Eleanor. Sadece rutin bir ziyaret.” Sesinde gizlemeye çalıştığı bir rahatsızlık vardı. Eleanor’un sebep olduğu bir şey: Pembe farla süslenmiş gözler, alçak sesi ve insanın gözüne batan mütevazılığı.</p>
<p>“Beni korkuttun. İki kişiye ait farklı ayak sesleri duymadım. Hepsi bu.” Gülümsemeye çalıştı. “Herkes burada çoraplarıyla dolaşıyor. Noel için onlara çivili botlar almam gerek, böylece onları takip edebilirim.”</p>
<p>“Chloe’yi görmeye geldim.” dedim. “Ama Morgan önce benimle konuşmak istediğinizi söyledi.”</p>
<p>“Ah... Evet.” Bakıştılar ama anlayamadım. Norris gidip gazete sayfalarını çevirmeye başladı.</p>
<p>“Chloe istediği kadar burada kalabilir demek istedim. Geçen akşam bunu düşünememiştim. Bunu en baştan söylemeliydim. Tabii ki bize güvenebilir.”</p>
<p>Kelimelerimi dikkatle seçerek yavaşça, “Bu çok cömert bir teklif.” dedim. “Birini evinizde ağırlamak çok zor, özellikle de ne kadar kalacağını bilmiyorsanız.”</p>
<p>Norris kahkaha attı. “Eleanor bunu biliyor. Çoktandır zaten ben varım.”</p>
<p>“Ama siz bir ailesiniz.” Dudaklarımı ısırdım. “Bakın, Aile İrtibat Memuru size daha fazla bilgi verebilir...”</p>
<p>“O kadın mı? Onu eve yolladım.” diye anında cevap verdi Eleanor. “Aptal, alıngan bir kadındı ve tek yaptığı şey mutfağımda fincan fincan çay yapmak oldu.”</p>
<p>“Alıngan mı?” dedim. Kafam karışmıştı.</p>
<p>. “Eleanor ve Oliver’ın kiliseye olan bağımlılığını tam olarak anlayamadı.” dedi Morgan Norris. “Onlara, ‘Tanrıyı rahatsız edenler.’ dedi.”</p>
<p>“Ohh.”</p>
<p>“Oliver onu dua etmek için aramıza katılmaya davet ettiği için.” dedi Eleanor. “Tanrı’nın ona, işinde ne kadar yardım edebileceği hakkında hiçbir fikri olmadığı çok açık.”</p>
<p>Eleanor Norris’in tam bir kabus olduğunu düşünerek ve muhtemelen ona eve git denildiğinde memurun çileden çıkağını tahmin ederek, diplomatik bir şekilde, “Zor bir iş.” dedim. “Eğer burada olsaydı, size söyleyeceklerimi o da söylerdi. Bir cinayetten sonra, her şeyin doğrusunu yapmaya çalışmak çok normal. Daha sonra pişman olacağınız sözler vermek çok kolay olur bu dönemde. Ayrıca Chloe bir yetişkin.”</p>
<p>“Çok saçma. Bazı noksanlıkları sebebiyle ayakta duramaz.”</p>
<p>“Belki yapamaz ama başka seçenekler de var. Sonuçta o bir öksüz değil. Babası...”</p>
<h2><a id="bookmark2"></a><span style="font-weight:bold;">•İnlerin KMiiMuiM Izla ver</span></h2>
<p>“Oraya gidip onunla yaşayamaz.” Morgan Norris gazeteden kafasını kaldırdı. “Bu tartışmasız.”</p>
<p>“Neden değil?”</p>
<p>“Ondan ödü patlıyor.”</p>
<p>“Size bunu söyleten nedir?”</p>
<p>“Kendi söyledi. Dün akşam.” Eleanor kollarını bağladı. “Onu görüp görmek istemediğini sordum ve kendindeydi. Bana onu göndermememiz için yalvardı. Ben de tabii ki istediği kadar burada kalabileceğini söyledim.”</p>
<p>“Neden korktuğunu söyledi mi?”</p>
<p>“Hayır.” Eleanor kayınbiraderine döndü. “Anlatmadı değil mi?”</p>
<p>“Onun evine tekrar gitmek istemediğini söyledi.” dedi Norris. “Sebebini söylemedi.”</p>
<p>“Onun evi.” diye tekrar ettim. “O zaman sorun onu görmek istememesi değil.”</p>
<p>“Size sadece bana söylediklerini aktarabilirim. Ne demek istediğini ona sormanız gerekecek.”</p>
<p>“Ben sadece ona güven vermek istedim.” dedi Eleanor gözleri dolarak. Belli ki ona söylediğim şeyi, bana karşı çıkmak için, kafasında tekrar tekrar düşünüyordu. Sanırım kazandığını görene kadar, aynı tartışmaya dönmeye devam eden insanlardan biriydi. Onlar için kullanılan bir kelime vardı.</p>
<p><span style="font-style:italic;">Yorucu,</span> kelime buydu.</p>
<p>“Yanlış bir şey söylemek istemedim. Zaten, istediği kadar bizimle kalabileceğini söylemek yanlış değil. Gerçekten de öyle düşünüyorum. Bunun için dua ettim. Tanrı’dan beni yönlendirmesini istedim.” Gözleri kısıldı. “Ama muhtemelen, bunun garip olduğunu düşünüyorsunuzdur.”</p>
<p>“Çok değil.” Gerçekten de öyle düşünüyordum. Annem çocukluğumu, çeşitli özel dini amaçlar için; novenalarla<a id="footnote1"></a><sup><a href="#bookmark3">1</a></sup>, kutsal günlerle, tespihlerle, kutsanmış sularla, dua kartlarıyla süsledi. Bize yön göstermesi için Tanrı’ya dua etmek bana uzak değildi. Bu hatıralar, bana bir önceki gün dikkatimi çeken bir şeyi hatırlattı. “Eşiniz, Kate Emery’i kiliseye davet ettiğini söylemişti. Hiç geldi mi?”</p>
<p>Bir an için Eleanor bayılacak zannettim. Yüzü bembeyaz oldu, dudaklarındaki kan çekildi. Eliyle sandalyenin arkasını tutarak, “Ne yaptı?” dedi.</p>
<p>“Onu kilisenize davet ettiğini söyledi.” diye tekrar ettim ama çekinerek.</p>
<p>“Bunu yapmış olması mümkün değil. Çağırmış olsa bana söylerdi.”</p>
<p>“Bu anlaşmanın bir parçası değil mi Eleanor? Zavallı günahkârları, Isa’nın yolunda sana katılmaları için kiliseye davet edersin.” Morgan uzandı ve elini onun omzuna koydu. “Endişelenecek bir şey değil.”</p>
<p>Görünen bir çabayla kendini toparladı. “Çağırmışsa bile gelmemiştir. Ruhani şeylerle hiçbir ilgisi yoktu. Aslında tam tersi.”</p>
<p>“Geldi.” Morgan huzursuz görünüyordu. “Sanırım sen Bethany ile annene gittiğin zamandı. Birkaç ay önce.”</p>
<p>“Ne? Oliver neden bana söylemedi?” Gözleri kısıldı. “Ve sen nereden biliyorsun? Orada değildin, değil mi? Sen hiçbir ayine katılmazsın.”</p>
<p>“Gitmeden önce buraya geldi. Onu Oliver götürdü.”</p>
<p>“Ama bu çok anlamsız. O şüpheci bir insandı. Sadece bizimle dalga geçmek için gelmiş olmalı.”</p>
<p>“Şey, bir daha hiç gitmedi.” Morgan gazetenin bir sayfasını çevirdi. “O yüzden çok büyük bir problem değil.”</p>
<p>Tekrar Bay Norris ve beyaz saçlı vaiz ile konulmam gerekecekti. Bu düşünceden dolayı iç çekmek istedim ama kendimi tuttum. “Tamam. Hepsi bu mu?”</p>
<p>“Araba.” Morgan bakmadan konuştu. “Neden onu incelemek istediniz?”</p>
<p>“Rutin araştırmalar.”</p>
<p>Bana baktı. “O zaman yoldaki tüm arabaları inceliyorsunuz, öyle mi?”</p>
<p>“Tam olarak öyle değil.”</p>
<p>“Neden Oliver’ınki?”</p>
<p>“Size bunu söyleyemem.”</p>
<p>“Bir şey buldunuz mu?” Eleanor titriyordu ve parmaklarını tuttuğu sandalyeye bastırırken, eklemlerinin bembeyaz olduğunu gördüm.</p>
<p>“Size bunu da söyleyemem.”</p>
<p>Morgan, “Bir şeyler bulmuş olsalar arabayı alırlardı.” dedi, ilgisinin kaybolduğu belliydi. “Bulacak hiçbir şey yoktu.”</p>
<p>Haklıydı. Araba tertemizdi, bagajı elektrik süpürgesiyle temizlenmişti. Benim için inceleme yapan SOCO ekipleri, bazı yerlerin hâlâ hafif nemli olduğunu söylemişti.</p>
<p>“Kim temizledi?” diye sordum.</p>
<p>“Çöplüğün yakınlarındaki araba yıkamada çalışanlar. Bahçe çöplerini attıktan sonra, Oliver arabayı oraya götürmüştü. PolonyalI ya da Ruslar veya başka bir milliyetten, çok İyi İngilizceleri yok ama isterseniz onlarla konuşabilirsiniz. Size çamurla ve yaprakla doluydu diyecekler. Oliver’dan çok kirli olduğu için ekstra para aldılar. Her zaman ekstra para almak için nedenleri vardır ama iyi iş çıkarırlar.”</p>
<p>SOCO, arabanın her yerine, bagaj da dâhil olmak üzere, doğru ışık altında kan lekelerini gösterecek Luminol adlı bir kimyasal sprey sıkmıştı. Eğer kan olsaydı, temizliğe rağmen onu kesinlikle görecekleri konusunda beni temin etti. Eğer yeteri kadar kan lekesi bulunsaydı, Oliver Norris’i hemen oracıkta tutuklardım. Ondan neden bu kadar nefret ettiğimi açıklayamı-yordum ama sırf arabası temiz bulundu diye de, duygularımı bir tarafa bırakamazdım. Karısı stres altında böyle saçmalarken bunu yapamazdım, kardeşi Norris’in bir şüpheli olup olmadığını öğrenmeye çalışırken de.</p>
<p>İkisini mutfakta bırakarak, yukarıya doğru çıkmaya başladım. Chloe’yi, Oliver Norris’in evini olabildiğince çabuk terk etmeye ikna etmeye niyetliydim. Bazı sesler duydum ve sesleri, dün Chloe’yi gördüğüm yatak odasına kadar takip ettim. Yaklaştığımda ani bir kahkaha patlaması duydum, anında “Şşhh” sesiyle bastırılan bir kahkaha. Nazikçe kapıyı tıklattım.</p>
<p>“Bekle!” İçeride bir itişme kakışma oldu ve sonra, “Gir.” diyen sesi duydum.</p>
<p>Chloe’nin sesi değil, diye düşündüm. Bethany’nindi.</p>
<p>Kafamı kapıdan içeri uzattım. İki kız yerde yatıyordu. Chloe’nin yüzü beni görür görmez bembeyaz oldu. Bethany’nin ifadesi bıkkınlıktan şaşkınlığa döndü.</p>
<p>“Pardon. Annem zannettim.”</p>
<p>“Chloe ile bir kere daha konuşmak istedim.”</p>
<p>“Biz Öyle düşünmemiştik, annemle konuşmaya geldiğinizi zannettik. Biz çıktığınızı düşündük.” Bethany, uzun bol elbisesini düzelterek ayağa kalktı ve bir cep telefonunun üzerine uzandığını sandım. Beni ona bakarken gördü. “Benim değil. Bana izin vermiyorlar. Bu Chloe’nin.”</p>
<p>Hâlâ yerde yatan Chloe’ye baktım. “Chloe lütfen kalkıp, benimle konuşur musun? Ve Bethany, sakıncası yoksa bizi birkaç dakika yalnız bırakır mısın?”</p>
<p>Bethany bana düşmanca bir bakış attı ve sonra arkadaşına döndü. “Kalmamı ister misin?”</p>
<p>“Korkarım ki böyle bir seçeneğin yok.” Kapıyı açık bıraktım. “Söylediğim gibi uzun sürmeyecek.”</p>
<p>Söylenerek yanımdan geçti. Hareket etmeden ona gülümsedim ve sertçe kapıyı kapattım. Sanki 19. yüzyıldan kalma kıyafetler giyinmişti ama sonuçta o bir ergendi.</p>
<p>Chloe bir gece önce oturduğu sandalyesine oturdu ve yine bacaklarını toplayarak kendine çekti, böylece dizlerinin arkasına saklanabiliyordu. “Ne istiyorsun?”</p>
<p>“Dün akşam getirdiğim ilaçları aldın mı?”</p>
<p>Kafasıyla onayladı.</p>
<p>“Sorduğun zarfı bulamadım.”</p>
<p>Yüzü heyecandan gerildi. “Orada olmalı. Orada olmak zorunda!”</p>
<p>Annenin ikinci kattaki çalışma odasından bazı kâğıtlar aldık. Onların içinde kalmış olabilir mi kontrol edeceğim. Önemli mı?</p>
<p>Yine kafasıyla onayladı. “Ona ihtiyacım var.”</p>
<p>“O zaman elimizde mi diye, çok dikkatli kontrol edeceğim.”</p>
<p>Zorla gülümsedi.</p>
<p>“Chloe, sana soracak birkaç sorum var. Neden babanın evinden erken döndün?”</p>
<p>“Bu konu hakkında konuşmak istemiyorum.” Bugün dikkati o kadar dağınık değildi, boş bakmıyordu. Artık yardım etmek istemiyor, diye not aldım.</p>
<p>“Onunla yarın konuşacağım.”</p>
<p>“Yani?”</p>
<p>“Yani, onunla konuşmadan önce, hikâyeyi senin tarafından dinlemek ve öğrenmek istiyorum.”</p>
<p>“Bilmiyor.”</p>
<p>“Neyi bilmiyor?” Cevap vermedi. Yeniden denedim. “Birinin söylediği bir şey miydi? Ya da yaptığı bir şey?”</p>
<p>Cevap yok.</p>
<p>“Neden baban konuyu bilmiyor?”</p>
<p>“Orada değildi.”</p>
<p>“Dışarı mı çıkmıştı?”</p>
<p>“Hayır, yoktu demek istiyorum.” Yukarı baktı. “Şehir dışındaydı.”</p>
<p>“Ama sen onu görmeye gitmiştin.”</p>
<p>Omuzlarını silkti. “îş için dedi. Önemliydi.”</p>
<p>“Ne zaman gitti?”</p>
<p>Düşündü. “Cuma sabah çıktı. Cumartesi akşamı döndü.”</p>
<p>Not aldım. “Nerede olduğunu biliyor musun?”</p>
<p>“Hayır. Söylemedi.”</p>
<p>“Tamam. Bak, babanın evinde olanlarla ilgili konuşmak istemediğini biliyorum ama bu seni gerçekten üzen bir şeydi. O kadar üzdü ki baban geldikten sonra bile orada kalmak istemedin ve bu da bana, bunu polisin bilmesi gerektiğini düşündürtüyor.”</p>
<p>Gözleri fal taşı gibi açıldı. “Hayır, hayır, öyle değil... Ailevi bir şeydi.”</p>
<p>“Bir tartışma mı?”</p>
<p>Gözlerini gözlerimden kaçırdı. “Evet, söylememem gereken bazı şeyler söyledim. Üvey annemle başım belaya girdi. Beni çok da sevdiğini düşünmüyorum.”</p>
<p>“Tamam.” dedim. Yanlış düşündüğüne dair onu ikna edebilirdim ama dışarıda çok kötü üvey anneler olduğunu da biliyordum. Onunla tanışana kadar, ikinci Bayan Emery hakkında bir yargıya varmayacaktım. “Bana söylemek istediğin başka bir şey var mıydı? Bilmem gerektiğini düşündüğün başka bir şey geldi mi aklına?”</p>
<p>Hayır, anlamında kafasını salladı.</p>
<p>“Baban için herhangi bir mesajın var mı? Ona iletmemi istediğin bir şey?”</p>
<p>“Hayır.”</p>
<p>Herhangi bir reaksiyon alıp alamayacağımı görmenin tam zamanıydı. “Eğer gidip onunla yaşamak ister misin diye sorarsa...”</p>
<p>“Sormayacak. Ona söyledim. Gitmiyorum. Hiçbir zaman gitmeyeceğim.” Titriyordu.</p>
<p>“Babanla konuştun mu?”</p>
<p>“Hayır. Ona bir mesaj gönderdim.” Kafasını kaldırıp bana baktı. “Ona gerçekten de, bunu istemediğimi söyler misin? Ona beni aramaktan ve bana mesaj göndermekten vazgeçmesini söyle. Onunla konuşmak istemiyorum ve onu görmek istemiyorum. Bunu ona söyle. Söyle.”</p>
<p>Odadan çıkar çıkmaz Bethany’i göremedim. Merdivenlerde, birkaç basamak aşağıda kedi gibi kıvrılmış oturuyordu. “Hey.”</p>
<p>“Merhaba.” dedim şaşırarak.</p>
<p>“Seninle konuşmak istiyorum.”</p>
<p>“Devam et.”</p>
<p>“Chloe ile ilgili.’’ Meydan okurcasına baktı bana. “Onu rahat bırakman gerek.”</p>
<p>“Korkarım ki bırakamam. Çünkü bu bir cinayet soruşturması. İnsanları rahat bırakamam.”</p>
<p>Şok olmuştu. Bu davaya cinayet davası olarak baktığımızı, herkesin bildiğini düşünüyordum ama Norrislerin, kızları haberlerden uzak tutması da beni şaşırtmamalıydı. Bethany’nin telefonu yoksa, tabii ki internete de giremiyordu.</p>
<p>“Cinayet. Yani siz...”</p>
<p>“Henüz hiçbir şeyden emin değiliz. Chloe’ye bununla ilgili hiçbir şey söyleme.”</p>
<p>“Söylemek zorundayım.”</p>
<p>“Hayır, Bethany lütfen.”</p>
<p>“Senin için ona yalan söylemeyeceğim.”</p>
<p>“Ben senden yalan söylemeni istemiyorum, sadece benim kullandığım kelimeyi kullanmamam istiyorum.”</p>
<p>Nefret dolu gözlerle bana bakıyordu. “Siz insanlar onu hiç umursamıyorsunuz. Eğer ben söylemezsem, sen ne zaman söyleyeceksin?”</p>
<p>“Ne olduğundan tam olarak emin olduğumda.” En yüksek basamağa oturdum. “Bak, bir cinayet soruşturması olduğunda, polis ulaşabildiği her türlü kaynağı kullanır. Adli tıbbın pazar gününden beri burada çalıştığını biliyorsun. Bölgede dolaşan üniformalı polisleri ve dedektifleri gördün. Eğer bu bir cinayet soruşturması olmasaydı, ne olduğunu anlamak için bu kadar çok insanı görevlendiremezdik. Chloe’nin evinde ne olduğunu öğrenmek için, elimizden geldiği kadar çok çalışacağız ve tabii neden olduğunu öğrenmek için. En kötüsünü düşünmek bize yardımcı oluyor ama bu Chloe’nin de aynı şekilde düşünmesi gerekir anlamına gelmez.”</p>
<p>“Yine de ona söylemen gerektiğini düşünüyorum.” O küçük inatçı surat; babasını Chloe’nin kedisi için nasıl öfkelendirdiğini hatırlıyorum. Doğuştan bir baş belası.</p>
<p>Ya da hâlâ yanlışa ve doğruya inanan biri. Nasıl bir şey olduğunu hayal meyal hatırlıyorum.</p>
<p>“Doğru zaman geldiğinde ona söyleyeceğim. Şu anda doğru zaman değil.” Bir saniye durdum. “Bethany, Chloe’nin babasının evinde ne olduğunu biliyor musun? Neden erken geldiğinden haberin var mı?”</p>
<p>Hemen, “Hiçbir fikrim yok.” dedi.</p>
<p>“Bence var.”</p>
<p>“Gerçekten bilmiyorum.”</p>
<p>“Bence Chloe neden orada kalamayacağını sana anlattı.”</p>
<p>“Beni konuşturamazsın.” Ayağa kalktı. “Bu doğru düzgün bir soruşturma bile değil ve sana hiçbir şey anlatmak zorunda değilim.”</p>
<p>“Hayır, değilsin.” Bir tepki vermemi istediğini bildiğimden, hayal kırıklığımı göstermemekte kararlıydım. “Bana zaman ayırdığın için teşekkür ederim, Bethany.”</p>
<p>“Hepsi bu mu?”</p>
<p>“Başka söyleyecek bir şeyin yoksa.”</p>
<p>Kafasını salladı ve yine yanımdan geçerek, Chloe’yi bıraktığım yatak odasına doğru gitti.</p>
<p>“Bethany?” Arkasını dönerek bana baktı. “O kelimeyi kullanmayacaksın, unutma.”</p>
<p>Kapıyı arkasından kapattı.</p>
<p>Ergen stilinde bir gidişti.</p>
<p><sup><a href="#footnote1">1</a></sup><a id="bookmark3"></a></p>
<p> Katoliklerde, dokuz gün boyunca özel dualar ve hizmetlerle yapılan bir ibadet.</p>
</body>
</html>