<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">18</span></h1>
<p>Uzun ve sinir bozucu bir gündü. Gelip kanıtları alacak adli tıp görevlileri yoktu; Brixtonda bir silahlı saldırı olunca ve Acton’da bir dairede iki ceset bulununca, öncelikleri bu olmamıştı. Birkaç saat bekledikten sonra Kev beni aradı ve bunu bir sonraki güne kadar ertelememi söyledi. Ofise geri döndüm ve gözlerim ağrıyana kadar, cep telefonu kayıtlarına bakmak için kâğıtlar arasında sonsuz bir araştırmaya girdim.</p>
<p>Yorgun, kızgın ve terlemiş bir hâlde saat yedide daireme döndüm. Telefonumu şarja taktım, kıyafetlerimi çıkardım ve kendime gelmek için soğuk suyun altına girdim. Martin Yawl’un saklama deposundaki kirin üzerimden akıp gittiğini hissetmek iyi geldi. Soğuk bir içki, çamaşır yıkama, saçma TV programları; akşam için yaptığım planlar iddialı değildi. Tişörtümü ve şortumu giyerken kendi kendime, planlarıma kimseyi dâhil etmek zorunda olmayışımın güzel bir şey olduğunu söyledim. Dışarı çıkmakla ya da televizyonda ne seyredeceğimizle veya en son diyet kolayı kimin içtiğiyle ilgili tartışmalar olmayacaktı.</p>
<p>Bunun bir yararı yoktu. Başkalarını kandırabilsem bile kendimi kandıramazdım. Yalnızdım.</p>
<p>Aslında hâlâ biriyle çıkmak düşünebileceğim bir şey değildi. Buna henüz hazır değildim.</p>
<p>Belki de ama belki, Rob’un hayatımdan ani bir şekilde çıkıp gidişini yeniden düşünebileceği fikrinden vazgeçmeye hazır değildim. Çoğu zaman tamamen mantıklı ve şüpheci davranabilmeme rağmen, iş Rob’a gelince sonsuz mutluluğa inanmam çok garipti. Gerçi bu aşktı, her şeyin sonunda yoluna gireceğine olan kör inanç. Onu geç sevmiştim, ona geç güvenmiştim ve benim güvenime ihanet ettiği bu kadar açıkken, bunu kabul etmek istemedim.</p>
<p>Her şey düşünüldüğünde yalnız kalmak çok da kötü değildi. Eğer geri dönemeseydi, çok daha kolay olurdu aslında. Sahip olmak istesem de, ne zaman çocuk sahibi olacağım gibi kararlarımı erteleyebilirdim, herhangi biri hakkında endişelenmeden tüm gün çalışabilirdim. Özgür olabilirdim.</p>
<p>İçkimin yarısını bitirmiştim, sanki pörsümüş mantarlar ve biraz çedar peyniri pişirmek için bana ilham verebilirmiş gibi -akşam için yine tost yapacaktım ve bunu biliyordum- gözlerimi dolaba dikmiş bakarken, telefonumun alçak sesini duydum. Una Burt’ün ismi ekranda yanıp yanıp sönüyordu.</p>
<p>“Patron.”</p>
<p>“Maeve, Oliver Norris aradı. Kızların kaybolduğunu söylüyor.”</p>
<p>“Kızlar?”</p>
<p>“Chloe ve Bethany.”</p>
<p>“Kaybolmuş derken?”</p>
<p>“Bu sabah evdelermiş ama öğle yemeğinden sonra Bayan Norris evden çıktıklarını fark etmiş. Annesine haber vermeden dışarı çıkmak hiç Bethany nin karakterine uygun bir şey değilmiş.”</p>
<p>“Yani birkaç saattir yoklar.”</p>
<h2><a id="bookmark1"></a><span style="font-weight:bold;">ölülerin Kenuymasına İzin ver</span></h2>
<p>“En az beş ya da akı.”</p>
<p>“Bölge polisine haber verildi mi?”</p>
<p>“Onları arıyorlar.”</p>
<p>Mutlaka. On beş yaşında biri olarak Bethany Norris çocuk kabul ediliyordu. Yüksek riskli kayıp -polisin kayıp çocuklar için kullandığı tabir- olarak kategorize edilmiştir. Bir cinayet soruşturması ile bağlantısı ya da yanında özel ihtiyaçları olan bir yetişkinle beraber olma gerçeği olmasa bile. Tabii bunu düşününce Chloe de yüksek riskli bir kayıp. Çok enteresan bir çift olduklarını düşündüm. Eğer Londra’nın sokaklarında dolaşıyorlarsa, onları bulmak kolay olurdu.</p>
<p>“Peki, ne yapabilirim?”</p>
<p>“Git ve Norris’lerle konuş. Onları rahatlat. Bak bakalım seninle konuşacaklar mı? Bethany’nin sadece on beş yaşında olduğunu biliyorum ama o akıllı bir kız. Oliver Norris bana gereğinden fazla endişelenmiş gibi geldi. Neden bu kadar panik olduğunu bilmek istiyorum.”</p>
<p>“Bir şeyden dolayı suçluluk duydukları için mi gittiklerini düşünüyorsun?”</p>
<p>“Bana endişe etmemiz gereken bir şey gibi geldi.” Burt durdu, huzursuzdu. “Şüpheli listemizde yoklardı, değil mi?”</p>
<p>“Benimkinde yoklardı ama Kate’in ölümüyle bağlantıları olduğuna dair bir delil yoktu. Chloe Londra’da bile değildi.”</p>
<p>“Eğer bilinçli değilse.”</p>
<p>“Çok uygundu aslında.”</p>
<p>“Maeve kızların nerede olduğunu bilmek istiyorum. Güvende olduklarını ve neden arkalarında bir not bırakmadan kaçtıklarını öğrenmek istiyorum.”</p>
<p>“Tamam. Sadece ben mi?”</p>
<p>Kısa bir sessizlik oldu. “Bunu sorun edeceğini düşünmedim.”</p>
<p>Çünkü diğer herkesin bir hayatı vardı.</p>
<p>“Sorun yok.” Ben de Chloe ve Bethany için endişelenmiştim. Biz evi ararken el ele tutuşmalarını hatırladım. Tutuklamalar yapmaya Norrislerin evine geldiğimizde Chloe’nin yüzündeki dehşeti hatırladım. Çok erken bir saat ve her zamanki kargaşadan dolayı düşünmüştüm ama şu an hızlıca yeniden değerlendiriyordum. “Mümkün olduğu kadar hızlı orada olacağım.”</p>
<p>Oliver Norris’in evindeki tüm ışıklar, caddenin karşı tarafına tehlike işareti veriyormuş gibi açıktı ve parlıyordu. Kapıyı, Una Burt’ün oraya doğru gittiğimi onlara haber vermiş olmasını umarak çaldım. Eleanor Norris anında kapıyı açtı ve beni yalnız görünce yüzündeki umut kayboldu.</p>
<p>“Haber yok.” dedim içtenlikle özür dileyen bir tarzla.</p>
<p>“Düşündüm ki...” Yutkundu. “Affedersiniz. Buyrun.”</p>
<p>“Teşekkürler.” Bir an için koridorda durdum. “Dışarıda birçok insan onları arıyor. Sadece bölge polisi değil, Met de harekete geçti. Her toplantıda onların resimleri ve tasvirleri olacak.”</p>
<p>Eleanor başıyla onayladı ama rahatlamış görünmüyordu. Onu gerçekten anlayabiliyordum. Kızlar herhangi bir yerde olabilirdi.</p>
<p>Eleanor’u mutfağa doğru takip ettim. Morgan Norris mutfakta pencerenin kenarında duruyordu. Karanlık bahçeye bakıyor ve bilinçsizce elindeki araba anahtarını tezgâha vuruyordu.</p>
<p>“Dışarı çıkmalı ve onları aramalıyım.”</p>
<p>“Ollie şimdi geldi.” dedi Eleanor.</p>
<p>“Yani? Onları bulamadı değil mi?” Omzunun üstünden geriye baktı ve beni gördü. “Ah. Şensin.”</p>
<p>“Yapabileceğim bir şey var mı diye bakmaya geldim.”</p>
<p>“Yeteri kadar yaptığını düşünmüyor musun?” Kollarını göğsünde kavuşturarak bana döndü. Gülümseme şekline ve sorgudaki gibi flört hâline rağmen kızgın olduğunu düşündüm.</p>
<p>“İşimi yapıyorum.”</p>
<p>“Bu senin için çok uygun değil mi? İki genç kızı korkutarak kaçırmanın bahanesi olarak kullanabilirsin. Beni ve Oliver’ı şafakta sürükleyerek götürdüğünüzde, ne hissettiklerini düşünüyorsun? Nereye götürüleceğimizi ve bize ne olacağını bilmeden?”</p>
<p>“Sizi sürüklemedik.” dedim dümdüz bir sesle. “Ve günün sonunda geri geldiniz. Onlara soruşturma hakkında ne dediniz bilmiyorum ama onları korkutacak hiçbir şey yoktu.”</p>
<p>“Onlara hiçbir şey anlatmadım. Anlatmama izin yoktu.” Baldızına kin güden bakışlarla baktı. “Onları daha kötüsünü düşünmeye bırakmaktansa, detayları anlatmamızın daha doğru olduğunu biliyordum.”</p>
<p>“Bethany’nin o fahişenin seni nasıl baştan çıkardığını duymasını istemedim ve eğer birazcık duyarlı olsaydın, sen de istemezdin. Kendinden utanmalısın.” Eleanor’un titrediğini fark ettim.</p>
<p>“Haklı olduğuna eminim. Becerdiğim kişi annesi olduğundan Chloe’ye de bunu anlatmak biraz garip olabilirdi.”</p>
<p>“Morgan!”</p>
<p>“Hadi ama Eleanor. Burada hepimiz yetişkiniz değil mi?” Nasıl bir tepki yaratacağını görmek için onu dikkade izliyordu. Nedenini anlayamadığım bir şekilde buz gibi oldum. “Yaptığımız buydu. Sevişme ya da artık nasıl adlandırmak istersen.”</p>
<p>“Bu kadar kaba olmaya gerek yok.”</p>
<p>“Ollie’yi çok sevmediğimi bilirsin ama bazen onun için çok üzülüyorum. Hatta...”</p>
<p>İncinmiş ve öfkeli bir şekilde ona bakıyordu. “Hatta ne?”</p>
<p>“Hiçbir şey.” Gülümsedi. “Hiçbir şey. Eleanor canım. Senin her açıdan mükemmel bir eş olduğuna eminim.”</p>
<p>“Konuşmayı kes artık. Ve onunla... Onunla olan birlikteliğine dair konuşmayı da kes. Bunun hakkında düşünmek istemiyorum.” Eleanor’un yüzü solgundu, arkasını döndü.</p>
<p>Morgan bana baktı. “İstediğin bu muydu?”</p>
<p>“Gerçeği istedim.”</p>
<p>“Ve aldın. Ne kadar ilerletti seni? Cevabın var mı? Hayır?</p>
<p>Ben de öyle düşünmüştüm.”</p>
<p>Oliver Norris’in karısına itiraf edip etmediğini çok öğrenmek istiyordum. “Karakola olan ziyaretinizle ilgili çok tartışma oldu mu? Kızlar bunun hakkında konuşurken sizi duymuş olabilir mi?”</p>
<p>“Hayır.” Berbat görünüyordu. “Morgan’la konuşmadan önce Bethany okula gidene kadar bekledim ve Ollie’yi görmedim bile. Çok geç geldi ve kanepede uyudu, ben kalkmadan da işe gitmek için çoktan çıkmış. Kızların yokluğunu fark ettiğimde onu aradım.”</p>
<p>“Peki, nerede şimdi?”</p>
<p>“Duş alıyordu.” Kulak kabartarak tavana baktı. “Suyun aktığını duymuyorum. Bir dakikaya aşağıya iner. Arabayla kızları aradı. Geldiğinde çok üzgündü.”</p>
<p>“Kendisinin sorgusunu sana anlatmaması garip.” dedi Morgan yumuşak bir şekilde. “Sanki senden kaçıyormuş gibi.”</p>
<p>Arkasını döndü. “Kapa çeneni. Bu konu hakkında hiçbir şey bilmiyorsun.”</p>
<p>Merdivenden gelen ses beni o tarafa döndürdü: Oliver Norris, duş jeli ve deodorant kokuyordu, saçları arkaya taranmıştı. Kemerini takmaya çalışıyordu. Benim varlığım bir sorunmuş gibi ayakkabılarını bile giymemişti.</p>
<p>“O neden burada?” Soruyu karısına yöneltmişti ama ben cevap verdim.</p>
<p>“Yardım edebileceğim bir şey var mı bakmak için. Ayrıca odalarını arayabilir miyim diye sormak için.”</p>
<p>“Polis kontrol etti bile. Burada değiller.”</p>
<p>“Ben bize nereye gittiklerini gösterebilecek herhangi bir şey aramak istiyorum.”</p>
<p>“Cevabım: Hayır.”</p>
<p>Kaşlarımı kaldırdım. “Onların yerini bulmaya yardım etse bile mi?”</p>
<p>“Senin evimde dolaşmanı istemiyorum. Eğer araştırmak istiyorsan, başka birini gönder.”</p>
<p>Eleanor’u iterek yanından geçti ve buzdolabına yürüdü. Eleanor hareketsiz duruyordu, belli ki kocasının görünüşü onu şok etmişti ve kocası ona çarptığında biraz sendeledi. Oliver iyi olup olmadığını sormak için durmadı bile ya da özür dilemedi.</p>
<p>“Kızlar hakkında konuşuyorduk.” dedim sakince. “Neden kaçtıklarını biliyor musun?”</p>
<p>“Hayır.” Bir şişe suyun kapağını çevirerek açtı, bunu bir tehdit olarak göstermeye çalıştı.</p>
<p>“Nereye gittin Ollie?” diye sordu Eleanor. Sanki ona bakmaya bile cesaret edemiyordu. Mutfak dolabına gitti ve bir bardak buldu, masaya Oliver’ın yakınına koydu.</p>
<p>“Okula. Mahallenin civarına. Richmond’a doğru gittim ve New Malden’den döndüm.” Öfke sesine yansıdı. “Tabii şu ana kadar herhangi bir yere gitmiş olabilirler.”</p>
<p>“Çok uzağa gitmiş olamazlar.” dedim. “Arabaları yok, o yüzden ya toplu taşıma kullanacaklar ya da yürüyerek gidecekler, eğer toplu taşıma kullanırlarsa onları kolayca takip edebiliriz. Bir banka kartı ya da telefonlarını kullanmalarını bekliyoruz. Onları bulacağız.”</p>
<p>“Her zaman bunu söylediğinize bahse girerim.” Norris suyu bardağa döktü ve bir yudumda içti. “Ama her yıl çocuklar kayboluyor.”</p>
<p>“Bazen bulunmak istemiyorlar, bu sebeple ilk olarak neden gittiklerini bulmak çok önemli.”</p>
<p>“Eğer bunu bilseydik, size söylerdik.” dedi Eleanor. “Bilmiyoruz. Bunun için hiçbir sebep yoktu. Tabii Chloe annesinin başına gelenlerden rahatsız olmuştur. Korkunç. Bununla ilgili kabuslar görüyorum ki ben hiçbir şey görmedim.” Elini kaldırdı ve boynunu kavradı. Bu stresin kendini gösterdiği yerdi. Bunun benim yüzümden mi, cinayet yüzünden mi, yoksa kocasının yüzünden mi olup olmadığını merak ettim ya da bu üçünün birleşmesinin sebep olduğu bir durum muydu?”</p>
<p>“Onların birlikte bu kadar zaman geçirmelerine hiç izin vermemeliydik.” Oliver Norris masaya oturdu. “Chloe’nin bu evde kalmasına hiç izin vermemeliydik.”</p>
<p>“Bu bir Hristiyan olarak yapmamız gereken bir şeydi.” diyerek sözünü kesti Eleanor. Kocası yarısı dolu su bardağını kaldırıp duvara fırlattığında geri çekilerek kaçtı, bardak tuzla buz oldu.</p>
<p>“Çok aptalcaydı Eleanor ve bunu kaç kere söyledim.</p>
<p>“Yüce İsa! Oliver, buna gerek yok.” Morgan faraşı ve süpürgeyi alarak bardağı temizlemeye başladı.</p>
<p>“Lanet olsun.” Norris ayağa kalktı, ceplerini yokladı. “Ben burada kalmıyorum. Yine dışarı çıkıyorum. Anahtarlar nerede?”</p>
<p>Anahtarların Morgan Norris’in cebinde olduğundan emindim ama Oliver Norris bu kadar stresliyken ve aklını kaçırmak üzereyken onun araba kullanmasını istemedim.</p>
<p>“Oturun Bay Norris. Tek başınıza çok fazla bir şey yapamazsınız. Kızların olabileceğini düşündüğünüz yerlere zaten baktınız. Burada kalmanız daha iyi. Sizinle iletişime geçmemiz gerekebilir ya da kızlar dönebilir.”</p>
<p>“Burada oturup bekleyemem. Ya bir şey olursa?”</p>
<p>“Ne gibi bir şey?”</p>
<p>“Ya Chloe annesine bir şey yaptıysa ve aynısını Bethany’e de yapmayı düşünüyorsa?”</p>
<p>Eleanor başını sallıyordu. “Hayır, böyle bir şey yapmaz. Yapamazdı.”</p>
<p>“Onun neler yapabileceğini bilmiyorsun Eleanor. Onu hayatımıza davet etmeden önce bunun hakkında hiç düşünmedin.”</p>
<p>“Gidecek başka bir yeri yoktu.”</p>
<p>“Bundan bahsetmiyorum. Annesi ölmeden önce. Çok daha önce. Bethany’nin onunla zaman geçirmesinin iyi bir fikir olduğunu düşündün.”</p>
<p>Eleanor’un gözleri doldu, sesi hüzünlü ve öfkeli çıktı. “Chloe onu olduğu gibi kabul etti. Ona zorbalık yapmadı ya da onu değiştirmeye çalışmadı. Bethany’nin içki ya da sigara içmesini veya erkeklerle flört etmesini istemedi. Bethany’i seviyordu ve bunda herhangi bir zarar görmedim. Sen de görmedin Ollie, gördüysen bile bunu söylemedin.”</p>
<p>“Birlikte çok fazla zaman geçirdiklerini düşündüğünüzü söylediniz.” dedim. “Neden?”</p>
<p>“Çok yakınlardı.” dedi Oliver Norris. “Dip dibe yaşıyorlardı. Birbirleriyle fısıltıyla konuşarak zamanlarını geçiriyorlardı. Bethany bizi dışında bırakıyordu.”</p>
<p>“Bethany’nin de diğer ergenlerden farkı yok.” dedim dikkatlice, <span style="font-style:italic;">normal</span> kelimesini kullanmamaya dikkat ederek. “Ama çoğunun cep telefonları var ve interneti kullanıyorlar. Arkadaşları ile birlikte olmasalar bile, zamanlarının çoğunu internet üzerinden arkadaşlarıyla iletişim kurarak geçiyorlar. Ama siz yakınlardı dediniz... Bir ilişkileri mi vardı?”</p>
<p>“Ne?” Morgan kafasını geriye atıp kahkahalarla gülerken, Oliver şaşkın görünüyordu.</p>
<p>“İşte bu çok kızdırabilir. Kızının lezbiyen olup olmadığını soruyor Ollie. Böyle bir şeyi hayal etmek için zihnini açmaya çalış?”</p>
<p>“Bu iğrenç bir düşünce.” Norris kıpkırmızı oldu. “Eleanor, anlat ona.”</p>
<p>“Arkadaşlardı. Hepsi bu. Hiçbir gariplik ya da sapkınlık yoktu.</p>
<p><span style="font-style:italic;">Sapkın.</span> Liv yanımda olmadığı için memnundum.</p>
<p>“Peki ya siz?” Dikkatleri Morgan Norris’in üzerine çekmenin zamanı gelmişti. “Hiç böyle bir şey olabileceğini düşündünüz mu?</p>
<p>“Ben mi? Hayır. Zaten onları o kadar da iyi tanımıyordum.” dedi. “Caddenin aşağısındaki çocukla daha çok ilgilendiklerini söyleyebilirim.”</p>
<p>“Turner mı?” Oliver Norris öyle hızla ayağa kalktı ki sandalyesi geriye doğru gitti. Erkek kardeşi yere düşmeden sandalyeyi yakaladı ve eski yerine koydu.</p>
<p>“Evlerinin önünde sürekli sigara içen. Onları birkaç kez onunla konuşurken gördüm.”</p>
<p>“Bethany onunla mı konuşuyordu? Ona yaklaşmasını yasaklamıştım.”</p>
<p>“Yani onun evine girmesine izin yoktu.” Morgan yüzünü ekşitti. “Yaramaz Bethany.”</p>
<p>“Evinde miydi?” Norris kapıya doğru yöneldi ve ben elimi göğüs hizasına getirerek durdurmaya çalıştım. O kadar sert çarptı ki kolum acıdı ve kendi de biraz sarsıldı.</p>
<p>“Bay Norris onunla konuşmayacaksın. Bunu bana bırakın.”</p>
<p>“Bu bir emir mi?”</p>
<p>“Bu iyi bir öğüt ve siz de bunu ciddiye almalısınız.”</p>
<p>Lanet olsun gibi bir şeyler mırıldandı ve yanımdan geçerken ayağımı yoluna koydum. Özellikle çelme takıp düşürmek istememiştim ama ayağıma takıldı ve odanın diğer ucuna uçtu, bir dizinin üstünde yere düştü. Tam arkasındaydım ve kulağına; eğer Turner’ın evine giderse benim tarafımdan tutuklanacağını söyledim, huzuru korumak adına. Geceyi kusmuk kokan bir hücrede, diğer suçluların birbirlerine savurdukları tehditleri dinleyerek geçireceğini, bu arada da Turner’ın hayatına devam edeceğini ve bunların hiçbirinin Bethany’e ufacık bir fayda sağlamayacağını anlattım.</p>
<p>Söylediğim bir şey onu ikna etti. Başını sallayarak yavaşça ayağa kalktı.</p>
<p>“Onu hiç sevmedim. Onu hiçbir zaman burada istemedim.”</p>
<p>“Biliyorum.”</p>
<p>“Onun bela olduğunu söyledim.”</p>
<p>“Söylediniz.”</p>
<p>Oliver Norris döndü ve gözleri hayalet gibiydi. “Gidip onu görebilir misin? Küçük kızımın orada olmadığından emin olabilir misin? Onu orada tutmadığından?”</p>
<p>“Listemde sırada yer alan buydu zaten.” dedim.</p>
</body>
</html>