<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">19</span></h1>
<p>Ses beynimde çınlıyordu, titreşimi yüzümün kemiklerinin içinde hissediyordum. Yarı panik hâlde, tamamen kafam karışık başımı kaldırdım ve telefonu almak için elimi yastığın altına soktum. Ekrana baktım. Dokuz buçuk. Yatağa girmemin üzerinden bir saat geçmiş.</p>
<p>Arayan Derwent’ti, bir pazar sabahı.</p>
<p>Olamaz.</p>
<p>Telefonu şifonyerin üzerine koydum ve yine yastığıma gömüldüm, çılgına dönmüş bir şekilde çalışını kapanana kadar dinledim. Sanırım tekrar çalmaya başladığında, daha sinirli çaldığını hayal ettim çünkü Derwent’m şu anda küfrettiğini biliyordum. Telefon üçüncü kez çalınca pes ettim.</p>
<p>“Ne?”</p>
<p>“Hangi cehennemdesin?”</p>
<p>“Yatakta.” Gözlerim hâlâ kapalıydı. “Burt’e geç geleceğimi söylemiştim.”</p>
<p>“Evet, söyledi ama şimdi gelmen lazım.”</p>
<p>“Ne? Neden?” Elimin tersiyle yavaşça gözümü ovuşturdum. Boğazım ve vücudumdaki her kemik ağrıyordu. “Tüm gece ayaktaydım.”</p>
<p>JANE CASEY</p>
<p>“Bu önemli. Tabii kaçırmak istemiyorsan.”</p>
<p>“Neyi kaçırmak?”</p>
<p>“Depo şirketindeki dondurucunun içindeki izi.”</p>
<p>“Kan mı?” Gözlerim tam açıldı.</p>
<p>“Kesinlikle doğru. İki de iki olsun ister misin?”</p>
<p>“Kate Emery’nin kanı mı?”</p>
<p>“Evet. Kontrol etmek ve Bay Yawl’a birkaç soru daha sormak için depo şirketine gidiyoruz.”</p>
<p>“Biz kim?”</p>
<p>“Ben ve Dedektif Shaw.” Bunu çok rahat söyledi.</p>
<p>“Seni lanet olasıca adam, ’’diye mırıldandım.</p>
<p>“Bu neydi? Pardon, tam olarak anlayamadım.” Pis pis güldüğü sesinden anlaşılıyordu.</p>
<p>“Ne zaman çıkıyorsunuz?”</p>
<p>“Yarım saat.”</p>
<p>Sızlandım. “Asla yetişemem.”</p>
<p>“O zaman orada görüşürüz.” Bu bir soru değildi ve benim oraya geleceğimden emin oluşuna bile takılmadım. Bir ipucu yakalamışken, oraya gitmemek için hasta olmaktan daha fazla şey olması gerekiyordu.</p>
<p>Martin Yawl’in depolama şirketinin avlusuna girdiğimde, benzincinden aldığım kahveyi, sanki hayatım ona bağlıymış gibi sıkı sıkı tutuyordum. Yorgun olmalıydım -yorgundum-ama ayılmıştım. Oraya gittiğimiz önceki günden bir değişiklik yoktu ama şu anda, MET tüm teçhizatıyla geldiği için çok farklı görünüyordu. Martin acınası ofisinde oturmuş, ekibin tüm evraklarını, eski bilgisayarını ve olayın düğümünü çözmeye yardım edebilecek her şeyi toplamasını izlerken, suç mahallî</p>
<p>araştırmacıları, Kate Emery’nin kiraladığı deponun her santimini araştırıyordu.</p>
<p>Derwent karavanın merdivenlerinden aşağıya atladı ve avlunun diğer tarafına geçti.</p>
<p>“Ne oldu sana böyle?”</p>
<p>“Tüm gece kızları aradım.”</p>
<p>“Biliyorum ama yine de biraz daha...”</p>
<p>Sormanın büyük bir hata olduğunu bilerek, “Biraz ne?” diye sordum hemen.</p>
<p>“Daha canlı olabilirsin. Ölü gibisin.”</p>
<p>“Teşekkürler. Çok teşekkürler.”</p>
<p>“Bu sebeple Suçlu Araştırma Birimi’ne katıldın Kerrigan, yani bütün gece uyanık kalıp insanları aramak zorunda kalmamak için.”</p>
<p>“Ekipler yoğundu. Kızlarınkine ek olarak üç yüksek riskli kayıp, artı iki aile içi şiddet, artı bir hırsızlık vardı. Onları arayacak kimse yoktu, bu yüzden de ben gittim. Sen de aynısını yapardın.”</p>
<p>Cevap vermek yerine bana sırıttı ve kahvemi almak için uzandı. Kahvemi ondan kaçırdım.</p>
<p>“Asla olmaz. Kendine al.”</p>
<p>“Ama bu senin için iyi değil. Ülserin için kötü.”</p>
<p>“Stres de öyle ama sen hâlâ buradasın.” Ağız dolusu bir yudum aldım, çok sıcaktı ve yanmış karton kokuyordu. “Eğer bana katılmak istersen, Oliver Norris’in evini aramak için iznim var.”</p>
<p>“Sana izin mi aldırttı?” Derwent başını salladı. “Ne adi bir adam.”</p>
<p>“Bizi sevmiyor.”</p>
<p>“Ben de onu sevmiyorum. Kızım bulmamızı istemiyor mu?”</p>
<p>“Kendinin bulabileceğini düşünüyor.” Esnedim. “Neler kaçırdım?”</p>
<p>“Küçük bir miktar kan. Sen de gördün.”</p>
<p>Başımla onayladım. “Bir leke.”</p>
<p>“Ama kesinlikle Kate’in ve bir sıyrıktan değil, zaman içinde buzun içine sızmış gibi görünüyor. Dondurucunun kenarındaki buzu kazıyınca daha çok buldular. O yüzden cesedin burada olduğunu söylemek iyi bir tahmin olur.” Derwent parmaklarını saydı. “Norris’e göre son görüldüğü gün geçen hafta cuma. Dün, yani cumartesi dondurucuda ceset yoktu. Bu da birine gelip, buraya cesedi koyması ve sonra tekrar alıp, şu anda neredeyse oraya götürmesi için bir hafta veriyor.”</p>
<p>Duvarda, daha önce buranın kapalı devre sistemle izlendiğini gösteren bir iz vardı. “Hiç kamera yok mu?”</p>
<p>“Bir tane bile yok. Martin kameraya ihtiyacı olmadığını çünkü her zaman burada olduğunu söylüyor.”</p>
<p>Dehşet içinde korkunç hâldeki karavana baktım. “Burada mı yaşıyor?”</p>
<p>“Hayır ama sanırım bazen burada uyuyor. Uyanık olduğu her an ofiste ve burada olmadığı zaman da kapılar kilitli.”</p>
<p>Kapıya bakmak için döndüm, on metre yükseklikte ve üstü jilet telle örülü.</p>
<p>“O fark etmeden kimsenin kapının kilidini açamayacağını ve yine buradayken, o görmeden kimsenin girip çıkamayacağını söylüyor.”</p>
<p>“Kulakları bayağı keskin. Dün biz buradayken arabanın sesini hemen duydu.”</p>
<p>“Ve bu sabah.” Derwent gerindi. “Geçtiğimiz bir hafta içinde, her zamanki gelenler dışında kimsenin gelmediğini söyledi. Pettifer diğer tüm müşterilerle konuşuyor. Hepsinin normal insanlar olduğundan, adam öldürmeye yatkın deliler olmadığından emin olmak için.”</p>
<p>“Onunla burada tanışmış olabilir.” dedim ürpererek.</p>
<p>“Onunla her yerde tanışmış olabilir.” Derwent elini saçlarının arşından geçirdi. “Beni rahatsız eden bu. Bildiği tüm erkeklere bakıyoruz; eski kocası, komşusu, onun kardeşi ve ne bilmediğimiz hakkında hiçbir fikrimiz yok. Onları, şans eseri elimize geçen ipuçlarından dolayı biliyoruz. Peki ya hiç karşılaşmadığımız adamlar? Yatak başını tutmayanlar ve ulaşılabilir yerlere DNA’larım bırakmayanlar? Bir cesedi dondurucuya koyarak ortadan kaldıran ve köpekler onları fark etmeden, kameralara yakalanmadan ya da hiçbir hata yapmadan, o cesedi oradan tekrar çıkaranlar?”</p>
<p>“Bir hata yapacaklar.” Kendimi şaşırtacak şekilde, sesim bundan çok emin çıkmıştı. “Sadece görmemiz gerek.”</p>
<p><span style="font-style:italic;">Bir hata yapacaklar.</span> Söylemesi kolay. Beyaz kıyafetler giyinmiş teknisyenler, Kate Emery’nin deposundan başlarını sallayarak çıktığında buna inanması daha da zor. Ayak izleri vardı: Benim, Derwent’in, Martin Yawl’in ve beş numara bir çift spor ayakkabısının. Kate Emery beş numara ayakkabı giyiyordu, Kev Cox sorduğunda onayladım. Dişlerini sıktı.</p>
<p>“Belki dondurucuya yürüdü ve kendini içine kilitledi. Yardımcı olmak için.”</p>
<p>“Peki ya Yawl?” diye sordu Una Burt.</p>
<p>“Onun ayak izlerini sadece kapı önünde buldular, dedi Georgia. Tüm sabahı, Yawl’in işini nasıl yönettiğini anlattığı bit-</p>
<p>mez tükenmez bir konuşmayla geçirdi. “Biz çıktıktan sonra içeri baktığını söyledi.”</p>
<p>“Bu bizim bulduğumuzla uyumlu.” dedi Kev mutlu bir şekilde. Birazcık da olsa neşeli görünen tek insandı. Gerçekler düzgün bir şekilde sıralandığında ve bulunan kanıtlar insanların hikayeleriyle örtüştüğünde sevinirdi. Ben de sevinmeliydim çünkü istediğim şey gerçekti, katil diyebileceğim uygun bir şüpheli değildi.</p>
<p>Una Burt iç çekti. “Yani çıkmaz sokak.” Gözlerinin çevresi morarmıştı.</p>
<p>“Öyle görünüyor.” dedi Derwent. “Şimdi ne yapıyoruz?”</p>
<p>“Oliver Norris’in evi için arama iznimiz var.” Çok yorgundum, sanki yer ayaklarımın altından kayıyordu.</p>
<p>“Eve gitmelisin.” dedi Burt. “Kendini yormanın bir anlamı yok.”</p>
<p>“Biliyorum.” Bir günlüğüne bunu diğerlerine bırakabilirdim ve dünyanın sonu gelmezdi. Tabii her zaman oradaydı; görmem gereken bir şeyi kaçırma korkusu ya da birinin, ben kendimi uyku gibi bir lükse kaptırdığım için cinayetten paçayı sıyırması korkusu. Ayrıca şimdi çavuş olduğum için durum daha da kötüydü. Merdivenden bir basamak daha yukarı çıktım ve manzaraya bakınca başım döndü.</p>
<p>Yorgunluğu bir kenara bıraktım. Odaklan. Evi ara. Sonra evine git. Bir ölü gibi uyu. Kalk ve her şeyi yeniden yap.</p>
<p>“Valerian Caddesi ndeki aramayı biz yapabiliriz.” dedi Georgia, Derwent’a gülümseyerek.</p>
<p>“Eğer gerekirse, muhtemelen sen tek başına bunu halledebilirsin.” Derwent saatine baktı, o yüzden Georgia’nın bakışını kaçırdı.</p>
<p>“İyi olduğuna emin misin?” diye sordu Derwent eğilerek.</p>
<p>“Yorgunum. Biri beni bu sabah erkenden uyandırdı.”</p>
<h2><a id="bookmark1"></a><span style="font-weight:bold;">ölülerin Kenuımııına İzin ver</span></h2>
<p>Burt döndü. “Harold Lowe’un evindeki çarşafın üzerindeki DNA sonuçları. Chloe Emery ve bilinmeyen bir erkeğe ait.”</p>
<p>“Yani Chloe de evi kullanıyordu.” dedim. “Güzel.”</p>
<p>“Anahtarlar annesindeydi. Araklamış olmalı. Ergenken, bir evinin olması için her şeyi yaparsın.” dedi Derwent, yüzünde tebessümle. Tahminen hatıraları zihninde canlanıyordu.</p>
<p>“Kiminle birlikteydi?” dedim.</p>
<p>“Oliver Norris, caddenin aşağısındaki çocukla çok vakit geçirdiğini söyledi.” Georgia kaşlarını çatarak bana baktı. “Adı neydi... Turner?”</p>
<p>“Ondan DNA örneği almadık mı?”</p>
<p>Hepimiz boş boş baktık. Talepte bulunup bulunmadığımı hatırlamaya çalışarak alnımı ovdum.</p>
<p>“Şimdi alabiliriz.” dedi Derwent. “Nasıl olsa, araştırma için Valerian Caddesi’ne gidiyoruz. Turner’a da uğrayabiliriz. Bakalım ne söyleyecek?”</p>
<p>“O zaman kesinlikle sizinle geliyorum.” dedim.</p>
<p>“Halledebiliriz.” dedi Georgia Shaw.</p>
<p>“Tabii ki yapabilirsiniz.” Ona gülümsedim. “Ama beni seviyor.” Ben onu daha iyi tanıyor olmalıydım.</p>
<p>Turner’m evinin girişindeki basamakları çıktım ve yumruğumla kapıya vurdum. Derwent kapı direğine yaslandı, ellerinde ceplerinde alaycı bir şekilde gülümsüyordu.</p>
<p>“Bunun komik olduğunu düşünmen ne kadar hoş.”</p>
<p>Omuzlarını silkti. “O zaman kahkaha atardım, değil mi?”</p>
<p>“Hayır, şart değil.” Gözlerimi kısarak caddeden aşağıya baktım. En azından Georgia, elindeki arama izniyle numara 32’ye gitmişti. Bir seyirci bile yeteri kadar kötüydü.</p>
<p>Eğildim ve kapıdaki mektup aralığının içinden baktım. Turner merdivenlerde oturmuş, sigara sarıyordu.</p>
<p>“Kapıyı aç William.”</p>
<p>“Ne istiyorsun?”</p>
<p>“Konuşmak.”</p>
<p>“Annem dün akşam burada olduğunu söyledi. Bu artık tacizf döndü.”</p>
<p>“Bu taciz değil.” dedim sabırla. “Sen dün akşam neredeydin^</p>
<p>“Dışarıda.”</p>
<p>“Nerede?”</p>
<p>“Arkadaşlarlaydım.”</p>
<p>“Saat kaçta geri geldin?”</p>
<p>“Bilmiyorum. Annem evi aramak istediğini söyledi.”</p>
<p>“Bu bir rutin.”</p>
<p>“Bana pek rutin gibi görünmedi.”</p>
<p>“Chloe ve Bethany için endişeleniyorum William. Bunu anlayabilirsin değil mi?”</p>
<p>“Geri dönecekler.”</p>
<p>“Bunu nerede olduklarını ve geri döneceklerini bildiğin için mi söylüyorsun, yoksa böyle olmasını istediğin için mi?”</p>
<p>“Nerede olduklarını bilmiyorum.” Burnunu çekti. “Benimle konuşmak istediğin konu bu mu?”</p>
<p>“Bu ve başka şeyler. DNA’na ihtiyacım var.”</p>
<p>Sigara kâğıdının ucunu yalıyordu ama durdu. “Neden?”</p>
<p>“Seni şüpheden kurtarmak için.” <span style="font-style:italic;">Ya da tespit etmek için.</span></p>
<p>“Sana DNA’na ihtiyacımız olacağını söylemiştim.”</p>
<p>“Bundan vazgeçtiğinizi düşünmüştüm.”</p>
<p>“Hayır. Bunu etrafa attığın sigara izmaritlerinden alabilirim ama düzgünce yapmayı tercih ederim, böylece hata payı olmaz. DNA örneğini vermekle ilgili bir problemin yok değil mi?”</p>
<p>Iç çekti. “Bak, ben iş birliği yapıyorum.”</p>
<p>“O zaman kapıyı aç.” Sabrım tükeniyordu.</p>
<p>Yavaşça ve isteksizce toparlandı ve kapıyı açtı. Suratı asık, kapıya yaslandı.</p>
<p>“Henüz kızları bulmadınız.”</p>
<p>“Hayır.”</p>
<p>“Ama sizin önceliğiniz gelip beni rahatsız etmek. Çok mantıklı.”</p>
<p>“Onları arayan başka insanlar da var.” dedi Derwent. “Dün sabahtan beri onlardan haber aldın mı?”</p>
<p>“Hayır.”</p>
<p>“ikisinden biriyle bir ilişkin var mı?”</p>
<p>“Hayır.” Ela gözleri benden Derwent’a döndü. “Bunu zaten söylemiştim. İkiniz birbirinizle konuşmuyor musunuz?”</p>
<p>“Olabildiğince az.” dedim dürüstçe. “Bizi içeriye alacak mısın?”</p>
<p>“Mecbur olmadığım sürece, hayır.”</p>
<p>“O zaman DNA’nı burada alabiliriz.” Örnek almak için kullandığımız kiti çıkardım ve ona plastik kutunun içindeki büyük bir kulak pamuğuna benzeyen aleti gösterdim. “Bunu ağzına sokmam lazım.”</p>
<p>“Neden bizi içeri almıyorsun evlat?” dedi Derwent kaşlarını çatarak.</p>
<p>“Sadece almıyorum.”</p>
<p>“Saklayacak bir şeyin olduğunu düşündürtüyor bana.”</p>
<p>“İstediğini düşünebilirsin.” dedi Turner.</p>
<p>“Annen burada mı?” diye sordum.</p>
<p>“örgü kulübünde.” Sırıttı. “Yine de sizi evimde istemiyorum.”</p>
<p>Bu konuşmadan sıkılmıştım. “Ağzını aç.”</p>
<p>Dediğimi yaptı ve yanağının iç kısmını pamukla sıyırdım. Bir araba geçti, duracak kadar yavaşladı. Turner’ın gözleri karardı ve ben de dönüp omzumun üstünden baktım.</p>
<p>Oliver Norris’in Volvo’suydu. Tanıdığım iki adamla birlikteydi. Bir araba dolusu erkek beni hep şüphelendirirdi ama bu duygumu bastırdım. Pazar günü olduğu için, muhtemelen kiliseden dönüyorlardır.</p>
<p>Norris’in evinin yakınlarına park edeceklerini umuyordum ama araba devam etti, yolun sonunda döndü ve gözden kayboldu.</p>
<p>“Seninle konuştu mu?”</p>
<p>“Norris mi? Hayır.”</p>
<p>“Kızların nerede olabileceği ile ilgili bir şeyler bildiğini düşünüyor.”</p>
<p>“O da mı?”</p>
<p>“Seninle çok zaman geçiriyorlar.”</p>
<p>“Sadece hep burada olduğum için.”</p>
<p>“Neden bir işin yok?” diye sordu Derwent, sanki artık içinde tutamıyormuş gibi birden çıkmıştı ağzından.</p>
<p>“Kötü akciğerler. Kış boyunca beni etkiliyor. Arada sırada biraz bir şeyler yapıyorum ama nakit çalışıyorum, yoksa haklarımı kaybederim.”</p>
<p>“O sigaraları alamazdın.”</p>
<p>“Bunlara hakkım var.”</p>
<p>Derwent dudaklarını büzdü ama sonra neyse ki vazgeçti.</p>
<p>“Kaçmaları için herhangi bir sebep var mıydı, biliyor musun William?” dedim.</p>
<p>“Hayır.”</p>
<p>“Bir ilişkileri var mıydı?”</p>
<p>Şaşkınlığı çok komikti ve samimi olduğunu düşündüm.</p>
<p>“Hayır. Olamaz. Sadece arkadaşlar.”</p>
<p>“Burada herkes arkadaş canlısı değil mi?”</p>
<p>“Kötü niyetlisiniz.” Bana uzun ve dik dik baktı. Derwent öfkeden burnundan soluyordu.</p>
<p>“William, eğer ikisinden birinin veya ikisinin nerede olduğu ile ilgili bir şey bildiğini öğrenirsem, senin aklıma gelebilecek her suçla cezalandırılmanı sağlamak için elimden geleni yapacağım.”</p>
<p>“Tamam. Sana inanıyorum. Yine de sizin için yararlı olacak hiçbir şey bilmiyorum.”</p>
<p>“Araban var mı?”</p>
<p>Yorgun görünüyordu. “Evet. Oradaki Çorsa. Mavi olan.”</p>
<p>Plaka numarasını aldım. “Hiçbir yere gitme, Bay Turner. Ortalardan kaybolmanı istemiyorum. Eğer belaya sebep olmak istemiyorsan, Norrislerden uzak dur.”</p>
<p>“Onlara benden uzak durmalarını söyle.”</p>
<p>“Zaten söyledim.” Kaşlarımı çattım. “Bak eğer biri seni rahatsız ederse, sende numaram var. Benimle iletişime geçebilirsin.”</p>
<p>“Baş ederim.” Geri adım atarak eve girdi ve kapıyı yüzüme kapattı.</p>
<p>Derwent’a döndüm.</p>
<p>“Hiçbir şey söyleme.”</p>
<p><span style="font-style:italic;">“Yeteneğini kaybetmediğini görmek ne güzel,</span> bile mi demeyeyim.”</p>
<p>“Onu bile deme.”</p>
</body>
</html>