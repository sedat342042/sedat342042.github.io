<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><img src="main-1.jpg" alt=""/></div><div><img src="main-2.jpg" alt=""/></div>
<p><span style="font-weight:bold;">ÖLÜLERİN KONUŞMASINA İZİN VER Jane Casey</span></p>
<p><span style="font-weight:bold;">Orijinal Adı: </span>Let The Dead Speak</p>
<p>© Jane Casey, 2017</p>
<p><span style="font-weight:bold;">Çeviri: </span>Özlem Menemencioğlu Boğahan</p>
<p><span style="font-weight:bold;">Redaksiyon: </span>Peri Dinçer</p>
<p><span style="font-weight:bold;">Son Okuma: </span>Zeynep Dilan Durmuş</p>
<p><span style="font-weight:bold;">Kapak Tasannu: </span>Yasin Öksüz</p>
<p><span style="font-weight:bold;">4. Baskı: </span>Mart 2019</p>
<p><span style="font-weight:bold;">ISBN: </span>978-605-2063-65-1</p>
<p><span style="font-style:italic;">Bu kitabın Türkçe yayın hakları AnatoliaLit Ajans aracılığı ile Olimpos Yayıncılık San. ve Tic. Ltd. Şti’ye aittir. Yayınevinden izin alınmadan kısmen ya da tamamen alıntı yapılamaz, hiçbir şekilde kopya edilemez, çoğaltılamaz ve yayımlanamaz.</span></p>
<p><span style="font-weight:bold;">OLİMPOS YAYINLARI</span></p>
<p>Maltepe Mah. Davutpaşa Cad. Yılanlı Ayazma Yolu No:8 K:1 D:2</p>
<p>Davutpaşa / İstanbul</p>
<p>Tel: (0212) 544 32 02 (pbx) Sertifika No: 42056</p>
<p><a href="http://www.olimposyayinlari.com"><span style="font-weight:bold;">www.olimposyayinlari.com</span></a><span style="font-weight:bold;"> - </span><a href="mailto:info@olimposyayinlari.com"><span style="font-weight:bold;">info@olimposyayinlari.com</span></a></p>
<p><span style="font-weight:bold;">Genel Dağıtım: YELPAZE DAĞITIM YAYIN SANAT PAZARLAMA</span></p>
<p>Maltepe Mah. Davutpaşa Cad. Yılanlı Ayazma Yolu No:8 K:1 D:2</p>
<p>Davutpaşa / İstanbul</p>
<p>Tel: (0212) 544 46 46 Fax: (0212) 544 87 86</p>
<p><a href="mailto:info@yelpaze.com.tr"><span style="font-weight:bold;">info@yelpaze.com.tr</span></a></p>
<p><span style="font-weight:bold;">KA BASIM</span></p>
<p><span style="font-weight:bold;">Sertifika No:44064</span></p>
<p>Topkapı Mahallesi Topkapı Maltepe Cad. Çaycılar İş Hanı</p>
<p>No:15 Kat:4 Zeytinburnu/İSTANBUL</p><div><img src="main-3.jpg" alt=""/>
<p>. &#160;&#160;&#160;&#160;' &#160;&#160;&#160;&#160;&#160;&#160;&#160;&#160;&#160;(g)</p>
<p>OLIMPOS</p></div><a id="caption1"></a>
<h2>tarama ve düzenleme ALTIN KIZLAR</h2>
<p><span style="font-style:italic;">Ariella Feiner için, sevgiyle ve şükranla...</span></p>
<p>Chloe Emery eve geldiğinde elli altı saattir yağmur yağıyordu. Hava durumunda, sıcak hava dalgası beklendiği söylenmişti, yağmur yağmamalıydı.</p>
<p>Ve Chloe evde olmamalıydı.</p>
<p>İstasyondan çıktı, büyük siyah çantasını bir omzundan diğer omzuna geçirdi ve durdu. Tentedeki yağmur birikintisi olduğu gibi önüne boşaldı; rotasını solmuş yapraklar ve dal parçalarıyla dolu, kirli ve kumlu suyun aktığı kaldırım oluğuna doğru çizdi. Chloe’nin tişörtü tamamen üzerine yapışmıştı. Büyümüş olan göğüslerinin farkında, bedenine yapışmış tişörtünü çekiştirdi. Üvey annesi bunun konusunu açmadan önce göğüsleri hakkında hiç düşünmemişti.</p>
<p>“Senin gibi büyük bir kızın daha iyi bir sütyene ihtiyacı var. Destekli olanlara. Erkekleri bakıyorlar diye suçlayamazsın.” İnce, haset bir gülümseme. “Tabii bunun keyfîni çıkarabilirsin. Çok kısa bir süre sonra dizlerine sarkacaklar ve kimse onları önemsemeyecek.”</p>
<p>Chloe’nin, Belinda nın ne dediğini ve onun neye kızdığını anlaması bayağı bir zamanını aldı. Belinda nın bedenine ya da insanların ona bakmasına neden öfke duyduğunu hâlâ bilmiyordu.</p>
<p>Diğer insanların önemsediği şeyleri anlamamak onu huzursuz ediyordu. Bu onun suçu değildi, denemişti.</p>
<p>Yağmurun durmasını beklemenin bir anlamı yoktu. Chloe başını eğdi ve yorgun bir hâlde güçlükle istasyondan çıktı. Bir iki dakika içinde tüm kıyafetleri ve saçları sırılsıklam oldu, ağırlaşan soğuk pantolonu tenine sürtüyordu. Sırt çantasını taşıdığı omzu, çantanın kolunun sebep olduğu sürtünmeden dolayı yanıyordu. Başına, omzuna ve sırtına her damla düştüğünde, sanki biri parmağıyla ritmik olarak ona dokunuyormuş gibi hissediyordu. Karşı kaldırımda, başına anorağının kapüşonunu geçirmiş, hızlı adımlarla yürüyerek bebek arabasını iten kadından başka yaya yoktu. Kim yağmurlu bir pazar öğleden sonra, eğer zorunda değilse, dışarı çıkardı. Chloe değil, hem de böyle hissederken; hasta, yorgun ve hâlâ biraz boğazı ağrıyorken. Hem onu istasyonda karşılayacak hiç kimse yoktu. Kimse orada olduğunu bilmiyordu.</p>
<p>Arkasından bir arabanın boğuk motor sesini duydu fakat yakınlaşmasına ve ses giderek artmasına rağmen, önemsemedi. Şoför dikiz aynasından bakabilmek için eğilerek aynayı ayarladı, böylece Chloe adamın gözlerini gözlerine diktiğini görebiliyordu. Önce korku, sonra sanki biri ona vurmuş gibi göğsünde bir ağırlık hissetti. Sonra tanıdı: Arabaya doğru yürüyüşünü izleyen bir yabancı değildi. Bir komşuydu. Hatta onu tanıyordu: Bu yolun karşı tarafında yaşayan, her zaman gülümseyen ve Ch-loe’ye her zaman hâlini hatırını soran; çok parlak gözleri, bembeyaz dişleri olan, Bethany’nin babası Bay Norris’ti. Bethany, Chloe’den küçüktü ama her şeyi bilirdi.</p>
<p>Chloe arabaya yaklaştı, Bay Norris yolcu koltuğunun penceresini açtı. Chloe pencereden içeri baktı.</p>
<p>“Nereye gidiyorsun? Eve mi? Atla, seni götüreyim.”</p>
<h2><a id="bookmark0"></a><span style="font-weight:bold;">ölülerin Konuşmasına İzin Ver</span></h2>
<p>Bay Norris asla bir yanıt beklemezdi. Bunu daha önce fark etmişti. Bunu yapmasının sebebi, Chloe’nin çok yavaş olması mıydı yoksa herkese mi böyle davranıyordu bilmiyordu.</p>
<p>“Götürmenize gerek yok.”</p>
<p>“Tabii ki var. Çantan ağır.” Gözlerini Chloe’nin gözlerinden ayırmadan gülümsüyordu. Chloe’nin gözü, Bay Norris’i hafif şaşı gösteren burnundaki kemere takıldı. “Annen nasıl oldu da seni almaya gelmedi?”</p>
<p>“Ben halledebilirim.” Çok net bir cevap değildi ve tekrar sorar diye korkusundan Chloe’nin avuçları sırılsıklam olmuştu ama aptal olmanın iyi tarafları vardı, sorulara düzgün cevap vermek zorunda olmamak da bunlardan biriydi.</p>
<p>“Şu anda tek başına halletmek zorunda değilsin. Çantanı arkaya koy ve atla.”</p>
<p>Chloe tartışmanın bir anlamı olmadığını biliyordu. Ayaklarını sürüyerek arabanın öbür ucuna gitti ve bagajın kapısını açmaya çalıştı. Kapı yerinden oynamadı. Pencereye döndü.</p>
<p>“Kilidi.”</p>
<p>“Bagaja değil. Arka koltuğa koymanı kastettim.” Kelimelerin son hecelerini bastıra bastıra söyledi, belli ki sinirlenmişti. Bagajı kastetmemiş diye düşündü, Chloe utanarak. O arka dedi ve Chloe bagajı kastettiğini sandı. Yanlış anlamıştı, her zamanki gibi.</p>
<p>Arabanın kapısını yokladı ve açtı; çantasını koltuğa fırlattı, sonra yolcu kapısını açtı ve tereddüt ederek durdu.</p>
<p>“Gir içeri. Ne bekliyorsun?” Bay Norris aynalarından kaldırımları kontrol ediyordu. Arabayı kullanmaya hazırlanıyor diye düşündü, toplamda yaşadığı üç küçük düşürücü araba kullanma tecrübesini hatırlayarak.</p>
<p>Arabaya bindi ve Bay Norris tekrar sinirlenmeden kapıyı kapatıp kemerini takmaya çalıştı. Bay Norris kemeri onun üzerinden geçirip, metal ucuna takarak Chloe’ye yardım etti. Kemer sırılsıklam tişörtünün bedenine yapışmasına neden oldu ve bir anlığına Bay Norris’in onun göğüslerine baktığını düşündü ama bakmıyordu, muhtemelen. Hep üvey annesi ve söyledikleri yü-zündendi. Her şeyden öte o bir babaydı. Yaşlıydı.</p>
<p>“Nerelerdeydin? Güzel bir yere mi gittin?”</p>
<p>“Babamlaydım.”</p>
<p>“Ah, tabii.” Bay Norris bir süreliğine sessiz kalarak yola konsantre oldu. Chloe’ye kelimelerini pek de dikkatli seçiyormuş gibi gelmedi. “Onu sık sık görüyor musun?”</p>
<p>“Hayır.”</p>
<p>“Aslında onunla hiç tanışmadım.”</p>
<p>Chloe babasını, onu en son gördüğü anı ve gittiğini fark ettiğinde ne kadar kızacağını düşünmeden pencereden dışarı baktı. Bunları düşünmemek, onun tüm zihin gücünü almıştı. Ani bir korkuyla, babasının annesini aramış olabileceğini düşündü. Bu hiç aklına gelmemişti.</p>
<p>Bay Norris havadan sudan konuşuyordu. Chloe’ye hafta sonunu, Bethany’i ve Bethany’nin tatillerde neler yaptığını, yani Chloe için hiçbir önemi olmayan şeyleri anlatıyordu. Silecekler camı silmeye başlayınca, hafif ürpererek, Bay Norris’i dinlemeyi bıraktı, ta ki bacağına bir şey dokunana kadar; Bay Norris'in eli onun bacağındaydı. Sessiz bir panik içinde, eline çekene kadar gözlerini ona dikti.</p>
<p>“Geldik.” dedi Bay Norris.</p>
<p>Araba evinin önünde durdu, Chloe motorun hâlâ çalıştığını fark etti.</p>
<p>“Burada inebilirsin. Bu havada seni yolun karşı tarafına koş-turamam.”</p>
<p>“Tamam. Teşekkürler.” Emniyet kemerini çözmek için elini uzattı ama Bay Norris ondan önce elini uzattı. Chloe tekrar, “Teşekkür ederim.” dedi.</p>
<p>“Sorun değil.” Kaşlarını çatmış ona bakıyordu. “Chloe, tatlım, iyi misin? Biraz...”</p>
<p>“iyiyim.” Kapının kolunu tuttu ve kapı açılmadı. Kalp atışları aynı bir kuşun temiz havada yukarıya doğru hızla yükselmesi gibi hızlandı. Bay Norris uzandı ve biraz itekleyince kapı açıldı. Geri çekilirken kolu Chloe’nin göğüslerine değdi ama bu sadece bir kazaydı, kısa bir dokunuş.</p>
<p>“Sert bir ele ihtiyaç duyuyor.”</p>
<p>“Ah.” diye fısıldadı Chloe. Kulakları yanıyordu, nabzı o kadar hızlanmıştı ki Bay Norris’i zor duyuyordu ama o hâlâ konuşmaya devam ediyordu. Onun susmasını beklemeden arabadan indi ve kapıyı yüzüne kapattı. Eve doğru hızla yürümeye başladı, kafasını kaldırdığında ön taraftaki yatak odasının penceresine pençelerini dayamış, tüm gücüyle miyavlayan Misty’i gördü. Korna çok yüksek sesle Chloe’nin arkasından iki kere çaldı. Ses Chloe’yi yerinden sıçrattı ama yine de dönüp bakmadı. Hiçbir şey söylemeden ya da ağlamadan, dikkatini sadece içeriye girme ihtiyacına verdi. Bir, iki, üç, dört, beş, altı, yedi ve ön kapıdaydı; sekiz, dokuz, on, on bir anahtarları çıkar; on iki, on üç kilide doğru anahtarı soktu. Kapı açılıyordu ve neredeyse dar uzun koridora düşecekti. Girer girmez kapıyı arkasından kapadı ve oldu işte, artık yalnızdı. Sadece Misty vardı, artık kendini bırakabilir ve çığlık atabilirdi ya da bir köşeye büzüşüp titreyebilirdi, kanayana kadar tırnaklarını yiyebilir veya günlerdir içinde tuttuğu herhangi bir şeyi yapabilirdi.</p>
<p>Misty henüz merdivenlerden aşağıya inmemişti. Chloe seslendi ve o da keskin tırnaklı pençelerini tahtaya sürterek cevap verdi, ses boş evin içinde yankılandı. Annesi kediyi odaya kapatmıştı. Chloe anahtarlarını masaya koydu. Kediyi dışarı çıkarmalıydı.</p>
<p>Eğer kedinin içeride kalması gerekmiyorsa.</p>
<p>Chloe merdivenlerden çıkmaya başladı.</p>
<p>Eğer gerekmiyorsa.</p>
<p>Durdu.</p>
<p>Duvarın üzerinde bir iz vardı. Büyük bir iz. Dört çizgiden oluşan bir leke. Chloe’nin gözleri lekeyi yere kadar, daha sonra da duvardan akarak süpürgeliklerden sızan ve yerde bir su birikintisi oluşturan damlacıklara kadar takip etti.</p>
<p>Çamur.</p>
<p>Boya.</p>
<p>Annesini çok kızdıracak bir şey.</p>
<p>Chloe kedinin belki de bu yüzden odaya kapatıldığını düşündü. Belki sebep buydu: Misty ortalığı dağıtmıştı. Bir eliyle sıkıca tırabzana tutunarak, merdivenlerden yukarı doğru çıkmaya başladı ama tırabzanda garip bir şey hissetti. Pürüzsüz değildi, sanki üzerinde bir şey kurumuştu, aynı yerde gördüğü kirden. Chloe merdivenlere baktı, aşağıya koridora baktı, bir taraftan yukarı çıkmaya devam ediyordu ama beyni gördüğü şeyden bir anlam çıkarmaya çalışıyordu; hissettiğinden, kokladığından ve halıdan. Yukarı holdeki halı mahvolmuştu, kirliydi ve sırılsıklamdı; lekeliydi ve tüm resimler yamuk yamuktu.</p>
<p>Kapalı kapının ardında Misty işe koyulmuş, pençeleriyle tahtayı delmeye çalışıyordu, kazıdıkça parke küçük küçük parçalara ayrılıyordu.</p>
<h2><a id="bookmark1"></a><span style="font-weight:bold;">ölülerin Konulmasına Uln var</span></h2>
<p>Onu dışarı çıkar.</p>
<p>Ne olmuştu? Banyo kapısı açıktı ama çok karanlıktı, olması gerektiğinden daha karanlıktı. Tüm ev karanlıktı. Banyoya bakmak için bir sebep yok, dedi Chloe kendi kendine.</p>
<p>Bakmak istemedi.</p>
<p>Tırmala, tırmala, tırmala...</p>
<p>Onu dışarı çıkar.</p>
<p>Çünkü eğer çıkarmazsa kapıya zarar verecekti.</p>
<p>Zarar.</p>
<p>Onu dışarı çıkar.</p>
<p>Ne?</p>
<p>Onu dışarı çıkar, yoksa bir belaya sebep olacak.</p>
<p>Chloe kapıya uzandı ve tereddüt ederek durdu. Parmak uçlarıyla kapının kolunu tuttu. Öfkeli kedi, kapının arkasında uğul-duyordu. Yeniden tırmaladı ve tırmığın çıkardığı ses, Chloe’nin tüylerini diken diken yaptı.</p>
<p>Onu dışarı çıkar.</p>
<p>Kapının kolunu çevirdi, kapıyı itti ve gri bir pençe, kapıyı açılması için biraz daha iterek aralıktan çıktı. Chloe kedinin pençesini geri iterek, onu zorla özgürlükten uzaklaştırdığı için yüzünü buruşturdu, kulakları aşağıya indi ve gözleri ejderhala-rınınki gibi geriye kaçtı. Sonunda kapı aralığından geçip, doğruca koridora koşabileceği kadar açıldı. Odanın kedi kakası ya da daha kötü bir şeyin kokusu sinmiş havası da, onunla birlikte koridora yayıldı.</p>
<p>Chloe kokunun nereden geldiğine bakamadan, kulak tırmalayan zil sesi duyuldu. Yüksek ve buyurgandı, duymazdan gelmenin ya da saklanmanın bir anlamı yoktu: Kapıya bakmak zo-</p>
<p>mndaydı. Merdivenlerin üstüne kıvrılmış bir karartı gibi duran Misty'e değmemeye dikkat ederek, telaşla aşağıya doğru koşmaya başladı. Kapının üstünde büyük bir leke vardı, kapıyı açmak için uzandığında gördü, kapı kilidine kadar uzanan büyük kahverengimsi bir leke.</p>
<p>Zil yine çaldı. Buzlu camdan bir figür gördü: Bir adam, bulanık ve eğri büğrü. Chloe omzunu silkerek kapıyı açtı.</p>
<p>“Çantanı unuttun, tatlım.” Ceketinden yağmur damlaları akan, kahverengi tenli, bembeyaz dişli Bay Norris. Çantayı ona uzattı ama Chloe’nin çantayı almaya vakti olmadı çünkü Bay Norris, Chloe’nin arkasındaki sahneyi gördü ve anında gülümsemesi kayboldu. “Yüce İsa. Yüce İsa. Ne...”</p>
<p>Chloe neye baktığını görmek için döndü ve kapıyı ilk açtığından daha fazlasını fark etti. Çok daha fazlasını. Gözleri vahşi ve parlak, ağzı açık Misty, hâlâ merdivenlerin tepesinde büzüşmüş duruyordu. Chloe dönüp ona bakınca, kedi başını eğdi ve yeri yalamaya başladı.</p>
<p>Chloe’nin arkasındaki Bay Norris, kusacak gibi oldu.</p>
<p>“Anlamıyorum.” dedi Chloe yeniden paniğe kapılarak ama bunu bastırdı ve içinde tuttu. “Ne olduğunu anlamıyorum. Lütfen, ne oldu?”</p>
<p>Bay Norris elinin arkasıyla ağzını kapatmış, iki büklüm duruyordu. Kafasını salladı ve bu bilmiyorum demek olabilirdi ya da şimdi değil veya başka bir şey demek de olabilirdi.</p>
<p>“Bay Norris?”</p>
<p>Gözlerini kapatmıştı.</p>
<p>“Bay Norris.” dedi Chloe çok sakin bir şekilde çünkü diğer alternatifi çığlık atmaktı. “Annem nerede?</p>
<p>Hareketsiz bir şekilde arabada oturdum. Dışarıdaki yağmur boş sokaklarda dans ediyordu. Bir cinayet mahallînin bu kadar sessiz olması sıra dışıydı. Cinayet her zaman kalabalıkların dikkatini çekmiştir ama yağmur onları dağıtmakta, herhangi bir üniformalı polisten daha iyiydi. Gazeteciler bile geri durup benim gibi arabalarında oturarak, bir şeylerin olmasını bekliyorlardı. Yolun karşı tarafına geçmek bile bir şey sayılacağından, olduğum yerde bekliyordum. Ne kadar az dikkat çekersem, o kadar mutlu olurdum.</p>
<p>Işık iyi değildi, tepemizdeki karanlık bulutlar günü bir kış gününe çevirmişti. Kontrol ettim. Saat tam altı bile değildi. Güneşin batışına üç saatten fazla daha zaman vardı. 999 acil görevlilerine adresi vereli iki buçuk saat olmuştu. 999 müfettişinin bulduklarıyla ilgili, kendi izlenim ve görüşlerini belirtmek için gelişinden de, tam iki saat on dakika geçmişti. Müfettiş cinayet araştırma takımını çağıralı ise, iki saat... Telefonumun çalıp bana adres vermelerinin ve beni orada neyin beklediği hakkında kabataslak bir açıklama yapılmalarının üstünden, doksan dakika...</p>
<p>Gördüğüm, Putney’de, nehirden çok uzak olmayan sessiz bir yerleşim bölgesiydi. Valerian Yolu, birbirine benzer kırmızı kire-</p>
<p>mitli, gösterişli beyaz alçıları, siyah tırabzanları ve yağmur nedeniyle parlayan kiremit yolları olan Victoria evleriyle çevriliydi. İkamet edenlerin arabaları yolun kenarlarına park edilmişti, birçoğu yeni sayılırdı, birçoğu da pahalı.</p>
<p>İstisna: Mavi beyaz bir şeridin oluşturduğu kordonun, on ev uzunluğunda kapladığı alan. İçinde polis araçları ve arka kapıları açık bir ambulans vardı, sağlık görevlileri gitmeye hazırlandıkları için toparlanıyordu. Caddenin şeritle çevrili olmayan bölümünde, aceleyle dikilmiş bir çadır vardı, bu çadır evin kapı girişini yani benim cinayet mahallîmi saklıyordu.</p>
<p>Çadırdan tıknaz biri çıktı, maskesini çıkardı ve kâğıt tulumunun başlığını geriye itti. Una Burt. Başkomiserimiz Detektif Başmüfettişi Una Burt. Yönetici. Efendi. Patron. Saçları geriye doğru yapışmıştı: Yağmur ya da ter diye tahmin ettim. Benim tenim de şimdiden yapış yapış ve gömleğim sırtıma yapışmıştı. Oysaki yağmurlu bir pazar öğleden sonrası, araba sürmekten başka enerji gerektiren bir şey yapmamıştım. Yağmura rağmen hava hâlâ soğuk değildi.</p>
<p>Yanımda oturan Georgia Shaw yerinde kıpırdandı. “Neyi bekliyoruz?”</p>
<p>“Hiçbir şey.”</p>
<p>“O zaman hadi gidelim.” Kapının kolunu tutmuştu bile.</p>
<p>“Biz cinayet dedektifleriyiz. Tanıma göre cinayet mahallîne geldiğimizde, zaten birini kurtarmak için çok geçtir. Neden bu kadar acele?”</p>
<p>Boğazını temizledi çünkü en düşük seviyedeki dedektif, Ça-d</p>
<p>vuş dedektife <span style="font-style:italic;">saçma</span> diye karşılık veremezdi. En azından onları çok iyi tanımıyorsan. Çavuş dedektif yeni terfi etmiş ve kendisi bile bunu sürekli unutuyor olsa bile.</p>
<p>i î</p>
<p>“Ama arabada oturarak katili bulmayacağız, değil mi?”</p>
<p>“Bir keresinde arabada otururken katili bulmuştum.” dedim umursamaz bir şekilde, önümdeki cinayet mahallî ile cinayet ekibinin en yeni üyesiyle konuşmaktan daha çok ilgileniyordum.</p>
<p>Georgia gözlerini kısarak, “Kimdi o?” diye hatırlamaya çalıştı. Benim hakkımda araştırma yapmıştı ve bunu ilk tanıştığımız gün söylemişti, hem de bunu takımın önünde söyleme hatasını yapmıştı. Yalnız olsaydık, bunu hoş görebilirdim ama öyle olmadığı için yüksek topuklarımın üzerinde döndüm ve uzaklaştım, bir şey söyleyemeyecek kadar utanmıştım. Aslında gitmeme gerek yoktu. Meslektaşlarımın, ben menzillerinden çıkar çıkmaz bir sürü şey söyleyeceğini biliyordum.</p>
<p>Söylediklerinin bazıları doğru bile olabilirdi.</p>
<p>“Önemli değil.” dedim. İyi davran. “Eski hikâye. Aklımızda tutmamız gereken, beklemenin bir zaman kaybı olmadığı.”</p>
<p>Georgia gülümsedi ama zaten <span style="font-style:italic;">bildiğim şeyi bana anlatma</span> diyen, rahatsız edici bir gülümsemeydi. Sadece iki haftadır ekibin bir üyesi olan birine göre, şaşırtıcı bir şekilde kendinden emindi. Belki de sadece herkesin, benim olduğum gibi çekingen olmasını bekliyordum. Özgüven hiçbir zaman benim güçlü bir tarafım olmadı ama sadece kendine çok güveniyor diye de Georgiadan hoşlanmamak mantıksızdı.</p>
<p>Tamamen yararsız olduğu için ondan hoşlanmamak çok daha mantıklıydı. Hızla basamakları çıkan yeni mezun, stajından hemen sonra benim takımıma verilmişti. Gençti, hoştu, güzel konuşuyordu, özgüvenli ve hırslıydı ama bana çok çalışkan gibi görünmemişti. Kontenjan boşluğunu doldurmak için gelmişti ve ben bir cinayet soruşturma ekibinde olmayı hak ettiğini düşünmüyordum.</p>
<p>Tabii bu, ben takıma katıldığımda da, diğer arkadaşların benim hakkımda hissettiklerinin aynısıydı.</p>
<p>Ondan hoşlanmadım fakat gerçekten de, buna engel olmaya çalışıyordum.</p>
<p>Kev Cox evden çıktı. Yüzü kırmızıydı. Kapüşonunu geriye itti ve Una Burt’e onu güldüren bir şeyler söyledi.</p>
<p>“O kim?”</p>
<p>“Kev Cox. Cinayet Mahallî Müdürü. İşinin en iyisi.” Georgia not alırken, başını salladı. İlgisinin daha çok, kariyerinde ilerlemesine faydası dokunabilecek çok üst rütbeli polislere olduğunu zaten fark etmiştim.</p>
<p>Ve dikiz aynamdan en büyük hedefinin gelmiş olduğunu gördüm, gerçi kariyeri için yapacağı en iyi şey ondan uzak durmak olurdu. Arabasını, kaşları çatık ve sabırsız bir şekilde ileri geri götürerek, çok küçük olduğunu düşündüğüm bir boşluğa sığdırdı. Tatilden döndüğüne mutlu olmadığı sonucunu çıkardım. Yağmura rağmen güneş gözlüğü gözündeydi ve tek başınaydı, yani dikkatini dağıtacak kimse yoktu.</p>
<p>Sonra aniden içeri girmemi gerektiren bir şey oldu. Son istediğim şey Georgia’nın önünde Dedektif Müfettişi Josh Derwent ile duygusal bir kavuşmaydı. Ne söyleyeceğini tahmin etmek ya da ne yapacağını kestirebilmenin bir yolu yoktu. Cinayet mahallînde kontrollü olmak zorundaydı.</p>
<p>En azından, öyle olmasını umuyordum.</p>
<p>“Hadi girelim.” Çantamı aldım ve hemen arabadan çıktım. Ben uzun adımlarla caddeyi geçip Una Burt’e selam verirken, Georgia’nın beni yakalaması bir dakikasını aldı.</p>
<p>“Patron.”</p>
<p>“Maeve.” Çok limitli bir heyecan ama yeni bir şey değildi bu. Yıllardır Una Burt’ü hayal kırıklığına uğratıyordum. Georgia</p>
<h2><a id="bookmark2"></a><span style="font-weight:bold;">ölülerin KonuımatiM İzin ver</span></h2>
<p>çok içten gülümsedi. “Eve girmeyi düşünmeden önce üstünüzü değiştirin. Adli tıbba ait her şeyi korumamız gerekir.”</p>
<p><span style="font-style:italic;">Kanıtlan her zaman yaptığım gibi yok etmenin önüne geçmek için.</span></p>
<p>“Tabii ki.” dedim kibarca.</p>
<p>“Garip bir şey var burada. Gelin.” İçeride, üzerindeki tulum gibi tulumların katlanmış vaziyette olduğu küçük çadırın içine girdi. O tulumları ve galoşları giymeye, sıkı kapüşonun altına saçlarımı toplayarak sokmaya, ince mavi eldivenleri elime geçirmeye ve maskeyi yüzüme takmaya alışkındım. Bir ritmi vardı, bir rutini. Georgia bunu çok tecrübe etmemişti, ben de yeni olduğumda bunu garip bulduğumu hatırlıyorum. Georgia nın tulumuyla mücadele ettiğini fark ettiğimi ona göstermeden, işleri onun için kolaylaştırmak adına hareketlerimi biraz yavaşlattım.</p>
<p>“Garip olan nedir patron?”</p>
<p>“Göreceksin.”</p>
<p>içimden geçtiği gibi gözlerimi kaydırmak yerine aşağıya baktım. <span style="font-style:italic;">Sadece söyle bana...</span> Ama Una ilk izlenime önem verir.</p>
<p>Valerian Caddesi’ndeki 27 numaralı ev ile ilgili ilk izlenimim, bu evin sahip olmak istediğim gibi bir ev olmasıydı. Ön kapıdaki mozaik camı, fayans döşenmiş koridoru ile uzun, karanlık ve çok geniş olmayan teraslı, klasik bir Viktorya Dönemi eviydi. Koridor boyunca etrafa saçılmış, duvarlara ve merdivenlere sıçramış kan lekeleri olmadan yapabilirdim tabii. Kafamı lekelenmiş tavana bakmak için kaldırdım. Evin değerini yüz bin dolar aşağıya çekmek için yeterliydi ama yine de bu, onu benim alabileceğim fiyat aralığıma getirmiyordu.</p>
<p>“Çekilin.” Sözler arkamdan geldi. Denvent’ın sesini nerede olsa tanırdım, sanki onu beklemiyormuş gibi de sesiyle sıçradım. Georgia abartılı bir şekilde nefesini tuttu.</p>
<p>“Ben de aynen öyle düşünüyordum.” dedim. <span style="font-style:italic;">“Ve sana da </span><span style="font-weight:bold;font-style:italic;">merhaba Dedektif Derwent.</span> Cinayet silahı bir bıçak mıydı, Kev?”</p>
<p>“Olabilir. Hâlâ cinayet silahını arıyoruz.” dedi arkada durduğu yerden.</p>
<p>Gözümde canlandırabiliyordum. Kurbanı ile ilk temasın ardından, boşluğu ve teni deldikten sonra, ucundan damlayan kanlarla havada asılı bir bıçak. Ayrıca kandamlaları bize silahı tutan ile ilgili çok şey söyleyebilirdi: Nasıl duruyorlardı? Nerede duruyorlardı? Hangi eli kullanmışlardı? Ne kadar uzunlardı? Kısacası, isimleri dışında her şeyi.</p>
<p>Una Burt’ün bu cinayet mahallînin detaylarını korumakta neden bu kadar kararlı olduğunu anladım. Koridor boyunca, bir kilimden bir kilime basarak, yere dokunmamaya çalışarak çok dikkatli ilerledim. Büyük bir alan değildi ve biz beş kişi, kâğıttan tulumlarımızla hışırdayarak içeride geziyorduk.</p>
<p>“Bunun fotoğrafı çekildi mi?” diye sordum.</p>
<p>“Her santimi.” dedi Kev. “Ayrıca başka biri de videoya aldı. Maalesef ki kan uzmanı bir saatten önce burada olamayacak ve herhangi bir şeye dokunulmadan önce, onun buranın haritasını çıkarmasını istiyorum.”</p>
<p>Odanın sağ tarafına doğru bakarken başımla onayladım. Gri tonlarında bir oturma odası; odanın ortasında video kamera ile çekim yapan bir SOCO<a id="footnote1"></a><sup><a href="#bookmark3">1</a></sup> olmasına rağmen, hiçbir yere dokunulmamış gibi görünüyordu. Videolar, her şeyi kafanızda yerli yerine koyabilmek, suç mahallînin atmosferini anlayabilmek için fotoğraflardan çok daha iyiydi. Jüri videoları izlemeyi severdi. Kamerada görünmek istemediğim için geri çekildim. “Ceset nerede?”</p>
<h2><a id="bookmark4"></a><span style="font-weight:bold;">ölülerin Konulmasına İzin var</span></h2>
<p>Kev mutlu bir şekilde Una Burt’ü dirseğiyle dürterek, “Hep doğru soruları soruyor, değil mi?” dedi. Una’nın maskesinin ardında heyecanlanıp heyecanlanmadığı belli olmuyordu.</p>
<p>“Yukarı kata bir bak.”</p>
<p>Derwent merdivenlere daha yakındı ve önce o çıktı. Sonra Georgia, arkasından da ben. Tırabzanı tutmak için elini uzattı ve bileğinden yakaladım. “Mecbur olmadıkça hiçbir şeye dokunma.”</p>
<p>“Pardon.”</p>
<p>Koridorda ve merdivenlerin başında ışıklar açıktı, içeriye rahatsız edici bir parlaklık hâkimdi. Her şeyin üzerinde kan vardı; kuru ve koyu, ayrıca etraf buram buram şiddet kokuyordu. Kurban hakkında hiçbir şey bilmiyordum ve burada ne olduğuna dair de hiçbir bilgim yoktu ama korku duman gibi havada asılıydı. Şimdi bunu düşünme. Önce gerçekler gelir. Duygular sonra gelebilir.</p>
<p>Derwent merdivenlerin başında durmuştu, diğerlerinin de ona katılabilmesi için kenara çekilip onlara yer açtı. “Ne oldu burada?” Yeri kaplayan sisal halı büyük bir kan lekesini içine çekmişti.</p>
<p>“Buranın, yaranın ilk alındığı yer olduğunu düşünüyoruz. Aşağıda çok kan var ama bu noktaya kadar hep az miktardaydı.” dedi Una Burt. “Belki savunma yaralarıdır. Belki de buradan aşağıya, saldırganın kıyafetlerinden ve ellerinden bulaşmıştır.”</p>
<p>“Ya da kurbanın.” dedi Kev ve Una Burt’ün ateş püsküren kızgın gözlerine maruz kaldı. İlginç.</p>
<p>Kan etrafa saçılarak dokumanın içine işlemişti, bu nedenle kanın miktarı hakkında bir şey söylemek zordu. Etrafta atarda-mar kesilmesinden akabilecek bir ölçüde de kan yoktu. Hayatta kalınabilir bir durum, diye düşündüm. “Bize net bir şey anlatacak kadar harika bir bulgu değil, yanılıyor muyum?”</p>
<p>“Hayır.” Kev halının dokunmuş yüzeyindeki lekeleri gösterdi. “Şunlar ayak ve el izleri. Ayrıntı yok, açıklama yok. Lütfen bana güzel bir fayansla döşenmiş bir yer verin.”</p>
<p>“Aşağıda koridorda var.” dedi Derwent.</p>
<p>“Tabii ben buraya gelmeden önce, ıslak ayaklarıyla içeriye girenler oldu. Polisler dikkatli basmaya özen gösterdiler ama diğerleri...” Kev gözlerini yukarı doğru çevirdi. “Neredeyse özellikle yapıldığını düşünecek insan. Eğer yağmur olmasaydı, çok daha fazla yol alabilirdik.”</p>
<p>“Kimdi o?” diye sordum.</p>
<p>“İki sakinden biri, 18 yaşında bir kadın ve komşulardan biri.” dedi Una Burt. Komşu, kızı istasyondan getirmiş. İçeri girmişler ve bunu bulmuşlar. İkisi ile de konuşmanız gerekecek.”</p>
<p>Başımla onayladım ve sağdaki banyoya doğru ilerleyen izi takip ettim. Kahverengimsi kırmızı lekelerle kaplanmamış, basabileceğim hiçbir yer olmadığı için kapıda durdum. Duş perdesinin halkalarının çoğu kırılmış ve perde aşağıya doğru sarkıyordu. Duvarlar ve tavan, bizi bir araya toplanmış uzaylılar gibi gösteren ayna gibi lekeliydi. Lavaboda ve tuvalette bir kısmı silinmiş yarım el izleri vardı. Tuvaletin bir tarafı menteşelerinden çıkmıştı, orada oluşan çukurdaki suyun altına kalın bir tabaka olarak duran kanı görebiliyordum.</p>
<p>Bir zamanlar burası beyaz bir banyoydu.</p>
<p>“Chris.” diye seslendi Derwent. “Kaç kurban var demiştin?</p>
<p>Una Burt onu takmadı. “Burası saldırının ana merkezi. Saklanma isteği insanın doğasında var ve banyonun kapı kilidi var</p>
<p>ama burası kaçabileceği en kötü yerdi. Tek çıkışlı küçük bir yer ve kendini çok fazla savunamazsın. Saldırgan kapı girişini kapatmış ve erkek ya da kadın katil, kurbanına olabilecek maksimum zararı vermiş olabilir.”</p>
<p>“Kesinlikle erkek.” dedi Georgia. Beyaz maskenin üzerindeki gözleri yuvarlak ve masmaviydi ama sesi titremedi.</p>
<p>“Cinsiyetçi.” diye mırıldandı Dexter ve Georgia dönüp ona baktı.</p>
<p>“Erkek olduğunu var sayamayız.” dedim. “Herhangi bir şeyi var sayamayız.”</p>
<p>“Aslında öyle değil. Beni takip edin.” Komiser Burt bizi tekrar evin önüne götürdü. “Koridorun aşağısında, banyodan sonra bir yatak odası daha var. Oraya hiç girilmemiş ve kan izleri oraya kadar gitmiyor. Oda kızına ait. Burası misafir odası olarak kullanılıyormuş gibi.”</p>
<p>Cumbalı penceresi ve kapının karşısındaki duvarda dökme demir şöminesi olan bir odaydı. Yatak dağılmıştı. Duvardaki girintinin içinde şifonyer vardı ama üzerindeki şişeler ve fırçalar düşmüş, yan duruyordu. Hiç kan göremedim ama başka bir kanıt vardı.</p>
<p>“Lanet olası bu koku da ne?” dedi Derwent geriye adım atarak.</p>
<p>“Ayağını nereye bastığına dikkat et. Kedi burada vurulmuştu.” diye açıkladı Kev.</p>
<p>“Ne kadar zaman önce?”</p>
<p>“ilginç olan şey bu.” dedi Una. “Kız çarşamba günü buradan ayrılmış. Bugün pazar. Görünen o ki kedi üç ayrı yere kaka yapmış ve işemiş, hem de bolca.”</p>
<p>“Sanki tüm içini boşaltmış.” dedi Derwent yere çömelip yatağın altındaki halıya bakarken.</p>
<p>“Evet, ama buna bak.” Una yarım dolu olan su kasesinin olduğu köşeyi gösterdi. Daha iyi görebilmek için yanına gittim ve suyun içinde kısa, kaliteli tüyler gördüm. Altındaki halıyı kontrol etmek için eldivenli elimle kâseyi biraz ittim ve altındaki yuvarlak iz, bana bunun sadece bir kereye mahsus koyulmuş bir su olduğunu gösterdi.</p>
<p>“Biri kediyi buraya kilitlemiş ama onun acı çekmesini istememişler. Yemek olmamasını dert etmemişler ama kurtarıcı gelene kadar hayatta kalmasını sağlayacak miktarda su bırakmışlar. Yemek yemeden üç gün yaşayabilirdi ama susuz yaşayamazdı.”</p>
<p>“Kız çarşamba gününden beri yoktu.” dedi Derwent. “Onun bugün döneceğini kimse biliyor muydu?”</p>
<p>“Bilmiyorum. Maeve, kıza bunu sorabilirsin. Onunla konuşmanı istiyorum.”</p>
<p>Derwent bana artık çavuş oldun diye sakın gelmeyeceğimi düşünme bakışı atarken, ben Una Burt’e başımla tamam dedim. Derwent’a aldırmadım. Hâlâ daha çok sorumluluk alarak bir kademe terfi etmeme ve daha da önemlisi; ona bağımlılığımın azalmasına alışmaya çalışıyordu.</p>
<p>Dürüst olmak gerekirse ben de.</p>
<p>“Burada başka kim yaşıyor?” diye sordum Una ya.</p>
<p>“Kızın annesi Kate Emery, kırk iki yaşında. Yatak odası yukarıda.”</p>
<p>Kontrol etmek için geriye doğru eğildim, merdivenlerde kan yoktu. “O odaya girilmiş mi?”</p>
<p>“Görebildiğimiz kadarıyla hayır. Saldın sırasında ya da saldırıdan sonra da girilmemiş. Kan yok.”</p>
<p>“Kurban o mu?” diye sordu Derwent.</p>
<p>“Bilmiyoruz.”</p>
<p>“Bir fotoğrafı yok mu?” diye sordu Georgia tereddüt ederek. “Ya da beden tanınamayacak kadar zarar mı görmüş?”</p>
<p>Una Burt ve Kev gülerek birbirleriyle bakıştılar. “Aşağıya gel ve gördüğünden ne çıkardığını bana söyle.”</p>
<p>Her şey düşünüldüğünde, kana bu kadar çabuk alışmak ne kadar garipti. Yönümüzü aşağıya doğru çevirdik ve sanki olay bir cinayetten çok bir bulmaca gibiydi. Şu anda durum böyleydi ve daha objektif bir bakış açısı için de faydalıydı ama çok uzun sürmeyeceğini biliyordum. Koridor boyunca Una Burt’ü takip ettim, Derwent orada ne olduğunu görebilmek için, dibimde beni takip ediyordu. Merdivenlerin altında solda, küçük bir duş odası vardı. Una kapıyı hızla açtı ve geriye çekildi.</p>
<p>“İşte. Bundan nasıl bir sonuca varıyorsun?”</p>
<p>“Saldırgan burada temizlenmiş mi?” Duvarlara göz gezdirdim, fayansların üzerinde solmuş kahverengimsi lekeler vardı. “Çamaşır suyu kokusu alıyorum.”</p>
<p>“Ve lavabo açıcı. Boruları tıkayan saçları, kiri eritmek için kullanılan yüksek derecede çözücü. Şişeyi mutfaktaki bir dolabın içinde buldum. Ev sahibinin malı.” Kev’in göz kenarları maskesi genişlediğinde kırıştı, gülümsüyordu. “Burada olduklarını biliyoruz. Arkalarını toparlayıp, temizlediklerini biliyoruz. Bilmediğimiz ise bundan işimize yarar bir şey çıkarıp çıkaramayacağımız.”</p>
<p>“Harika.” dedim tam tersini kastederek. “Başka ne var?”</p>
<p>“Kan izi mutfağa kadar gidiyor ve içinden devam ediyor.” Kev bizi şık beyaz mutfağa doğru yönlendirdi. Ahşap yerde, dolapların köşesine kadar ilerleyen kan izinden başka mutfağa el değmemişti. Kapıdan arka kapının koluna kadar kan lekesi de-vam ediyordu. “Ve sonra kayboluyor. Kapıyı açmayacağım çünkü dışarı açılıyor. Hâlâ bardaktan boşalırcasına yağmur yağıyor ve henüz oraya kuracak bir tentem yok. Kapının iç tarafındaki herhangi bir izi kaybetmek istemem ama size neyi bulduğumu ya da bulamadığımı söyleyebilirim: Dışarıda bir teras var ve ben şu anda, kurbanımızın nereye kadar gittiğini bize gösterebilecek bir kan lekesi ya da işimize yarar bir ayak izi veya herhangi bir şey görmüyorum. Yağmur her şeyi silip süpürmüş.</p>
<p>“Yani ceset yok.” dedim.</p>
<p>“Ceset yok.” diye beni onayladı Una Burt. Şu durumda kimi aradığımızdan bile emin olamayız. DNA sonuçları gelene kadar bundan emin olamayız. Şu ana kadar bildiğimiz, Kate Emery’nin çarşamba gecesinden beri görülmediği. Bunu bir kayıp soruşturması olarak yürütebiliriz ama zaman kaybetmek istemiyorum. Telefonunu, çantasını, cüzdanını, anahtarlarını ve tüm kanını arkasında bırakmış. Birinin bu kadar çok kan kaybettikten sonra yürüyüp gitmesi mümkün değil. Onu canlı ve iyi görmeyi umuyoruz fakat şu anda gerçekten aradığımız şey bir ceset.”</p>
<p>Kızın adı Chloe Emery di. Karşıdaki komşunun evine, Valerian Caddesi, 32 numaraya giderken iki kere kontrol ettim. Daha önce gördüğüm ambulansın Chloe için geldiğini, Una Bun biz içeride koruma tulumlarımızı çıkarırken kapının önünde söylemişti.</p>
<p>“Sinir krizi geçirdi. Tabii şaşırtıcı değil fakat tedavi istemedi ve onu hastaneye götürmelerine izin vermedi. Onu zorlayamazlardı. Kızın hafta sonu planları ile ilgili nazik bir sohbete ihtiyacı vardı, özellikle onları tanıyan biriyle. Anladığım kadarıyla babasıyla Oxfordshire’daymış. Annesi ve babası boşanmış. Baba tekrar evlenmiş. Anne evlenmemiş.”</p>
<p>“Anne biri ile birlikte miymiş?” diye sordu Derwent.</p>
<p>“Bu öğrenmemiz gereken bir bilgi. Ayrıca herhangi birinin, annesine ya da kendisine zarar vermek için bir sebebi var mıymış öğrenmek istiyorum veya annesinin başkasına zarar vermek için bir nedeni var mıymış? Bunu göz ardı edemeyiz.”</p>
<p>Derwent omzuma dokundu. “Bu konuşmayı senin yönlendirmene izin vereceğim Kerrigan.”</p>
<p>“Öyle yapacaksın çünkü orada olmayacaksın. Senin burada kalmanı istiyorum.” dedi Una Burt sert bir şekilde. “Cinayet mahallîne göz kulak olmanı istiyorum.”</p>
<p>“Ama gidip o kızla konuşmak istiyorum.”</p>
<p>“Kerrigan tek başına bu işi halledebilir.” Bana döndü, “Georgia Shaw’u yanına al.” dedi.</p>
<p>Derwent kaşlarını çattı. “Georgia Shaw da kim?”</p>
<p>“Yeni dedektif.” dedim.</p>
<p>“Sarışın olan mı?”</p>
<p>Başımla onayladım.</p>
<p>“Nasıl biri?”</p>
<p>“Buna senin karar vermen gerekecek, dedi Georgia, yanıma gelerek. Onu fark etmemiştim ama tabii duyabilecek mesafedeydi. Zaten kusursuz olan saçlarını düzeltti. Benim saçlarımı düzeltmeye parmaklarımla taramamın yetmeyeceğinin farkın-daydım. Sıcak ve yağmur ölümcül bir kombinasyondu.</p>
<p>“Georgia Shaw, Josh Derwent.” dedi Una Burt. “Josh benim dedektif müfettişimdir.”</p>
<p><span style="font-style:italic;">Benim</span> dedektif müfettişim. Gülümsememi sakladım. Bu Derwent’a, iki haftalık tatil süresince unutmuş olma ihtimaline karşın, kimin patron olduğunu hatırlatmanın hoş bir yoluydu.</p>
<p>Georgia elini uzattı ve çok kısa bir an Josh’un onu görmezden geleceğini düşündüm ama Georgia nın elini isteksizce sıktı.</p>
<p>“Tanışmadık. Ben ekibe katıldığımdan beri siz tatildesiniz.”</p>
<p>“Ve şimdi tatilde değilim.” Una Burt’e döndü. “Lütfen bırak gideyim ve kızla konuşayım.”</p>
<p>“Beni tatlı dille ikna etmeye çalışma.” dedi Una. “Bundan hoşlanmıyorum ve işe yaramayacak.” Una nın yüzü hafifçe yumuşadı. “NPAS<a id="footnote2"></a><sup><a href="#bookmark5">2</a></sup> az sonra yukarıda belirir ve aşağıda cesedin aranmasını koordine etmelerine yardım edecek birileri var.” NPAS polis helikopteriydi; bu soruşturma için tüm olanakları kullanıyordu. “Bir köpek birimi ve arama ekibi gelecek. Bu sadece bebek bakımı değil, Kev Cox.”</p>
<p>“Harika.” Gerindi ama hayal kırıklığına uğramıştı. “Yağmurda bir milyon bahçe arasında kayıp bir ceset arama. Ne güzel bir hoş geldin.”</p>
<p>“Senin için ilginç cinayet soruşturmaları bulmadığımı söyleme.” Una Burt bana başıyla işaret etti. “îşe koyul.”</p>
<p>Bu da beni, Georgia’nın hemen arkamda yürüyor olmasını takmamaya çalışmaya itti. Defterime aldığım notları okumaya başladım.</p>
<p>“Ona koridordaki tüm ayak izleri üzerinde neden yürüdüğünü soracak mısın?” diye sordu Georgia.</p>
<p>“Bunu yapmayı düşünmüyorum.”</p>
<p>“Neden?”</p>
<p>Durdum ve yüzüne baktım. “Çünkü önce onu tanımak istiyorum. Bize güvenmesini istiyorum. Eğer bazı zor sorular sormam gerekirse, soracağım ama bu bizim burada olma amacımız değil. O, çarşamba günü evi terk etmeden önce, bu evde ne olduğunu bize anlatabilecek tek kişi, ancak bunu sadece bize yardım etmek isterse yapar.”</p>
<p>“Ya o yaptıysa?”</p>
<p>“Neyi yaptıysa? Daha ne olduğunu bile bilmiyoruz.” Arkamı döndüm. “Eğer annesinin nerede olduğunu bulmamıza yardım etmek istemezse, bu da bize bir şey anlatır. Yine de bizimle konuşmaması için ona bir sebep vermek istemiyorum. Bu yüzden Komiser Burt, Müfettiş Derwent’a yapacak başka bir şey buldu.”</p>
<p>“Gerçekten agresif görünüyor.”</p>
<p>“Hımm.” dedim ve Georgia bundan istediğini anlayabilirdi. Derwent, Chloe Emery’i günün sonunda tamamen delinebilirdi ya da sonsuza dek kalbini kazanabilirdi. Uçlarda tepkiler almak onun uzmanlık alanıydı ve bu içinde bulunduğumuz durum için çok riskli bir özellikti.</p>
<p>Adrese geldiğimizde, “Bu kimin evi?” diye fısıltıyla sordu Georgia. Şimdiden Derwent ile kıyaslandığında çok nazik ve sessizdi.</p>
<p>“Onu istasyondan alan ve 999’u arayan komşunun evi.” Notlarımı tekrar kontrol ettim. “Oliver Norris.”</p>
<p>“Kızın ondan uzak tutulması gerekmez mi? Onlarla konuşana kadar yani? Hikayeyi doğru anlatmaları için.”</p>
<p>Kaşlarımı kaldırdım. “Kimseye güvenmez misin? Zili çal.”</p>
<p>Dediğimi yaptı. “Ama... ”</p>
<p>“Ayrı ayrı tutuldular. Kızın yanında bir aile iletişim memuru var. Burt memurun canavar gibi olduğunu ve Norris’in, Chloe’nin yanına yaklaşmasına izin vermeyeceğini söyledi.” Sırıttım. “Burt de kimseye güvenmez.”</p>
<p>Yeşile boyanmış kapı açıldı ve içeriden zayıf, açık kahverengi saçlı, endişeli bir kadın çıktı.</p>
<p>Kapısında iki polis dedektifi olduğu için bu çok normaldi. Boynuna kadar düğmelenmiş uzun kollu beyaz bir bluz ve bileğine kadar uzun bir elbise giyiyordu. Aşağıya baktım; yuvarlak burunlu, düz, yumuşak mavi deriden olan ayakkabısını ve ten rengi çorabını gördüm. Ben en ince pantolonumu ve üzerine de kolsuz bluzumu giymiştim, yanıyordum. O elbiselerin içinde sıcaktan beş dakika içinde düşüp bayılırdım.</p>
<p>“Bayan Norris?”</p>
<p>“Evet, ben Eleanor Norris.”</p>
<h2><a id="bookmark6"></a><span style="font-weight:bold;">ölülerin Konuşmasına İzin Yer</span></h2>
<p>“Chloe ile konuşmaya geldik, Bayan Norris.”</p>
<p>“Yukarıda kızımın odasında.” Sanki kızı arkasında dururken görmeyi umuyormuş gibi dönüp arkasına baktı. Az önce ziyaret ettiğim evin sanki aynadaki yansımasıydı ve büyük bir ilgiyle inceledim. Emerylerin evinin, bir insanın tüm kanını oraya boşaltmadan önce nasıl görünebileceğini hayal etmeye çalıştım ama aile hayatının dağınıklığından dolayı hayal etmek oldukça zordu; tırabzanın ucunda paltolar, anahtarlar asılıydı ve kapının yanındaki masanın üstünde postalar duruyordu. Arkamda bıraktığım ev, kan dışında kusursuz bir şekilde düzenliydi. Burada duvar kâğıtları eski ve yırtıktı, halılar eski modaydı, evin acilen bir tadilattan geçmesi gerekiyordu.</p>
<p>“Chloe ile konuştunuz mu?” diye sordum.</p>
<p>“Hayır. Yani sadece bir şey yemek ya da içmek ister mi diye sordum.”</p>
<p>Eleanor Norris ince ellerini üşümüşler gibi birbirine sürttü. “Eşim bana evi anlattı. Gördüklerini...”</p>
<p>“Gerçekten hiç hoş bir manzara değil.” dedim donuk bir şekilde.</p>
<p>“Kısa sürede yolun karşı tarafıyla işinizin biteceğini düşünüyor musunuz?” Eleanor’un sesi gittikçe alçaldı, neredeyse bir fısıltıya dönüştü. “Sadece, Chloe ne zaman eve döneceğini bilirse, onun için daha iyi olur diye düşünüyorum.”</p>
<p>“Kısa zamanda değil.” dedim.</p>
<p>“Gitmek istese bile...” diye ekledi Georgia. “Ben istemezdim, siz ister miydiniz?”</p>
<p>“Burada birkaç gün kalabilir ama...” Eleanor çaresizce omuzlarını silkti. <span style="font-style:italic;">Ama sonsuza kadar bir komşumuzu burada agırlaya-mam.</span> Yanakları kızardı.</p>
<p>“Sabaha daha çok şey öğrenmiş olacağız.” dedim onu sakinleştirmeye çalışarak. Doğruydu ama muhtemelen Chloe’nin anlatacakları ile bağlantılı olmayacaktı. Tabii Eleanor Norris bunu bilmek zorunda değildi. “Chloe babasıyla konuştu mu?”</p>
<p>“Hayır. Onu aramayacak.”</p>
<p>Ona haber verildiğini biliyordum. Una Burt, Thames Vadisi polisinden onunla konuşmalarını istedi. Aynı zamanda kötü haberi verirken, adamın tepkilerini ölçmelerini de. Kendi iyiliği için gerekli şok ve korku ile tepki vermiş olmasını, bizim iyiliğimiz için de böyle yapmamış olmasını; ayrıca mazeret olarak o gün başka bir dertle uğraştığını söylememesini, arabasında kan lekesi ile cinayet silahının bulunmasını isterdim... Cinayet soruşturmalarında, eski kocalardan çok iyi şüpheli oluyor.</p>
<p>“İyi anlaşırlar mı? Chloe onu ziyaret ediyordu değil mi?”</p>
<p>“Bilmiyorum. Üzgünüm.” Eleanor polis helikopterinin uçtuğu yere baktı. Numara 27’nin arkasındaki bahçede arama ışığı parlıyordu, ışık doğal olmayan karanlığı deliyordu. “Ne arıyorlar?”</p>
<p>“Sadece soruşturmanın bir parçası.” dedim hızlıca, Georgia ceset ile ilgili, daha doğrusu kayıp ceset ile ilgili bir şey söylemeden. “Kate Emery’i en son ne zaman gördünüz, Bayan Norris?”</p>
<p>“Ah... Bilmiyorum.” Dudağını ısırdı. “Çarşamba akşamı sanırım. Aynı anda çöpü döküyorduk.”</p>
<p>Not aldım. “Konuştunuz mu?”</p>
<p>“Hayır. Ona el salladım. Hiçbir fikrim yoktu, yani bilemezdim.”</p>
<p>“Tabii ki. Onu iyi tanır mıydınız?”</p>
<p>“Hayır.” Tereddüt etti, sonra ekledi, “Kızım, Chloe ile yakın. Hızlıca söylemişti, sanki söylemek istemiyormuş gibi ama eninde sonunda öğreneceğimizi biliyordu.</p>
<h2><a id="bookmark7"></a><span style="font-weight:bold;">ölülerin Konuşmasına Ulu *w</span></h2>
<p>“Kızınızın adı ne?”</p>
<p>“Bethany.”</p>
<p>“Kaç yaşında?”</p>
<p>“On beş. Aslında daha yeni on beş oldu.”</p>
<p>“Chloe’den küçük.” dedim.</p>
<p>“Evet ama Bethany çok olgundur ve Chloe...” Durdu ve bana utangaç bir şekilde güldü. “Muhtemelen onunla konuşmak istersiniz.”</p>
<p>“Evet, lütfen.”</p>
<p>“Merdivenleri çıkınca hemen karşınızdaki oda.”</p>
<p>Bizi yukarı çıkarken izlediğinin farkındaydım. Kıyafet seçiminden dolayı, konuşmamız sırasında terleme sebebinin acaba kıyafetleri midir; yoksa kızının Chloe ile ilişkisinin, onu neden bu kadar endişelendirdiği gibi birkaç şeyi merak etmeme rağmen, geri dönüp ona bakmadım. Ayrıca insanlar polislerin yanında, özellikle de bir cinayet soruşturması sırasında garip davranırdı. Ebeveynler saklayacak hiçbir şeyleri olmamasına rağmen, çocuklarını koruma konusunda endişeleniyorlardı ve cinayete bu kadar yakın olma şokuyla vücudunuzun termometresi şaşabilirdi. <span style="font-style:italic;">Kimseye güvenme...</span> Her şey düşünüldüğünde kâfi derecede mantıklı bir yaklaşım.</p>
<p>Koridorun sonundaki kapıyı çaldım ve şüpheli bir yüz kapıyı açtı. “Evet?”</p>
<p>Ona rozetimi gösterdim. “Chloe ile konuşabilir miyiz?”</p>
<p>Kısa, orta yaşlı bir kadındı. Kibar gözleri vardı ve saçları kısa kesilmişti. Onun emirlerine karşı gelecek herhangi bir şey yapmaya veya onu buna ikna etmeye çalışmaya cesaret edemezdim. Başıyla onaylamadan önce bana ve sonra arkamda duran Georgia ya dikkatle baktı.</p>
<p>“Girin.”</p>
<p>Memurun yanından geçerken fısıltıyla, “Herhangi bir şey söyledi mi?” diye sordum. Başıyla hayır cevabını verdi.</p>
<p>Chloe Emery bir koltuğa kıvrılmış, pencereden akan yağmuru izliyordu. İçeri girdiğimizde dönüp bize bakmadı. Bir anlığına odaya göz gezdirdim, bu her şeyden çok bir alışkanlıktı; amatörce boyanmış beyaz duvarlar, dolu bir kitaplık, tek kişilik yatak ve üzerinde lambadan başka bir şey olmayan bir şifonyer. Sonra dikkatimi Chloe’ye verdim. Uzundu. Düzgün bacakları ve uzun siyah saçları vardı.</p>
<p>“Chloe?”</p>
<p>Bana bakmak için döndü. Mavi gözleri ve kalın kaşlarıyla güzel bir yüzü vardı ama boş bakıyordu.</p>
<p>“Evet?”</p>
<p>“Ben Maeve Kerrigan. Metropolitan Poliste çavuş dedektifim. Sana birkaç soru sormamın bir sakıncası var mı?”</p>
<p>Başıyla onayladı ama dizlerini göğsüne çekti. Dehşete kapılmış gibi görünmüyordu.</p>
<p>Yatağın tam karşısına oturdum. <span style="font-style:italic;">Kolay bir soru ile başla.</span> “Kaç yaşındasın Chloe?”</p>
<p>“On sekiz.”</p>
<p>Bana daha genç göründü; çocuk gibi. Bir yetişkinin desteğine ihtiyacı olduğu hissine kapıldım.</p>
<p>“Zor bir gün geçirdiğini biliyorum Chloe ve çok fazla zamanını almak istemiyorum ama sana bazı sorular sormam gerek. Tamam mı?”</p>
<p>Başıyla onayladı ama yorgundu.</p>
<p>“Bana adresini söyleyebilir misin?”</p>
<p>“27, Valerian Caddesi, Putney, SW15.”</p>
<p>“Ve burası çoğunlukla yaşadığın yer, bu doğru mu?”</p>
<p>“Evet.” Sesinde duygu yoktu ve konuşurken gözleri etrafa bakıyordu. Kıpırdamadan durmak için çok çaba harcadığını fark ettim.”</p>
<p>“Orada başka kim yaşıyor?”</p>
<p>“Annem.”</p>
<p>“Onun adı ne?”</p>
<p>Bir saniyeliğine düşündü. “Kate.”</p>
<p>“Kate Emery.”</p>
<p>“Evet, Kate Emery.”</p>
<p>“Chloe, senin de soyadın aynı mı?”</p>
<p>“Evet.”</p>
<p>“Babanın soyadı ile aynı mı?”</p>
<p>“Evet.”</p>
<p>“Ama annenle baban boşandı.”</p>
<p>“Evet.” Cevap veriş şekli gittikçe yumuşuyordu. Sebebini bilmeden tehlikeli sulara adım attığımı hissettim.</p>
<p>“Hafta sonu burada değildin.”</p>
<p>Başıyla verdiği bir diğer onay.</p>
<p>“Neredeydin?”</p>
<p>“Babamlaydım.”</p>
<p>“ikiniz yalnız mıydınız?”</p>
<p>“Hayır.”</p>
<p>Bekledim ama başka bir şey söylemedi. “Başka kim vardı orada Chloe?”</p>
<p>“Üvey annem.” Durakladı ve tam ben başka bir soru sormak üzereyken, “Ve Nathan. Ve N... Onun kardeşi.” diye ekledi.</p>
<p>“Nathan kim?”</p>
<p>“Üvey kardeşim.”</p>
<p>“Ve onun kardeşi dedin.” dedim. “Onun adı ne?”</p>
<p>Dudaklarını birbirine bastırarak, odanın köşesine gözlerini dikti. Cevap yok. Onu şaşırtmak için sorulmuş bir soru değildi, aslında tam tersiydi. Bunlar kolay, gerçeğe dayalı, insanların güvenle cevap verdikleri, onları soruşturmaya hazırlayan sorulardı. Bulduğumun farkında bile olmadığım bir duvara çarpmıştım.</p>
<p>“Başka erkek kardeşin ve kız kardeşin var mı?”</p>
<p>“Hayır.”</p>
<p>“Peki, annenle yaşıyorsun. Evde başka biri yaşıyor mu?”</p>
<p>“Hayır.”</p>
<p>“Hafta sonunu babanla birlikte geçirmek için ne zaman evden ayrıldığını söyleyebilir misin?”</p>
<p>“Çarşamba. Öğleden sonra.”</p>
<p>“Çıkmadan önce anneni gördün mü?”</p>
<p>Başıyla onayladı. “Evdeydi.”</p>
<p>“Sıra dışı bir şey söyledi mi? Seni endişelendiren herhangi bir şey?”</p>
<p>Bir başka çaresizce baş sallama. “Hiçbir şey hatırlamıyorum.”</p>
<p>“Endişeli veya dalgın görünüyor muydu?”</p>
<p>“Ha-hayır.” Pek emin değildi aslında.</p>
<p>“Ne dedi Chloe?”</p>
<p>“İş hakkında konuşuyordu. İşle meşguldü ve benim... Benim gitmemi istedi. Geç kalmamdan korkuyordu. Yapacak çok işi olduğunu söyledi.”</p>
<p>“Ne iş yapıyor?”</p>
<p>“Kendi işi var.”</p>
<p>“Ne çeşit bir iş olduğunu biliyor musun?”</p>
<p>“Bebeklerle ilgili bir şey.” Chloe çaresizce omuzlarını silkti.</p>
<p>“Aslında benimle bu konu hakkında konuşmaz. Anlayacağımı düşünmez. Muhtemelen de haklı.”</p>
<p>“Saat kaçta geri geldin Chloe?”</p>
<p>“Üç yirmi beşte trenden indim.” Garip bir şekilde tam bir cevaptı, sanki bunun notunu almıştı.</p>
<p>“Seni karşılayacak birini bekliyor muydun?”</p>
<p>“Hayır. Kimse geri döndüğümü bilmiyordu.”</p>
<p>“Ah!”</p>
<p>“Babamın evinden erken ayrıldım.”</p>
<p>“Ne zaman dönmen gerekiyordu?”</p>
<p>“Salı günü.” Küçük bir kahkaha attı. “Anneme sürpriz olacağını düşünmüştüm.”</p>
<p>Sürpriz. Kayıp değil.</p>
<p>“Annen de sen yokken bir yerlere gitmeyi planlıyor muydu, Chloe? Haberin var mı?”</p>
<p>“Hayır. Misty’i bırakmazdı.”</p>
<p>“Misty?”</p>
<p>“Kedi.” Yüzüne hüzün çöktü. “Nerede olduğunu bilmiyorum.”</p>
<p>“Aşağıda.” Aile İletişim Memuru ona gülümsedi. “Aşağıda mutfakta. Kupanı almaya indiğimde gördüm onu tatlım.”</p>
<p>Chloe yanında yerde duran dolu kupaya baktı. Üstünde kalın bir tabaka oluşmuştu. “İçmedim.”</p>
<p>“Sorun yok. Sana başka bir tane daha getiririz.” dedi memur.</p>
<p>Chloe midesi bulanmış gibi görünüyordu. “Hayır, hayır teşekkürler.”</p>
<p>“Yani kimse senin eve dönmeni beklemiyordu.” dedim, konuşmayı tekrar olması gerektiği yere çekerek. “Erken ayrılman için bir sebep var mıydı?”</p>
<p>Birden kıpkırmızı kesildi ve gözlerini yere dikti. Dudaklarını birbirine bastırmıştı, sanki ağzından gereğinden fazla bir kelime çıkma riskini almak istemiyormuş gibiydi. Bunun babasının cevaplaması gereken bir soru olduğuna karar verdim.</p>
<p>“Tamam. Neredeyse bitirmek üzereyiz. Seni biri istasyondan aldı, değil mi?”</p>
<p>“Bay Norris beni gördü. Beni arabayla buraya getirdi.”</p>
<p>“Seninle eve girdi mi?”</p>
<p>Kesinlikle hayır anlamında başını salladı. “Tek başımaydım.” Notlarıma baktım. “Ama 999’u aradı.”</p>
<p>“Çantamı unuttum. Arabasında bırakmışım. Bu tür şeyleri hep yapıyorum. Hatırlamalıydım çünkü onu bagaja koymaya çalıştım ve o da bana bağırdı; şey, bağırmadı ama bana bagajı açmamamı söyledi. Arka koltuktaydı, çantam yani. Sonra unuttum.” Ürperdi. “Sadece eve gitmek istedim.”</p>
<p>“İçeriye tek başına girdin. Herhangi garip bir şey hissettin mi?” Birçok yerde bulunan kuru kan gibi...”</p>
<p>“İlk başta hayır. Yani fark ettim ama ne olduğunu anlamadım. Ne olduğunu gerçekten bilmiyorum. Misty’nin neden bir yere kapatıldığını, evin neden kirli olduğunu ve annemin neden orada olmadığını bilmiyorum.” Sesi titriyordu. “Eve gelip hiçbir şeyin olması gerektiği gibi görünmediğinden başka bir şey anlamadım. Her şey tersti ve kötüydü, her şeyin eskisi gibi olmasını istediğimden başka bir şey bilmiyorum.” Aniden heyecanlanarak</p>
<h2><a id="bookmark8"></a><span style="font-weight:bold;">Ölülerin Konuşmasına İzin Ver</span></h2>
<p>ayağa sıçradı ve Aile İletişim Memuru yanımdan geçerek, onu sandalyesine yeniden oturttu.</p>
<p>“Sorun yok tatlım. Otur sen.”</p>
<p>“Yarın tekrar gelip seninle konuşacağız.” dedim. “Dinlenmeye çalış, Chloe.”</p>
<p>“Dinlenmek istemiyorum. Eve gitmek istiyorum. Eve gitmem gerek. Evde ihtiyacım olan şeyler var, oraya gitmem gerek, hemen şimdi.”</p>
<p>“Bu mümkün değil, şu anda değil.” dedim. “Ama eğer liste verirsen, biz istediklerini alabiliriz.”</p>
<p>Gözleri yaşlarla doldu, başını sallıyordu. “Nerede olduğunu biliyorum. Onu almam lazım. Ona ihtiyacım var.”</p>
<p>“Nedir o?”</p>
<p>Chloe alt dudağını ısırdı, cevap vermemek için kendini tutuyordu. Uzunca bir süre gözlerini kapadı, sonra rahatladı. “Hiçbir şey. Hiçbir şey.”</p>
<p>Georgia ile bakıştık. Hafifçe omuzlarını silkti.</p>
<p>“Eğer ne aradığımı bilmezsem sana yardımcı olamam. Neye benziyor?”</p>
<p>“İlaçlarım. Ve...”</p>
<p>“Ve?” diye tekrar ettim.</p>
<p>“Bir zarf. Üzerinde adım var.” Bahçeye bakmak için arkasına döndü. Acı kaybolmuştu. Başka bir yerde gibiydi.</p>
<p>Geri çekilmiş, içine kapanmıştı.</p>
<p>Onu kaybetmiştim.</p>
<p>“Eğer görürsem, onu sana mutlaka ulaştıracağım.” diyerek tekrar denedim ama cevap alamadım. Memura başımla selam vererek onu yalnız bıraktım.</p>
<p>Georgia, arkamızdan kapıyı kapattıktan sonra, “Pek iyi gitmedi.” dedi.</p>
<p>Anında döndüm. “Böyle söylemene ne sebep oldu?”</p>
<p>“Şey, o üzgün.”</p>
<p>“Sevdiğin biri kayıp olduğunda bu normal.”</p>
<p>“Ve bize fazla bir şey anlatmadı.”</p>
<p>“Bize çok <span style="font-style:italic;">şey</span> anlattığını düşündüm. Bildiğinden daha fazlasını.”</p>
<p>“Ne gibi?”</p>
<p>“Düşün.” dedim ve insanları kaba yapan acaba terfi mi diye düşünerek merdivenlerden inmeye başladım; şu ana kadar Derwent gibi iğrenç olabildiysem, ben kendim dedektif müfettişi olmuştum.</p>
<p>O kadar ileri gittiğimi düşündüm.</p>
<p>Aşağıya indiğimde koridor boştu. Evin arkasından gelen sesleri mutfağa kadar takip ettim. Yolun diğer tarafındaki evden daha dardı ve insan doluydu. Eleanor Norris lavabonun başında durmuş, elindeki mutfak havlusunu buruşturuyordu. Masada oturan ergen kız, beyaz saçlı bir adamla derin bir sohbete dalmış olan kısa koyu saçlı ve bronz tenli bir diğer adama yaslanmıştı. Üçüncü adam sandalyeye oturmuş, sandalyenin iki ayağı üzerinde geriye doğru sallanıyordu. İçeri girince bize baktı.</p>
<p>“Bakın, aynasızlar.”</p>
<p>“Morgan.” dedi yanık tenli adam. “Yeter artık.”</p>
<p>“Sadece şakaydı.” Sandalyeyi gürültülü bir şekilde yere bıraktı ve ayağa kalktı. “Morgan Norris. Ben Oliver’ın erkek kardeşiyim.”</p>
<p>“Günahlarımın cezası. Ben Oliver.” Siyah saçlı adam da kardeşine öfkeli gözlerle bakarak ayağa kalktı. Söylemeden de bir bağları olduğunu anlayabilirdim. Aynı çabuklukta hareket ediyorlardı, aynı kafa hareketleri ve aynı açık renk gözleri vardı. Oliver daha koyu teni, kare çenesi ve rugby oyuncusu havasıyla yakışıklıydı. Morgan daha zayıftı, tıpkı bir koşucu gibi. Bana içten bir merakla bakıyordu, bunu önemsemedim. Bu başıma çok <span style="font-style:italic;">gelirdi. Bir</span> cinayet dedektifine benzemediğim söylenmişti. Fazla güzel demişlerdi. Yeteri kadar sert <span style="font-style:italic;">değil. Çok</span> uzun.</p>
<p>Bunun gibi saçmalıklar.</p>
<p>“Sizinle konuşmam <span style="font-style:italic;">gerek, Bay Norris. Bu öğleden</span> sonra gördüklerinizle ilgili size birkaç soru sormam lazım. Konuşabileceğimiz bir yer var mı?”</p>
<p>“Tabii ki.” Koluna daha da <span style="font-style:italic;">sıkıca sarılan ergen kızdan ayrılmaya</span> çalıştı.</p>
<p>“Hayır.”</p>
<p>“Bethany gitmek zorundayım.”</p>
<p>“Gitmesine izin ver, Bethany.” <span style="font-style:italic;">Beyaz saçlı adam elini</span> uzattı ama dokunmadı. Dokunmasına <span style="font-style:italic;">gerek yoktu. Kız anında</span> babasını bıraktı ve <span style="font-style:italic;">ellerini kucağına</span> koydu.</p>
<p>“Pardon ben sizin isminizi duyamadım.” dedim ona.</p>
<p>“Gareth Selhurst.”</p>
<p>Onu tanımam gerekirmiş gibi söyledi, yankılanan sesi ve gururla şişen geniş <span style="font-style:italic;">göğsüyle. Bir</span> aktör müydü? Bilmiyordum ve soramadım. Onu daha önce hiç görmemiştim.</p>
<p>“Komşu musunuz? Ya da aileden biri mi?”</p>
<p>“Yakınlarda oturuyorum.” Belli bir yöne olmayan, hafif bir <span style="font-style:italic;">el hareketi yaptı. “Ve</span> biz hepimiz bir aileyiz. Tanrı’nın ailesi.”</p>
<p>“Âmin.” Eleanor Norris fısıldadı.</p>
<p>“Gareth kilisemizin lideridir.” dedi Oliver Norris. “Bize des</p>
<p>tek olmak için burada.”</p>
<p>Aktör değil: Bir rahip.</p>
<p>Selhurst, “Yardım etmek istedim. Yapabileceğim bir şey olması durumunda. Bazen dua çok büyük bir rahatlık verir.”</p>
<p>“Kate Emery ve Chloe Emery’i tanıyor musunuz?”</p>
<p>“Evet. Çok iyi değil.” Hafifçe gülümsedi. “Bizimle dua etmezler ama kapı her zaman açıktır.”</p>
<p>Konuşmaya değmez diye düşündüm ve anında acaba böyle düşünmekte haklı mıydım diye merak ettim.</p>
<p>“Çok uzun sürmeyecek, Bay Norris.”</p>
<p>“Sizinle gelmek istiyorum. Ne olduğunu duymak istiyorum.” dedi Bethany. Şımarık bir bebek gibiydi ve çocuk gibi görünüyordu. Annesi on beş yaşında demişti ama ben en fazla on üç derdim. Minyon ve zayıftı, kalın kare gözlükleri tüm yüzünü kaplıyordu. Annesi gibi uzun kollu bir bluz giymişti. Makyajı yoktu. Oje de sürmemişti.</p>
<p>“Gelemezsin, Bethany. Polisin benimle tek konuşması gerek. Zaten ne olduğunu duymak istemezsin.”</p>
<p>“Eğer bilmezsem daha kötü şeyler hayal edeceğim. Uyuya-mayacağım. Daha çok korkacağım.”</p>
<p>“Bethany.” Gareth Selhurst hayır anlamında başını salladı. “Babana ne yapacağını söylemek sana düşmez.”</p>
<p>“Hayır, biliyorum ama... ” &#160;&#160;&#160;&#160;&#160;&#160;&#160;&#160;&#160;&#160;&#160;,</p>
<p>“Burada kal ve bizimle dua et. Tanrı ile konuş.” Selhurst ellerini açtı. Gözlerini kapadı» çok mutluydu. Morgan Norris kolları bağlı başını sallıyordu. Sürünün bir üyesi değil diye düşündüm.</p>
<p>Kız ellerini yanındaki sandalyenin üzerine koydu ve ben kedinin orada olduğunu o an fark ettim. Yumak olmuş gri bir tüy torbasıydı. Kediyi okşadı ve babasının tiksinmeyle ürperdiğini gördü.</p>
<p>“Misty’e dokunmamdan neden hoşlanmıyorsun babacığım?” Daha önce olduğundan daha da çocuksu konuşmuştu. “Sorun ne babacığım? Çok arkadaş canlısı. Mırıldanıyor.”</p>
<p>Norris yanık tenine ragmen bembeyaz olmuştu. Bana döndü, Hadi oturma odasına gidelim. Orada rahatsız edilmeyiz.” dedi.</p>
<p>Gittiğimizde oturma odası karanlıktı. Norris lambaları açıp, Georgia ve ben oturalım diye koltukların üzerindeki katlanmış gömlekleri kaldırırken söylenmişti.</p>
<p>“Kusura bakmayın. Karım burada ütü yapıyordu ama ben Chloe ile gelince tabii dağıldı. Burayı da böyle biraz dağınık bıraktı.”</p>
<p>“Tabii.” dedim “Endişelenmeyin. Toplamanıza gerek yok.” <span style="font-style:italic;">Ve ayrıca senin gömleklerini ütülerken ortalığı dağıttığı için söy-lenmeyi bırak.</span> Hoşnutsuzluktan saçlarımın, denizkestanesininki gibi diken diken olduğunu hissettim. Umarım belli olmazdı.</p>
<p>Gömlekleri ütü masasının üstüne koydu ve esneyerek bir sandalyeye oturdu. “Pardon.”</p>
<p>“İyi misiniz, Bay Norris?”</p>
<p>Başını salladı ama gözleri kapalıydı ve ellerinin titrediğini görebiliyordum. “Şok oldum tabii.”</p>
<p>“Emeryleri yakından tanıyor musunuz?”</p>
<p>“Evet, tanıdığımı düşünüyorum.” Hızlıca göz kırptı. “Yani komşularınızı ne kadar iyi tanıyabilirsiniz? Taşındığımızda Bethany, Chloe ile arkadaş oldu ki bu iyi bir şeydi tabii. Birlikte vakit geçirmelerini sorun etmedik.” Sanki başka insanlar bunu sorun edermiş gibi söyledi. Bu beni meraklandırdı.</p>
<p>“Neden sorun edesiniz ki?”</p>
<p>“Ah, Chloe’nin doğası sebebiyle. O... Nasıl kibarca söylenir... Sade. Zihnen orada değil. Güzel bir kız ama biraz aklı eksik.” Gözlerini benden Georgia’ya çevirdi. “Hakaret etmek için söylemiyorum. Onunla konuştunuz. Işıklar açık ama evde kimse yok.”</p>
<p>“Yani Chloe ve Bethany arkadaşlar. Peki siz ve Bayan Emery? Onu arkadaş olarak görüyor musunuz?”</p>
<p>“Bu ne demek? Sırtını sandalyesine yaslayarak dikleşti, bulantısı geçmişti. “Yakındık. Komşuyduk.”</p>
<p>“Nasıl biri?”</p>
<p>“Hoş. Enerji dolu. Kendi işi vardı. Yerel meselelerle ilgileniyordu. Herkesi tanırdı. Herkesle arkadaş olanlardandı.”</p>
<p>Tüm cümleleri geçmiş zamanla kurduğunu not ettim. “Evine gittiniz mi?”</p>
<p>Dikkatlice, “Evinde bulundum.” dedi. “Ona akan musluğu tamir etmek ve yanmış bir ampulü değiştirmek gibi yardımlarda bulundum. Bir erkeğin yardımına ihtiyacı olduğu zaman, Eleanor beni gönüllü yapardı.”</p>
<p>“Bu tür şeyleri sever misiniz, Bay Norris? Becerikliyim der misiniz?” Tavanda yanmış iki ampulü olan ve baca borusunun çıktığı yerde dökülmüş sıvanın olduğu, içinde bulunduğumuz odayı inceliyordum.</p>
<p>“Hayır. Pek sayılmaz.” Bir gülümseme. “Ama karım gitmemi ve bir komşuya yardım etmemi söylediğinde giderim. Onu yüzüstü bırakamam.”</p>
<p>“O zaman birçok komşuya yardım ediyorsunuz.”</p>
<p>“Eğer yardıma ihtiyaçları olursa.” dedi sakin bir şekilde. “Kate yalnızdı.”</p>
<p>“Dı?”</p>
<p>“Yalnız. Yalnızdı. Bilmiyorum. Bir ceset buldular mı?”</p>
<p>“Bir ceset?” diye tekrar ettim.</p>
<p>“Bir ceset aradıklarını düşünüyorum. Evde görmedim.” Sandalyede kıpırdandı. “Onu aramaya gitmedim.”</p>
<p>“Etrafta bayağı dolaşmışsınız. Cinayet mahallî teknisyenleri koridorda birkaç ayak izinizi buldu.”</p>
<p>“Biraz panik olmuştum. Düşünemedim. Tüm kanı gördüm...” Yeniden yeşile dönmüştü. “Kanı sevmem. Bu tür şeyler görmeye alışkın değilim. Yardım edebilirim diye girdim ama Ka-te’i göremedim. Sonra <span style="font-style:italic;">Chloe yi dışarı</span> çıkarmamın muhtemelen daha iyi olacağını düşündüm ve sizi aradım. Tüm bildiğim bu.”</p>
<p>“Neden oradaydınız?”</p>
<p>“Chloe çantasını unutmuştu. Arabamda bırakmıştı. Bunun için endişelenmesini istemedim ve çantasını yolun karşısına geçirdim. Kapıyı açar açmaz, bir şeylerin yanlış olduğunu gördüm.”</p>
<p>“Böyle düşünmenize sebep olacak ne gördünüz?”</p>
<p>Ani bir öfkeyle, “Eve girdiniz.” dedi. “Ne gördüğümü düşünüyorsunuz? Kan... Bolca.”</p>
<p>“Ne olduğunu nasıl anladınız?”</p>
<p>Omuzlarını silkti. “Başka ne olabilirdi ki? Ketçap mı? Mezbaha gibiydi ve midem mahvoldu. Nefesim kesildi. Konuşamadım bile. İçgüdüsel bir şeydi. Sadece biliyordum.”</p>
<p>“Peki ne yaptınız?”</p>
<p>Tavana bakarak hatırlamaya çalıştı. “İçeri girdim. İstemememe rağmen kendimi içeri girmeye zorladım. İlk önce kanın kuru olduğunun farkına varmadım. Kate’in zarar görmüş olabileceğini ve yardıma ihtiyacı olabileceğini düşündüm.”</p>
<p>“Nereye gittiniz?”</p>
<p>“Koridora girdim, ne olduğunu görmek için biraz daha ilerledim, oturma odasına baktım. Sonra mutfağa doğru baktım ve kan gördüm ama ceset yoktu.” Mahcup numarası yaparak alt dudağını sarkıttı. “Mutfakta ellerimi tezgâha koydum. Başka yerlere de dokunmuş olmalıyım.”</p>
<p>“Yukarı çıktınız mı?”</p>
<p>“Evet. Sanırım. Biraz bulanık. Daha önce o evde yukarı çıktım, o yüzden eğer parmak izimi bulursanız hiçbir anlam ifade etmez.”</p>
<p>“Endişelenmeyin, Bay Norris.” Ona tatlılıkla gülümsedim. “Harika teknisyenlerimiz var. Bir parmak izinin eskiye ait olup olmadığını, saldırı sırasında mı yoksa saldırıdan sonra mı olup olmadığını anlayabilirler.”</p>
<p>Yutkundu.</p>
<p>Şimdi o kadar da rahat değilsin, değil mi?</p>
<p>“Ne arıyordunuz, Bay Norris?”</p>
<p>“Bir ceset. Bir katil.” Kahkaha attı. “İkisini de bulmadığıma memnunum. O sizin işiniz?”</p>
<p>“Kimin cesedini bulmayı umuyordunuz?”</p>
<p>“Kate’in. Başka kimin olabilir?” Bana aptalmışım gibi baktı. “Chloe oradaydı ve iyiydi.”</p>
<p>Yani Kate’i muhtemel saldırgan olarak düşünmüyordu. Böyle bir yargıya varacak kadar onu iyi tanımıyordum.</p>
<p>“Benim için biraz geriye gidin.” dedim. “Kate Emery’i en son ne zaman gördünüz?”</p>
<p>“Bilmiyorum. Hafta içi bir ara.” Kaşlarını çattı. “Sanırım onu cuma akşamüstü gördüm.”</p>
<p>“Cuma akşamüstü. Emin misiniz?”</p>
<p>“Hayır. Bu yüzden <span style="font-style:italic;">sanırım</span> cuma dedim.” Artık beni etkilemeye çalışmak istemiyordu, bu rahatlatıcıydı.</p>
<p>“Ne yapıyordu?”</p>
<p>“Oturma odasında oturmuş pencereden dışarı bakıyordu?”</p>
<p>“O olduğuna eminsiniz.”</p>
<p>“Evet. Ben yolun karşı tarafından yürüyordum ve ona el salladım.”</p>
<p>“Ve bunun cuma akşamüstü olduğunu düşünüyorsunuz.”</p>
<p>“Kesinlikle eminim, işten eve dönmek için ve hafta sonuna soğuk bir bira içerek başlamak için sabırsızlanıyordum, tabii hırsız kardeşim dolapta bir tane bırakmış olsaydı.”</p>
<p>“Erkek kardeşiniz Morgan mı?”</p>
<p>Başıyla onayladı. “Çok şükür sadece bir tane var.”</p>
<p>“Burada mı yaşıyor?” diye sordum.</p>
<p>“Bir süredir bizimle yaşıyor. İşi yok.” dedi öfkeyle. “Ve bir tane de bulacakmış gibi görünmüyor. Üç yıl seyahat etmek uğruna, sigorta şirketindeki harika işini bıraktı ve döndüğünde hayatının şokunu yaşadı. Kimse ona iş vermek istemedi. Neyse ki biz vardık.”</p>
<p>Georgia, “Bundan pek mutlu görünmüyorsunuz.” diye yorum yaptı.</p>
<p>“Aylar oldu.” dedi Norris, duygusuz bir tonla. “Aşırı uzun.”</p>
<p>“Ve onu evden kovmuyorsunuz. Ben kovardım.”</p>
<p>Norris ona gülümsedi, hemen yüreklendi ve yeniden arkadaş olmaya çalıştı. “Bu doğru olmazdı. Tanrı’nın onu bizimle yaşaması için göndermesinin bir sebebi vardır. Gareth onun için dua etmemiz gerektiğini söylüyor, onun kaybedilmiş bir dava olduğundan emin olsam da.”</p>
<p>“Gareth’ın sizin üzerinizde büyük bir etkisi var.” diye yorum yaptım.</p>
<p>“O kilisenin lideri.”</p>
<p>“Hangi kilise bu?”</p>
<p>“Modern Apostles Kilisesi. Büyüleyici bir Protestan kilisesi. Yaşayan Hristiyanlık. Büyüyen bir hareket, biliyorsun. Gareth kiliseyi buraya, Putney’e beş yıl önce inşa etti ve cemaati her an artıyor.”</p>
<p>“Sen ve ailen de dâhil.”</p>
<p>“Aslında ben kilisenin mütevelli heyeti üyesiyim. İki yıldır benim işim bu.”</p>
<p>“Yani Gareth senin patronun.”</p>
<p>Gülümseyerek başını salladı. “Tanrı benim patronum. Tabii Gareth aracılığıyla kendi amaçları doğrultusunda beni yönlendiriyor. Aslında gelip bizi dua ederken görmelisiniz. Bizimle Tanrı’nın merhametini paylaşın.”</p>
<p>Kibarca güldüm ve yeniden notlarıma döndüm. “Kate’i cuma günü gördüğünüzü düşünüyorsunuz. Ne yapıyordu?”</p>
<p>“Pencerenin kenarında durmuştu. Dışarı bakıyordu.”</p>
<p>“Birini mi bekliyordu?”</p>
<p>“İsabetli bir tahmin.” dedi sakin bir şekilde.</p>
<p>“Bu ne demek?”</p>
<p>“Chloe altı haftada bir, bir hafta boyunca babasında kalır. O oradayken ya da başka bir şeyle meşgulken, Kate’in bazen... Ziyaretçileri olur.”</p>
<p>“Ne çeşit ziyaretçiler?”</p>
<p>“Erkekler.”</p>
<p>Şaşırmamış gibi başımı salladım, sanki zaten biliyormuşum gibi. Aslında o kadar da şaşırmamıştım. O bekâr bir anneydi ve Una Burt’e göre kırk iki yaşındaydı, özel hayatı olabilirdi, komşuları ne düşünürse düşünsün. “Erkekler derken, onu grup olarak mı ziyaret ediyorlardı yoksa birer birer mi geliyorlardı?”</p>
<p>Birer birer geliyorlardı.” Garip zorlama bir kahkaha attı. Grup seks gibi tuhaf ilişkilerin içinde olduğunu sanmıyorum ama tabii asla bilemezsiniz. Bu benim tecrübelerimin dışında.”</p>
<p><span style="font-style:italic;">Gidip onun damlayan musluğunu tamir etmek için sabırsızlandığına şüphe yok.</span></p>
<p>“Bir kereden fazla ziyaret eden aynı kişi dikkatinizi çekti mi? Aynı arabalar?”</p>
<p>“Fark etmedim.” Suratı asıldı. “Bundan hoşlanmadım. Çıkmak başka bir şey ama herkesin gözü önünde, kendi evinde öyle bir aktivite. İğrenç!”</p>
<p>“Onunla hiç bu konu hakkında konuştunuz mu?”</p>
<p>“Denedim. Onu kilisemize davet ettim. Aradığı şeyi orada bulabileceğini düşündüm.” Endişeyle gülümsedi. “Pek işe yaramadı.”</p>
<p>Not defterimde bir sayfa çevirdim. “Tüm hafta sonu burada mıydınız, Bay Norris?”</p>
<p>“Evet, bahçeyle uğraştım.” Çizilmiş olan ellerini kaldırdı. “Bazı çalılar inatçı çıktı. Morgan bana yardım etti, o size anlatabilir.”</p>
<p>“Çalılarla ne yaptınız?”</p>
<p>Kaşlarını çattı. “Onları çöpe götürdüm. Geri dönüp, Ch-loe’yi istasyonda gördüğümde yaptığım şey buydu.”</p>
<p>“Arabanızı araştırmak için araba anahtarlarınıza ve izninize ihtiyacım var.”</p>
<p>“Neden olduğunu anlamıyorum. Yani bunun uygun olduğunu düşünmüyorum.”</p>
<p>Kaşlarımı kaldırarak ona baktım ve bekledim.</p>
<p>“Bakabilirsiniz. Hiçbir şey gizlemeye çalışmıyorum.” Kahkaha attı. “Sadece neden bunu istediğinizi bilmiyorum, hepsi bu.”</p>
<ul style="font-size:x-large;">
<li><a href="main-1.xhtml">ölülerin Kenuımasına İzin ver</a></li>
<li><a href="main-2.xhtml">ölülerin Konuşmasına Uln ver</a></li>
<li><a href="main-3.xhtml">10</a></li>
<li><a href="main-4.xhtml">11</a></li>
<li><a href="main-5.xhtml">12</a></li>
<li><a href="main-6.xhtml">14</a></li>
<li><a href="main-7.xhtml">17</a></li>
<li><a href="main-8.xhtml">18</a></li>
<li><a href="main-9.xhtml">19</a></li>
<li><a href="main-10.xhtml">20</a></li>
<li><a href="main-11.xhtml">21</a></li>
<li><a href="main-12.xhtml">22</a></li>
<li><a href="main-13.xhtml">23</a></li>
<li><a href="main-14.xhtml">24</a></li>
<li><a href="main-15.xhtml">26</a></li>
<li><a href="main-16.xhtml">27</a></li>
<li><a href="main-17.xhtml">32</a></li>
<li><a href="main-18.xhtml">35</a></li>
<li><a href="main-19.xhtml">36</a></li>
<li><a href="main-20.xhtml">37</a></li>
<li><a href="main-21.xhtml">38</a></li>
<li><a href="main-22.xhtml">39</a></li>
<li><a href="main-23.xhtml">TEŞEKKÜR</a></li>
</ul>
<p><sup><a href="#footnote1">1</a></sup><a id="bookmark3"></a></p>
<p>* Lateks taban üstüne dokunmuş yüzde yüz doğal bitki liflerden oluşan bir halı çeşidi.</p>
<p><sup><a href="#footnote2">2</a></sup><a id="bookmark5"></a></p>
<p> National Police Air Service: Ulusal Polis Hava Görevi.</p>
</body>
</html>