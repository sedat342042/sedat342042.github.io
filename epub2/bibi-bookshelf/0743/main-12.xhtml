<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">22</span></h1>
<p>Beni kapısının önünde görünce, Brian Emery’nin yüzü asıldı ve önüme hoş geldin halısı açmadığı için onu suçlayamam.</p>
<p>“Ne istiyorsun?”</p>
<p>“Nolan ve Nathan burada mı?”</p>
<p>“Çocuklar mı?” Yutkundu. “Ne... Ne duydun? Chloe...”</p>
<p>“Hayır. Chloe anlatmadı. Bildiğin üzere o hâlâ kayıp.”</p>
<p>Boynunu eğdi. “Arabayı görünce, bir haber var diye düşündüm. Sandım ki -eğer onu buldularsa- buraya getirmişsindir diye düşündüm. Sonra sadece ikiniz olduğunu gördüm ve iyi haberler olsaydı, sadece ikinizin gelmeyeceğini düşündüm. Telefonla arardınız. Telefonla aramanızı bekliyor, yani umuyordum.”</p>
<p>Brian Emery’e karşı yumuşadığımı hissettim. Gözleri çökmüştü, saçları onu son gördüğümden daha seyrelmiş gibiydi, kazağının kollarında yağ lekesine benzeyen izler vardı.</p>
<p>“En iyi adamlarımız dışarıda onu ve Bethany’i arıyor ve kızları bulana kadar da pes etmeyecekler. Bundan emin olabilirsiniz.”</p>
<p>Yanımda duran Pettifer duruş pozisyonunu değiştirdi, çok fark ettirmeden bana bir mesaj vermek istemişti. <span style="font-style:italic;">Yerine getiremeyeceğimiz sözler verme.</span> Onun yanımda olmasını seviyordum.</p>
<p>Güven veren sağlam ve istikrarlı bir duruşu vardı. Artı, ben arkada kıvrılmış uyurken, Londra’dan buraya arabayı o kullandı. Derwent gibi arabada kestirmeyi sevenlerden değildim ama devam edemeyecek kadar yorgundum.</p>
<p>Yanımda Georgia yerine Pettifer’in olması benim için çok daha iyiydi. Una Burt hastanenin koridorunda bana, Leknor’a giderken Georgiayı yanıma almamı söylediğinde verdiğim “Hayır!” cevabından sonra, yüzünün aldığı şekli hâlâ düşünmek istemiyordum. O kadar sert söylemiştim ki, Burt’e tartışma fırsatı vermemiştim.</p>
<p>“Çocuklar burada mı?” diye sordum tekrar. “Okullarıyla konuştum ve hafta sonu için eve geldiklerini söylediler.”</p>
<p>“Onların burada olmasını istedik. Karım onları burada istedi. Sanırım, tüm bu olanlar onu çok üzdü. Hepimiz için endişe verici.” Birden gözleri sulandı ve yaşlarını sildi. “Affedersiniz.”</p>
<p>“Özre gerek yok.” dedim. “Korkarım ki ikisiyle birden konuşmam lazım.”</p>
<p>“Avukatımı çağırmam gerekecek.”</p>
<p>“Bu resmî bir soruşturma değil.” dedim. “Herhangi bir yetişkinin olması yeterli.”</p>
<p>“Hayır, bu şekilde olmasını istemiyorum.” dedi Brian Emery ve ilk defa onu başarılı bir iş adamı yapan çelik iradeyi gördüm. Sonra gülümsedi. “Gelmesi çok uzun sürmez. Buradan beş dakika uzaklıkta bir mesafede yaşıyor.” Avukat, Brian aradıktan tam sekiz dakika sonra geldi. Üzerinde kadife pantolon, kareli gömlek ve yeşil bir yelek vardı. Hafif terlemişti. İri yarı bir adamdı ve kapıdan içeri girdiğinde, oda gözüme birden küçücük geldi. “Kusura bakmayın. Bahçeyle uğraşıyordum. Brian için her şeyi yaparım.” Hâlâ ıslak olan elini uzattı ve ben tırnaklarının içindeki toprağı fark etmemiş gibi davrandım.</p>
<p>“Dedektif Maeve Kerrigan ve Dedektif Chris Pettifer”</p>
<p>“Harry Miles.” Kafasının çok gerisinde başlayan ve öndeki boşluğu telafi etmek istercesine yakasına kadar uzanan kıvırcık, gri saçları vardı. Ellili yaşlardaydı, iyi beslenmiş olduğu her hâlinden belliydi, yakışıklıydı. Cin gibi bakan mavi gözlerine baktım, bir suçlu avukatı olmasa da onu hafife almamam gerektiğini anladım.</p>
<p>“Çocuklardan ne istiyorsunuz?” diye sordu.</p>
<p>“Üvey kız kardeşlerinin annesinin ölümünü araştırıyoruz.”</p>
<p>“Kate.” diye araya girdi Brian Emery.</p>
<p>“Üvey kız kardeşleri kayboldu.”</p>
<p>“Çok üzücü.” dedi Miles. “Ama neden çocuklarla konuşmak istediğinizi anlayamadım.”</p>
<p>Brian Emery e döndüm. “Nolan ın arabası var mı?”</p>
<p>Yutkundu. “Okulda.”</p>
<p>“Son zamanlarda arabasını kullandı mı?”</p>
<p>Miles beni izliyordu. “Brian?”</p>
<p>“O, şey...” Yalvaran gözlerle bana bakıyordu. “Okulla konuştunuz mu?”</p>
<p>“Evet konuştum.”</p>
<p>Emery kendini toparladı ve arkadaşına döndü. “Nolan uzaklaştırma aldı. Dün gece okuldan geç vakitte çıkmış. Kapıdaki görevli, gece yarısı arabasının olmadığını fark etmiş. Saat iki buçukta geri dönmüş ve görünmeden gizlice girmeye çalışmış ama görevliler kapıda bekliyorlardı.”</p>
<p>“Nereye gitmiş?”</p>
<p>Çaresizce omuzlarını silkti. “Onu bu sabah aldık ve hiçbir şey söylemedi. Ondan beri de odasında. Nathan da bilmiyor.”</p>
<p>“O da mı burada?” diye sordu Miles.</p>
<p>“Onu da eve getirdik ama sadece hafta sonu için. Nolan uzaklaştırma aldı ama okul müdürü okula dönmesine izin verilmesinin çok muhtemel olmadığını söyledi.” Emery’nin yüz ifadesinden bunun dünyanın sonu olduğunu düşündüğü anlaşılıyordu.</p>
<p>“Hadi onlarla konuşalım.” dedim. “Eğer sizin için sorun yoksa önce Nolan la.”</p>
<p>“Neler oluyor?” dedi Belinda Emery altında kadife eşofman, üstünde ona hiç uymayan tişörtüyle. Saçlarını taradığını sanmıyordum. Yüzü solgundu, kaşları birbirine girmişti.</p>
<p>“Çocuklarla konuşmak istiyorlar.”</p>
<p>“Konuşamazlar.” Burun delikleri genişledi. “Durdur onları Harry.”</p>
<p>“Bence onlarla burada konuşmalarına izin vermek çok daha iyi Belinda. Alternatifi karakolda ifade vermek.”</p>
<p>“Ne?”</p>
<p>Başımla onayladım. “Doğru söylüyor. Ben de onlarla burada konuşmayı tercih ederim.”</p>
<p>“Bu bir taciz.” Gözlerini Miles’tan kocasına çevirdi. “Bir şey yapamaz mısın?”</p>
<p>“Bence işlerini yapmalarına izin vermeliyiz.” diye mırıldandı.</p>
<p>Belinda nın yüzü asıldı, “işe yaramazsınız.”</p>
<p>“Belinda...”</p>
<p>“Hepsi Chloe’nin hatası. Senin kızın benim oğlumun hayatını mahvediyor.” dedi Belinda.</p>
<p>“Bununla ne demek istiyorsunuz?” diye sordum.</p>
<p>“Çok açık değil mi?” diye anında cevap verdi.</p>
<p>“Benim için değil. İlk önce, hangi oğlunuzu kastediyorsunuz? Hayatını dediniz, hayatlarını değil. Hangisinden bahsediyorsunuz?”</p>
<p>Yüzü karardı. “Sizinle daha fazla konuşmak istemiyorum.”</p>
<p>“İyi.” Harry Miles’a baktım. “Önce Nolan o zaman, sonra Nathan. Oturma odasında bekliyoruz.”</p>
<p>Harry Miles, Nolan’ı aşağıya indirip oturma odasına getirene kadar bir sürü küfür etti ve getirmesi on dakikasını aldı. Hoş derin bir sesi vardı ve ev, onun her kelimesini duyabileceğimiz kadar küçüktü. Odaya adım attığında, neredeyse Nolan için üzülecektim. Sanki bütün korkuları birbiri ardına gerçekleşiyor-muş gibi çok şaşkın ve paranoyak görünüyordu. Gerçi, William Turner’ın bana anlattıklarını düşününce, onun korkularının somutlaşmış hâli olmayı hiç takmadım. Nolan, Miles’ın kendisine gösterdiği yere oturdu ve ben kıyafetlerine harcadığı paradan dolayı ondan nefret etmemeye çalıştım. Pahalı spor ayakkabıları, özel dizaynlı bir kot, markalı bir gömlek giymişti ve kalın gümüş kayışlı bir dalgıç saati takıyordu. Elinde, ekranı çadamış ve koruyucusu eskimiş olmasına rağmen, kesinlikle en son çıkan iPhone’lardan olduğu belli olan telefonunu tutuyordu.</p>
<p>Sehpayı işaret ederek, “Elindekini bırak.” dedim ve o da bıraktı. Talimatlara uymak üzere yetiştirilmiş. Sosyetik okullar bazı şeyler için iyi oluyor.</p>
<p>On sekiz yaşında olduğunu biliyordum ama daha büyük gösteriyordu, yüzü kırmızı ve tombuldu. Uzun düz bir burnu ve kalın dudakları vardı, eğer saçını farklı kestirse ve biraz da kilo verse potansiyeli vardı. Tabii nereden başlaması gerektiğini bilmiyordum. Bana baktığında, gözlerindeki kasveti gördüm.</p>
<p>“Nolan, neden seninle konuşmak istediğimizi biliyor musun?”</p>
<p>“Hayır.”</p>
<p>“Chloe ile ilgili, üvey kız kardeşin.”</p>
<p>Parmaklarını birbirine geçirdi ve onu yönlendirmesi için Harry Miles’a baktı. Miles da yumuşak bir ifadeyle ona baktı.</p>
<p>“Dün gece nereye gittin Nolan?”</p>
<p>“Ne?” Bunu beklemiyordu. “Hiçbir yere.”</p>
<p>“Gece yarısından önce okuldan çıktın ve iki buçukta döndün.” Kafamı notlarımdan kaldırdım. “Hiçbir yer için çok uzun bir süre.”</p>
<p>“Bunun Chloe ile hiçbir ilgisi yok.” Yüzü kızarıyordu. “Özeldi.”</p>
<p>“Devam et.”</p>
<p>“Başka bir şey söylemiyorum.”</p>
<p>“Londra’ya gittin mi Nolan?”</p>
<p>“Hayır.”</p>
<p>Pettifer’e döndüm. “Sence plakaları değiştirmeyi düşünmüş müdür?”</p>
<p>“Bundan şüpheleniyorum.”</p>
<p>“O zaman ANPR’ye sokacağız.”</p>
<p>“O da nedir?” Nolan gözlerini benden Pettifer’e çevirdi.</p>
<p>“Otomatik plaka tanıma yazılımı. Ana yolları kullanan herhangi birini takip edebileceğimiz anlamına geliyor.” dedi Petti-fer. “Her yerde kameralarımız var.</p>
<p>Bu birazcık abartıydı ama Nolan inandı. “Londra’ya gitmedim.”</p>
<p>“Nereye gittin o zaman?”</p>
<p>“Oxford.”</p>
<p>“Oxford’da nereye?”</p>
<p>“Başımın belaya girmesini istemiyorum.”</p>
<p>“Başın zaten belada.” diye hemen cevabı yapıştırdım. “Nereye gittin?”</p>
<p>“Iffley Caddesi’nin sonundaki bir eve.”</p>
<p>“Neden?”</p>
<p>“Uyuşturucu almak için.” Başını öne eğdi ve iki ya da üç kez derin nefes aldı.</p>
<p>“Kendin kullanmak için mi?”</p>
<p>“Buna cevap verme.” dedi Miles ve Nolan şaşkınlıkla ona baktı.</p>
<p>“Ne çeşit uyuşturucu?” diye sordu Pettifer.</p>
<p>Eee...</p>
<p>“Ekstazi mi?” diyerek teyit etmek istedim.</p>
<p>“Evet.”</p>
<p>“Sen içtin mi?” Eğer içtiyse bu konuşmaya devam etmenin bir anlamı yoktu.</p>
<p>“Hayır.”</p>
<p>“Nerede?”</p>
<p>“Yukarıda, odamda.”</p>
<p>Bu da çıkmadan önce orayı aramam gerektiği anlamına geliyordu. Nolan verdiği her cevapla benim işimi arttırıyordu. “Uyuşturucu satan birini nerede bulacağını nasıl öğrendin?”</p>
<p>Sanki deliymişim gibi yüzüme baktı. “Facebook’ta varlar.”</p>
<p>Tabii ki vardılar. “Bunu neden daha önce söylemedin?” “Atılırdım. Çünkü okulumda yasak.”</p>
<p>“Ama üvey babana göre zaten atılmışsın.” dedi Pettifer.</p>
<p>“Evet ama gerçekten benim hatam değil, yani çoğunlukla benim hatam değil. Nerede olduğumu bilmiyorlardı. Yani o kadar kötü değil. Muhtemelen başka iyi bir okula girebilirim.” Homurdandı. “Brian beni bu evden göndermek için ne kadar pahalı olursa olsun, parasını öder.”</p>
<p>“Şimdi değil.” Harry Miles’ın sesindeki soğukluk bir anda odadaki havayı buza çevirdi.</p>
<p>“Bana Chloe’yi anlat.” dedim.</p>
<p>Nolan m yüzü karardı. “Onu sevmiyorum.”</p>
<p>“Neden?”</p>
<p>“Yalan söylüyor. Anneme ona sarkıntılık ettiğimi söylemiş.” Parmaklarını birbirine kenetledi: Beyaz tombul eller, yenmiş tırnaklar. Çirkin eller.</p>
<p>“Yaptın mı?”</p>
<p>“Bu onun hayaliydi. Yarı uykuluydu.”</p>
<p>“Buraya son geldiğinde mi oldu bu?”</p>
<p>Başıyla onayladı.</p>
<p>“Onun odasında miydin?”</p>
<p>“Evet. Odasına... Bir şey ödünç almak için gittim. Uyandı ve çığlık atmaya başladı.”</p>
<p>“Saat kaçtı?”</p>
<p>“İki.”</p>
<p>“Gece iki.”</p>
<p>“Evet.”</p>
<p>“Gecenin ikisinde ne ödünç almak istedin?” diye sordu Pettifer, yüzünde gerçekten de hiç inanmadığını gösteren bir ifade vardı.</p>
<p>JANE CASEY</p>
<p>“Bekleyin. Chloe resmî bir suçlamada mı bulundu?” diye sordu Harry Miles.</p>
<p>“Hayır.”</p>
<p>“O zaman şansınızı deniyorsunuz.”</p>
<p>Ona kibarca gülümsedim. “Son geldiğinde neden kaçtığını öğrenmek istiyorum. Bir şey pazar sabahı erkenden onu tekrar Londra’ya gönderdi ve arkadaşlarından biri, bana bunun Nolan yüzünden olduğunu söyledi.”</p>
<p>“Bu bir kanıt değil.” Miles, Nolan’a döndü. “Daha fazla soru cevaplamana gerek yok.”</p>
<p>Yüzü kırmızıydı, boynu da kızardı. “Bana sapık dedi. Anneme bir kaçık olduğumu söyledi.”</p>
<p>“Bu ilk yapışın mıydı?” diye sordum.</p>
<p>Bana öfkeyle baktı, burun delikleri genişledi. “Buna evet demeyeceğim çünkü yaptığımı kabul etmek demek. Hayır da demeyeceğim çünkü bu da bunu çok yaptığımı söylemek olur.”</p>
<p>“Bu bir bilmece değil. Bana gerçeği söylemeni istiyorum.”</p>
<p>“Ona daha önce hiç dokunmadım ve daha sonra da hiç dokunmadım.”</p>
<p>Direkt burun kemiğime baktı, bu bir yalancı numarasıydı.</p>
<p>“O zaman neden o kadar üzgündü? Neden kimseye bir şey söylemeden erkenden evden kaçtı?”</p>
<p>“Çünkü annemin ona kızacağını biliyordu.” Gözlerine yansımayan bir gülümseme. “Annem, Chloe ona sızlanmaya gittiğinde öfkeden deliye döndü ve gerçekten de bu onun hatasıydı, her zaman dar ve kısa etekler giyip bir sürtük gibi davranıyordu.</p>
<p>“Hiçbir şey olmadığını sanıyordum.”</p>
<p>“Şey, ne?” Destek için Harry Miles’a baktı ama karşılığında soğuk bir bakış aldı.</p>
<p>“Peki, neydi hatası?” diye sordum. “Eğer hiçbir şey olmadıysa yani.”</p>
<p>Sessizlik.</p>
<p>“Şu an için bu kadar yeter mi?” diye sordu Harry Miles bana.</p>
<p>“Sanırım. Nathan’la da konuşsam iyi olacak.” Erkek kardeşine gülümsedim. “Sadece adil olmak için.”</p>
<p>“Nathan hiçbir şey bilmiyor.” Bir anda gözleri yaşla doldu, burnunu çekti. “Nathan okuldan kovulmamın komik olduğunu düşünüyor. Daha önce de böyle düşünmüştü.”</p>
<p>“Daha önce de mi atıldın?”</p>
<p>“Üç kere.” Bir kez daha burnunu çekti. “Annem, beni anlamadıkları için bunun onların suçu olduğunu söylüyor.”</p>
<p>Nolan başı önde, ayaklarını sürüyerek odadan çıkarken, zengin olduğu için şanslı olduğunu düşündüm. Eğer fakir doğsaydı, çok erken yaşlarda ve çok sık hapse girerdi. Tabii Brian’ın parası, pahalı okulları, iyi avukatları, sempatik psikolog raporlarını ve pahalı rehabilitasyonları karşılayabiliyor. Sonuçta Nolan da bunun doğru olduğunu düşünerek uyuşturucu kullanmaya, kadınlardan faydalanmaya ve istediğini almaya devam edecek.</p>
<p>Nathan ağabeyinin daha kısa versiyonuydu. Gözleri kocamandı, asık bir surat yerine daha çocuksu bir suratı vardı. Aynı ben merkeziyetçi karakterin gösterişli tavırları, ağır ağır konuşması ve istediğinin olması gerektiğine inanıyordu.</p>
<p>“Neden sizinle konuşmak zorundayım? Televizyon izliyordum.”</p>
<p>“Çünkü bu polisle ilgili bir olay.” Harry Miles öfke saçan gözlerle ona baktı. “Bu yüzden de ben sana dur diyene kadar, onların sorularına cevap ver.”</p>
<p>Dürüst olmak gerekirse, Nathan elinden geleni yaptı ama Nolan ın bize söylediklerine de bir katkıda bulunmadı. Sadece bir detay, kafamdaki Chloe resmine bir detay eklendi. Söyledikleri Turner’m söylediklerini destekliyordu. Buna şaşırmıştım.</p>
<p>“Bana memelerini gösterdi.” Kıkırdadı.</p>
<p>“Bir kere mi yoksa daha sık mı?” diye sordum.</p>
<p>“Bir kere. Ben ondan bunu yapmasını istemedim. Trambo-linde zıplıyordu ve beni onu izlerken gördü. İndi ve tişörtünü kaldırdı.”</p>
<p>“Sen ne yaptın?”</p>
<p>“Hiçbir şey.” Mahcup olmuş gibi görünüyordu. “On dört yaşındayım.”</p>
<p>“Ailene söyledin mi?”</p>
<p>“Hayır.”</p>
<p>“Nolan a?”</p>
<p>“Asla. Bana çok kızardı.”</p>
<p>“Bunu neden yaptığını biliyor musun?”</p>
<p>Burnunu kırıştırdı. “Kafadan çadak olduğu için mi?”</p>
<p>Arkasında Harry Miles ile odadan çıktığında, mükemmel yastıkların üzerine kendimi bıraktım ve söylendim. “Neler oluyor bu ailede?”</p>
<p>“İyi şeyler değil.” Pettifer homurdanarak ayağa kalktı. “Beni ne şaşırtıyor biliyor musun?”</p>
<p>“Ne?”</p>
<p>“Sadece bir cinayetin olması. İki ya da üç adayım daha var ve onlarla yeni tanıştım.”</p>
</body>
</html>