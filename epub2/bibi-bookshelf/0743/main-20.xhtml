<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">37</span></h1>
<p>Valerian Caddesi’ndeki evde kimse yoktu. Bölge polisini arayıp daha sonra buraya polis gönderin demek çok kolay olmuştu. Eleanor’un kaçtığını düşünüyor muyum, diye sordular kibarca ve hayır dedim. Çünkü kaçtığını düşünmüyordum. Ona göre kaçması için bir sebep yoktu. Kimse onu aramıyordu. Her şey bitmişti. Kate ölmüştü, Chloe ölmüştü, William Turner ölmüştü. Daire tamamlanmıştı.</p>
<p>Tabii bilmediği, aslında hiçbir şeyin bitmediğiydi.</p>
<p>Çünkü Chloe’yi götüren Eleanor’du; kuzuyu kurda teslim etmek. Bethany neden olduğunu söylemedi. Ya bilmiyordu ya da bu kadar fazla konuşmasına kendi bile şaşırmıştı. Bethany korkmuştu ve Chloe ile kaçmıştı çünkü arkadaşının tehlikede olduğunu düşünüyordu. Gidecek yerleri yoktu. Yaz olmasına rağmen, geceleri hava soğuktu dedi. Sokaklarda uyumak güvenli değildi ve sonra hastalandı. Titriyordu ve ateşi çıkmıştı. Eve dönmek zorundalardı.</p>
<p>Sonra da annesi Chloe’yi götürmüştü ve Bethany onu bir daha canlı görememişti.</p>
<p>Kate Emery’nin soruşturmasını göz önünde bulundurursak, Eleanor Norris’i sorgulamama izin vermeyeceklerine emindim.</p>
<p>O bölgeye doğru arabayı sürmemin sebebi; onu ya da aile arabasını görebilir miyim acaba, diye düşünmemdi. Polis ulusal bilgisayarında bir program kurdurtmuştu, yer belirleme programı. Eğer program devriye arabasında kayıtlı ise, o numarayı bulur bulmaz sinyal veriyordu. Ayrıca Derwent ve Una Burt’e, Bet-hany’nin bana anlattıklarını söylediğim birer mesaj bıraktım. Morgda cep telefonu çekmiyordu. Morgda olduğum zamanlarda hiç umursadığım bir şey değildi.</p>
<p>Bana doğru yürüyen ince bir figür gördüğümde, arabama giriyordum: William Turner’m annesi. Boş boş bakıyordu. Bir anlığına uykusunda geziyor zannettim ama sonra başını çevirdi ve ona baktığımı gördü. Yolun karşısına geçtim.</p>
<p>“Bayan Turner, hatırlıyor musunuz bilmiyorum ama... Geçen hafta sizinle tanışmıştık.”</p>
<p>Beni tanıdığına dair hiçbir belirti yoktu. Saçları taranmamış-tı. Kararsız bir şekilde ona uzandım ve kolundan tuttum. Derisi incecikti ve kemikleri batıyordu.</p>
<p>“Bayan Turner, William için çok üzgünüm. Sizi eve götürebilir miyim? Ya da nereye gitmeyi planlıyorsanız.”</p>
<p>“William.” dedi. “William.”</p>
<p>“Biliyorum, Bayan Turner. Kaybınız için çok üzgünüm.”</p>
<p>“Yanlış hiçbir şey yapmadı.” Sanki uyanmaya başlamıştı, bakışlarını bana yoğunlaştırdı. “Adın çıkacağına canın çıksın. Böyle derler değil mi? Ona hiçbir zaman şans vermediniz.”</p>
<p>Polisi mi yoksa kişisel olarak beni mi kastediyordu, anlayamadım. “Daha öncede bir olaya karıştığı için onunla konuşmak istedik ama o sadece sorgulamanın bir bölümüydü, Bayan Turner. Bu olayın içinde miydi değil miydi araştırmak zorundaydık. O ve Chloe yakındı.”</p>
<p>“Birbirlerini çok iyi tanımıyorlardı.”</p>
<p>Onunla tartışmak istemedim. Ne anlamı vardı ki? Başımı salladım. “William ile birkaç kere konuştuk ve DNA örneğini aldık ama ben gerçeği söylediğini biliyordum.”</p>
<p>“Her zaman gerçeği söylerdi. İyi bir çocuktu.”</p>
<p>Bir anlığına Ben Christie’nin annesinin, onunla aynı fikirde olup olmayacağını düşündüm. Bayan Turner yeniden boşluğa bakmaya başladı.</p>
<p>“İyi bir çocuktu. Parlak bir çocuktu. Sağlığı dışında her şeyle ilgilenirdi.” Birdenbire ağlamaya başladı, korkunç kulak tırmalayıcı hıçkırıklarla. “Onu yaşattım. Gecenin bir yarısında korktuğunda yanındaydım. Nefes alamadığında onu hastaneye götürdüm ve ona söz verdim, ona ölmesine izin vermeyeceğime dair söz verdim.” Tekrar bana baktı. “Korkmuş mudur sence? Beni çağırmış mıdır?”</p>
<p>“Bayan Turner.” diye başladım ve durdum. Onu rahatlatacak ne söyleyebilirdim ki, kim bir şey söyleyebilirdi? “Çok üzgünüm.”</p>
<p>Gözlerini kırptı. “O benim her şeyimdi. O her şeydi ve şimdi hiçbir şeyim yok.”</p>
<p>Trafik yoğundu. Sıradan gri bir gündü. Sıcak ve nemliydi. Güneş olmamasına rağmen, asfalttan alev çıkıyordu. Yolculara, park edilmiş arabalara bakarak caddelerin arasında gezindim ve elime geçen sadece baş ağrısıydı. Norrisler nereye gittiler? Süpermarket, jimnastik salonu, kilise. Oliver, Eleanor u aramıştı ve Eleanor da ona gitmişti.</p>
<p>Küfrederek Modern Apostles Kilisesi’nin evi olan o büyük, rengi soluk binaya doğru yürümeye başladım. Otopark boştu.</p>
<p>Orada değillerdi. Arabayı geri çevirmek için her hâlükârda otoparka girdim. Hayal kırıklığına uğramıştım.</p>
<p>Neden orada değillerdi? İş günü değildi. Onlarla konuşmam gerektiği şu anda birdenbire nereye kayboldular?</p>
<p>Arabayı park ettim ve binanın arkasına doğru yürüdüm. Yan kapıyı ve çöp kutularını geçtim. Oradaydı, arabaları, yoldan görülemeyecek bir noktaya park edilmişti.</p>
<p>Saklanmıştı.</p>
<p>Neden saklanmıştı?</p>
<p>Yeniden kapıya gittim ve olabildiğince sessiz bir şekilde içeri girdim. Koridor soğuk, karanlık ve tamamen sessizdi. Direkt ofise ilerledim, kimse yoktu. Bilgisayarlar kapalıydı, masalar derli topluydu. Gareth ya da sekreterinden iz yoktu. Oliver Norris’ten de iz yoktu.</p>
<p>Karısından da.</p>
<p>Belki de Chloe’yi kıskanıyordu; erkeklerin kendisine ilgi göstermesinden aldığı saf zevk. Sevgilisinin kızıyla aynı evde yaşamak Oliver Norris için nasıl bir duygu olmalı? Hakkında fantezi kurulabilecek kadar büyüktü, diye düşündüm. Uzun bacakları ve hoş bir yüzü vardı. Eğer gerçekten akıllı değilse bile, bu onu daha ulaşılabilir yapıyordu. Eleanor hayatını itaatkâr olmaya adamıştı ama ben bunun onda doğuştan olduğuna inanmıyo-rum. Chloe’nin tatlı bir uysallığı ve yumuşak başlılığı vardı. Eleanor şüphe, utanç, bastırılmış duygular ve sırlarla içine kapanmışken; Chloe hareketlerinde özgürdü.</p>
<p>Mutfakta kimse yoktu. Koridordan yürümeye devam ettim ve buradan sadece tek bir çıkışın olduğunu buldum; ana koridora çıkan kapıdan başka çıkış yoktu. Ses geçirmeyen ağır kapıyı ittim ve dikkatlerimi üzerime çekmeyecek şekilde -ama</p>
<p>benim içeride olanları görebileceğim <span style="font-style:italic;">şekilde- bir ya da iki</span> santim açıldı.</p>
<p>Fark edilme konusunda <span style="font-style:italic;">endişe etmeme gerek yoktu. Koridordaki</span> iki kişi tamamen yaptıkları içe odaklanmıştı.</p>
<p>Bütün ışıklar yanıyordu ve hepsi de sahne gibi yerdeki kadifemsi kırmızı halıyı aydınlatıyordu. Oliver Norris platformun ortasında duruyordu, gömleğinin arkası ve <span style="font-style:italic;">koltuk</span> altları terden sırılsıklam olmuştu. Dikkatini ayaklarına kapanmış, kendisine yalvaran bir kadına vermişti.</p>
<p>“Söyle bana.”</p>
<p>“Oliver, lütfen.” Sesi zar zor duyuluyordu, yüzünü halıya koymuştu.</p>
<p>“Kim olduğunu bilmem gerekiyor. Bunu bana borçlusun, Eleanor.”</p>
<p>“Lütfen beni affet. Lütfen.”</p>
<p>“Affın zamanı gelecek ama onu hak etmen gerek, Eleanor. Önce kendini günahlarından arındırmaksın.” Sanki öğle yemeğinde ne yiyeceklerini konuşuyorlarmış gibi duygusuzdu.</p>
<p>“Üzgünüm... Hiç yapmamalıydım. Hiç yalan söylememeliy-dim.”</p>
<p>“Mükemmel bir kadın kocasının tacıdır ama utanç getiren kadın kemiklerindeki çürük gibidir.” Oliver öne eğildi. “Dizlerinin üstüne, Eleanor.”</p>
<p>Eleanor yavaşça ve acı içinde kendini geriye doğru çekti. Oliver bekledi. Dizlerinin üzerine oturup yüzünü ona doğru kaldırması uzun zaman aldı. Kalktığında gördüklerim beni elektrik çarpmış gibi sarstı. Yüzü morluklarla doluydu. Oliver’ın daha önce de neler yapabileceğini görmüştüm ama Turner’a gösterdiği şiddet karısına gösterdiğiyle kıyaslanamazdı.</p>
<div>
<p>419</p>
</div>
<div>
<p>“Şimdi, sana tekrar soracağım. Kimdi?”</p>
<p>Çok hafifçe başını salladı ve ona cevap vermek için ağzını açtı fakat konuşmaya şansı olmadı. Oliver elinin tersiyle acımasızca vurdu ve Eleanor yana doğru savruldu, neredeyse dengesini kaybediyordu.</p>
<p>“Bana başını sallama seni fahişe. Söyle bana. Söyle. Onun benim olduğunu söylemiştin. Tann’dan bir hediye olduğunu söylemiştin.”</p>
<p>“Ben onun hakkında öyle düşünüyorum. O bir hediye.” Birazcık başını çevirdi. “Lütfen Ollie. Lütfen. O her zaman bizim çocuğumuz oldu. Başka kimsenin değil.”</p>
<p>“Şeytan senin içindeydi.”</p>
<p>“Hayır.”</p>
<p>“Bu ne demek biliyorsun, Eleanor. Suya girmek zorundasın.”</p>
<p>“Hayır. Lütfen hayır.”</p>
<p><span style="font-style:italic;">“Yıkanarak temizlenmem gerekiyor. Kardan daha beyaz.</span> ”İntihar etmek üzereyken Bethany de bana bunları söylemişti. <span style="font-style:italic;">Beni yıka ki kardan daha beyaz olayım.</span></p>
<p>“Lütfen. Hayır, Ollie. Lütfen.”</p>
<p>Vaftiz havuzunun kapağı açıktı.</p>
<p>Beni yıka.</p>
<p>Kardan daha beyaz.</p>
<p>Çimlerin üzerinde yatan Chloe.</p>
<p>Onu suya sokup başım bastırmışlardı. Gareth’in özel seremonisi, şeytanlarını onu terk etmeye ikna etmek için.</p>
<p>Ve Oliver karısına da aynı yolla bir ders vermek istiyordu.</p>
<p>“Şeytan bile melek kılığına bürünebilir.” dedi Oliver. “Aziz</p>
<p>Paul’ün sözü.”</p>
</div>
<p>“Bethany şeytan değil. Lütfen, benim yaptığım bir şey için onu suçlayamazsın.”</p>
<p>“Ne istersem onu yaparım. Ben senin koçanım ve bana saygı duymak zorundasın.” Ayağını geriye doğru çekti ve tüm gücüyle Eleanor’a tekme attı. O anda bir şey fark ettim. Eğer karışmaz-sam, Oliver Norris karısını hemen orada öldürecekti, benim ve Tanrı’nın önünde.</p>
<p>“Kate Emery ile yatarken onun kocası olduğunu düşünmüyordun.” Kapıdan içeri girdim ve kapı arkamdan kapandı. “Afe-dersin ama birazcık ikiyüzlü davranmıyor musun?”</p>
<p>Oliver ellerini yumruk yaparak hızla bana doğru döndü, “Sen ne yapıyorsun burada? Beni nasıl buldun?”</p>
<p>“Ben Eleanor’u arıyordum. Lütfen ondan uzaklaşır mısın?”</p>
<p>Hareket etmedi, zaten ondan uzaklaşmasını beklemiyordum. Eleanor sızlanarak ayaklarının önünde yatıyordu.</p>
<p>“Tek misin?”</p>
<p>“Bunu benden daha iyi biliyorsun.” dedim gülümseyerek. Gerçeği bilseydi hiç iyi olmazdı. “Ama biraz geri gidelim. Neden seni arayayım, Bay Norris?”</p>
<p>“öyle tahmin ettim.”</p>
<p>“Çünkü kendini suçlu hissediyorsun. Bunun için değil. Komşunla bir ilişki yaşadığın için değil.”</p>
<p>Eleanor hafifçe kıpırdandı ve Oliver bana dönmeden önce hızlıca ona baktı.</p>
<p>“Seni ilgilendirmez.”</p>
<p>“Bu tamamen benim işim ama söylediğim gibi, suçlu hissetmenin sebebi bu değil.”</p>
<p>“Ne o zaman?”</p>
<p>“Çünkü Chloe Emery’i öldürdün. William Turner’ı da. Son olarak Kate Emery’i öldürdün.”</p>
<p>“Bu çok saçma.” dedi hemen Norris. “Uydurma bir hikaye.”</p>
<p>“En son buraya geldiğimde, Chloe ölmeden hemen önce, burada özel bir seramoni düzenleneceğini söylemiştin. Gareth’ın bunun için prova yaptığını zannetmiştin. Hatırladın mı? Sonra sen ve Gareth, olayı ört bas ettiniz ve konuyu değiştirdiniz. Seramoni Chloe içindi, değil mi? Bu hep Kate’in denemene izin vermesini istediğin şeydi. Burada kiliseyi kurmaya, cemaati geliştirmeye ve fakirlere yiyecek dağıtarak toplumla bütünleşmeye çalışıyordun. Bir mucize harika bir reklam olurdu. Hasta çocukların aileleri kadar umutsuz hiçbir şey yoktur. Senin elinde ise, annesinin iddia ettiği gibi hasta olmayan Chloe vardı, değil mi? Kate ona teşhis koydurabilmek için çok uğraşmıştı ve Chloe o kadar da kötü değildi aslında. Senin satabileceğin bir umuttu. Tanrı’nın lütfuyla ve Modern Apostles Kilisesi’nin dualarıyla kurtarılan kız.”</p>
<p>“Anlamadığın şeyler hakkında konuşuyorsun.”</p>
<p>“Saf insanları kandırmanın, zengin olmak için harika bir yol olduğunu çok iyi anlıyorum. Yine de işler yolunda gitmedi değil mi? Yanlış değerlendirdin. Bethany ile Chloe güvenli olduğunu düşündüklerinde eve döndüler ama Eleanor, Chloe’yi kiliseye getirdi; kuzuyu kurda teslim eder gibi ve Chloe boğuldu.”</p>
<p>Oliver tereddüt etti. “Öyle olmadı.”</p>
<p>“Nasıl oldu?”</p>
<p>“Oliver.” dedi Eleanor yerden. “Dikkatli ol.”</p>
<p>Aşağıya, Eleanor’a baktı ama ne olduğunu düşünürken dikkati dağılmıştı. “Benim hatam değildi. Garethtı. O... O devam</p>
<p>etti.” Başını salladı, şaşkındı. “Çok çabuk oldu. Eğer nefesini tutsaydı...”</p>
<p>“Ama tutmadı. Çok korkmuştu. Onun yerine suda nefes aldı.”</p>
<p>“Onu canlandırmaya çalıştık. Ben denedim.</p>
<p>Kırık kaburgaları açıklıyordu bu. Eğitimdeki bir anım canlandı: Bir eğitimci bize bağırıyordu. Eğer kaburgaları kırmıyorsanız, doğru yapmıyorsunuz... ”</p>
<p>“Ambulans çağırmadın.”</p>
<p>“Gitmişti. Ölmüştü. Çok geçti.”</p>
<p>“Cesedi kim attı?”</p>
<p>“Ben. Gareth yapmamı istedi. Ben... Ben kendimi berbat hissettim. Korkunçtu. Hepimiz için ne kadar stresliydi anlayamazsın. Bir kazaydı, başka bir şey değildi.”</p>
<p>“Peki ya William Turner?”</p>
<p>Yapmacık bir tavırla söylemişti. “Ne olmuş ona?”</p>
<p>“Seni görmeye geldiğinde Kate’in hâlâ hayatta olduğunu biliyor muydun? Her şey planlı mıydı, yoksa olayların akışı içinde mi karar verdin?”</p>
<p>Başını salladı. “Ne demek istediğini anlamıyorum.”</p>
<p>“Bethany’nin burada olanları William’a anlattığını biliyorum, Chloe’ye olanları. Seninle konuşmaya geldi. Belki de seni tehdit etti. Kate’i görmeye gittiğinde onu öldüresiye dövdün ve nehre attın. Orada olmamız senin için kötü bir şanstı ama aslında daha iyi sonuçlanamazdı. Çünkü Turner’ın arabasını gördük ve cesedini bulduk, katil oymuş gibi görünüyordu. Sanki nehre girmiş ve boğulmuş gibi; zaten hak ettiği şey buydu.” Kahkaha attım. “Tanrı’nın senin tarafında olduğunu düşünmekte çok haklısın.”</p>
<p>Hayır. Bu söylediklerinin hiçbirini yapmadım.”</p>
<p>“Kare ile konuştuğumda, Chloe’nin ölümüyle ilgili bana tek bir şey sordu. Sevdikleri kişiler ölünce, birçok insanın öğrenmek isteyeceği bir şeydi ama sonra düşününce soruş şekli garipti. ‘Canını yakmışlar mı?’ Canını yakmış mı, değil?” Katilin erkek mi kadın mı olduğundan emin değildi belkide, diye düşündüm ama hayır; gerçekten <span style="font-style:italic;">“Onlar*\</span> kastetmişti. “Ne yaptığınızı biliyordu, sen ve Gareth’ın. Gareth’a ulaşamazdı ama seni yanına getirtebilirdi ve tam olarak da bunu yaptı.”</p>
<p>Başını salladı ama inanmadan.</p>
<p>“Hemen onu görmeye gittin. Onun için gizlice yas tutarken, hayatta olduğuna inanamadın. Muhtemelen Chloe’ye yaptıkların için seni affedeceğini düşündün, her şeye rağmen onu suya girmeye zorlarken iyi niyetliydin.” Bakışından haklı olduğumu görebiliyordum. “Konu Kate olunca mantıklı düşünemiyorsun, değil mi?”</p>
<p>“Benden her şeyimi aldı. Her şeyi. Bana yeminlerimi bozdurdu. Benim için önemli olan her şeye ihanet etmeme sebep oldu.” Gözyaşlarıyla savaşırken Oliver Norris’in göğsü kabardı. “Önem verdiğim her şeyi mahvettim. O kadın bana bunu yaptırdı. Beni baştan çıkardı ve ben bu tuzağa düştüm.”</p>
<p>“Ah, lütfen.” dedim. “Senin onunla ilgili fantezilerin vardı ve onu becerdin.”</p>
<p>“Ben sadık bir kocaydım ve iyi bir babaydım ve... O fahişe benden her şeyi aldı.”</p>
<p>Sonun da anladım. “Yani Kate’in yaptığı buydu. Onun intikamı buydu. Sen onun kızını aldın ve o da şeninkini. Göze göz. Sana Bethany’nin senin kızın olmadığını söyledi ve sen de onu bıçakladın.”</p>
<p>O bana bıçakla saldırdı. Ben kendimi savundum.”</p>
<p>“Oliver sen Kate’in iki katısın. Bıçağı ondan aldın ve sonra tekrar tekrar ona sapladın. Onu öldürdün çünkü senin aslında düşündüğün gibi biri olmadığını fark etmeni sağladı. İyi bir koca değilsin. Kilisenin prensipli bir hizmetkârı değilsin. Baba da değilsin. Haklısın, seni hiçbir şeysiz bıraktı çünkü sen de onu hiçbir şeysiz bıraktın.”</p>
<p>“Yaşamayı hak etmiyordu.” Bana doğru yürümeye başladı.</p>
<p>Temkinli bir şekilde geriye doğru bir adım attım, sonra bir adım daha. Benden daha iriydi. Daha güçlü. Eğer kapıya doğru koşarsam, muhtemelen benim kadar hızlı değildi ama eğer kaçarsam, Eleanor’u onunla yalnız bırakacaktım.</p>
<p>“Teksin değil mi?” Oliver dudağını ısırdı. “Buraya tek başına</p><div><img src="main-6.jpg" alt=""/></div>
<p>“Hayır, arkadaşlarım nerede olduğumu biliyor.”</p>
<p>“Blöf yapıyorsun.” Bana yaklaştıkça, tenindeki gerginliği hissedebiliyordum. “Bunu görebiliyorum.”</p>
<p>Eleanor onu sakinleştirmeye çalıştı. Ben meydan okudum. “Ne olmuş? Ne yapacaksın, beni susturana kadar dövecek misin? Bu işe yaramayacak.” Bana tokat attı, bunu beklemiyordum. Elimin tersiyle yüzüme dokundum. Yüzümü kapatmanın iyi bir fikir olacağını düşündüm. Bunun için çok geçti. “Teslim olabilirsin. Bitti Oliver. Bu kilise, işin, ailen... Hepsi bitti.”</p>
<p>“Henüz değil.” dedi. “Tam olarak değil.”</p>
<p>Sonra boğazımı sıkmaya başladı, gözlerimin önünde siyah çiçekler açtı. Geriye doğru sendeledim ve duvara çarptım, beyaz ışıklar görmeye başladım. Çok geç olduğunu, kurtulmak için koordinasyonumun ve gücümün olmadığını bilerek ona tekme attım, tek görebildiğim Oliver’ın buruşmuş ve terli yüzüydü.</p>
<p>Gözlerinde herhangi bir tereddüt yoktu, sadece Tanrı tarafından istediği gibi davranabileceğine dair kendisine bir hak verildiğine olan inancı vardı. Ben onun için sadece bir rahatsızlık sebebiydim ve bu şekilde ölecektim. Kahramanca değildi ya da herhangi bir şeye değecek bir durum.</p>
<p>Boş yere öldüğümü düşünürken buldum kendimi.</p>
<p>Ve sonra dünya benden uzaklaştı.</p>
</body>
</html>