<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">32</span></h1>
<p>Tepemizdeki yoğun siyah bulutlar yağmur damlalarını toprağa bırakmaya başladığında, yolculuğumuzun yirminci dakikasındaydık. Derwent silecekleri çalıştırdığı anda çakan şimşek beni yerimden sıçrattı.</p>
<p>“İhtiyacım olan tam da bu.” diye söylendi Derwent.</p>
<p>“Hava durumunda söylemişlerdi.” dedi Georgia arka koltuktan. “Güneydoğuda gök gürültülü sağanak yağış ve sel ihtimali.”</p>
<p>“Kahretsin.” Yağmur bir örtü gibi ön camı kapladığında, Derwent silecekleri en hızlı ayarında çalıştırmaya başladı. Arabanın tepesine düşen yağmur damlaları o kadar ses çıkarıyordu ki gök gürültüsünü de, yanımda küfreden Derwent’i da çok zor duyuyordum. Derwent biraz yavaşladı, daha sonra biraz daha ama hâlâ benim istediğimden iki kat daha hızlı gidiyordu.</p>
<p>“Sırılsıklam olacağız.” dedim.</p>
<p>“Oraya vardığımızda yağmur durur belki.” dedi Georgia.</p>
<p>Ama öyle olmadı.</p>
<p>Groves Edge en iyi şardarda bile gözden kaçırılabilirdi. Bir temmuz öğleden sonrasında olmaması gereken fırtınalı ve yarı karanlık bir havada, etrafa dağılmış evleri ve mağazaları fark et-</p>
<p>mek zordu. Alçak binalar ana yoldaydı; çay dükkânı, postane, iki bar, iyi bakılmış bahçeli birkaç kır evi. Yağmur, yaprakları ağaçlardan koparıp, onları yere savuran bir yoğunlukta yağıyordu. Çukurlar suyla dolmuştu ve her su birikintisine girdiğimizde, yan camlara su sıçrıyordu.</p>
<p>“Nereye gidiyoruz?”</p>
<p>“Crow Lane Evi’ne.” Haritayı açtım. “Bir kilometre sonra solda.”</p>
<p>Hepimiz ona bakıyorduk ama yine de neredeyse kaçıracaktık; çalılardan oluşan çitlerin arasında bir boşluk, ona yol demek imkânsızdı.</p>
<p>“İşte burada!” diye bağırdım.</p>
<p>Derwent sert bir fren yaptı, geri vitese taktı, direksiyonu çevirdi ve Crow Lane’e doğru ilerlemeye başladı. Ağaç dalları arabanın kenarına çarpıyordu. Kemikli ellerini duvarın üzerinde sürükleyen iskeletler düşündüm ve belki de o kadar inanılmaz bir şey değildi, ne de olsa ölü bir kadın görmek üzere gidiyorduk, onca şeyden sonra...</p>
<p>“Sanırım burada olmalı.” Dağınık olan ağaçlar birden yoğunlaşarak bir şeyi gizler gibi bir hâl aldılar. Virajı dönünce yaprakların arasından kiremit bir baca gördüm. Araba yolu, ağaçların arasında dar bir açıklıktı. Derwent kapıya doğru farları yaktı. Evin boyası neredeyse görülemeyecek kadar solmuştu. Crow Lane Evi o soluk ihtişamıyla karşımızdaydı.</p>
<p>“Çık ve bahçenin kapısını aç.” dedi Derwent bana.</p>
<p>“Eve kadar arabayla gitmemeliyiz.”</p>
<p>Tepemizdeki yapraklardan ön cama bir miktar su döküldü.</p>
<p>“Evet, neden olmasın.” dedi Derwent. “Yürüyüş için güzel bir öğleden sonra.”</p>
<p>IANF CASFY</p>
<p>&quot;Katv'e herhangi bir şekilde uyarı vermek istemiyorum.” dedim. &quot;Onun tekrar kaçmasını istemiyorum.”</p>
<p>&quot;Nereye gidebilir?”</p>
<p>&quot;Bilmiyorum. Hem gerçekten arabanın içinde onu kovalamak istiyor musun?”</p>
<p>Başıyla onayladı, “lamam.”</p>
<p>&quot;Planın senin onayını almasına sevindim.” dedim alay edercesine.</p>
<p>&quot;Böyle olma.” Kapısını açtı ve dışarı çıktı. Georgia’ya baktım, dudağını ısırıyordu. Arabada anne ve baba kavga ettiği zaman biraz garip oluyor...</p>
<p>Arabadan dışarı çıktım ve arabanın tepesinden ona baktım. &quot;Nasıl olmayayım?”</p>
<p>&quot;Hazır cevap.”</p>
<p>&quot;Hazır cevap değilim.”</p>
<p>&quot;Muhtemelen heyecanlısın.” diye doğru tahmin etti Derwent. &quot;Burada yoksa diye endişeleniyorsun. Kendini çok fazla strese sokuyorsun.”</p>
<p>&quot;Çünkü sen tamamen rahatsın.”</p>
<p>Sırıttı, karanlıkta dişleri bembeyazdı. “Telsizin yanında mı?</p>
<p>&quot;Tabii ki.”</p>
<p>&quot;Ya senin Georgia?”</p>
<p>&quot;Evet.” Anorağının kapüşonunu başına geçirdi ve fermuarını</p>
<p>&quot;Bölge polisine burada olduğumuzu söyledin mi?” diye sordu Derwent bana.</p>
<p>“Tamamen ilgisizlerdi.” Muhtemelen birine şantaj ve sahtekârlık yapmış birinin yerini bulmak -bir süreliğine ölü sayılmış biri bile olsa- diğer polis gücünden yardım istemeni ge-</p>
<p>rcktirecck türden bir şey değildi. Hampshire Polis Örgütü iyi şanslar dileyerek işi bize bıraktı.</p>
<p>Derwent söylendi. “Onların bölgesinde olduğumuzu bildikten sonra, karışıp karışmamaları umurumda değil.”</p>
<p>Üçümüz dikkatlice araba yolundan yukarı doğru yürüdük. Her yer çamur ve taştı. Yağmur, yolu buzun üstünde yürüyor-muşuz gibi kaygan yapmıştı. Ağaçların yağmuru biraz engellemesi gerekiyordu ama sanki delikleri olan bir sığınakta gibiydik. Her esen rüzgârla birlikte üzerimize yoğun yağmur damlaları düşüyordu. Anorağımın içinden geçerek omuzlarımdan ve sırtımdan aşağıya akan soğuk suyun farkındaydım.</p>
<p>“Şimdi dikkatli olalım.” Derwent elini omzuma koyup yakınlaştığı için nefesini kulağımda hissettim. “Eve yaklaştık.”</p>
<p>Araba yolunun köşesini döndük ve evi gördük; yarı ahşap, kırmızı tuğlalı bir Viktorya dönemi eviydi. Cumbalı pencereleri ve veranda da büyük bir kapısı vardı. Ev gözüme önce çok büyük gözüktü ama yaklaştıkça biraz daha küçüldü. Nem, tuğlaları çizik çizik yapmıştı. Kapının etrafındaki renkli camda bir delik açılmış ve o delik kabaca tahtayla kapatılmıştı. Ağaçlar eve kadar büyümüştü, çok sıktı ve sanki o çalıların arkasında biri saklanıyormuş gibi huzursuz oldum.</p>
<p>Bir süre ağaçların arkasında durduk, saklanmak için değil ama varlığımızı da öyle apaçık duyurmak istedik.</p>
<p>“Siz ön tarafı deneyin. Ben arkadan dolaşacağım.” Denvent birdenbire bir hayalet gibi kaybolmuştu. Georgia ile yan yana basamaklardan çıktık ve ben kapıyı çaldım, ses evin içinde yankılandı. Kate’in saklanma yerini bulduğumuzdan emin olmama rağmen, orada olmasını beklemiyordum ve kapıya yaklaşan gölge tüylerimi diken diken yaptı.</p>
<p>Kapı açıldı ve ben kimliğimi gÖsirıdim, &lt;&#160;irıııgU'uııı da yum şeyi yaptığını biliyordum.</p>
<p>“Kate Emery mİ?” sormaya değerdi. Kapıda dm an kadın «m rışın değildi; saçları koyuydu, çene hizasında küt kesilmeli vr kalın perçemleri vardı. Solgun ve yorgun görünüyordu. Son zamanlarda fazla yemiyormuş gibi bluzu ve pantolonları bol geliyordu. Son iki haftadır onun fotoğraflarına bakıyordum vr sokakta hiç fark etmeden onun yanından geçmiş olabilirdim.</p>
<p>Başıyla onayladı. Gözlerinde hiçbir şaşkınlık belirtisi yoktu. Pes etme diye düşündüm ve biraz da tedbir. “Ne istiyorsunuz?”</p>
<p>“Seninle konuşmak istiyoruz, Kate. Birkaç konuda yardımına ihtiyacımız var.”</p>
<p>“Yardım.” diye tekrar etti, sesi dümdüzdü. “Beni tutuklamaya mı geldiniz?”</p>
<p>Çok uzak bir ihtimal olmamasına rağmen “Hayır.” dedim. “Seninle Chloe hakkında konuşmak istiyoruz.”</p>
<p>Yüzü gerildi. “Chloe.”</p>
<p>“Neler olduğunu duymuşsundur.” Bunu bir soru olarak sormadım çünkü bildiğini biliyordum: Chloe’yi bulmak için kamuya yaptığımız duyuru, Kate’in panik hâlde onu her yerden araması, elinden geldiğince izini kaybettirmeye çalışması.</p>
<p>“Öldüğünü mü? Haberlerde gördüm.” Çenesi titredi ama kendini bırakmadı. “Ben sizinle konuşmak istediğimi sanmıyorum.”</p>
<p>“Chloe’yi öldüren kişiyi arıyoruz.” dedim. “Onları bulmamızı istiyor olmalısın.”</p>
<p>Öfkeden gözbebekleri ufacık oldu, “istemeli miyim?”</p>
<p>“Öyle düşünüyorum. O senin tek çocuğundu.”</p>
<p>“Bunun Farkındayım.&quot; Çakılların üstündeki ayak sesleri, gözlerinin kocaman açılmasına sebep oldu. Derwent sessiz olmaya hiç özen göstermeden olabildiğince hızlı gelmişti.</p>
<p>“Kate Emery sanırım.&quot; Basamaklardan atladı ve ona baktı. “Değişmişsin. Sanırım zaten amaç buydu.&quot;</p>
<p>“Beni yalnız bırakın.” Kapıyı kapatmaya çalıştı ama Georgia onu durdurdu.</p>
<p>“Korkarım ki bunu yapamayız.” dedim. “Kaçmak için sebepleriniz olduğunu biliyoruz ve o sebeplerin bazılarını da biliyoruz. Ama sizin ağzınızdan da hikâyeyi dinlemek istiyoruz.”</p>
<p>Bileğine tam oturmamış saatine baktı. “Çok uzun kalamazsınız.”</p>
<p>“Bir yere mi gitmeniz gerekiyor?” diye sordu Derwent. Kate ona kısa bir an öfkeyle baktı, sonra geri çekildi ve evin gölgelerinin içinde kayboldu.</p>
<p>Kapının eşiğini geçer geçmez, içimi bir ürperti sardı. Koridorun her iki tarafındaki oda da karanlıktı. Soğuk kül ve nem kokuyordu. Evi, hayat dolu ve sıcak bir ortam içinde hayal ettim; büyük pencerelerinden güneş girerken, nehirden gelen rüzgârın ağaçlara çarpma sesi duyulurken.</p>
<p>“Neşeli.” dedi Derwent kulağıma. Ben de Kate’i koridorun sağ tarafındaki oturma odasına doğru takip ederken, başımla söylediğini onayladım. Hoş bir odaydı ya da şöminede ateş olsa hoş olabilirdi. Tek kişilik koltuklar ve kanepe, renkli desenleri olan kumaşlarla kaplanmıştı. Dokununca nemi hissettim. Kate soğuğa aldırmıyormuş gibiydi. Ardından Derwent lambayı açınca, Kate bir an yerinden sıçradı ve odayı dolduran sarı ışık onu şaşırttı. Georgia ve ben kanepeye, Derwent da koltuğa oturdu. Koltuk Derwent’in ağırlığı altında çöktü. Öne doğru eğildi.</p>
<p>Evet, Bayan Emery. Bize açıklamanız gereken bir şey varmış gibi görünüyor.”</p>
<p>“Size hiçbir şey açıklamak zorunda değilim.”</p>
<p>“Bu teknik olarak doğru değil, değil mi? Kendinizi Felaket bir kargaşanın içine attınız. Bunu neden yaptınız? Neden sahte bir ölüm planladınız?”</p>
<p>“Planlamadım.”</p>
<p>“Hadi ama. Evinizi bir mezbaha gibi bıraktınız. Eşyalarınızı, anahtarlarınızı, telefonunuzu evde bıraktınız. Başka ne düşünebilirdik?”</p>
<p>Kate omuzlarını silkti. “Yaptığınız tahminler konusunda size yardımcı olamam.”</p>
<p>“insanların ölü taklidi yapmak için genelde sebepleri olur.” dedim. “Korkunç bir şey yapmış olabilirler, ölmeden sağlık sigortasının parasını isteyebilirler ya da birinden korkuyorlardır. Hangisi Kate?”</p>
<p>“Sigorta belli ki.” dedi Derwent. “Oldukça büyük bir meblağ olurdu, Kate. Birkaç kilo kan kaybetmeye değerdi.”</p>
<p>“Ama talep etmeye fırsatın olmadı.” Derwent gülümsedi. “Beni kandıramazsın, Kate.”</p>
<p>“Bunu ispatlayamazsınız çünkü bunu yapmadım. Artık insanları işleyebilecekleri suçlar sebebiyle mi tutukluyorsunuz?”</p>
<p>“Bu ortak akıl Kate. Kaldı ki, eğer üzerinde biraz daha çalışırsak ispatlayabiliriz.”</p>
<p>“Bundan şüpheliyim.” Saldırmaya hazır bir yılan gibi başını kaldırdı. “Söyledikleriniz çok saçma.”</p>
<p>“Bayan Emery’e karşı adil davranmıyorsunuz.” dedim. “Kaybolmayı istemek için bazı sebepler daha söyledim: Çok kötü bir şey yapmak gibi, korkmak gibi.”</p>
<p>Dikkatini tekrar bana verdi, gözlerini kırpıştırmadan, “Kimden korkmak?”</p>
<p>“Morgan Norris mesela.”</p>
<p>Orada kusacağını düşündüm. Bir an sarsıldı, sonra kendini topladı. “Ne olmuş ona?”</p>
<p>“Kıyafetlerini bulduk. Senin kıyafetlerini. Sanırım zaten bulmamızı istemiştin. Yaptığından paçayı sıyırmasını istemedin.”</p>
<p>Hemen cevap vermedi. Sonra, “Beni korkutmak için yaptı ve işe yaradı.”</p>
<p>“Seni neden korkutmak istedi?”</p>
<p>“Bilmiyorum.” Şimdi daha temkinli konuşmaya başlamıştı.</p>
<p>“Erkek kardeşiyle bir ilişkin vardı.”</p>
<p>Sanki birdenbire rahatladığı izlenimine kapıldım. İlişkiyi biliyorduk ama şantajı bilmiyorduk. “Biliyor musunuz?”</p>
<p>“Bazı adli deliller bulduk ve Oliver anlattı.”</p>
<p>“Çok işbirlikçiydi. Kendiyle gurur duyuyordu.” dedi Derwent. Kate’in yüzünde ufak bir gülümseme belirdi ama hoş bir gülümseme değildi.</p>
<p>“Size her şeyi anlatmaktan mutlu olduğuna eminim.”</p>
<p>Derwent, kolları dizlerinde öne eğilerek, “Beni rahatsız eden bir şey var.” dedi. “Neden ona prezervatif kullandırttın?”</p>
<p>“Ne?”</p>
<p>“Oliver. Neden ona prezervatif kullandırttın? Onun kısır olduğunu biliyordun.”</p>
<p>“Bilmiyordum. Nasıl bilebilirdim.” Yeniden savunmaya geçmişti, ellerini kucağında birleştirdi. “Daha sağlıklıydı. Her ikimiz içinde. Tüm partnerlerimle kullanma konusunda ısrarcı-yımdır. Daha güvenli.”</p>
<p>“Morgan prezervatif kullanmadı.” dedim. Şantajı biliyor mu yuz, bilmiyor muyuz? Gerginlik ona işkence ediyordu. “Çünkü o sana tecavüz etti. Ona taktırtacak fırsatın olmadı.”</p>
<p>“Onu tutukladınız mı?”</p>
<p>“Onu sorguladım ama senin ifaden olmadan daha ileriye gi demedim. İnan bana, tutuklamayı çok isterim.”</p>
<p>“Size yardım edemem.”</p>
<p>“Bunu başka birine de yapacak.” dedim.</p>
<p>“Bu benim problemim değil.”</p>
<p>“Çok bencilce Kate ama bizim problemimiz.” dedi Derwent. “Senin için en iyi olan buydu, değil mi? Kızının iyi olup olmadığından emin olmak için yanında olmadın. Chloe’yi arkanda bıraktın Kate. Bu canice.”</p>
<p>“Benimle kızım hakkında konuşmaya nasıl cüret edersin. Buna hakkın yok.”</p>
<p>Derwent sanki Kate hiç konuşmamış gibi devam etti. “Chloe öldü KATE. Dedektif Kerrigan ve ben onun otopsisine gittik. Biri onu öldürdü ve bir çöp gibi kaldırıp cesedini bir yere attı.”</p>
<p>“Neden olduğunu bilmiyoruz ve kimin yaptığını da.” dedim. “Senin katilini ararken çok zaman kaybettik ve bu bize Chloe’ninkini bulmamıza yardımcı olmadı.”</p>
<p>“Nasıl öldü?”</p>
<p>“Boğuldu.”</p>
<p>“Canını... Canını yaktılar mı?” diye fısıldadı.</p>
<p>“Birkaç yarası vardı.” Acıma duygusu bana, “Ama savunma yaralanmaları değildi. Tacize uğramadı. Sanki mücadele etmemiş gibi görünüyor.” sözlerini eklettirdi.</p>
<p>Kate eliyle ağzını kapatarak, narin bedenini sarsan hıçkırıkları tutmaya çalıştı. Gözleri yaşla doldu.</p>
<p>“Ona ne olduğunu biliyor musun, Katc? Bize yardım edebilir misin? Şu anda her şeyden çok önemli olan bu.”</p>
<p>“Senin kızına zarar veren kişiyi ya da kişileri bulmak istiyoruz.” dedi Derwent, sesi daha yumuşaktı. Onu uzun zamandır tanıyordum ama onun düşüncesiz bir düşmanlıktan, birden katıksız bir empatiye nasıl geçtiğini hâlâ anlamamıştım. ‘Bundan kurtulmamalılar. Bundan kurtulmalarını istemezsin.”</p>
<p>“Hayır.” Bir an nefesi kesildi. “Hayır, istemem.”</p>
<p>“O zaman Kate, lütfen bize yardım et.”</p>
<p>“Edemem.”</p>
<p>“Edemez misin, etmeyecek misin?” dedim. “Anlamıyorum.</p>
<p>Chloe’yi sevdiğin çok açık.”</p>
<p>“Hayal edemeyeceğiniz kadar. Her şeyden çok.”</p>
<p>“O zaman neden bizimle konuşmuyorsun?”</p>
<p>Başım salladı. “Hiçbir şey bilmiyorum.”</p>
<p>“Bethany Norris ile birlikte kaçtı ve Bethany, Chloe öldükten sonra intihara kalkıştı.” dedim. “Neden?”</p>
<p>“Bethany e sormak zorundasınız.”</p>
<p>“Chloe’nin William Turner’la ilişkisi vardı. Bunu biliyor muydunuz?”</p>
<p>Kate birden irkildi. “Ben... Hayır.”</p>
<p>“Âşıklardı.”</p>
<p>“Chloe aşkı anlamazdı.”</p>
<p>“William anladığını söylüyor.”</p>
<p>“Sizinle bu konuyu konuşmak istemiyorum.&quot;</p>
<p>Sabrım taşıyordu. “Neden onun üvey erkek kardeşi Notandan bahsetmiyoruz? Onu taciz etti. Bunu biliyor muydunuz? Bu nedenle babasında kalmadı. Orada güvende değildi. Hiçbir yerde güvende değildi.”</p>
<p>“Kapa çeneni. Seni dinlemeyeceğim. Dinlemeyeceğim.” İnatçı ve boyun eğmez bir tavrı vardı.</p>
<p>Derwent ayağa kalktı ve başıyla koridoru işaret etti. Georgia ile Kate’i bırakarak onu takip ettim.</p>
<p>Sesini o kadar alçaltarak konuştu ki çok zor duyuluyordu. “Hiçbir yere varamıyoruz.” dedi Derwent.</p>
<p>“Söylediğinden daha fazlasını biliyor. Belki kendisini suçlu göstermekten korkuyor. Eğer bir avukatı olsaydı...”</p>
<p>“Ona hiçbir yorum yapmamasını söylerdi.”</p>
<p>“Eğer sahtekârlığı suçlamanın dışında tutacağımızı söylersek, öyle olmaz.”</p>
<p>“Hangi sahtekârlık suçlamaları? Kate haklı, elimizde onu suçlayacak somut bir şey yok.”</p>
<p>“Henüz yok.” dedi Derwent. “O konuda pes etmedim.”</p>
<p>“Ve şantaj... Eğer Eleanor Norris şikâyette bulunursa?”</p>
<p>“Bu büyük bir eğer. Başlangıç olarak her şeyi kocasına anlatması gerek. Görüldüğü üzere hiçbir kanıtımız yok.” Derwent eliyle kafama vurdu. “Bunu anlamıyorsun değil mi? Şu anda sadece bolca tahminimiz var, gerçekler yok. Ve o da bunu biliyor.”</p>
<p>“Eğer onu bırakırsak yeniden kaçacak. Henüz kaçmamış olmasına şaşırdım.”</p>
<p>“Onu tutuklamalıyız. Bu sigorta işini biraz daha derinlemesine araştırırken, onu elimizde tutmalıyız. Bilgisayarında ya da kâğıtlarının arasında onu suçlayacak bir şeyler mutlaka olmalı. Biz bunu sigorta sahtekârlığı diye araştırmıyorduk ki, bir şeyleri gözden kaçırmış olmalıyız.”</p>
<p>“Ama onu uzun süre gözlem altında tutmayacaklardır ve bu onu çok kızdıracaktır. Sorgulamayı kabul ettiğini düşünelim, onunla konuşacaklar ve kefaletle serbest kalacak.”</p>
<p>“Hiçbir şeyden iyidir.” Odaya doğru döndü, onu durdurmak için kolundan yakaladım.</p>
<p>“Lanet olsun değil. Eğer onu sigorta sahtekârlığından tutuklarsak ve sonra cinayet davasının en kilit şahidi olduğu anlaşılırsa, kendimizi ayağımızdan vurmuş oluruz. Her savunma avukatı bunu kullanır. Bu onun bize söylediklerini değersizleştirmenin en iyi yolu.”</p>
<p>Derwent dudaklarını ısırarak, “Diyelim ki bir şeyler söyleyecek...” dedi. “Eğer onu hapishaneye atmazsak, onun üzerine gitmediğimizi söyleyecekler.”</p>
<p>“Chloe’nin ölümü hakkında bir şeyler biliyor. Bildiğine eminim.”</p>
<p>“Bu yüzden ona Turner’dan ve üvey erkek kardeşinden bahsettin. Reaksiyonunu görmek istedin.”</p>
<p>“Ve hiçbir tepki alamadım.”</p>
<p>“Onu tutuklamamız gerek.”</p>
<p>“Tutuklayamayız.”</p>
<p>“Lanet olsun.” dedi Derwent, Kate’in duyabileceği kadar yüksek sesle.</p>
<p>“Tanrı aşkına, kapa çeneni.” Telefonumu çıkardım. “Hadi Burt’ü arayalım. Ona soralım.”</p>
<p>“ilk defa kötü bir fikir değil, Kerrigan.”</p>
<p>“Teşekkürler. Eğer çekseydi bu çok daha iyi bir fikir olurdu.” dedim telefonun ekranına bakarak.</p>
<p>“Benimkini al.”</p>
<p>O da çekmiyordu.</p>
<p>Derwent telefonuna baktı. “Kırsal bölgelerden nefret ediyorum. Hatlı telefon var mı?”</p>
<p>Merdivenlerin yanındaki masada eski moda bir telefon vardı. Ahizeyi kaldırdım ve dinledim. “Hiçbir şey.</p>
<p>“Yüce İsa. Medeniyete dönmem gerekecek.”</p>
<p>“Ya da ödemeli bir telefon bulman.”</p>
<p>“Buraya gelirken yolda gördün mü hiç?”</p>
<p>Hatırlamaya çalıştım. “Sanırım. Hemen köyün dışında.”</p>
<p>“Gecikmem.”</p>
<p>“Hayır, bekle. Bence ben gitmeliyim.”</p>
<p>Öfkelendi. “Neden?”</p>
<p>“Çünkü Burt’e olayın iki yüzünü de anlatacağına güvenmiyorum.”</p>
<p>Elini kalbine koydu. “Bu kalbimi kırdı, Kerrigan.”</p>
<p>“Yanılıyor muyum?”</p>
<p>“Evet. Adil olabilirim.”</p>
<p>Kollarımı bağladım. “Tamam o zaman. Neden benim gitmeme izin vermiyorsun?”</p>
<p>“Kesinlikle olmaz.”</p>
<p>“Sen bana güvenmiyorsun ve ben de sana güvenmiyorum.”</p>
<p>“Ama ben senin üstünüm.”</p>
<p>Tek kaşımı kaldırdım ve iç çekene kadar bekledim. “Ne yapmak istiyorsun? Georgia yı burada mı bırakalım?”</p>
<p>“Kendine bakabilir.” dedim. “Gecikmeyiz.”</p>
<p>“Tamam ama bunu büyük bir olay hâline getirmeyelim. Şu anda yasal olarak, Kate istediği anda yürüyüp gidebilir ve onu durdurmak için yapabileceğimiz hiçbir şey yok.”</p>
<h2><a id="bookmark1"></a><span style="font-weight:bold;font-style:italic;">33</span></h2>
<p>Telefon bulmak ve Una Burt’ü bir karar vermesi için ikna etmek, tahmin ettiğimden daha uzun sürdü. Derwent’la çiş kokan bir telefon kulübesinde sıkışıp kaldığımı düşününce, isteyeceğimden çok daha uzun.</p>
<p>Burt’e hakkını vermek gerekirse, iki tarafında tezini dinledi ve ikisini de iyice düşündü. Kate’i tutuklamamız gerektiğine karar vermesi, benim için çok büyük bir sürpriz olmadı.</p>
<p>“Bence bizimle iş birliği yapma şansını kaçırmış oluruz ve daha sonraki zamanlarda bu bizim için problem olur.”</p>
<p>“Bununla da o noktaya geldiğimizde ilgileniriz. Şu anda mahkemeye çıkaracak biri yok, o nedenle bu konu hakkında endişelenmemiz için bir sebep yok.”</p>
<p>Kesinlikle aynı fikirde değildim ama yapabileceğim hiçbir şey yoktu. En azından bu artık bizim kararımız değildi. .Artık daha üst düzey bir yetkiliyken, polisliğin başkalarını hapse tıkmak kadar aynı zamanda kendini garantiye almak olduğunu da öğreniyordum.</p>
<p>Dolambaçlı yollardan geri döndük ve arabayı evin önüne park ettik. Hiç olmadığı kadar yoğun yağmurdan kaçmak için kapıya doğru koştum.</p>
<p>Kapıyı açık mı bıraktın?” Onun cevap vermesini beklemeden kapıyı ittim ve koridora adım atar atmaz bir şeylerin yanlış olduğunu anladım. Derwent’i uyarmak için elimi kaldırdım ama geç kalmıştım, çarpıştık.</p>
<p>“Sorun ne?” diye fısıldadı.</p>
<p>Ne olduğunu anlamaya çalışırken başımı salladım. Sessizlik olan şeylerden biriydi. Oturma odasının kapısı açıktı, rüzgâr perdeleri uçuruyordu ama Kate ve Georgiadan iz yoktu.</p>
<p>“Mutfak?”</p>
<p>“Bakacağım.”</p>
<p>Yanımdan geçti ve mermer yerin üzerinde yürürken, hiç ses yapmadan evin arka tarafına baktı. Ben olduğum yerde bekledim, dinlemedeydim. Çok küçük bir ses sessizliği bozdu, ahşaptan gelen sesler olabilirdi. Muhtemelen bir sıçan ya da fare diye düşündüm. Nehir yatağı onlarla dolu olmalıydı. Kira acentesi nehrin etrafının bahçelerle dolu olduğunu söylemişti. Hava soğuk olduğunda ya da acıktıklarında, yıpranmış halılarla, solmuş perdelerle ve eski döşemelerle karınlarını doyurmak için sürüngenler eve geliyorlardı. Onları koltukların ve şiltelerin içine yuva yapmış olarak hayal edip ürperdim.</p>
<p>Derwent başını sallayarak birkaç saniye içinde geri döndü. Gerginliği dudaklarının ve omuzlarının duruşundan belli oluyordu. Eğer gittiyse... Georgia’ya hangi cehenneme gitmişti? Eğer ona bir şey olduysa...</p>
<p>Merdivenlere daha yakın olduğum için yukarı çıkmaya başladım ve kesinlikle Derwent’in benden önce çıkmak isteyeceğini biliyordum. Ahşap merdiven basamaklarına olabildiğince yavaş basarken, yapacağım en son şey bu olsa da Derwent’in beni koruma arzusuna bir son vermeyi isterdim diye düşündüm. Duvara</p>
<p>yapıştım, gözlerim etrafı algılamakta zorlanıyordu; bir sandalye, süslü bir şifonyer, sağda hafif aralık olan bir kapı. Derwent’in onu görüp görmediğini kontrol etmek için arkamı döndüm ve bana bakışlarıyla şunu söyledi: <span style="font-style:italic;">Devam et ama dikkatli ol.</span> Çoğu zaman silah taşımama izin verilmemesinden dolayı rahatsız olmam ama varlığı bir konfor olabilirdi. Bir fener ve metal cop, işler karışınca çok da güven veren şeyler değildi. Beni öne iten sırtımdaki el de. Derwent. Koruyucu? Bugün değil belli ki.</p>
<p>Kapıyı dikkatle ve hafifçe ittim, bekledim. Bir... iki... Üç. Saldırı yok. Hızla ittim, büyük bir gürültüyle duvara çarptı. Kapının arkasında beni bekleyen biri yoktu. Hızlıca içeri girdim, bir bakışta her türlü detayı aklıma yazmaya çalışarak etrafta dolaştım. Cumbalı pencere, dışarıda kasvetli bir hava varken perdeler açık. Dengede durmayan bir tuvalet masası, üzerinde üç parçalı, benim üç gergin versiyonumu yansıtan bir ayna. Bir sandalye. Kapıları açık, içinde sadece bir kot ve kazak olan bir gardırop.</p>
<p>Kate’in odası.</p>
<p>Eğer gittiyse, toplanmadan gitmiş. Koridora geri döndüm. Derwent da bir diğer yatak odasından başını sallayarak çıktı.</p>
<p>“Hiçbir şey.”</p>
<p>Kalan odaları beraber kontrol ettik. Loş bir banyo, tek kişilik bir yatak odası vardı. Kate ve Georgia’dan hiç iz yoktu. Georgia ya risk almasını emretmiştim. Onu gerektiğinde acımasız olabilen Kate ile yalnız bırakmak için ısrar etmiştim. Ben ne yaptım?</p>
<p>Koridora tekrar döndüğümde o sesi yine duydum ve bu sefer yerini belirleyecek kadar şanslıydım: Merdivenlerin yanında bir kapı. Kulağımı dayadım ve dinledim, kendi nefesim kulağımı</p>
<p>dolduruyordu. Derwent’a döndüm ve babımla işaret ettim. Na^ zikçe kapıya vurdu ve uzaktan bir ağlama sesi geldi.</p>
<p>“Georgia?” diye seslendim.</p>
<p>“Maeve? Sandım ki... Senin olduğundan emin olamadım.” Sesinden çok korktuğu belli oluyordu, histerinin eşiğindeydi.</p>
<p>“Kate nerede?”</p>
<p>“Bilmiyorum. O... O beni buraya kilitledi.”</p>
<p>Derwent kapıyı sarstı. “Anahtar yok. Biraz geriye çekilebilir misin?”</p>
<p>“Deneyeceğim.” Bir sürtünme sesi geldi. Derwent geriye bir adım attı ve olanca gücüyle kapıyı tekmeledi. Tahta paramparça oldu. Yeniden tekmeledi ve kilit de kırıldı. Kapıyı iterek açtı. Georgia eski paltolar, şezlonglar, kriket seti ve örümcek ağlarıyla dolu bu dolaba kilitlenmişti. Tozlu yüzünde gözyaşları çizgiler oluşturmuştu.</p>
<p>“Gel. Dışarı çıkarayım seni.” Derwent onu kolundan tutarak yardım etti. “Ne oldu?”</p>
<p>“Mutfaktaydık -çay yapıyordum- ve o bütün ışıkları açtı. Sigortaları patlattı sanırım. Sigorta kutusu da burada. Bakmamın bir sakıncası var mı diye sordu, kendisi örümceklerden koku-yormuş. Sonra da beni buraya kilitledi.” Georgia’nın tırnakları kırılmış, elleri çizilmişti. “Kapıyı açmaya çalıştım ama hiç kıpırdatamadım. Yapabilecek hiçbir şeyim yoktu.”</p>
<p>“Hayır, bir kere oraya girdin mi şansın olmaz.” dedi Derwent. “Önemli olan ilk başta kilitlenmemek.”</p>
<p>“Kaçtı mı? Arabası hâlâ burada mı?” diye sordum.</p>
<p>“Evin arkasında gümüş renginde bir Seat var. Mutfak penceresinden gördüm.” dedi Derwent. “Hâlâ burada.”</p>
<p>“Belki yürüyerek gitmiştir.” Georgia titriyordu. “Ellerim gerçekten acıyor.”</p>
<p>“Onun etrafta hareket ettiğini duydun mu, Georgia?”</p>
<p>“Hiçbir şey duyamadım. İkinizin etrafta dolandığınızı duydum. Bağırıp bağırmamaya tereddüt ettim. Neler olduğunu bilmiyordum. Sizin olduğunuzu bilmiyordum.”</p>
<p>“Tamam. Kimse seni suçlamıyor.” dedi Derwent, açık bir şekilde onu suçlayarak. Ben kendime zor hâkim oluyordum. “Kate’in bir planı vardı ve sen bunu fark etmedin.”</p>
<p>“Her zaman kaçabilirdi. Neden daha önce gitmedi? Neyi bekliyordu?” Bunu çözmeye çalışıyordum. “Chloe’nin öldüğünü öğrenir öğrenmez, toplanıp gitmesi gerekiyordu.”</p>
<p>“Neden onu bulmuyoruz ve sormuyoruz?” dedi Derwent mutfağa doğru giderek. “Eğer yürüyerek gittiyse çok uzağa gidemez.”</p>
<p>Hızlıca evin dışını taradık ama hiçbir şey bulamadık.</p>
<p>“Yol mu, nehir mi?” dedim, üçümüzde evin yanındaki küçük alanda toplanınca.</p>
<p>Derwent, “Nereye gittiğimizi bilmiyordu ama yoldan geleceğimizi biliyordu. Önce nehirden başlayalım.” diye karar verdi.</p>
<p>Yağmur, kurumuş toprağın üzerine oluk gibi yağıyordu. Haftalardır süren kuraklık, toprağı çelik gibi sert yapmıştı ve su da içine girmektense üzerinde birikiyordu. Evin arkasındaki çakıl taşlarıyla kaplanmış yolu geçerek, ıslak çimenlere bastık. Çimenliğin sonundaki çalılıklardan oluşan yoğun çite doğru hızlı adımlarla ilerlerken, ayağımızı her basışımızda çok hoş bir koku yayılıyordu. Dövme demir kapıya ilk ulaşan ben oldum. Yosunlarla kaplı kaygan kaldırım taşlarına bastım ve kendimi duvarlarla örülü bir bahçede buldum. Çok fazla şey ekilmişti ve içinden geçen yol,</p>
<p><span style="font-variant:small-caps;">Jane Casey</span></p>
<p>gelişigüzel büyümüş tatlı vc taze kokan bitkilerle neredeyse gizlenmişti. Ortada çok yüksek olmayan, sarmaşıklarla kaplanmış bir çardak vardı. Yerimi belirlemek için hemen ona doğru yürüdüm, daha sonra nereye gideceğime karar verecektim.</p>
<p>Yeri görecek kadar yaklaşır yaklaşmaz, karar benim için verilmişti.</p>
<p>“Buraya!” diye bağırdım. “Kan.”</p>
<p>Azımsanmayacak miktarda kan vardı -bir çizikten daha fazlası olmalı diye düşündüm- etrafa dağılmıştı, bir kavga olmuş gibi ve ortasında hırpalanmış bir bıçak vardı. Sapında kırmızı lekeler ve ucu da kırılmıştı. Bir metalin zaman içinde körleşmesi sıradan ve tanıdık bir şeydi.</p>
<p>“Lanet olsun.” dedi Derwent omzumun üstünden bakarak.</p>
<p>“Yine mi?”</p>
<p>Yere sıçrayan kanı görmek çok zordu çünkü yağmur yüzünden solmuş, kahverengiye dönmüştü ve birçok yerde de tamamen temizlenmişti. İzler sola doğru nehir yatağına doğru açılan kapıya gidiyordu.</p>
<p>Derwent sağ tarafı işaret ederek Georgia’ya, “Yine bir oyun olma ihtimaline karşın, sen bu taraftan git.” dedi. Georgia başıyla onayladı ve yanımızdan ayrıldı. Ben sol taraftaki yoldan Derwent’i takip ettim, duvarın ve çim makinesinin üzerinde kan lekeleri gördüm.</p>
<p>Uzun sazlıklar nehir yatağını bir duvar gibi çevirmişti. Suyun kokusunu alabiliyordum ama kendini göremiyordum. Nehir yatağı boyunca çamurlu bir yol vardı, yerler ıslak vc kaygandı. Bu nedenle ayak izi görmek imkânsızdı. Ağaçlar nehri çevrelemişti. Ağaçların dalları tepemizde yoğun, karanlık bir gölgelik oluşturuyordu ve ilk bakışta onu gözden kaçıracak kadar karanlıktı. Neredeyse tam üstüne basacakken gördüğüm şeyin farkına vardım.</p>
<p>&quot;I.anct olsun.”</p>
<p>Bir ağacın dibinde kıvrılmış, kafası geride yatıyordu, <span style="font-style:italic;">(/özleri ve</span> ağzı açıktı. Bir eli açık yerdeydi, parmakları kıpkırmızıydı, tırnaklarının içi de. Yatışında, Derwent elini boğazına koyarak, yüzünde hüzünlü bir ifadeyle başını kaldırıp öldüğünü söyleme den önce, öldüğünü anlamamı sağlayan bir şey vardı.</p>
<p>“Bu sefer numara yapmıyor.”</p>
<p>Kurallara göre kalp masajı yapmalıydık, onu hayata döndürmeye çalışmalıydık. Bunu yapmaya kalbim dayanamazdı, öyle görünüyor ki Derwent’inki de. Çok geç kalmıştık ve eğer ona dokunursak, tek yapacağımız katilinin arkada bıraktığı delillere zarar vermek olurdu.</p>
<p>Kate’i o kadar uzun süre ölü bir kadın olarak düşünmüştüm ki şu anda önümüzde yatıyor olması beklenen bir şeymiş gibiydi, sanki az önce bir hayaletle konuşuyormuşuz gibi. Hayatı ölmüş bir yıldızdan yayılan ışık gibiydi: Sonu olan ve hayali.</p>
<p>Eldivenlerimi giydim. Nazikçe, kazağım kaldırdım. En az iki bıçak darbesinden akan kan, bedeni kaplamış ve yapışmaya başlamıştı.</p>
<p>Bol kuvvet.</p>
<p>Bol öfke.</p>
<p>“Bunu kendi kendine yapmış olamaz.” dedim. Sakin profesyonel değerlendirmelere ihtiyacımız vardı, şoka değil. “İlk darbeden sonra kesinlikle bıçağı geri çekmiş olamaz.” Sığ bir yara yok. Deneme yok.</p>
<p>“Eğer kendini bıçakla öldüreceksen, ya boğazını kesersin ya da damarını kesersin. Zaten Kate bir hemşireydi, bunun bilirdi.</p>
<p>“Ne kadar zaman önce diye düşünüyorsun?</p>
<p>“Soğuk ama bu havada...” Derwent başını salladı. Hiçbir fikrim yok.”</p>
<p>Elimi boynunun arkasından aşağıya kaydırdım; vücut ısısının, açıkta kalan ellerine ve ayaklarına göre daha yavaş azalacağı yerlere bakmak için. “Yarım saat belki? Ya da daha az?”</p>
<p>“Hâlâ burada olabilir.” dedi Derwent rahatça, sanki bu bir problem değilmiş gibi.</p>
<p>“Bunu ben de fark ettim.” Sinirden titriyordum. Ağaçlar üstüme üstüme geliyordu. Kate’in beklediği bu muydu? Güzel kızının anısı adına kendini feda etme ya da onun hayatta kalmasının çok tehlikeli olacağını düşünen bir suç ortağı mı? Burnumuzun dibinde şu anda hiçbir anlamı olmayan, hangimizin kararını uygulamalıyız tartışması yaparken. “Geleceğini biliyordu, değil mi? Onu bekliyordu. Neden saatine baktığını merak ediyorum.”</p>
<p>“Georgia’yı bul.” dedi Derwent idareyi alarak. “Onu destek çağırması için gönder. Ben de köpek birimlerini ve bir bot istiyorum, eğer ellerinde varsa bir tane. Ona olayı yazmaya başlamasını ve kordon bölge oluşturulması için ayarlama yapmasını söyle. Bölge polisinin burada olanları bildiğinden emin olmamız lazım. Buraya cinayet teknisyenlerini göndermeleri gerekecek.’’</p>
<p>“Ya ben?”</p>
<p>“Bunu her kim yaptıysa onu aramamda bana yardımcı olman gerekiyor.” Dudağını ısırarak, bir sağa bir sola baktı. “Akıntı yönünde gittiğine bahse girerim. Ben olsam öyle yapardım. Eğer ben bu yöne, sen de diğer yöne gidersen onu bulma şansımız artar.”</p>
<p>Tehlikeyi, soğuğu, Kate’in ölmesine izin verdiğimiz ve Kate öldüğü için başımızın gireceği belayı düşünmeden başımla onayladım. Yapacak işimiz vardı, diğer her şey bekleyebilirdi.</p>
<p>Yüzü sert, “Hadi gidelim.” dedi ve ben tam arkamı döndüğümde, “Maeve... Dikkatli ol.” diye ekledi.</p>
<h2><a id="bookmark2"></a><span style="font-weight:bold;font-style:italic;">34</span></h2>
<p>Nehir yatağına geri döndüğümde, Kate’in cesedine bakarak vakit kaybetmedim. Nasıl göründüğünün ve nasıl acı çektiğinin her detayını hatırlayabiliyordum.</p>
<p>Bizim hatamızdı.</p>
<p>Benim hatam, Derwent’la gitmekte ısrarcı olmam ve hiç önemi olmadığı hâlde sesimi duyurmak için kavga etmekti. Georgia yerine ben kalmış olsaydım. Eğer Georgia yla kalmış olsaydım.</p>
<p>Eğer herhangi bir şeyi farklı yapmış olsaydım, Kare hâlâ hayatta olurdu ve bu gerçek ağzımda acı bir tat bıraktı.</p>
<p>Derwent’tan bir haber yoktu. Sola doğru akıntı yönüne girmişti. Sol taraf daha medeniyete, insanlara ve ana yola doğru Groves Edge’di. Sağ taraf dağınık evlerin olduğu, nehir boyunca uzanan tarım arazilerine doğruydu. Derwent katilin o yöne gitmiş olduğundan emindi ama ben pek emin değildim. Colin Vale, insanlar her zaman kalabalıktan kaçar demişti. İçgüdü ortak akıldan her zaman daha güçlüdür ve içgüdülerim el değmemiş alanlara doğru gitmemi söylüyordu. Patika boyunca koştum. Crow Lane Evi’nin sınırını çizen solgun kiremitli duvar sağımdaydı ve sazlıklar da solumda, kendimi kapana kısılmış gibi hissettim.</p>
<p>Eğer Kate Emery i öldürseydim ne yapardım? Koşardım. Polisin beni bulması için etrafta beklemezdim. Endişelenecek bir şey yoktu. Kendi kendime katilin çoktan gitmiş olduğunu söyledim.</p>
<p>Nehrin kıvrılarak aktığı bir noktada, sazlıklar seyrekleşmişti, o yüzden ilk defa suyun karşı tarafını görebildim. Nehir umduğumdan daha genişti; yağmur suyuyla iyice kabarmış, akıntıyla gelen atıklarla doluydu. Ortada daha hızlı akıyordu, akıntı suyun üzerinde girdaplar oluşturuyordu. Su soğuk ve gri görünüyordu, tamamen tehditkâr. Ayağım bir ağaç köküne takılıp neredeyse düşecekken küfrettim.</p>
<p><span style="font-style:italic;">Devam et, Maeve.</span></p>
<p>Bir insan görür müyüm diye etrafımı tarayarak koşmaya devam ettim ama bir ağaç gövdesi, bir tümsek, yapraklarla dolmuş bir çukur ve yağmurdan başka bir şey yoktu... Her gölge bir katil olabilirdi. Her gördüğüm parıltı bıçağının keskin ucunun yansıması olabilirdi. Islak, parlak bir yaprak değil.</p>
<p>Bıçağını arkasında bırakmıştı. Muhtemelen başka silahı yoktu.</p>
<p>Önümde uzanan yolda keskin bir dönemeç vardı. Döndüğümde ne olacağını bilmediğimden temkinli bir şekilde yavaşladım. Virajdan döner dönmez gördüğüm şey beni durdurdu fakat gördüğüm katil değildi.</p>
<p>Bu bir arabaydı, biri dar yoldan bu arabayı nehre doğru sürmüştü, tekerleklerdeki ve arabanın yan taraflarına sıçramış çamuru görebiliyordum. Yağmur henüz tekerlek izlerini silmemiş-ti ve tekrar rahat çıkabilmek için biri arabayı çevirmişti.</p>
<p>Biri.</p>
<p>Ona bir isim verebilirdim, aradığımız adam; Kate Emery’i bıçakla öldüren adam ya da ona âşık olmasına rağmen Chloe’yi öldüren adam.</p>
<p>Belki de onu sevdiği için öldürmüştür.</p>
<p>William Turner. Onun mavi Corsa’sını nerede görsem tanırım.</p>
<p>Bu beni neden şaşırttı? Bıçaklamaya alışkındı.</p>
<p>Fenerimi çıkardım ve pencereden arabanın içini kontrol ettim. Araba boştu. Kapılar kilitliydi ve arka koltuğa gelişigüzel serilmiş bir battaniye vardı.</p>
<p>Onu savunmuştum.</p>
<p>Büyüsüne kapılmıştım, kabul etmek istemesem de.</p>
<p>Onun daha önce polisle yüz yüze geldiğini ve kazandığını umursamamıştım.</p>
<p>Onun Nolan ın Chloe’yi taciz ettiğini anlatırken ortaya çıkan soğuk öfkesini hatırladım ve ürperdim.</p>
<p>Kör olmuştum.</p>
<p>Eğer Turner arabasına dönmüş olsaydı, gitmiş olurdu. Bir sebepten dolayı diğer yöne koştu, akıntı yönünde. O yüzden onu bulmak istiyorsam, o tarafa doğru gitmeliydim.</p>
<p>Şimdi tanıdık olan bu bölgeye yine göz gezdirerek geri döndüm ve eve umduğumdan daha çabuk ulaştım. Nehirden evi görmek çok mümkün değildi; sanki Crow Lane Evi ağaçların arkasına saklanmak ister gibiydi. Desteğin hemen gelmesini ve Georgia nın onları nehrin aşağısına göndermesini umuyordum. Kate’in bedeni hâlâ bıraktığımız yerdeydi, vücudu öldükten sonra katılaşıyordu. Gözlerindeki suçlamayı görmemek için yüzüne çok yakından bakmaktan kaçındım. <span style="font-style:italic;">Neden onu durdurmadın? Neden bizi kurtarmadın?</span></p>
<p>Bu taraftaki ağaçlar daha yoğundu, yolda hızlı hızlı ilerliyordum, hava serin ve karanlıktı. Derwent aşağı doğru yürümeye başlayalı ne kadar olmuştu? On dakika? Yirmi? Bu kadar zamanda ne kadar uzağa gidebilirdi? O bir koşucuydu. Benden daha hızlı ilerlemiş olabilir. Turner’ın onu yavaşlatacak astımını ve son gördüğümde topalladığını düşünecek olursak, lürner’dan bile daha hızlı olabilirdi. Tabii Turner bir tehdit olarak görülmemek için numara yapıyor da olabilirdi. Bir de astımı gerçekten ne kadar kötüydü? Turner hakkında bildiğimi sandığım her şeyi sorguluyordum. Kate’i nasıl buldu?</p>
<p>Cevap sanki önceden biliyormuşum gibi hemen aklıma geldi. Kate ona nerede olduğunu söylemişti. Colin Vale’in sesi tekrar kulağımda yankılandı: Eğer çocuklarıma bir şey olursa... Onları incitecek olanı öldürürüm. Ve surat ifadesi sakin fakat acımasızdı.</p>
<p>Kate onu evine davet etmişti. Oraya gelmesi için aklını çel-mişti. Savunmasız bir anında intikam almayı umuyordu.</p>
<p>Ama o şekilde gelişmedi. Belki böyle olması da umurunda değildi. Belki de onun için bir rahatlama oldu. Chloe’nin uğruna, kendisi için yaptıklarından daha çok şey yaptı. Devam etmenin ne anlamı vardı?</p>
<p>Koşmayı bırakıp yürümeye başladım, şu anda daha temkinliydim. Eğer bir şekilde Turner, Derwent’tan kurtulduysa ya da onu atlattıysa, bu tarafa geliyor olmalıydı. Bodoslama karşısına çıkmak istemedim. Ağaçların dibinden yarı saklanarak ilerliyordum. Bu arada da Georgia’nın yanına gidip, köpekli ve büyük fenerleri olan adamları, hatta Turner’ı takip edecek bir helikopteri beklesem mi diye düşünüyordum.</p>
<p>Tam buranın yürümek için çok aptalca bir ver olduğunu düşünüyordum ki biri dirseğimden tutup beni geriye doğru sürükledi. Uzunca bir nefes aldım ve soğuk bir el» canımı yakacak bir şekilde ağzımı kapattı. Olabildiğince sert bir şekilde dirseğimle midesine vurdum, hemen göğüs kafesinin altına ve</p>
<p>ciğerlerinden çıkan havayı hissettim. Yine de aynı şekilde sıkıca tutuyordu. Beni yoldan uzaklaştırarak ağaçların altına sürükledi ve kulağıma iki kelime fısıldadı.</p>
<p>“Sakin. Benim.”</p>
<p>Heyecanla başımı salladım ve Derwent elini gevşetince, elini yüzümden iterek uzaklaştırdım. Ona bakmak için arkamı döndüm. Saçları kafasına yapışmıştı ve titriyordu. Kıyafederi sırılsıklamdı.</p>
<p>“Neden beni tutup çektin?” diye fısıldadım öfkeli bir şekilde. “Mazeretim var. Sen neden bana dirsek attın?” Midesini tutuyordu.</p>
<p>“Senin olduğunu bilmiyordum. Bir şeyler buldun mu?”</p>
<p>“Birini gördüm ama sazlıkların içinde kaybettim. Kilometrelerce uzaktaydı.” diye ekledi Derwent savunma hâlinde. “Şansım olmadı.”</p>
<p>“Sen nehre mi girdin?” Kıyafederine bakıyordum, üzerine yapışan çamura ve otlara.</p>
<p>“Birazcık.”</p>
<p>“Birazcık ölmemiş olduğun için şanslısın.”</p>
<p>Bir sırıtma. “Sana hayat öpücüğü vermezdim deme.”</p>
<p>“Şansım olmazdı. Eğer ters gitseydi, şimdiye çoktan denizi boylamış olurdun.”</p>
<p>Burnunun ucuna yapışmış olan otu aldı ve saçlarını geriye doğru attı. Hak etmiş olduğunu düşündüğüm bir çamur izi vardı yüzünde. “Bu lanet olası hava. Ona iyice bakamadım.”</p>
<p>“William Turner’dı.”</p>
<p>“Ne?” Derwent gözlerini bana dikti, çok şaşırmıştı. Bu kendimi bana ona aldanmış olduğum konusunda daha rahat hissettirdi. “Nereden biliyorsun?”</p>
<p>Yağmur dinerken, ona arabayı anlattım. Derwent sürekli yolun aşağısını ve yukarısını gözetlerken küfür etti. “İkimizi de atlatmış olabilir mi?”</p>
<p>“Nehirden geçtiğini düşünmüyorum, çok hızlı olsan bile akıntıya karşı asla yüzemezsin. Belki duvardan atlamıştır.”</p>
<p>Derwent duvara ulaşmak için çalılıkların içinden geçti. Büyük bir beceriyle ve küfrederek duvara tırmandı. En tepeye geldiğinde, eğilerek duvarın her iki tarafına da feneri tuttu.</p>
<p>“Bir şey var mı?”</p>
<p>“Hayır.” Yere atladı ve nehir pantolonunun işini bitirememiş olsa da bunu duvar halletti. Bana doğru yürürken, dizinde oluşan yırtığa baktı. “Mümkün ama bence sudan geçti.”</p>
<p>“Panikledi.” dedim.</p>
<p>“Benim onun peşinde olduğumu gördü, bu yüzden panikledi.”</p>
<p>“Eğer senin bu kadar yaşlı ve yavaş olduğunu bilseydi, muhtemelen şansını denerdi.”</p>
<p>Derwent ateş saçan gözlerle bana baktı. “Dikkat et, Kerrigan.”</p>
<p>Eve doğru yürümeye başladık.</p>
<p>“Kate’i düşünüyorum.” dedim. “Olanlarla ilgili sorumluluk almamız gerektiğini.”</p>
<p>“Ben de.”</p>
<p>“Gerçekten mi?” Şaşırmıştım. Suçluluk duygusu Derwent’in pek hissettiği bir duygu değildi.</p>
<p>“Öncelikle kağıt işi bizi öldürecek. Polisle iletişim halindeyken ölüm.” Başını salladı. “Umarım biraz izin yapmaya hazır-sındır.”</p>
<p>“öldüğünde orada bile değildik.”</p>
<p>“Georgia oradaydı.”</p>
<p>“Ama o yapmadı.”</p>
<p>Derwent omzunu silkti. “İstiyorsan onu koru ama kariyerini senin için bunu yapamayacak biri için kurban etmeye değmez.” ilerden gelen bağrışmalar beni yerimden sıçrattı.</p>
<p>“Bölge polisi gelmiş olmalı.” dedi Derwent hızlanarak.</p>
<p>Köpeklerin havladığını duyuyordum. Her zamankinden fazla, elimde telsizimin olmasını ve onlara doğru ilerlediğimizi söyleyebilmek istedim. Polis köpekleri önce ısırır, sonra soru sorarlardı. Ama onları bulduğumuzda -ya da onlar bizi bulduğunda- köpeklerin tasmaları vardı.</p>
<p>“Birini kaybetmişsiniz, değil mi?” dedi Teğmen. Köpeği arka ayaklarının üzerinde dans ediyor ve nefes alıp verdikçe dili dışarıda deli gibi sallanıyordu. Üç polis ve bir köpek daha vardı, hepsi de çok yetkin görünüyordu.</p>
<p>Onlara Turner’ı tarif ettim ve arabayı anlattım. Teğmen başıyla onayladı.</p>
<p>“Ayrılacağız. Birkaç adamı nehre göndereceğim. Eğer bu bölgedeyse, onu bulacağız.”</p>
<p>Söylediklerini yaptılar ve karanlık tam çökmeden, Kate Emery’nin bedeni onu morga götürecek ambulansa taşındıktan sonra beni nehir yatağına çağırdılar. Yağmur durmuştu ve akşamüstü hava güzelleşmişti. Georgia da geldi ve ikimiz yol boyu sessizlik içinde yürüdük. Kate’in bedenini bulduğumuzdan beri Ge-orgia’dan ses çıkmıyordu. Aptal değildi, başının belaya gireceğini biliyordu. Aslında hepimizin başı beladaydı. Buna takılamayacak kadar yorgundum. Ben bununla baş edebilirdim; baş edebilmeliydim. Daha önemlisi, şu anda hâlâ elimdeyken işimi yapmaktı.</p>
<p>İlk gördüğüm şey ön tarafı ve arka tarafı ışıklandırılmış şişme bir bottu, akıntıya doğru ilerlemeye çalışıyordu. Sonra</p>
<p>ağaçların akından çıktık ve daha net gördüm. Bir grup polis nehre kurulmuş yüzer iskele üzerindeydi. Bir tanesi ışıldağı dikkatlice suya tutuyordu, diğerleri de bottaki adamların onlara vermeye çalıştığı şeyle uğraşıyordu. Büyük bir gürültüyle iskelenin üzerine bırakıldı. Hissetmediğini bilmeme rağmen irkildim.</p>
<p>Georgia benim önden gitmeme izin verdi ve ikimizde oraya doğru yürüdük. Una Burt’ün yüzü asıktı ve ciddiydi, ki bu bana pek adil gelmedi. O Kate Emery’nin cesedini istemişti ve biz de her şeye rağmen bulmuştuk...</p>
<p>Derwent ödünç aldığı kot ve kazağın içinde, uygun olmayacak şekilde gündelik kıyafetlerle cesedin başına çömelmişti. Ceplerini kontrol etti; bir sigara tabakası, nefes açıcı ve sırılsıklam olmuş bir on poundun bulunduğu bir cüzdan.</p>
<p>“Başka bir şey var mı?”</p>
<p>“Anahtarlar?” dedim. “Araba için?”</p>
<p>“Şu ana kadar hayır.” Yeniden kontrol etti. “Hayır.”</p>
<p>“Suda düşmüş olmalılar.” dedi memurlardan birisi. Müfettiş olduğunu fark ettim. “Akıntı çok güçlüydü.”</p>
<p>Derwent başını kaldırıp bana baktı. “Onu buldular çünkü bir ağaç dalma takılmıştı.”</p>
<p>Cesede daha yakından bakabilmek için öne doğru eğildim.</p>
<p>“Problem mi var?” dedi Una Burt.</p>
<p>“Yüzü.” Şişmişti, tanınmayacak hâldeydi. Ağzı açıktı ve bir dişinin kaybolmuş olduğunu görüyordum. Onu son gördüğümde bu kadar zarar görmemişti.</p>
<p>“Sanki boks ringinde birkaç raunda katılmış gibi görünüyor, değil mi?” Üniformalı müfettiş omuzlarını silkti. “Boğulmalar-</p>
<p>da bu olur. Özellikle nehir bu kadar yüksek ve hızlı akarken. Çok hızlı hareket eden birçok çöp var.”</p>
<p>Cesetten bir adım geri atarak uzaklaştım. “Dr. Earl/nin otopsi yapmasını istiyorum.”</p>
<p>“Bizim adamımız iyidir.” dedi müfettiş.</p>
<p>Başımla onayladım. “Eminim öyledir. Ben de sadece emin olmak istiyorum.”</p>
<p>“Eğer istiyorsan Dr. Early gelebilir.” dedi Derwent ayağa kalkarak. “Ama ben sana bunu bedava yapayım. Bu kesinlikle Turner ve o kesinlikle ölü.”</p>
</body>
</html>