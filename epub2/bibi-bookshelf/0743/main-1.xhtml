<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span style="font-weight:bold;">ölülerin Kenuımasına İzin ver</span></h2>
<p>“Sadece bir rutin.” dedim. “Hafta sonu sıra dışı bir şey fark ettiniz mi? Garip ziyaretçiler, beklenmeyen gürültüler...” sesim gittikçe azaldı. Hayır anlamında başını sallıyordu.</p>
<p>“Yani Kate’in evine gittiğimden beri beynimi zorluyorum. Bir çığlık duydum mu? Gerçekten sanmıyorum. Yabancı birini gördüm mü? Yine hayır. Herhangi bir şey hakkında endişelendim mi? Ufacık bile bir endişe duymadım.”</p>
<p>Eğer kendi kendini sorgulayacaksa, bu beni çok konuşma zahmetinden kurtarırdı. Önümdeki kâğıda anlamsız şekilde kaşlarımı çatarak baktım. “Kate Emery, Chloe veya herhangi biri hakkında, bilmem gerektiğini düşündüğünüz bir şey var i» mı?</p>
<p>Derin bir nefes alıp verdi. “Şey. Bir şey var. Bahsinin geçmesinden rahatsız oluyorum ama sanırım söylemeliyim. Herkesin iyiliği için. Bunu düşünenin sadece ben olmadığımı biliyorum ve benden duymazsanız da er ya da geç başka birinden duyacaksınız.”</p>
<p>Anlıyorum ve dinliyorum yüz ifadesini takınarak başımla onayladım. <span style="font-style:italic;">Devam et ve söyleyeceğin şeyi haklı göstermekten vazgeç korkunç adam.</span></p>
<p>“Bir erkek var. Genç bir erkek. Yirmi veya yirmi bir yaşlarında olmalı. Onun gibi bir şey. Yolun aşağısında yaşıyor. 6 numarada. Adı William Turner.”</p>
<p>Devam etmesini bekledim.</p>
<p>“Birkaç yıl önce polisle başı derde girmişti. Dört yıl önce olmalı çünkü biz taşındıktan kısa bir süre sonraydı. Cinayete teşebbüsten tutuklanmıştı.”</p>
<p>“Tutuklanmış mıydı? Ceza aldı mı?”</p>
<p>“Hayır. Nedenini bilmiyorum.”</p>
<p>“Kurban kimdi?”</p>
<p>“Arkadaşlarından biri.” Norris kahkaha attı. “Bir arkadaşı. Onu bıçakladı.”</p>
<p>Georgia gözlerini açarak sordu, “Ne <span style="font-style:italic;">oldu?”</span></p>
<p><span style="font-style:italic;">“Okuldan sonra bir gündü.” dedi</span> Norris başını üzüntüyle sallayarak. “Herkes onun yaptığını biliyordu ama ispatlayama-dılar.”</p>
<p>Şaşırmış bir şekilde sordum, “Kurban bir kanıt vermedi mi?”</p>
<p>“Konuşmadı. Tek kelime bile etmedi. Ailesi çok geçmeden taşındı. Onları suçlayamam. Biz de bunu düşündük ama çok kısa süre içerisinde ikinci kez taşınamazdık.” Omuzlarını silkti. “Bu duymak istediğiniz bir şey olmuyor. Özellikle de on bir yaşında bir kızınız varsa ve birkaç yıl içinde onun sokaklarda gezeceğini düşünürseniz. Gerçi Bethany öyle değil, Tanrı’ya şükür. Ona bayağı sıkı davrandık. Kuralları ve onları çiğnememesi gerektiğini biliyor.”</p>
<p>Yavaşça, “O zaman netleştirmek gerekirse, daha önce bir bıçaklama olayına dâhil oldu diye William Turner’a odaklanmam gerektiğini düşünüyorsun.”</p>
<p>“Sadece o değil. Çocuk garip. Size anlatayım; sürekli ortalıkta dolaşıyor, belli ki bir işi yok. Bu sürpriz değil. Ben onu işe almazdım. Eğitimi yok, iş ahlakı da.” Norris öne doğru eğildi, sesini alçalttı ve kesinlikle dürüsttü. “Ben psikopatlar hakkında okudum ve bence o bu tanıma uyuyor. Nüfusun yüzde biri psikopat biliyorsunuz. Yüzde bir. Bu çok. Bu sokakta yüzden fazla insan yaşıyor ve ben bizimkinin kim olduğunu bildiğimiz için rahatım.”</p>
<p>“Tamam.” dedim. “Beni bilgilendirdiğiniz için teşekkür ede-• » rım.</p>
<p>“Kızları izliyor.” Norris onaylamadığını göstermek için başını salladı. “Onu gördüm. Bahçe duvarına oturuyor ve onları sokakta gezerken izliyor. Bazen onlarla konuşuyor. Sesleniyor. Onlarla sohbet ediyor. Bethany’i ondan uzak durması için uyardım. Tabii Chloe’yi de ama uzak durmasını anlayacak kadar sağduyusu yok. Bu kadar yakışıklıyken çok zor ve o da yakışıklı olduğunu biliyor.”</p>
<p>“Chloe’yi çok düşündüğünüzü görüyorum.” dedim. “Onun rutinini biliyorsunuz, burada olduğu ve olmadığı zamanları biliyorsunuz. Onu istasyondan buraya getiriyorsunuz. Evine çantasını taşıyorsunuz.”</p>
<p>Yüzü kıpkırmızı oldu. “Eğer bir şey ima etmeye çalışıyorsanız, ne ima etmeye çalıştığınızı bilmiyorum. Chloe için endişeleniyorum, kızlar için de endişeleniyorum. Ayrıca polis de Turner ile ilgili hiçbir şey yapmıyor.” Birden kiminle konuştuğunu hatırladı. “En azından yapmıyor gibi görünüyorlar.”</p>
<p>“Bakmak ve konuşmak kanunlara aykırı değil. Bay Turner’ın sosyalleşmesini engelleyemeyiz. Özellikle eğer -size göre- hiçbir şeyden suçlu bulunmadıysa.”</p>
<p>“Evet.” Norris gözlerini kıstı. “Endişelenmekte haklı olduğumu da düşünmüyorsunuz ama onunla tanışmadınız. Onunla konuşmadınız. Onun gözlerinin içine bakmadınız. Ben bunları yaptım ve orada ne gördüğümü biliyorum.”</p>
<p>“Neydi gördüğünüz, Bay Norris?”</p>
<p>“O adamın ruhu yok.” Tartışmaya son noktayı koyan edasıyla, sandalyesinde geriye doğru yaslandı. Aslında bir açıdan koymuştu da. Kesinlikle daha fazla uzatmak istemedim.</p>
<p>“Yardımınız için teşekkürler, Bay Norris. Bilmemiz gereken bir şey aklınıza gelirse bizimle iletişime geçin. Muhtemelen,</p>
<p>ifadenizin detaylarını teyit etmek için, <span style="font-style:italic;">sizinle</span> tekrar konulmamız gerekecek. Sakıncası yoksa ayırt <span style="font-style:italic;">edebilme</span> amacıyla, sizin de parmak izninizi ve DNA’nızı almamız gerekecek.”</p>
<p>“Tabii. Evet. Yardım edebileceğim her şeye açığım.” Yine huzursuz görünüyordu. “Yine <span style="font-style:italic;">de</span> etrafta DNA ma ait bir şey bulursanız, açıklanamayacak bir şey olmayacağından eminim.”</p>
<p><span style="font-style:italic;">Musluğu tamir etmeye gittiğinizde tam olarak amacınız neydi, Bay Norris?</span></p>
<p>Koridora kadar Georgia’yı takip ettim ve dışarıda duran Vbl-vo’nun anahtarlarını aldım. Tam çıkarken <span style="font-style:italic;">birden</span> aklıma geldi.</p>
<p>“Bay Norris.”</p>
<p>“Evet.” Tüm yüzüne yayılmış bir rahatlamayla kapıyı kapatmak üzereydi. Görünmeye çalıştığı <span style="font-style:italic;">gibi</span> rahat olamamıştı hiç.</p>
<p><span style="font-style:italic;">“Kediyle</span> sorununuz nedir?”</p>
<p>“Oh! <span style="font-style:italic;">Kedileri sevmem. Aslında fobim</span> var. Tüyleri. Size bakışları. Ayrıca evde ne yaptığını görseydiniz...” Yine ağzını kapattı ve kusacak gibi oldu. Alnında ter damlaları belirdi. Tekrar konuşabildiğinde, “İğrenç hayvan.” diye homurdandı. “Bir yardım kuruluşu onu almaya geliyor. Onu evimde istemiyorum. Neden sordunuz?”</p>
<p>“Sadece merak ettim.” dedim ve yola kadar Georgia’nın peşinden gittim.</p>
<p>Duyulamayacak kadar uzaklaştığımızda, “Anlamıyorum.” dedi. “Neden merak ettin?”</p>
<p>“İki sebebi var. Biri kediyi o odaya hapsetmeye çalıştı ve birkaç gün yalnız olsa da, hayatta kalabilecek şekilde bıraktılar onu. O yanına bile yaklaşmak istemezdi ve susuzluktan ölmüş olması da umurunda olmazdı. Sence o birini bıçaklayarak öldürebilir mi? O sahneden bahsetmek bile onda kusma hissi yaratıyor.”</p>
<p>“Numara yaptığını düşünmüyor musun?”</p>
<p>“Hayır. Tabii yanılıyor da olabilirim. Kedi hakkında yanıldığımı düşünmüyorum.” Konuşurken dönüp eve baktım ve yukarıdaki perdenin kıpırdadığını gördüm: Chloe diye düşündüm. Yanında ise ikinci küçük bir figür, onu geri çekmeye çalışıyordu. Işık gözlüklerini ortaya çıkardı: Bethany Norris. Georgia’ya gösteremeden çekildiler.</p>
<p>“Şimdi ne yapıyoruz? Gidip William Turner’ı mı göreceğiz?” Enerji doluydu, burnunda kan kokusu olan köpekler gibi hedefe ulaşmak istiyordu.</p>
<p>“Uyumsuz sosyal psikopat. Bence o bekleyebilir. Biz ona uğramadan Liv’in biraz geçmişini araştırmasını isteyeceğim. Onunla konuşmadan önce, Kate Emery’e ne olduğu ve William hakkında daha çok şey öğrenmek isterim.”</p>
<p>“O zaman ne? Eve mi gidiyoruz?”</p>
<p>“Hayır. Şimdi gidip bir diğer baş belasını göreceğiz.” Sırıttım. “Ama bu tamamen bizim.”</p>
<p>Tekrar hoş geldin.” Derwent kâğıt tulumunu çıkarmış, gömleklerinin kollarını kıvırmış, 27 numaranın girişinde duruyordu. Galoşlar hâlâ ayağındaydı ve yüzünde her zamanki alaycı ifadesi vardı.</p>
<p>“Benim sana, tekrar hoş <span style="font-style:italic;">geldin demem</span> gerekmiyor mu?” dedim.</p>
<p>“Bu çok hoş olurdu. Bir merhaba bile duyduğumu sanmıyorum, duydum mu?”</p>
<p>“Merhaba.” Ona bakarak yanından geçtim. “Neler oluyor?”</p>
<p>“Kev’in kan uzmanı burada. En az birkaç saate ihtiyacı olduğunu <span style="font-style:italic;">söyledi, kan</span> izlerinin etrafa yayılış şeklinin haritasını çıkarması gerekiyormuş. Kanla kaplı olmayan yerlerin haritasını çıkarmak daha kolay.”</p>
<p>“Eğer Kev uzmanın iyi olduğunu düşünüyorsa... ”</p>
<p>“İyi olmalı.” diye tamamladı cümleyi Derwent. “Ama gidip evin diğer bölümlerini araştırmalıyım. Onun yoluna çıkmayıp dikkatli olduktan sonra sorun yok.”</p>
<p>“Ben her zaman dikkatliyim.” Bir çift galoş aldım, bir çift de Georgia’ya uzattım. “Giy bunları.”</p>
<p>Söylenileni yaptı ama giyerken bakışlarını benden Derwent’a, sonra tekrar bana çevirdiğinin farkındaydım. Bizim hakkımızda ona ne anlatıldığını merak ettim. Şu anda ortalıkta dolaşan söylentilerden emin değildim. Gerçeği biliyordum, o da Müfettiş Dedektif Josh Derwent ile aramızda asla romantik bir şey olmadığıydı. Ve aklımda bu düşünceyle...</p>
<p>“Melissa nasıl?”</p>
<p>“iyi.” dedi Derwent kısaca.</p>
<p>“Thomas nasıl? Yeni evini sevdi mi?”</p>
<p>Yüzü yumuşadı. “Evet. Seviyor.”</p>
<p>“Tatilini ev taşıyarak mı geçirdin?” diye sordu Georgia.</p>
<p>“Bir kısmını. Bir kısmını da Portekiz’de.”</p>
<p>“Nerelerde?”</p>
<p>Cevap vermek yerine Derwent boğazını temizledi. Artık özel hayatı hakkında konuşmak istemediğini görebiliyordum. Sekiz ay önce edindiği hazır aile ile ilgili, sonunda koruyucu bir konuma geçmişti: Kız arkadaşı Melissa ve dört yaşındaki oğlu Thomas. Thomas, Derwent’m en büyük hayranıydı ve bu his kesinlikle karşılıklıydı. Derwent onları, ölümün kötü kokusunun sardığı böyle bir evde hayal etmeyi bırak, burada onların adlarını bile anmak istemiyordu.</p>
<p>“Helikopter herhangi bir ceset bulmamış.” Yine işe dönelim ses tonumu kullanmıştım ve Georgia nın yan gözle bana baktığını yakaladım. “Nemrut!” beni tanımlamak için kullanacağı en kibar sözcüktü sanırım. Sonra da, bir Cinayet Araştırma Eki-bi’nde ne kadar eğlence bekliyordu acaba diye düşündüm.</p>
<p>“Hiçbir şey bulamadı.” dedi Derwent. “Bir süreliğine bir köpek de geldi ama sorumlusu onun da işe yaramadığını söyledi. Biraz tilki kakası bulmuş, eğer ilgilenirsen.”</p>
<p>“Onsuz da yaşayabilirim.”</p>
<p>“Sen ne buldun?”</p>
<p>Büyük bir şey değil fakat buralarda yaşayan bir şüpheli var.” Homurdandı. “Her zaman vardır.”</p>
<p>“Ama resme tam oturuyor gibi görünmüyor.”</p>
<p>“Devam et.” Ben ona Oliver Norris’i ve onun William Turner hakkındaki şüphelerini anlatırken Derwent dikkatlice dinledi.</p>
<p>“Kate Emery hakkında söyledikleri daha çok dikkatimi çekti.” “Neden?”</p>
<p>“Kızı yokken erkek ziyaretçileri oluyormuş. Bay Norris fark etmiş.”</p>
<p>“Nasıl erkek ziyaretçiler?”</p>
<p>Ses tonumu değiştirmeden, resmî bir şekilde, “Bay Norris düzgün davranmadıklarını düşünüyor.” dedim.</p>
<p>“Profesyonel yanlış davranışlar mı, amatör yanlış davranışlar mı?</p>
<p>“Onu bilmiyorum. Henüz.”</p>
<p>“Kate’in yatak odasına bakarken bana katılmak ister misin?” diye sordu yan yan bakarak.</p>
<p>Heyecanla, “Sabırsızlanıyorum.” dedim. Georgia’nın hâlâ aramızda ne olduğunu anlamaya, ilişkimizi tartmaya çalıştığını biliyordum ama kesinlikle anlayamıyordu. “Oliver Norris'e Kate’in akan musluğunu tamir etmeye geldiğinde, şüpheli bir şeyler görüp görmediğini sormam gerek.”</p>
<p>Georgia, “Sence Norris, Kate’i ya da Chloe’yi takip mi ediyordu?” diye sordu.</p>
<p>“Bilmiyorum. Bazı komşular her şeye burnunu sokan cinsten oluyor. Herkes dedikodu yapmayı sever ve tabii Chloe kızıyla iyi arkadaş.” Omuzlarımı silktim. “Aileye giren çıkanlar hakkında, bu kadar çok şey bilmesi garip karşılanabilir ya da civarda ne olup bittiğini takip edip bilmek onun huyudur. İkisinden biridir diyecek kadar onu iyi tanımıyorum.”</p>
<p>“Ama onu sevmedin.” dedi Derwent.</p>
<p>“Öyle bir şey söylemedim.”</p>
<p>Bana sırıttı. Ona bir yerlerde bunu hissettirmişim. Zaten beni herkesten daha iyi tanıyordu.</p>
<p>“Yani bize bir ceset bulamadın.” dedim. Derwent’a saldırı her zaman savunmadan daha iyiydi.</p>
<p>“Denedim.”</p>
<p>“Kimi aradığımızı bile bilmiyoruz.”</p>
<p>“Kate Emery.” Evde bir yerlerden bulduğu bir fotoğrafı verdi banay kısa açık saçlı, gülümseyen bir kadının yakından çekilmiş fotoğrafı. Gözlerini kısarak güneşe bakıyor, gözleri iyice küçülmüş, gülüşü yapmacık. Çerçeveletmek için seçeceğim bir fotoğraf değildi ama açık havaya uygun giyinmişti ve neşeli görünüyordu. Dışa dönük ve neşeli. Tek bir fotoğraftan yola çıkarak, ikisi de olmadığını tahmin etmenin ötesinde, biliyordum. Derwent, “Ben hâlâ sana onun bir şüpheli mi yoksa kurban mı olduğunu söyleyemem.” diye ekledi. “Kev, DNA için acele edeceklerini söyledi.”</p>
<p>Georgia düşünceli bir şekilde, “Görünüşe göre, biz bunun hâlâ bir cinayet olup olmadığını bile bilmiyoruz, değil mi?”</p>
<p>Derwent ona bakmak için döndü. “Evet. Kesinlikle herhangi bir sonuca ulaşmamalıyız. Bir kaza da olmuş olabilir. Sebze veya herhangi bir şey doğrarken kendini kesmiş ve yara bandı ararken de yere kanını damlatmış olabilir, genelde yaptığınız gibi...”</p>
<p>“Hayır, öyle olamaz.” Georgia’nın yanakları kızardı.</p>
<p>“Belki kendini öldürmeye çalıştı ama bileklerini yanlış yerlerden kesti. Onuncu veya on birinci denemeden sonra sıkıldı ve adamak için yüksek bir bina bulmaya gitti. Bu daha muhtemel değil mi?”</p>
<p>“Mümkün.” dedim yumuşak bir şekilde. “Senin tarif ettiğin şekilde değil ama oluyor böyle şeyler. Acil hattı memuruyken, cinayet teşebbüsü gibi görünen bir olay yerine gittim. Adamın korkunç yaraları vardı ama aslında hepsini kendi yapmıştı.”</p>
<p>“Şüphe yarattın.” dedi Derwent. “O zaman intiharı da bir olasılık olarak bir köşede tutuyoruz çünkü... Adım ne demiştin?”</p>
<p>“Georgia. Georgia Shaw.”</p>
<p>“Çünkü Dedektif Shaw bunu, birinin kendine yapabileceğini düşünüyor. Tabii sonra da kendi mezarlarını kazmaya gitmişlerdir sanırım.”</p>
<p>Georgia Shaw’a karşı mesafeli ve soğuktum ama yine de göz kırptım. Derwent’in alaycı tarafına çokça maruz kalmış biri olarak, bunun insanın canını nasıl acıttığını biliyordum. Ayrıca Derwent’in, Georgia hakkında çoktan karar vermiş olduğunu anlayacak kadar da uzun bir zaman Derwent ile çalışmıştım ve Georgia’nın bununla ilgili yapabileceği de çok bir şey yoktu.</p>
<p>“Tamam.” dedim. “Yapmamız gereken şu: Georgia bir cinayet mahallî polisiyle, Norris’in arabasını, özellikle de bagajını incelemenizi istiyorum. Bahçe çöpü yerine bir ceset taşımadığından emin olun. Eğer şüpheli bir şey bulursanız bana haber verin. Hiçbir şey yoksa bile anahtarı ona hemen geri vermeyin.”</p>
<p>“Onu terletmek istiyorsun.” dedi Derwent.</p>
<p>“Şöyle diyelim: Birazcık tedirgin olmasını umursamıyorum.” Georgia’ya döndüm. “Sonra da civardaki evleri dolaşın. Chloe babasının evine gitmek için çarşamba günü evden ayrıldıktan sonra, Kate Emery’i gören olmuş mu ve onu gören sadece Bay Norris miymiş? Garip bir şey görüp görmediklerini de sorun. Bu eve erkeklerin girip çıktığını gören olmuş mu, onu da araştırın ama bir şey söylemeden. Söylentiler çok çabuk gerçeğe dönüşür ve herkes yardım etmek ister. Eğer onlardan duymak istediğimizin bu olduğuna inanırlarsa, Tanrı’nın evi ziyaret etmek istediğini bile söylerler.”</p>
<p>“Biliyorum.” Georgia hâlâ kırmızıydı. Bu sefer öfkeden ve öfkesinin sebebi bendim. Ondan kurtulmaya çalıştığımı çok iyi biliyordu ama bunun kendi iyiliği için olduğunu bilmiyordu.</p>
<p>Saate baktım. “Sekiz buçuk. Çok zaman harcamayın. Önemli bir bilgiye sahip olan biri olsaydı, bize gelip söylemesine yetecek kadar uzun zamandır buradaydık zaten. Yakındaki komşularla çoktan konuşuldu, o yüzden biraz daha uzağa, yolun aşağısına doğru gidin. Bir de William Turner’m evine kadar uzağa gitmeyin, eğer onu görürseniz söylediklerinize dikkat edin.”</p>
<p>“Onu önemli bir şüpheli gibi görmediğini sanıyordum.” dedi Georgia.</p>
<p>“Şu anda herkes şüpheli. Hadi gidin.” Georgia galoşları yavaşça çıkarıp eşyalarını toplarken bekledim. Derwent elleri cebinde, usulca ıslık çalarak izliyordu. Düşünürken hep böyle yapardı ve düşünen Derwent iyi bir haber değildi.</p>
<p>Georgia çıkar çıkmaz saçlarımı geriye attım. “Burası sıcak değil mi?”</p>
<p>“Bu başkalarına emir verme yetkisinin verdiği sıcaklık, Dedektif Kerrigan. Sevdin mi?”</p>
<p>“Uf, kapa çeneni!”</p>
<p>Sırıttı. “Sana yakışıyor. Ben seni hep pasif olan taraf olarak gördüm ama belki de yanılmışımdır.”</p>
<p>Merdivenlerden çıkarak etrafıma baktım. Işıklar kapalıydı ve yukarısı karanlıktı, dehşetin yuvası genellikle karanlık olurdu. Ev sessizdi. Durdum. “Nereden başlamak istersin? Buradan başlayıp yukarı çıkalım mı?”</p>
<p>Dalga geçmeyi hemen bıraktı. “Bana uyar.”</p>
<p>Tenim terden dolayı kaygandı ve saçlarım boynuma yapışmıştı. Evin önüne ve arkasına kurulmuş olan cinayet mahallî çadırları, evin hava akışını engelliyordu. Gölgeler uzadıkça ısı daha da artmış görünüyordu. Ceketimi çıkardım.</p>
<p>“Onu ütüledin mi?”</p>
<p>Bluzuma baktım. “Evet. Şey... Hayır. Parayla başkasına ütülettim.”</p>
<p>“Neden?”</p>
<p>“Çünkü ütü yapmayı çok sıkıcı buluyorum ve zamanımı daha iyi şeyler yaparak geçirebilirim. Gelen kişi aynı zamanda temizlik de yapıyor.”</p>
<p>«fi • &#160;&#160;&#160;»</p>
<p>ilginç.</p>
<p>“Aslında değil.”</p>
<p>“Bana göre öyle.” dedi Derwent. “Genellikle yataktan henüz kalkmış gibi görünüyorsun. Bu imaj değişikliği neden?”</p>
<p>“Her zaman dağınık görünmüyorum. Her neyse, profesyonel görünmeye çalışmanın nesi yanlış?” Saçımı geride topladım.</p>
<p>“Birden. Şimdi Çavuş Dedektif oldun diye mi?” Bana sırıtarak, Çavuş Dedektif kelimelerini bastırarak söyledi.</p>
<p>“Bunu hazmedemiyorsun değil mi?”</p>
<p>“Çavuşluk sınavını geçtiğine inanabilirim. Bunu takımda kalabilmek için kullanmış olduğuna inanamıyorum.”</p>
<p>Hiçbir şey söylemedim. Sınavı geçer geçmez Çavuş Dedektif pozisyonunun, Başkomiser Charles Godley’nin bizzat araya gi-rcrck; onun ısrarları sonucunda ve olduğum yerde kalayım diye bana verildiğini benim gibi o da biliyordu. Başka bir yerde çalışıyordu ama hâlâ takımıyla yakından ilgileniyordu ki bu Una Burt’ün hiç hoşuna gitmiyordu. Bu yüzden, ekipte mutlaka bir başka Çavuş Dedektife ihtiyacımız olduğu konusunda ısrarcı davrandı. Ayrıca önceki yıl bir arkadaşımızın ölümü nedeniyle, ekipte bir kişi eksildiği için de istediğini yaptırdı. Ölü adamların yeri. Fırsatlar trajedilerden doğuyordu. Bunu kutlamak benim için çok zordu. Bu ölüm hepimiz için ağırdı ama bana daha ağır gelmişti.</p>
<p>Ve yine benim hatamdı.</p>
<p>Sanki Derwent ne düşündüğümü biliyormuş gibi kolunu omzuma koydu. “Geri dönmek güzel. Beni özledin mi?”</p>
<p>“Her gün. Sen yokken buralar çok sessiz ve huzur doluydu.”</p>
<p>“Hiç eğlenceli değilmiş.”</p>
<p>“Hiç değildi.” diye onu onayladım ve gerçekten de bunu kastetmiştim.</p>
<p>Zemin katta ayrıldık. Ben oturma odasına odaklanırken, Derwent da mutfağa girdi. Okur değillerdi ama büyük bir televizyon ve bir dolap dolusu DVD vardı; klasik filmler, çizgi filmler. Odada sıra dışı veya beklenmeyen bir şey yoktu. Derwent ile koridorda buluştuk ve yukarı, yine hiç kitap bulamadığım, biraz makyaj malzemesi, çokça kıyafet, bir çekmece de yığınla sahte takı bulduğum Chloe’nin odasına çıktık. Takıların birkaçı hiç kullanılmamıştı, üzerlerinde hâlâ etiketleri vardı, ağır bir kolyenin üzerinde güvenlik etiketi duruyordu. Koleksiyonu parmağımla karıştırdım. Çalınmış mıydı? Ya da bu benim şüpheci aklım mıydı? Bir çekmece açtım ve bir kutu ilaç buldum: Ritalin ve hem de altı ay yetecek kadar. Chloe’nin aktif bir seks hayatı olması beni şaşırtmamalıydı ama şaşırttı. Belki de annesi, üzgün olmaktansa tedbirli olmanın daha iyi olacağını düşünmüştü. Hamileliği engellemek, istenmeyen bir bebekle uğraşmaktan daha iyiydi. Tüm ilaçları Chloe’ye vermek için topladım.</p>
<p>Derwent küfrederek evin ön tarafındaki misafir odasını araştırmıştı, ilginç hiçbir şey yoktu. Kedi kokusu uçup gideceğine, daha da hissedilir hâle gelmişti ve ufacık bir vicdan azabı çekmeden bunu ona bırakmıştım. Ön tarafta küçük, tek kişilik yatağın sığabileceği kutu gibi bir oda daha vardı, içeride mühürlü kutulardan oluşan yüksek bir yığın vardı. Hepsinin üzerinde <span style="font-style:italic;">NOVO Gaudio İthal. Çinden gemiyle gönderildi, ya-</span>zıyordu. Birini anahtarla açtım ve kutu kutu ilaçlar buldum. İçerik, kutunun üstünde gümrüğün yazdığıyla uyumluydu ve ben ilaçların ne ilacı olduğunu bilmesem de, hepsinin yasal olduğunu varsaydım.</p>
<p>Kate Emery’nin odası, çalışma odası ve bir diğer yatak odası en üst kattaydı. Kan izleri tahmin etmiş olduğumuz gibi ilk katta devam ediyordu. Burayı kirli gösteren SOCO’nun parmak izi tozuyla bıraktığı izlerdi. Evin geri kalanı gibi çok düzenli ve feminendi; açık pembe yatak örtüleri, pembe perdeler, banyoda pembe havlular. Küçük yastıklar yatağın üzerinde üst üste konulmuştu, her iki yanında üç tane vardı ve ortada da en gösterişli olanı duruyordu.</p>
<p>“Melissa bunu severdi.” dedi Derwent.</p>
<p>“Yeni evi sevdi mi?”</p>
<p>Derwent komodin çekmecelerinden birini açtı ve içinde bulduğu her şeyi yatağın üzerine koydu. “Her yere küçük yastıklar koymaya devam ediyor. Nedir bu kadınlar ve küçük yastıklar arasındaki?”</p>
<p>Komodinin üzerinde duran resmi aldım: Çok daha genç Chloe ve Kate birbirlerine sarılmış gülümsüyorlardı, kumsalda rüzgarlı bir havada. Mutlu anılar. “Senin dairen çok... Kızlara uygun bir daire değildi.”</p>
<p>“Hayır değildi.” Bana baktı. “Müstakil ev daha iyi.”</p>
<p>“Hiçbir şey şehre yakın olmakla kıyaslanamaz.”</p>
<p>“Sen oraları biliyor olmalısın. Sutton senin annenlerden uzak değil.”</p>
<p>“Oraya yakın yaşadıklarını hatırlayıp hatırlamadığını merak ediyordum. Oraya taşınmaya karar vermene şaşırdığımı söylemeliyim.” Ben orayı ufacık bir pişmanlık duymadan arkamda bırakmıştım.</p>
<p>“Çocuk için iyi bir okul bulmamız gerekiyordu ve bir bahçeye de ihtiyacı vardı. Ortalıkta koşabileceği bir yer.” Yüzü aydınlandı. “Ona bir oyun evi almak istiyorum. Karargâh gibi bir tane yapıyorlar.”</p>
<p>Gülümsememi sakladım. Bir kere asker olan hep asker kalıyor. “Kulağa hoş geliyor.”</p>
<p>“Evet. İyi.” Birkaç dakikalığına heyecanlanıp, niyetlendiğinden daha fazla şey anlattığını biliyordum. Derwent’in davranışlarından, dünyadaki en kötü şeyin sevilmek olduğunu düşünürdünüz.</p>
<p>Derwent evcilleşmişti. Garipti ama ona yakışmıştı. İkimizin arasından, ilk onun böyle bir düzen kuracağını asla düşünmezdim. Tabii yakışıklı sevgili erkek arkadaşımın bir başkasıyla yatıp, özrü bir kenara bırak, hoşça kal bile demeden beni terk edeceğini de düşünmezdim. Ortadan kaybolalı neredeyse bir yıldan fazla olmuştu ve ben onu hâlâ kabul etmek istediğimden daha fazla özlüyordum. Hayatımın geri kalanında, onunla birlikte olmak isteyecek kadar çok sevmiştim onu ve bir şekilde bana tekrar geri döneceği umudunu içimden atamıyordum.</p>
<p>Araştırmaya devam eden Denvent’ı izledim. Çekmecenin arkasını karıştırırken eline geçirdiği bir şeyi inceliyordu.</p>
<p>“Ne buldun?”</p>
<p>“İki prezervatif. Kullanma tarihine bakarak, son zamanlarda alınmış olduğunu söyleyebilirim ama seks oyuncağı yok. Kelepçeler yok. Kırbaç yok.”</p>
<p>“Oliver Norris’in hayal etmiş olabileceğinden çok daha az sapıkça. O ne?” İçinden bir defter bulmayı umduğum deri bir kutuyu elinden hızla aldım. “Lanet olsun. Bir günlük çıkar diye bekliyordum.”</p>
<p>“Makyaj malzemesi, nemlendirici, göz kremi...” Derwent omuzlarım silkti. “Her zamanki kadınsı zırvahklar.”</p>
<p>Çok düzenli bir şekilde yerleştirilmiş şifonyere doğru yürüdüm. Tamamen doluydu. “Eksik bir şey var mı onu anlayamam ama buna şaşırdım. Gerçekten iç çamaşırı konusunda çok zevkli.”</p>
<p>“Bakalım.”</p>
<p>“Bunun dikkatini çekeceğini nasıl bildim?” Bir sütyeni havaya kaldırdım: İtalyan, dantelli örümcek ağları kadar hafif ve ince. “Bu giymek için değil. Bu çıkarmak için.”</p>
<p>“Yaramaz Kate.”</p>
<p>“Bekâr Kate. Chloe’yi doğurduğunda çok genç olmalı.” Hesaplamayı yapmak için durdum. “Yirmi dört. Belki de boşandıktan sonra, yakalaması gereken bazı şeyler olduğunu düşündü.”</p>
<p>Alttaki çekmecelerde rengine göre, sanki başkaları tarafından karıştırılacağım biliyormuş gibi özenle yerleştirilmiş tişörtler ve kazaklar vardı. Katlanmışların altında, arasında bir şey var mı</p>
<h2><a id="bookmark1"></a><span style="font-weight:bold;">ilişlerin Konulmasına izin var</span></h2>
<p>yok mu diye kontrol ettim. Sonra her çekmeceyi tek tek yerinden çıkardım, altlarına baktım, yanlarına ve ayrıca arkalarına.</p>
<p>“Bir şey mi sakladığını düşünüyorsun?”</p>
<p>“Asla bilemezsin.”</p>
<p>Kıyafetlerin aralarını kontrol ederek, her kutuya ve içindekilere bakarak, asılı elbiseleri silkeleyerek, ceplerinde bir şey var mı yok mu diye bakarak araştırmaya devam ettim. Bulana kadar ne aradığımı bilmem imkânsızdı.</p>
<p>Karmakarışık pis evleri, terk edilmiş binaları ve barınakları aramıştım; hiç olmazsa bu temizdi fakat aynı zamanda hayal kırıklığına uğratacak şekilde normaldi.</p>
<p>Gardırobun arkasında beni durduran bir şey oldu. Açtım ve geri çekildim. “Tanrım!”</p>
<p>Derwent çöpün içindekileri kanıt poşetine döküyordu. Yukarı baktı, dikkati dağılınca çöpün yarısı yere döküldü. “Kah-retsın!</p>
<p>“Gel ve buna bak.” dedim.</p>
<p>“Ne?”</p>
<p>“Kıyafetler.” Çantayı kolumu açarak uzattım, diğer eldivenli elimin tersiyle de ağzımı kapattım.</p>
<p>Geldi ve poşetin içine baktı, sonra geri çekildi. “Lanet olsun. Bu kokuyor!”</p>
<p>Yıkanmamış spor malzemeleri ya da kirli yatak çarşafları gibi çok güçlü ve keskin bir kokusu vardı.</p>
<p>Poşeti sallayarak içindeki kıyafetleri dokunmadan dışarı çıkardım. “Bir büstiyer, etek, sütyen, spor ayakkabıları. Eksiksiz bir takım.”</p>
<p>“Yıkamakla uğraşmadığı bir takım.”</p>
<p>“Ya da onu bu şekilde saklamak için bir nedeni vardı.” Poşeti ona uzattım. “Kanıta zarar veririz diye çıkarmak istemiyorum ama iç çamaşırlarına bak.”</p>
<p>Eğildi ve baktı. “Yırtılmış.”</p>
<p>“Fena bir şekilde.” Yeniden çantayı dikkatlice kapattım. “Bir çanta dolusu yıkanmamış yırtık kıyafeti mükemmel dolabında neden bırakırsın?”</p>
<p>Derwent bana baktı, yüzü ciddiydi ama ne düşündüğünü söylemedi. Söylemek zorunda değildi. “Çantayı sar.”</p>
<p>Çantayı kahverengi kâğıt bir poşete koydum. Eve olanla ilgisi olabilir, olmayabilir de ama kıyafetlerin üstünde kimin DNA’sı olduğunu ve oraya nasıl girdiğini bilmek istiyorum.</p>
<p>Derwent kendinden uzağa düşen pamuk parçalarını ve diğer çöpleri topladı. Halının üzerinde parlayan bir iğne ve düğmeyi işaret ettim. Şu anda ne kadar çok şey alırsak, gözden kaçırdığımız o kadar az şey olurdu ama laboratuvarı ilgisiz materyallerle doldurmak da, bizi pek popüler yapmayacaktı.</p>
<p>Derwent çalışma odasına giderken ben de ebeveyn banyosuna girdim. Tertemizdi. Soco’lar oraya da girmişti ama parmak izi pudrası sadece lekeleri yakalamıştı. Camları temizlemek için kullanılan bir de bez bulmuşlardı. Çamaşır suyu ve daha keskin bir şey daha kokuyordu. Lavaboya eğildim ve içime çektim, kesinlikle daha güçlü. Lavabo açıcılar kanıtları yok etmek yerine, gerçekten lavabo açmak için kullanılır. Banyo kabini o kadar iyi düzenlenmişti ki tek bakışta ilginç bir şey olmadığını görebildim. Bir kutunun içinde jilet vardı, makyaj malzemesi yoktu. Hiçbir anlama gelmediğine karar verdim. Evde bir erkeğin yaşadığına dair hiçbir iz yoktu. Kate’in kendi de jiletleri kullanmış olabilirdi. Aynı şekilde, hâlâ paketlerinde olan kullanılmamış diş fırçaları da, Oliver Norris’in söylediği gibi ziyaretçileri olduğu anlamına gelmezdi. Diş fırçası gibi ihtiyaç olan şeyleri stok-layan insanlardandı. Lavabonun altında tuvalet kâğıtları ile dolu bir sepet vardı ve banyoda her şeyden en az iki tane buldum. Her şey planlama, bakım, hazırlık ve organizasyon kokuyordu. Kaos, terör veya bir felaketi çağrıştıran hiçbir şey yoktu. Aşağıda birini öldürdükten sonra aceleyle çıkmış biri izlenimi uyandırmadı ben de.</p>
<p>“Ne buldun?” Çalışma odası tek kişilik dar bir yer olduğu için, kapısında durdum. Bilgisayar alınmıştı, arkasında yerinin izi kalmıştı ve raflardaki bazı dosyalar yoktu. Boşluklara da polisin aldığını gösteren etiketler konulmuştu. Onun dışında burası da, evin geri kalan kısmı gibi organize ve düzenliydi.</p>
<p>“Hiçbir şey.” İncelediği evrak klasöründen başını kaldırmadan cevap vermişti. “Ama Liv işe yarayan şeyleri çoktan aldı.”</p>
<p>“Kızıyla ilgili bir şey var mı?”</p>
<p>“Eğitim Bakanlığı ile bir sürü yazışma.” Hızlıca göz gezdiriyordu. “Geçmişe kadar uzanıyor. Chloe’ye burada eğitim aldıra-bilmek için çok savaşmış. Normal eğitim sisteminde kalmasını istemiş, Bölge Kurulu da ekstra öğrenme desteği vermeyi istememiş.”</p>
<p>“Chloe hakkında ne diyor?” Ben onu merak ediyordum. Benimle konuşurken mesafeliydi ama netti. Yine de şoka girmek, üzerinizde böyle bir etki yaratabilirdi.</p>
<p>“Konuşma zorluğu. Gelişim geriliği. Dikkat dağınıklığı. Endişe. Karşı gelme bozukluğu.” Derwent burnundan soluyordu. “Bu sadece sana söylenenleri yapmak istemediğin anlamına geliyor.”</p>
<p>“Başka ne diyor?”</p>
<p>“Kime sorduğuna bağlı. Kurula göre bir problemi yok. Annesine ve danıştığı psikologlara göre Chloe’nin ona yardımcı olabilmesi için tam zamanlı bir sınıf asistanına, ekstra eğitime ve testler için ekstra zamana ihtiyacı var...” Derwent iç geçirdi. “Eğer çocuğun normalse, ne kadar şanslı olduğunun farkına varmanı sağlıyor.”</p>
<p>“Bence artık normal kelimesini kullanmamalıyız, öyle bir şey yok.”</p>
<p>“Saçma.” Beni iterek yanımdan geçti ve banyoya girdi.</p>
<p>Oraları çoktan araştırmış olmama rağmen, dolapları karıştırmasını dinledim. “Bir pasaport buldun mu?”</p>
<p>“Çekmecede.”</p>
<p>“Nakit para?”</p>
<p>“Önemli bir miktar değil.”</p>
<p>“Mücevher?”</p>
<p>“Hayır, zaten bulduğum fotoğraflarında da onu çok mücevher takarken görmedim.” Derwent tekrar göründü. “Her neyse, bunu bir hırsızlık olarak görüyor musun?”</p>
<p>“Hayır.”</p>
<p>“Gel ve buna bak. Beni yatak odasına geri götürdü ve Fransız pencerelerini açtı. Bel yüksekliğinde bir tırabzan vardı. Hava karanlıktı, çevredeki evlerde ışıklar yanıyordu. Yağmur bir an için durmuştu, hava güzeldi ve görebildiğim tüm bahçelerden gecenin kokusu yükseliyordu. Durduğum yerden, evleri bahçelerle çevrelenmiş kocaman bir alan gibi görünüyordu. Duvarlar ve çitler görünmez olmuştu.</p>
<p>“Komşulara bir şey görüp görmediklerini sormamız lazım.” Karşıdaki evlerin arka bahçelerine bakıyordum, harika bir man-</p>
<p>zaram vardı, aydınlanmış pencerelerin ardında oynanan evcil dramalar. Hayat olması gerektiği gibi devam ediyordu.</p>
<p>“özellikle arkadaki evlere... Arka kapıdan çıktığını düşünüyoruz.” dedi Derwent. “Köpek bizi arkadaki çite ve orada ki bir kapıdan geçirerek, iki bahçe arasında uzanan dar bir yola götürdü. Sola doğru gittik. Bir... İki... Üç bahçe geçtik; o ev.” Eliyle gösterdi. “22, Constantine, eğer merak ediyorsan. Köpeği bahçeye saldık ve tilki kakası nedeniyle heyecanlandı. Ve sonra... Hiçbir şey.”</p>
<p>“O evde kim yaşıyor?” Göze batıyordu çünkü ışıkları yanmıyordu.</p>
<p>“Şu anda kimse yok. Komşular sahibinin bir bakım evinde olduğunu söyledi. Kapılara ve pencerelere baktım, güvenli görünüyordu.”</p>
<p>“Evin önüne giriş?”</p>
<p>“Bir kapı var. Üzerinden çok rahat tırmanabilirsin.”</p>
<p>“Ben bile mi? Kolay olmalı. Peki, üzerinden bir cesedi geçirebilir misin?”</p>
<p>“Mümkün. İstemezsen de on saniyede kilidi açabilirsin.”</p>
<p>“Köpek birinin bunu yapmış olabileceğini mi işaret etti?”</p>
<p>Derwent omuzlarını silkti. “Oraya gelene kadar köpek çoktan ilgisini kaybetmişti.”</p>
<p>“Ama katilimiz arabasını kimsenin oturmadığı bu eve park etmiş olabilir ve arabasındaki cesedi buraya taşımış olabilir.”</p>
<p>“Yapmış olabilir.”</p>
<p>“Çok çaba harcamak gerek. Eğer cesedi götürmek istiyorsan, neden ön kapıyı kullanmayasın?”</p>
<p>“Tüm komşular izlerken?” Derwent başını salladı. “Bu evle ilgili bilmediğin şey, evin bir de ön bahçesi olduğu.”</p>
<p>“Var mı?”</p>
<p>“Yüksek çitli.”</p>
<p>“Şimdi daha anlamlı oluyor.”</p>
<p>“Eğer yeri iyi biliyorsan, ölü bir bedeni oraya sürükleyebilir-• »</p>
<p>sın.</p>
<p>“Eğer biliyorsan.” dedim. “Orada kimsenin yaşamadığını bilmen <span style="font-style:italic;">lazım ve</span> tabii <span style="font-style:italic;">kapıyı da.</span> Buralarda <span style="font-style:italic;">yaşıyor</span> olman lazım.”</p>
<p>“Hmm.” Derwent sessiz sahnelerin yer aldığı evlere doğru baktı. “Kate Emery’nin bedenini nerede bulacağımı bilemeyebilirim ama katilini aramaya nereden başlayacağıma dair fikirlerim var.”</p>
<p>Pazartesi sabahları dünyanın her yerinde aynı, hangi iş veya şehir olduğu fark etmiyor. Yorgun bir grup dedektif, uykulu gözlerle Putney cinayet mahallî hakkındaki bilgilendirme toplantısına katılıyordu. Odanın dışında, başlamak için sabırsızlanan ve bir aşağı bir yukarı yürüyen Una Burt’ü görmüştüm. Onun kadar istekli olmayı dilerdim. Esnememeye çalıştım, esnememi tutmaya çalışırken çenem titredi. Georgia Shaw gri pantolon takımı içinde, kulaklarında gümüş Tifanny küpeleri ve açık renk saçları derli toplu, odanın ön tarafında oturuyordu.</p>
<p>Ona dik dik bakmamalıydım. Ben bundan daha iyi biriydim.</p>
<p>“Merhaba.” Liv Bowen yanımdaki sandalyeye oturdu, siyahlar içinde kusursuz görünüyordu, saçını karışık bir modelle arkasında toplamıştı. O da en düşük seviyedeki dedektiflerden biriydi ve iyi olanlarındandı, benim arkadaşımdı. Kendimi rahatlamış hissettim.</p>
<p>“Merhaba.”</p>
<p>“Bitmiş görünüyorsun. Cinayet mahallînden kaçta ayrıldın?”</p>
<p>“Bire geliyordu.” Sonra da boş daireme dönmüştüm. Hemen yatmamıştım. Haber başlıklarını dinlerken bir kâse gevrek yedim ki bu neredeyse bir zaferdi. Bir: Gevrek almıştım.</p>
<div>
<p><sup>r</sup>’&lt;</p>
</div>
<p>İki: Bozulmamış sütüm vardı. Üç: Onları yemeyi hatırlamıştım. Liv’in ilgilenmeyeceğini hissettim, o nedenle de ona anlatmadım. Guildford yakınlarında kız arkadaşıyla evcimen bir hayat yaşıyordu. Hem de benim bu yarım yamalak hayatımdan çoktan umudunu kesmişti. Ona ayrıca, temizlikçi gittiğinden beri iki gündür, odalarda her şeyin düzenli bir şekilde durduğunu da söylemedim. Elektrik süpürgesinin izleri hâlâ halıda duruyordu. Birkaç saatini başkalarının nasıl yaşadığına dair yargılara varmakla geçiriyorsun ve sonra bu, kendi hayatına başka bir açıdan bakmana sebep oluyor, istesen de istemesen de.</p>
<p>Soruşturma haberlere çıkmıştı ama ayrıntılar gizlenmişti. Medya bunun sadece bir cinayet soruşturması olduğunu biliyordu. Haber daha çok polisin yağmurda, kanalizasyon kapaklarını kaldırarak, çalılıkları sopayla yoklayarak bölgeyi aramasıyla ilgiliydi. Ben de bir anlığına ekranda göründüm. Kamera Geor-gia’nın açık renk saçlarının üzerinden de geçmişti.</p>
<p>Eğer üzerimden istemediğim dikkatleri biraz alırsa, Georgia ile çalışmayı sevebilirdim.</p>
<p>“Nasıl gitti?” diye sordum Live.</p>
<p>“Ivır zıvır. Geçmişle ilgili konular.” Omuzlarını silkti. “Kate <span style="font-style:italic;">Emery’i öldürmeyi teşvik</span> etmiştir, diyeceğin hiçbir şey yok.”</p>
<p>“Bu utanç verici...”</p>
<p>“Ben de öyle düşünüyorum.”</p>
<p>Derwent iç çekerek önümdeki sandalyeye oturdu. Zorla, başıyla merhaba dedi ki bu beni hiç şaşırtmadı. Sabah insanı</p>
<div><div>
<p>“i (</p><img src="main-4.jpg" alt=""/></div>
</div>
<p>Ayrıca öğleden sonra ve akşam insanı da değil.</p>
<p>“Evet.” Una Burt içeri girdi ve elindeki dosyayı masaya koydu. “Kate Emery hakkında konuşmak üzere buradayız. Valerian </p>
<p>Caddesi’nde kızı Chloe Emery ile yaşayan kırk iki yaşında bir anne. Chloe on sekiz yaşında. Son birkaç gündür babası ve onun ailesiyle kalıyordu. Çarşamba günü Londra’dan ayrıldı ve dün öğleden sonra döndü. Beş gün.” Odaya anlamlı bakışlarla göz gezdirdi. “Chloe gittiğinde her şey normaldi. Döndüğünde, ev kana bulanmıştı ve annesi gitmişti. O beş gün içinde Kate Emery’e ne olduğunu bulmalıyız ve şu anda nerede olduğunu öğrenmeliyiz. Kim başlamak ister?”</p>
<p>Liv, “Geçmişi hakkında biraz bilgi verebilirim.” diyerek gönüllü oldu.</p>
<p>“Devam et.”</p>
<p>“Kate Emery on iki yıldır o adreste yaşıyor. Chloe’nin babası Brian Emery’den boşandıktan sonra buraya taşınmış. Devlet okuluna giden Chloe’nin velayeti onda.”</p>
<p>“Normal eğitim mi?” diye kontrol etti Burt.</p>
<p>“Evet ama destekle. Chloe’nin bazı eğitimsel yetkinlikleri eksik.” diye açıkladı Liv odanın geri kalanına. “Kate bu on iki yılın büyük bölümünde, zamanını çoğunlukla evde geçiren bir anneydi. Dört yıl önce kendi işini açtı. NOVO Gaudio ithalat. Çocuğu olmayan çiftlere doğurganlığı artırıcı, geleneksel bitkisel ilaçlar ithal ediyordu.”</p>
<p>“Tıp geçmişi var mı?” diye sordu Burt.</p>
<p>“Evlenmeden önce hemşireydi. Diplomasını zamanında yeniden onaylatmadığı için artık yapmasına izin verilmiyor. İthal ettikleri, tıbbi ilaçtan çok diyet takviyesi olarak sınıflandırılıyor, bu sebeple de onları yasal olarak getirtebiliyor.”</p>
<p>“İşe yaramışlar mı?” diye sordu Burt.</p>
<p>“Birçok memnun müşteri internet sitesine geri bildirimde bulunmuş. Kaç tanesinin gerçek olduğunu bilmiyorum.” dedi</p>
<p>Liv. Birçoğunun tarzı aynı gibi görünüyor ama hamile kalmakla ilgili çok fazla söylenecek bir şey yok herhâlde. Tabii söyleyecek çok şey vardır muhtemelen ama en azından doğurganlığı artıran ilaçlar satan bir internet sitesine değil.”</p>
<p>Hepsini not aldım. <span style="font-style:italic;">Memnun olmayan müşteri?</span> Ben hâlâ her ay hamile olmadığım için şükretme devresindeydim ama bir çocuğa sahip olma açlığını da anlayabiliyordum. Başkalarında bunu görmüştüm ve korktum. Bekârken ve böyle kalacağım muhtemelken, bu konu hakkında yapabileceğim çok da bir şey yoktu.</p>
<p>“İşi nasıl gidiyordu?” Soru Colin Vale’den geldi. Hesaplan incelemek için kâğıtları eline almıştı. Onun için üzülüyordum çünkü kapalı devre kamera kayıtlarını taramak veya saatlerce süren kâğıt işleri yapmak gibi sıkıcı işler hep ona düşüyordu ama bu onu mutlu ediyordu.</p>
<p>“Net bir şey söyleyemem çünkü elimde bu yıla ait hesaplar yok ve bilgi işlemciler henüz Kate’in bilgisayarını incelemedi.” dedi Liv. “Umduğu kadar iyi gitmediği izlenimini edindim. Evinde bir sürü stok ürün vardı. İlk satışları güzeldi ama zamanla azaldı, geçen yılın kârı diğer yıllara oranla çok düşük. Şirket adını araştırdım ve kısırlıkla ilgili bir mesaj panosunda, ürünlerini bayağı kötüleyen mesajlar gördüm: Bunları kullanmayın, bunlar çöp, para kaybı... Bu tür şeyler. Sonuçlardan memnun olmayıp da şikâyet eden birçok kullanıcı vardı ve onlara cevap olarak da, o zaman bunu kullanmamalarını söyleyen insanların cevapları. Aslında Kate, müşterilerine paralarını geri almak için ona başvurabileceklerine dair bir mesaj göndermiş ama bunu sadece yazdıklarını sildikleri takdirde ödeyeceğini söylemiş. Tahmin edebileceğiniz gibi, bu da pek iyi gitmemiş. Tabii, NOVO Gaudio ürünlerini savunan birkaç mesaj vardı. İnternet sitesindeki olumlu yorumlan da okumuşlar fakat kullanıcılar bu mesajlara bayağı şüpheyle yaklaşmış. Hesapların hepsi, internet sitesi kullanım şartlarını ihlal ettiği için dondurulmuş.” Liv gözlerini bize çevirdi ve gülümsedi. “Bu da onların sahte olduğunu gösteriyor. Bunlara çorap kuklalar deniyor. Kısaca Kate kendi ürünleri hakkında yalan söylerken yakalanmış.”</p>
<p>“Yani iki yakasını bir araya getirmeye çalışıyordu.” dedi Burt.</p>
<p>“Şey... Hayır. Tam olarak değil. Şu anki hesabında para vardı.</p>
<p>Küçük bir birikim hesabı var. Sanırım işe çok yatırım yapmış ama küçük bir miktar nakit kalmış geriye.” Liv önündeki dokümanların sayfalarını çevirdi. “Kişisel bir banka hesabından her ay üç bin dolar alıyormuş. Bunu takip etmedim ama bu Chloe’nin babası olabilir.”</p>
<p>“Chloe on sekiz yaşında.” dedim. “Ona destek olmak için hâlâ ödeme yapıyor mudur?”</p>
<p>“Öğrenmeye değer.” dedi Burt. “Toplantıdan sonra benden adresi al. Babayla konuşabilirsin.”</p>
<p>Başımla onayladım. “Ben de konuşabilir miyim diye soracaktım. Chloe ziyaretinden eve erken döndü ve bunun sebebini bilmek istiyordum. Bana anlatmadı.”</p>
<p>“Ya da anlatamadı.” dedi Georgia. “Bayağı korkmuş görünüyordu.”</p>
<p>Korkmuş? Georgia’nın ne demek istediğini çok iyi biliyordum ve odanın geri kalanı da. Bana doğru bakmadı ve nasıl bir reaksiyon alacağını düşünmeden bıçağı arkamdan sapladı.</p>
<p>“Sanırım daha çok şoktaydı.” dedi Una Burt beni kurtararak ki buna şaşırmıştım. “Maeve sadece istediği zaman korkutucu olur.”</p>
<p>“Kate evin banka kredisini nasıl ödüyordu?” diye sordu Pete Belcott. Belcott’ı sevmezdim ama istediği zaman iyi bir polis olabileceğini fark ettim ve bu durumda da doğru soruyu sormuştu.</p>
<p>“Ev kredisi ödemiyordu.” dedi Liv. “Herhangi bir bankaya ya da ipotek şirketine ödeme bulamadım. Bu nedenle umutsuzca nakit paraya ihtiyacı yoktu, işini kurtarmak için kolayca evin değeri karşılığında para alabilirdi.”</p>
<p>“Şu anki hesabına başka ödemeler de gelmiş mi?” diye sordum.</p>
<p>“Özel bir şey yok. Aldığı ve iade ettiği geri ödemeleri var. Birikim hesabından birkaç yüz dolarlık bir transfer.” Liv omuzlarını silkti. “Ne arıyordun?”</p>
<p>“Başka bir gelir kaynağı. Komşulardan biri, kızı yokken birçok erkeğin onu ziyaret ettiğini söyledi. Profesyonel bir iş mi değil mi, merak ettim?”</p>
<p>“Eğer böyle bir şey yapıyorsa bile sadece nakit çalışıyordun Çoğunluğu öyle yapıyor. Detaylı vergi iadelerini hesaplayacak türden insanlar değiller.” Belcott odaya göz gezdirdi. “Yani duyduğum bu.”</p>
<p>Chris Pettifer buna kahkahayla güldü ama onun her zamanki alaycılığının kötü bir taklidiydi. Son birkaç ayda on yıl yaşlanmıştı. Ekibin bir üyesini kaybettiğimizden beri aynı değildi. Belki de kendini suçluyordu.</p>
<p>Beni suçladığını biliyordum.</p>
<p>“Evi araştırırken çok fazla nakit para bulmadık.” dedi Derwent.</p>
<p>“Kasa da yoktu. Çaydanlığın içinde bile bir şey yoktu.”</p>
<p>Burt’ün dikkati Denvent’a yöneldi ve sanki “topçular ateşe hazır” der gibiydi. “Evet, bize ne bulduğunu anlat.”</p>
<p>Derwent boğazını temizledi. “Evi aradık...”</p>
<p>Burt sözünü kesti. “Biz kim?”</p>
<p>“Ben ve Kerrigan.”</p>
<p>“Ya köpek?”</p>
<p>“Ah evet. O bizden önce aradı. Dürüst olmak gerekirse çok fazla bir şey bulamadı.”</p>
<p>Sandalyesinin arkasına tekme vurma isteğimi engelledim. Toparla artık. İkimizi de kötü duruma düşürüyorsun.</p>
<p>Sanki beni duymuş gibi daha dik oturdu. “Eğer mahallenin bir haritası varsa, köpeğin çizdiği yolu size gösterebilirim.”</p>
<p>Tabii ki Una Burt’ün elinde oranın haritası vardı. Aslında bir uydu fotoğrafıydı ve dizüstü bilgisayarındaydı, bu yüzden de duvara yansıtılabiliyordu. Derwent sandalyesinden kalktı ve odanın ön tarafına geçti, ev ödevini düzgün bir şekilde yapmayan bir öğrencinin resmi... Bir akşam önce yaptığı gibi, köpeğin nerelerden geçtiğini ve neden çok da önemi olmadığını anlattı.</p>
<p>“Bu mülkün sahibi hakkında ne biliyoruz?” Üç bahçe sonraki evin üzerine vurarak sordu, Una Burt.</p>
<p>“Bir emekli. Adı Harold Lowe ve komşusuna göre birkaç aydır bir bakım evinde. Onun Kate Emery ile ilgili olan herhangi</p>
<p>I</p>
<p>bir bağlantısı hakkında bilgim yok.”</p>
<p>“Ev kesin boş mu?”</p>
<p>“Evet.” dedi Derwent düşünerek, yavaşça. “Ama evin durumu bayağı iyi ve bahçe de çok düzenli. Konuştuğum komşusu hâlâ onun için çimleri kesiyor ve çalıları buduyor. Kapı anahtarı var ama çok da sağlam bir kilidi yok.”</p>
<p>“Yakınlarda kapalı devre kamera sistemi var mı?”</p>
<p>“Gördüğüm kadarıyla yok. Hoş bir ikametgâh yeri. Konuştuğum hiç kimse sıra dışı bir şey görmemiş ama bu olayın tam ne zaman olduğu ile ilgili daha net bir fikrimiz olduğunda, oraya</p>
<p>tekrar gidip yeniden konuşmak istiyorum. Beş günlük bir süreçten bahsederken, insanları köşeye sıkıştırmak biraz zor.”</p>
<p>Onu birazcık kısaltabiliriz.” dedim odanın arkasından. “Kate Emery’i en son gören duyduğuma göre Oliver Norris, cinayet mahallîni keşfettiğinde Chloe’nin yanında olan komşu. Bana onu cuma akşamı gördüğünü söylemişti. Diğer gören kişiyse Norris’in karısı ve o da Kate’i çarşamba akşamı görmüş.”</p>
<p>Odada birden bir merak uyandı. Norris inanılmayacak kadar olayların içindeydi.</p>
<p>“Cuma günü başka gören olmuş mu?” diye sordu Burt.</p>
<p>“Bildiğim kadarıyla, hayır.” Bekledim ama odanın ön tarafından herhangi bir şey gelmedi. “Georgia, Kate’i gördüğünü hatırlayan herhangi bir komşu buldun mu?”</p>
<p>“Oh... Hayır. Bulmadım. Hatırlayamadılar. Kimse garip bir şey fark etmemiş.” Açıklaması çok zayıftı ve bunu biliyordu. “Aslında o kadar fazla insanla da konuşamadım. Dedektif Kerrigan beni eve gönderdi.”</p>
<p>“Geç olmuştu.” <span style="font-style:italic;">Sana iyilik yapıyordum aptal kadın.</span> “Bugün yine etrafta inceleme yapacağız. Bakalım Norris’in hikâyesini doğrulayacak kanıtlar bulabilecek miyiz?”</p>
<p>“Tamam. Şu aşamada bir varsayımda bulunmak istemiyorum.” Burt kaşlarını çattı. “Kedi ile ilgili bildiklerimizin cuma günü ile nasıl örtüştüğü hakkında şüphelerim var. Tabii bir kedinin günde ne kadar... Şey...”</p>
<p>“Kaka yaptığını?” dedi Derwent otururken.</p>
<p>“Evet.”</p>
<p>“Bir başka bulduğumuz şey de kaybolduğu süreyi kısaltabilir.” dedim hızlıca, “Mutfak çöpünde bulduğumuz fatura. Biri perşembe günü alışverişe gitmiş ve bir sürü yiyecek almış.”</p>
<h2><a id="bookmark2"></a><span style="font-weight:bold;">ölülerin Konuşmasına İzin Yor</span></h2>
<p>“Normal bir insana bir hafta yetecek kadar yiyecek.” dedi Derwent gözlerinde bir parıltıyla. Ben onu görmezden geldim.</p>
<p>“Hepsi konulmuştu ama yenmemişti. Çöpte hiç poşet yoktu, aldıklarını kullandığını gösteren hiçbir şey yoktu.”</p>
<p>“Fişin üzerinde saati yazıyordun” dedi Colin mutlu bir şekilde. “Süpermarketteki kapalı devre kamera kayıtlarını izleyebilirim. Alışverişe gidenin o olup olmadığından emin oluruz. Tek miydi değil miydi görürüz. Bu gibi bilgiler.”</p>
<p>“İyi fikir. Bankasından alım satım bilgilerini alıyoruz değil mi? Olabileceği her türlü mağazadaki kapalı devre kamera görüntülerini bulun, onu ve herhangi biri onunla birlikte miydi görmek istiyorum ya da biri onu takip ediyor muydu?” dedi Burt. “Gergin mi görünüyordu yoksa her zamanki gibi miydi? Kaybolmadan önceki yirmi dört saat içinde garip herhangi bir şey var mıydı, bilmek istiyorum.”</p>
<p>“Evde başka bir şey buldunuz mu?” diye sordu Colin Vale.</p>
<p>“Bir pasaport? Banka kartları?”</p>
<p>“Pasaportunu ve cüzdanını bulduk.” dedim. “Mutfaktaydı, mikrodalganın üstünde; banka kartları, spor merkezi üyelik kartı ve süpermarket kartları içindeydi. Cep telefonu yoktu, servis sağlayıcısına telefonunun kullanımda olup olmadığını sorduk. Anahtarlar da yoktu.”</p>
<p>Derwent, “Anahtarları almak isterdin.” dedi. “Böylece ön kapıdan çıkarken kapıyı gürültü yapmadan ve dikkaderi üzerine çekmeden kapatırdın. Eğer onu öldürdüysen yani.”</p>
<p>“Duydukça bu olaya cinayet olarak bakmakta haklı olduğumuzu düşünüyorum.” dedi Una Burt ciddiyetle. “İlgimizi çekecek başka ne buldun?”</p>
<p>“Bir çanta dolusu kirli kıyafet.” dedim.</p>
<p>“Kerrigan’ın evcimen biri olmadığını biliyorum ama çamaşırlar için heyecanlanacağını tahmin etmezdim.” Bu bir fısıltıydı ama yüksek bir fısıltı ve Pete Belcott’tan geldi.</p>
<p>“Çamaşır değildi.” Bana karşı kaba davranmak Belcott’un alışkanlıklarından biriydi ama özellikle, şimdi onun üssüyken beni kızdırmasını kesinlikle kabul edemezdim. Kıyafetleri nerede bulduğumu anlattım ve içinde bulundukları durumu. Una Burt kaşlarını kaldırmıştı.</p>
<p>“Cinsel taciz mi?”</p>
<p>“Olabilir ama bence bu konu hakkında dikkatli olmalıyız. Tutkulu bir karşılaşmaya karşı da saklamış olabilir.’ Derwent hariç, odadakiler dönüp bana bakınca yanaklarımın kızardığını hissettim. “Yani ben yapmazdım. Ama bilinmez.”</p>
<p>“Doğru.” Burt not aldı. “Ama dikkate değer.”</p>
<p>“Diyelim ki tecavüz ettiler.” dedi Chris Pettifer, “Bu bizi katile yaklaştırmıyor, değil mi? Eğer Kate onu öldürdüyse, bu da başka bir durum.”</p>
<p>Burt saatine baktı. “Adli tıptan kanla ilgili bilgi bekliyorum. Şu anda Kate’in kurban olduğu varsayımından çıkarak çalışmaya devam edelim. Gerekçelere ve şüphelilere ihtiyacımız var, ayrıca daha şimdiden katilden birkaç gün gerideyiz. Daha fazla zaman harcayamam.”</p>
<p>“Sorun da bu. Herhangi birinin onu öldürmek için belirgin bir sebebi yok. Şu ana kadar bulduğumuz her şey onun kendi işiyle ilgilenen, çok çalışan, kararlı ama ahlaki değerleri biraz zayıf, belki çok da bilge olmayan biri olduğunu gösteriyor ama hiçbiri bir gerekçeye götürmüyor bizi.”</p>
<p>“Eski koca var.” dedi Derwent.</p>
<p>“Evet ama onu niye şimdi öldürsün? On yıldan fazladır ayrılar. Hiç mantıklı gelmiyor.”</p>
<p>“Özel hayatında birazcık canlıymış.” dedi Georgia.</p>
<p>“Sadece bir komşu öyle söylüyor.” dedim. “Ama çekici bir kadındı. Belki de iki adamı birden idare ediyordu ve işler karıştı. Belki de yanlış insanı kıskandırdı.”</p>
<p>Una Burt başıyla onayladı. “Basın toplantısında bundan bahsedeceğim. Eğer erkek arkadaşlarının ve iş ortaklarının güvenle ortaya çıkmalarını sağlayabilirsem, hayatında neler olduğuna dair daha net bir resme ulaşabiliriz. Yerel şüpheliler hakkında ne biliyoruz, ilgimizi çekecek bir şey var mı?”</p>
<p>“Bölge polisiyle konuştum.” dedi Belcott. “Burası sessiz bir bölge. Son beş yılda böyle bir olay hiç olmamış.”</p>
<p>“Oliver Norris, William Turner adındaki adama bakmamız gerektiğini söyledi.” Belcott’un bunu, işine bir eleştiri olarak alacağını düşünerek sessizce söyledim ve belki de bir eleştiriydi. Adalet duygusu bana, “İlgisi olduğunu düşünmüyorum ama Norris bana yakınlarda yaşadığını ve Chloe’yi tanıdığını söyledi.” sözlerini de eklettirdi. “Birkaç yıl önce cinayete teşebbüsten tutuklanmış ama hüküm giymemiş.”</p>
<p>“Neden giymemiş?” diye sordu Burt.</p>
<p>“Yetersiz kanıt sanırım. Bakacağım ve Putney’e gitmeden önce istihbarat memuruyla konuşacağım.”</p>
<p>“Onunla kesinlikle konuşmalısın. William’ın nasıl biri olduğu hakkında bilgi al. Şu aşamada hiçbir şeyi görmezden gelmek istemiyorum.”</p>
<p>Burt’e onu dinlediğimi göstermek için, not defterime <span style="font-style:italic;">istihbarat memuru ile konuş</span> yazdım.</p>
<p>“O zaman bu bizi nereye çıkarıyor?” Burt odada gözlerini gezdirdi.</p>
<p>“Oliver Norris hakkında daha çok şey bilmek istiyorum.” dedim. “Biraz fazla yardımcı ve tam ihtiyacımız olduğu anda önemli bilgiler de verebiliyor.”</p>
<p>“Ve parmak izlerinin Kate Emery’nin odasının her yerinde olabileceğini söyledi ve bunun sebebini açıklarken de paranoyakça davrandı dedin.” dedi Derwent. “Bunda şüphe edecek hiçbir şey yok değil mi?”</p>
<p>“Bir de ultra dindar.”</p>
<p>“Yani? Duygularını bastırıyor mu?”</p>
<p>“Öyle yaptığını düşünmedim.” dedi Chris Pettifer.</p>
<p>“Ama muhtemel.” dedim. “Onu sevmedim.”</p>
<p>“Bunu yapan her kimse evin içinde oldukça rahatmış.” dedi Derwent. “Lavabo açıcıyı nerede bulacaklarını biliyorlardı. Kanı nerede yıkayacaklarını biliyorlardı. Kimseye görünmeden cesetten kurtulabilmeleri için, onu nereye götüreceklerini biliyorlardı ve bir bedeni taşıyacak kadar da güçlülerdi. Bu çok planlıydı ve planı da mükemmel şekilde uyguladılar.”</p>
<p>Başımla onayladım. “Görebildiğim kadarıyla sadece bir şey ters gitti. Eğer Chloe erken gelmeseydi, kimse Kate Emery’nin ortadan kaybolduğunu bilmeyecekti.”</p>
<p>William Turner’ın evine gittiğimde yalnızdım ve bundan çok memnundum. Georgia bölgedeki mağazalardan kapalı devre kamera sisteminin çekmiş olduğu görüntüleri toplamaya ve etrafa Kate Emery’nin fotoğrafını göstermeye gitmişti. Saldırıdan önce Kate’in yaptıkları hakkında bilgi toplamaya çalışıyordu. İsteksiz gitmişti.</p>
<p>“Masabaşı işi gibi.”</p>
<p>“Tam olarak öyle.”</p>
<p>“Onu kimin öldürdüğünü bulmamıza yardım etmeyecek.”</p>
<p>“Bunu bilemezsin.”</p>
<p>“Ama Ben William Turner’ı görmek istiyorum.”</p>
<p>“Öyle mi? Çünkü ben istemiyorum. Kapalı devre kamera kayıtlarına bakmadan daha fazla zaman kaybı olacak, inan bana.”</p>
<p>“İlginç birine benziyor. Oliver Norris, onun şeytanın vücut bulmuş hâli olduğunu düşünüyor.”</p>
<p>“Norris’in bize söylediği herhangi bir şeye çok fazla inanmazdım.” Turner davası için numarasını bulduğum istihbarat memurunun numarasını çevirmeye başladım.</p>
<p>“O zaman onunla yeniden konuşmalıyız.”</p>
<p>“Ne hakkında? Hava?” Geriye yaslandım. “Norris ile konuştuğumuzda, Kate Emery’e tam olarak ne olduğunu biliyor olmamız lazım. Böylece Norris’in anlattıklarının gerçekle ne kadar örtüşüp örtüşmediğine bakabiliriz. Şu anda onun hakkında söyleyebileceğim; ona inanmadığım. Onu suçlayacak hiçbir şeyim yok. Adli tıptan dönüş aldığımızda, onu huzursuz edecek bir şey olup olmadığını göreceğiz ama şu anki duruma göre onu kendi hâline bırakmalıyız; sen de aynısını yapmalısın.”</p>
<p>Gitmişti ama bunu sevmemişti. Endişelenmem gereken başka şeyler vardı, William Turner gibi. Putney’e giderken yolda onu düşündüm ve ona ününü kazandıran olayı. İstihbarat memuru olayı çok net hatırlamıştı. Unutabileceğiniz cinsten değildi.</p>
<p>Caddede, Turner’ın evinin karşısında park yeri buldum ve karşıya geçtim. Düşüncelerimi toparlamak için birkaç saniye isterdim ama kapıda genç bir adam duruyordu; keskin kokulu, elle sarılmış bir tütün içiyordu. Ön kapıda durduğumu gördü ve küstahlık maskesinin altında, yorgun bir ifadesi vardı. Melezdi, asık suratlara yakışan o iyi görünüme sahipti: Çıkık elmacık kemikleri, dolgun dudaklar, kare bir çene ve kalın koyu kaşlarla feminen görünmesini engelleyen bir yüz. Oliver Norris ne demişti? Yakışıklı ve o bunu biliyor muydu? Kafasının şeklini ortaya çıkaran kısa kesilmiş saçları vardı ve bal gibi bir cildi.</p>
<p>İri yarı değildi -narin aklıma gelen ilk kelimeydi- ama sının gibiydi ve muhtemelen göründüğünden daha güçlüydü. V yaka gri bir tişörtle, dizleri yırtık bir kot pantolon giymişti. Yalın ayaktı.</p>
<p>“William Turner?”</p>
<p>Cevabını vermeden önce sigarasından uzun bir nefes çekti. “Değişir. Kim soruyor?” dedi, bence daha önce çalışılmış, ağır ağır boğuk bir sesle.</p>
<p>Kimlik kartımı çıkardım ve incelemek için bir basamak aşağıya indi. İsteksizce.</p>
<p>“Maeve Kerrigan.” dedi.</p>
<p>“Dedektif Çavuş Maeve Kerrigan.” dedim. “Yolun yukarısında olanları araştıran ekiptenim.”</p>
<p>“Evet. Ne oldu? Tüm heyecanı gördüm. Birileri girip çıkıyor. Çok entrika dolu. Buralarda pek bir şey olmaz.” Sigarasının izmaritini attı ve kollarını göğsünde bağladı, kendisini daha iri göstermek için yumruklarıyla pazılarına bastırarak daha şişkin göstermeye çalıştı.</p>
<p>“27 numarada oturanları tanıyor musun?”</p>
<p>“Az. Nasıl göründüklerini biliyorum.” Biraz geri adım attı ve kapının yanında oynak bir briketin üstüne bastı, böylece gözlerimin içine bakabildi. Göz bebekleri, bir aslamnki gibi açık kahverengiydi, neredeyse altın. Yırtıcı bir hayvan gibi. Tüylerim diken diken oldu. Her şey söylenip yapıldıktan sonra insanlar hâlâ hayvandı.</p>
<p>“Hiç konuştun mu?”</p>
<p>“Hayır. Londra’nın nasıl olduğunu bilirsin. Kimse komşusunu tanımaz.”</p>
<p>“Bölgesine bağlı.”</p>
<p>“Ve komşularına.” Hafifçe güldü. “Kimse bizi tanımak istemez, o nedenle biz de onları tanımayız. Bu yüzden buradasın, değil mi? Çünkü biri sana gelip benimle konuşmanı söyledi. Çünkü ben buraların en kötüsüyüm ve eğer bir şey olduysa bunun suçlusu kesin benimdir.”</p>
<p>“Potansiyel görgü tanıklarıyla konuşmak benim işim. Sen bu caddede yaşıyorsun ve burada dışarıda insanları izleyerek çok vakit geçiriyorsun.”</p>
<p>Sana böyle anlatıldı.” Yüzünden bir tebessüm geçti. Ön diş lerinden biri eğriydi, milimetrik bir şekilde diğer dişinin üstüne çıkmıştı ve garip bir şekilde çekiciydi. “Dur tahmin edeyim. Sana kim söylemiş olabilir. Birçok şüpheli var. Bu aynı senin işini yapman gibi değil mi? Bunu neden sevdiğini anlayabiliyorum. Yolun karşısındaki Narinder olabilir ama sanırım beni burada, dışarıda görmeyi seviyor. Her zaman beni <span style="font-style:italic;">izliyor.”</span></p>
<p>Elini kaldırdı ve salladı. Döndüğümde karşı evde, yerine bırakılan bir perde gördüm. “Yandaki ucube olabilir ama <span style="font-style:italic;">hafta</span> sonunda burada değildi. Her neyse, benimle konuşmayacak kadar züppe. Biz yokmuşuz gibi davranmayı seviyor. Peki, ortalıkta yüzümü gösterme cesareti göstermemden kim nefret ediyor?” Düşünüyormuş gibi davranarak çenesini okşadı. Bir iki günlük sakalı vardı, seyrek ve hoştu. “Kim benim kızıyla konuşmamı sevmiyor?”</p>
<p>“Bay Turner...”</p>
<p>“Buldum değil mi?” Norris’in evine doğru bakabilmek için öne doğru eğildi. “Ona açıklamaya çalıştım. Olayı sürdüren ben değilim. Benimle konuşan Bethany. Ben de etrafta, on beş yaşındaki bir kızla takılmaya çok meraklı değilim. Bu benim başımı derde sokabilecek bir şey.” Arka cebinden bir teneke kutu çıkardı ve kapıdaki posta kutusunun üstüne koydu. Kutuyu açınca tütünün tadı kokusu etrafa yayıldı ve içinden bir sigara kâğıdı çıkardı. Tütünü sararken elleri hafifçe titriyordu. İnceydi ve filtresi yoktu, onu içme düşüncesi boğazımın acımasına sebep oldu.</p>
<p>“Bay Turner, sizinle konuşmam gerek. İçeri girmemiz mümkün mü?”</p>
<p>“İçeri girebiliriz.” Sigarayı sardıktan sonra ucunu yapıştırmak için, kâğıdın kenarını yavaşça diliyle yaladı. “Ama bunu yaparsanız, anneme katlanmak zorundasınız. Burada dışarıda çok vakit</p>
<p>harcamamın bir nedeni var ve içeri girerseniz ne olduğunu göreceksiniz.”</p>
<p>“Baş edebilirim.”</p>
<p>“Ben edebileceğimden emin değilim.” Sigarayı yaktı, içine çekti ve dumanı üflerken aynı zamanda öksürdü. “Ne kadar kötü bir sarma sigara. Utanç verici. Genelde bundan daha iyisini yaparım.”</p>
<p>“Senin için zararlı biliyorsun.”</p>
<p>“Hayır, Sherlock.” Alt dudağından bir tutam tütün aldı. “Ben tehlikeli yaşamayı severim.”</p>
<p>“Dedektif Gordon ile konuştum.” dedim yavaşça.</p>
<p>Turner birden dondu. “Bu çok çabuk oldu.”</p>
<p>“Önemli bir olayı araştırıyorum.”</p>
<p>“Ne olduğunu söylemedin.”</p>
<p>“Hayır söylemedim.”</p>
<p>“Bir cinayet mi?” Sigarasından bir nefes daha çekti, bu sefer endişeyle.</p>
<p>“Neden cinayet olduğunu düşündün?”</p>
<p>“Çünkü... Tüm bu telaştan, yaygaradan. İçeri girip çıkan beyaz giysileri olan adamlardan dolayı. Ceset torbası görmedim.” Dengesini kaybetti ve neredeyse tuğlanın üzerinden düşecekti.</p>
<p>' “Ceset yoktu.”</p>
<p>“O zaman ne oldu?”</p>
<p>“Henüz bilmiyoruz.”</p>
<p>“Bilmiyor musun?” Kaşlarını kaldırdı. “Bu polisleri medyayla konuşmaktan alıkoymuyor değil mi?”</p>
<p>“Tecrübene göre.”</p>
<p><span style="font-style:italic;">I</span></p>
<p>“Benim hoş olmayan tecrübeme../’ Güneşin vurduğu yer sıcaktı ama Turner’ın tüyleri diken diken olmuştu ve titredi. “Haklısın. Ben bunun hakkında dışarıda konuşmak istemiyorum. îçeri gel.”</p>
<p>Onun davetinde, iyi ve hazırken... Bunu bir güç gösterisi olarak kabul ettim ve rahatsız olmamaya çalıştım. Derwent hayır demek için mutlaka bir sebep bulurdu ama ben kapıya doğru Turner’ı takip ettim. Kapıda durdu.</p>
<p>“Bilmen için söylüyorum, annem yukarıda ve onun orada kalmasını istiyorum.”</p>
<p>“Onunla da konuşmam gerekebilir.”</p>
<p>“Hayır, hayır gerekmez.” Yutkundu. “Size herhangi bir şekilde yardım edemez. O... O olayları fark etmez. Dışarı çıkmaz. Pencereden dışarı bakmaz. Bir şey olup olmadığını bile bilmez.” /</p>
<p>“Yine de onunla konuşmam gerekebilir.”</p>
<p>Dudağını ısırdı, sonra da eve girdi, içerisi daha serindi ve ağır bir havası vardı. Bir yerlerde bir sinek vızıldıyordu, yüksekten alçağa doğru bir ses. Sirke ve limon kokusu her yeri kaplamıştı ve evde leke yoktu.</p>
<p>Omzunun üzerinden bakarak, “Ayakkabılarını çıkarmak zorundasın.” dedi ve sessizce oturma odasına doğru yürüdü. Bana söylenileni yaptım ve odaya giren gün ışığı nedeniyle gözlerim kamaşırken, onu takip ettim.</p>
<p>Deri bir kanepe, koltuk ve birkaç sehpa ile sade bir şekilde dekore edilmiş bir odaydı. Göze çarpansa etrafa baktığımda gö-remediklerimdi. Hiç süs yoktu. Kitap yoktu. Küçük yastıklar yoktu. Parke yerin üzerinde kilim yoktu.</p>
<p>Turner yine öksürdü, derin derin nefes alırken göğsü inip kalkıyordu. Havayı bedenine almaya çalışırken, boğazının alt kısmı çöküyordu. “Kusura bakma. İhtiyacım olan...”</p>
<p>Elini cebine soktu ve bir soluk alma cihazı çıkardı. Uzun süre kullanmanın verdiği tecrübeyle, aleti rahatça tutuyordu. Kullanmadan önce bana arkasını döndü ve ne ima etmek istediğini anladım: Bu özeldi. Kişisel bir mücadelenin içine izinsiz girmiştim. O hırıltıyla solurken, oturdum ve bu hırıltı kesilirse ne yaparım diye dehşet içindeydim. Teoride, bir insanı nasıl hayata döndüreceğimi biliyordum ama bu yapmak istediğim anlamına gelmiyordu.</p>
<p>“Üzgünüm.” dedi.</p>
<p>“Sorun değil. Rahat ol.”</p>
<p>“Ara sıra oluyor.” Bunları söylerken üç kelime arasında, iki kez onları söyleyebilmek için derin derin nefesler aldı. Zor durumu bana kendimi kötü hissettirdi. Acil bir durumda yardım istemem gerekir diye, çantamdan telsizimi çıkardım ve dizlerimin üstüne koydum. Birden odanın hâli bana mantıklı geldi: Sert yüzeyler. Silerek temizlenebilen deri kaplama. Toz yok. Sirke ve limon çünkü seri üretim kimyasalları kullanmaktansa, ev yapımı temizleme malzemeleri kullanılmış. Hiçbir şey şansa bırakılmamış.</p>
<p>Bana arkası dönük, başı öne eğilmiş kambur bir şekilde duruyordu. Hırıltı azaldı, nefesi daha düzenli hâle geldi. Tişörtünün kürek kemiğine denk gelen yeri, çok terlediği için ıslanmıştı.</p>
<p>“Çok üzgünüm bunun için.” dedi üçüncü kez.</p>
<p>“Özür dilemene gerek yok.” Yan gözle beni izlediğini gördüm. Bunda gardımı almama sebep olacak bir sinsilik fark ettim, sanki geçirdiği atağın benim üzerimdeki etkisini anlamaya çalışıyordu. “Bunu ne tetikledi? Biliyor musun?”</p>
<p>“ilaçlarımı düzenli almada iyi değilim. Unutuyorum.”</p>
<p><span style="font-style:italic;">Seni öldürebileceği için belki biraz daha çabalamaksın.</span></p>
<p>“Bu kötü olanlardan mıydı?”</p>
<p>“Normal.” Şömine duvarına yaslandı ve elini başına götürdü. “Her zaman oluyor. Herhangi bir şey tetikJeyebilir. Parfüm. Kimyasallar. Toz. Isıdaki değişiklik. Berbat ciğerlerim var.”</p>
<p>“Hepsi sigara içmemek için birer sebep.”</p>
<p>“öyle diyorlar.”</p>
<p>“Ama içmeye devam ediyorsun.”</p>
<p>“Eğer yaşamak isteseydim, bırakırdım.” Tepkimi anlayabilmek için gözleri gözlerime kenetlendi. Omuzlarımı silktim.</p>
<p>“Birçok insan ister.”</p>
<p>“Şu ana kadar benim birçok insana benzemediğimi anladığını düşünmüştüm.”</p>
<p>Kahkaha attım. “Kaç yaşındasın, yirmi? Yirmi bir?”</p>
<p>“Yirmi.” Sesi duygusuzdu.</p>
<p>“Ben yirmi yaşında olup da, kendisinin farklı olmadığını düşünen hiçbir erkek çocukla karşılaşmadım. Senin bunu söylemen bana herkes gibi olduğunu gösteriyor.”</p>
<p>“Orada bir dur.” dedi gücenerek.</p>
<p>“Sen bir dur.” Öne doğru eğildim. “Bak, tüm bunlar için harcadığın çabayı takdir ediyorum ama beni etkileyemeyeceksin ya da şaşırtamayacaksın veya ne yapmaya çalışıyorsan o olmayacak. Bu tavırları bırak ve ben de olabildiğince çabuk işimi bitireyim. ’</p>
<p>Ellerini ceplerine koydu ve omuzlarını silkti. “Tamam.”</p>
<p>“Buradayım çünkü komşularla konuşurken adın telaffuz edildi. Ben seni herhangi bir şey için suçlamıyorum.”</p>
<p>Turner’ın dudakları gerildi ama sessiz kaldı.</p>
<p>“Chloe Emery’i tanıdığını biliyorum. İlişkinizi nasıl tanımlarsın?”</p>
<p>“Ayaküstü konuşmalarımızdan tanıyorum onu.”</p>
<p>“Hiç evini ziyaret ettin mi?”</p>
<p>“Hatırlamıyorum.”</p>
<p>“Hatırlamıyorsun.” diye tekrar ettim.</p>
<p>“Hayır.” Ela gözlerini başka tarafa çevirdi, ne söyleyeceğini düşünürken odaya göz gezdirdi. “Belki daha küçükken.”</p>
<p>Oturduğum sandalyede arkama yaslandım. “Cinayete teşebbüsten ceza almadan kurtulan biri için, çok kötü bir yalancısın.”</p>
<p>Gülümsemesi tüm yüzüne yayıldı. “Ceza almadım çünkü ben yapmadım.”</p>
<p>“Dedektif Gordon ile konuştuğumu unutma.”</p>
<p>Turner yavaşça kanepenin koluna oturdu. “Sana ne dedi?”</p>
<p>“Seninle ve Ben Christie ile ilgili bulduğu her şeyi. Çok değildi. Ben Christie neden sana karşı bir kanıt vermedi William?”</p>
<p>“Çünkü ben yapmadım.”</p>
<p>“Olay birkaç mağazanın arkasında, ara sokaklardan birinde olmuş. Sen oradaydın, Ben Christie oradaydı ve Ben midesinden bıçaklanmış bir hâlde bulundu. Ne olduğunu tahmin etmek için büyük bir hayal gücüne gerek yok.”</p>
<p>“Tahmin edebilirsin ama yanlış edersin.” Turner’ın nefes alışverişi hâlâ biraz hızlıydı ama gözleri parlıyordu: Bundan zevk alıyordu.</p>
<p>“Peki ya telefonundaki mesajlar?”</p>
<p>“Ne olmuş onlara?”</p>
<p>Tam olarak kullandığı kelimeleri okumak için not defterimi çıkardım: “Ne yaptığını biliyorsun.” “Bunu düzeltmenin zamanı.” “Şimdi kaçamazsın.” Tüm bunlar ne hakkındaydı?”</p>
<p>“Hatırlamıyorum. Çok önemli bir şey değildi. Ergen zırvası. Belki benim içeceğimi döktü ya da borç aldı ve geri vermedi.</p>
<p>Esnedi. “Dört yıl önce olmuş bir şeyden bahsettiğini biliyorsun, değil mi? Bütün detayları hatırlamamı bekleyemezsin.”</p>
<p>“Senin arkadaşındı ve neredeyse ölüyordu. Tabii ki hatırlarsın.” dedim anında.</p>
<p>Turner ellerini kaldırdı ve avuç içlerini incelemek için onları çevirdi. “Onun kanına bulanmıştım. Bunu biliyor muydun?”</p>
<p>“Şaşırmadım. Çok kötü yaralanmıştı.”</p>
<p>“Çok sıcaktı kanı. Kan her yere yayılmıştı. Tırnaklarımın arasına. Ayakkabılarıma. Bazen rüyamda görüyorum.” Tekrar bana baktı. “Onun hayatını kurtardım. Ambulansı çağırdım.”</p>
<p>“Onu bıçakladın.”</p>
<p>“Ben değildim. Ben onu buldum. Ona yardım ettim.”</p>
<p>“Ona okulun yakınlarındaki bir ara sokakta rastladın ve onu bıçakladın.”</p>
<p>“Dedektif Gordon size adli tıptan bahsetti mi?” diye sordu Turner kararlı gözlerle. “Sana bıçaktan bahsetti mi?”</p>
<p>“Evet. Bahsetti.”</p>
<p>“Kimin bıçağıydı o?”</p>
<p>“Sıradan tırtıklı bir mutfak bıçağıydı, sebzeleri kesmek için kullandığınız cinsten.”</p>
<p>“Bayan Christie bıçağın kendi evinden olduğunu söyledi ve bunu yaparken ağladı.”</p>
<p>“O Christielere aitti ama...”</p>
<p>“Ve üzerinde kimin parmak izi vardı?” diye sordu Turner.</p>
<p>“Ben Christie’nin.”</p>
<p>“Benim değil.”</p>
<p>“Hayır, ama bunun bir sürü açıklaması olabilir.”</p>
<p>“Ama açıklamak zorunda kalmadım. Ben ona hiç dokunmadım. Üzerinde benim DNA’mı buldular mı?”</p>
<p>“Hayır.”</p>
<p>“DNA hakkında çok okudum. Bugünlerde muhteşem şeyler yapıyorlar değil mi? Bir veya iki deri hücresi, şüphe altındaki birini tanımlamak için ihtiyaçları olan tek şey ki her temas bir iz bırakıyor.”</p>
<p>Edmond Locard’ın özlü sözü. Tüm adli tıp araştırmalarının temel prensibiydi; suçluların suç mahallînde izler bıraktığı ve cinayet mahallînin de suçluların üzerinde iz bıraktığı. Bir şüphelinin bundan alıntı yapmasına alışkın değildim.</p>
<p>“Öyle söylüyorlar. Ama...”</p>
<p>“Bıçağın üzerinde benden hiçbir iz yoktu. Ben bıçağa hiç dokunmadım. Hiç tutmadım. Onu bıçaklamadım.”</p>
<p>“Kendin onun kanına bulandığını söyledin.”</p>
<p>“Bu o bıçaklandıktan sonraydı.” dedi Turner ilgisizce. “Bu hiçbir şeyi kanıtlamaz.”</p>
<p>“Neden kendini bıçaklasın?”</p>
<p>“Bunu kendine sormalısın.”</p>
<p>Dedektif Gordon bunu tekrar tekrar sormuştu. Christie söylemeyi reddetmişti. Tekrar tekrar homurdanarak söylediği bunun William Turner ile ilgisinin olmadığıydı ve bunun aksini kanıtlayacak da kimse yoktu.</p>
<p>“Bilmediğini mi söylüyorsun? Sen oradaydın.” Turner’ın ambulansı arayıp, arkadaşını kollarının arasına alarak, onu rahat ettirmeye çalıştığına yemin eden iki ergen de oradaydı.</p>
<p>“Onu durdurmak için çok geç kalmıştım. Denedim. Hayatını kurtardım, intihar korkunç bir şey.”</p>
<p>Hayatta kalıp kalmamayı takmayan bir adam mı söylüyor bunu?”</p>
<p>“Ki bu bana neyi hatırlattı?” Yeniden tütün kutusunu çıkardı ve bu sefer kutuyu dizinin üzerinde açtı. “Başka bir kefen vidası için zaman gelmiş.”</p>
<p>“Will-i-am. Keşke onları böyle adlandırmasan.” Ses arkamdan geldi ve yerimden sıçradım, birinin yaklaştığını duymamıştım. Zayıf, yaşlı bir kadın, eldivenli ellerinde bir bezle kapının orada duruyordu.</p>
<p>“Bayan Turner?” Ayağa kalktım. “Ben dedektif Maeve Kerrigan. Yolun yukarısında olanlarla ilgili soru sormak için geldim.”</p>
<p>“Ben hiçbir şey bilmiyorum.” Gözleri sigarasına odaklanmış oğluna sabidenmişti. “Burada yapma William. Her yere dökeceksin.”</p>
<p>“Sen de sonra temizlersin.” Bana göz kırptı. “Ona yaşamak için bir sebep vermeliyim, değil mi?”</p>
<p>Bayan Turner içini çekti. “Çok kötüsün.”</p>
<p>“Sen bunu seviyorsun.”</p>
<p>Onu izlerken, bezi ellerinin arasında sıktı. Sanki ben yokmuşum gibiydi. William evlerinin dışında olan hiçbir şeyi fark etmez dediğinde, ne demek istediğini anlayabiliyordum. Dedektif Gordon onun hakkında açıkça konuşmuştu. “Oğlunun yanlış bir şey yapacağını düşünemiyor. Benim bir zorba ve yalancı olduğumu düşündü. Küçük Willy asla birine zarar verecek bir şey yapmazdı.” Bir kahkaha. Ona göre Bay Turner, William doğmadan önce kaçmakta çok haklıydı. “Bayan Turner’ın parası vardı çünkü ailesi zengindi, mesela evi onlar aldı ama para her şey demek değildir, değil mi?”</p>
<p>Olmadığı konusunda hem fikirdim, değildi ve Gordon kahkaha atmıştı. “Yine de yardım ediyor tabii.”</p>
</body>
</html>