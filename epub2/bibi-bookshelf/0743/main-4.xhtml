<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">11</span></h1>
<p>İkinci Bayan Emery fiziksel olarak halefinden<a id="footnote1"></a><sup><a href="#bookmark1">1</a></sup> tamamen farklıydı. Kate ortalama bir boydayken, Belinda uzundu, kalın siyah bukleleri ve etkileyici göğüsleri vardı. Kalıplı bir bayana göre, çok sessiz bir yürüyüşü vardı, onun kapıya yaklaştığını duymadım. Sanki yapmamamız gereken bir şeyi yaparken, bizi yakalamayı umuyormuş gibi kapıyı aniden açtı. Tam o anda, Derwent’m melez köpekler hakkında konuşmasını ve bir pug cinsi köpek ile chihuahua’nın birleşmesinden doğan köpeğin nasıl görüneceği hakkında fikir yürütmesini engellemeye çalışıyordum. Bu yüzden onu gördüğüme çok memnundum.</p>
<p>“Bayan Emery.” diyerek kendimi tehlikeye attım.</p>
<p>Kısa ve hızlı şekilde kafasıyla onayladı. “Brian benimle konuşmak istediğinizi söyledi. Nedenini anlayamadım. Olanlar hakkında hiçbir bilgim yok. O kadınla hiç tanışmadım ve bunu hiç istemedim.”</p>
<p>“Kocanız bundan bahsetti.”</p>
<p>Memnun olmuş gibi görünüyordu. “Bahsetti mi gerçekten? Sanırım o zaman ondan ne yapmasını istediğini de söylemiştir. Yaşam tarzını sonsuza dek desteklemesini istedi. Sanki onun çok çalışmasının getirilerinden faydalanmaya hakkı varmış gibi. Şirketi kurduğunda yanında bile değildi. Hiçbir katkısı olmadı. Neden buna ortak olsun?”</p>
<p>“Paranın kocanızın kızı için olduğunu sanıyordum.” dedi Derwent. “Para ona gitmiyor muydu?”</p>
<p>Belinde Emery gözlerini kaydırdı. “Ah... Görünürde gittiği yer orası. Sanki Brian faturaları hiç görmek istemiyormuş gibi. ‘Chloe bunu istiyor. Chloe’nin şuna ihtiyacı var. Chloe ata binmeyi denemek istiyor. Chloe’nin tatile ihtiyacı var.’ İstediği paraydı ve bunu elde etme yolu Chloe’ydi.”</p>
<p>“Chloe’nin bazı öğrenme zorlukları vardı...’’ diye başladım.</p>
<p>“Bunu söyleyecek birini bulana kadar, kaç eğitim uzmanına danıştı biliyor musunuz?” diye sordu Belinda. “Çocukken bu kızın hiçbir problemi yoktu ve şimdi bir yetişkin olarak da hiçbir problemi yok. Çok parlak değil, bunu kabul ediyorum ama onun esas problemi annesiydi. O kadın, onu izole yetiştirdi. Onu bağımlı biri hâline getirdi. Kendi yolunu çizmesine izin vermedi çünkü eğer Chloe tek başına yaşayacak olsa ve bir işi olsa -normal bir hayat yaşasa- zavallı küçük Kate ayakta kalabilmek için çalışmaya başlamak zorunda kalacaktı.”</p>
<p>“Chloe ile görüştüm.” dedim ve “Onunla konuşmanın kolay olmadığını gördüm. Ayrıca numara yapağını da düşünmüyorum.&quot;</p>
<p>“O kendi rolünü yeteri kadar iyi oynamayı öğrendi. Onu savunmasız yakalarsanız çok farklı bir Chloe ile karşılaşırsınız.”</p>
<p>“Onu iyi tanıdığınızı söyleyebilir misiniz?”</p>
<p>“Onun her hâlini gördüm.” dedi sakince. “Yıllar içerisinde hafta sonlarında ve tatillerde birlikte olduk ama artık okula gitmediği için; Kate’e uyduğu zamanlarda geliyor, düzenli olarak geliyor.”</p>
<p>“Babasıyla ve üvey erkek kardeşleriyle zaman geçirmek ona iyi geliyordur.”</p>
<p>Belinda acıyarak kafasını salladı.</p>
<p>“Sorun o değil. Kate’in kocamı kontrol etmesi. Hayatımıza müdahale etmesi. Yaptığı bu. Hiç peşini bırakmıyor, gerçekten. Boşandıklarında neden soyadını değiştirmedi? O'artık Bayan Emery değil ama buna, yani zavallı Brian’ın banka hesabına direkt girişle birlikte ömrü boyunca yapışmış durumda/’</p>
<p>Sesime olabildiğince sempati ekleyerek, “Sizin için zor olmalı.” dedim.</p>
<p>“Evet oluyor. Tüm bu süreç çok zorlayıcı.” Aynada kendi görüntüsüne gözü takılınca, yansımasından memnun olmayarak, saçını düzeltmek için durdu. Bana devasa bir bebeği andırıyordu; kirpikleri sivri, dudakları da parlaktı. “Ama ben, ne yazık ki zorluklardan kaçacak bir insan değilim ve Brian’ı asla yüzüstü bırakmam. Chloe’yi tanımayı kendime iş edindim, böylece onu normal bir hayat yaşama konusunda yönlendirebilirdim.”</p>
<p>“Peki, Chloe bu konu hakkında ne hissediyordu?” diye sordu Derwent.</p>
<p>“Çok minnettardı.”</p>
<p>“Öyle miydi?” Kollarını göğsünde bağladı. “Pazar sabah erkenden kaçtığını duydum. Neden gitti?”</p>
<p>“Bir çeşit ergen hareketi.”</p>
<p>“Bunu biliyor musunuz, yoksa sadece tahmin mi ediyorsunuz?”</p>
<p>Belinda iç çekti. “Anlamalısınız, Chloe’nin büyümesi gerekiyordu. Bunu ona söylememden hoşlanmıyordu. Tüm hayatı boyunca bir fanusta yaşadı ve bunu kırmaya çalışan tek kişi benim.”</p>
<p>JANE CASEY</p>
<p>“Ona ne dediniz?” diye sordum.</p>
<p>“Hiçbir şey.” Belinda bana bakarken gözlerini kırptı, sanki hakarete uğramış gibi bir masumiyetle. “Onun yaşındaki bir kıza ne diyebilirsem, onu söyledim. Kendisini doğru tanıtma sorumluluğu olduğunu söyledim. Eğer açık kıyafetler giyerse, erkeklerin onun hakkında bazı sonuçlara ulaşabileceğini bilmesi lazım. Bu el çantanızı arabanızda unutmanız gibi; eğer çalınırsa bu sizin hatanız. İnsanların bundan faydalanmamasını bekleyemezsiniz.”</p>
<p>Öfkeden neredeyse boğuluyordum. Derwent bana bir uyarı bakışı attı ve sonra Belinda ya döndü.</p>
<p>“Sanki bir şey olmuş gibi konuşuyorsunuz. Biri Chloe’ye saldırdı mı?”</p>
<p>“Hayır. Kesinlikle hayır. Hep buradaydı. Dışarı çıkmadı. Bu ona verdiğim genel bir öğüttü. Geçen hafta geldiğinde; hava sıcaktı ve etrafta çok kısa bir şortla, hem de sütyen takmadan giydiği bir tişörtle dolaşıyordu. Kesinlikle uygun değil, ona da söylediğim gibi. Onun yaşındayken kesinlikle öyle giyinmez-dim. Dürüst olmak gerekirse, bence bu şekilde ortalarda dolaşmasına izin vermek Kate’in sorumsuzluğu. Eğer başına kötü bir şey gelirse, kimsenin ona sempati göstermeyeceğini açıklamaya çalıştım ve buna alındı.”</p>
<p>Konuşurken sesimin sakin çıkmasına şaşırdım. “Bu bayağı gücendirecek bir cümle.”</p>
<p>“Lütfen komik olmayın. Söylemeseniz bile herkes bunun doğru olduğunu bilir. Bu konuda tartışmasız ortak bir kanaat vardır. Eşitlik adı altında, genç kızların kendilerini riske atmasına ya da ahlaksız davranışlarda bulunmasına izin veremezsiniz. Bu bela istemektir.”</p>
<p><span style="font-style:italic;">Oğullarınızın olması ne kadar iyi olmuş</span> diye düşündüm. Resimleri gümüş bir çerçeve içerisinde şömine üzerinde duruyordu: Yakışıklı, capcanlı yüzler, tatilde bronzlaşmış bir ten, biri gülümsüyor diğeri gülümsemiyor.</p>
<p>“Nathan ve Nolan, Chloe ile iyi anlaşıyor mu?”</p>
<p>Anında kaskatı kesildi. “Bunu neden soruyorsunuz? Chloe ne dedi?”</p>
<p>“Hiçbir şey. Son günlerde olanlarla ilgili resmin bütününü görmek istiyoruz, hepsi bu.” dedim.</p>
<p>“Benim çocuklarımı resmin dışında bırakabilirsiniz. Chloe ile pek ilgileri yoktur. Tahmin edebileceğiniz gibi, çok ortak yönleri yok. Onlar çok akıllı çocuklar; Nolan son derece yaratıcı ve Nathan m özel bir matematik yeteneği var. Onların ilgi alanlarına dâhil olamadığı için, Chloe ile çok vakit geçirmek istemediler.”</p>
<p>“Onlarla konuşmak isterim.” dedi Derwent.</p>
<p>“Onları Brian ın karmaşık, özel hayatından uzak tutabilmek için elimden gelenin en iyisini yaptım. Kate ile tanışmaları için hiçbir gerekçe yoktu ve hiç de tanışmadılar.”</p>
<p>“Chloe’nin kafasından geçenlere ışık tutabilirler.”</p>
<p>“Onlar ergen çocuklar. Kendileri bile ruh hâllerini bilmiyor.” Başını salladı. “Bunun yüzünden hayatlarını mahvetmenize izin vermeyeceğim. Chloe’nin sabah erkenden neden gittiği umurumda bile değil. Sadece bir teşekkür etmeden gitmesini kaba buluyorum. Eğer onu bir daha görmesem, umurumda olmaz. O benim ailem değil ve beni kötü bir üvey anne olduğum için yargılıyorsunuz diye de onu önemsiyormuşum gibi davranmayacağım.” Gözleri doldu. Yani duygulan vardı ama bu his ne yazık ki, tam anlamıyla kendine acımaydı.</p>
<p>“Sizi yargılamak için burada değiliz.” Gerçi Derwent’in ses tonundan onu yargıladığı çok belliydi ve hiç de kibar değildi. “Buradayız çünkü Kate Emery kayboldu. Evinin durumuna bakarak, orada çok korkunç şeyler olduğunu biliyoruz. Bu bir cinayet soruşturması.”</p>
<p>“Anlamıyorsunuz değil mi? Kate’i kimin öldürdüğü umurumda değil.” diyerek cevabı yapıştırdı.</p>
<p>Holdeki bir ses o tarafa bakmama neden oldu: Brian Emery. Çok alçak sesle, “Gerçekten, hepimiz sakinleşirsek, bu bize daha çok yardımcı olur diye düşünüyorum.”</p>
<p>Belinda orada olmasına çok sinirlendi. “Ölüp ölmemesi umurumda değil. Cesedini hiç bulamazsanız bile umurumda değil. Beni şaşırtan, birinin onu öldürmek için bu kadar beklemiş olması. Ben yıllar önce yapardım.”</p>
<p>“Brian Emery’nin kadınlar konusundaki zevki ilginç, değil mi?” Derwent yolcu koltuğuna oturdu. “Para ve sağduyunun bir araya gelemediğini gösteriyor.”</p>
<p>“Korkunç bir kadın.” Pencerede durmuş, sanki biz onun son kurtuluşuymuşuz gibi bize bakan solgun yüze gülümsedim: Brian Emery. “Ama her şeyi tam yerine oturtamıyorum. Eğer tamamen pısırık kendini ezdiren biriysen kendi işini yönetemezsin ve bu kadar büyük bir başarı elde edemezsin. Sanki müteahhider çok kolay müşterilermiş gibi.”</p>
<p>“insanlar evde ve işte farklı olabilirler.”</p>
<p>“Öyle mi?” Ona yan yan baktım. “O zaman Melissa ile evdeyken gerçekten çok sessiz ve kibarsın öyle mi? Hiç tahmin edemezdim.”</p>
<p>“Kendim hakkında konuşmuyorum.” <span style="font-style:italic;">O zaman sus.</span> “Göründüğü kadar korkak ve sakin olduğunu düşünmüyorum. O şekilde davranmak onun için daha faydalı. Belinda meydan okumayı sevmeyen kadınlardan. Yine de Kate ile çok büyük bir kavga etmişti değil mi?”</p>
<p>“Kate ona bağırmıştı. O Kate’e bağırarak karşılık verdi mi bilmiyoruz.”</p>
<p>“Ve Kate’e sürekli para vermekten mutlu muydu, onu da bilmiyoruz. Bu evliliğinde problemlere neden oluyordu, değil mi? Belinda ile başımı derde sokacak hiçbir şeye imza atmak istemezdim.”</p>
<p>“Kate’e istediği toplu nakit parayı verebilirdi. Bu her şeyi bitirirdi.”</p>
<p>“Bitirir miydi? Kate sürekli ona geri geliyordu. Ondan sürekli daha fazla para istiyordu. Biteceğine dair şüphelerim var.” Derwent yüzünü ovuşturdu. “Chloe hakkında ne düşünüyoruz? Neden kaçtı?”</p>
<p>“Bilmiyorum. Belinda ile arasındaki tartışma gibi çok basit bir şey olabilir. Tanrı biliyor ya, onunla aynı çatı altında zaman geçirmek istemezdim.”</p>
<p>“Sana bunu niye söylemedi o zaman?”</p>
<p>“Utanmış olabilir mi? Belki de üvey annesinin onu sevmemesinin kendi hatası olduğunu düşünüyordur. Belinda’yı Ch-loe’den uzak tutmak için yasaklama emri çıkartmayı çok istiyorum. Chloe babasıyla yaşamak istemiyor.”</p>
<p>“Belinda nın söylediğinde haklılık payı olduğunu düşünüyor musun?”</p>
<p>Ellerimle direksiyonu sıktım. “Erkekler kendilerini kontrol edemez diye, açık kıyafetler giyinmemesi gerektiği hakkında mı?”</p>
<p>“Chloe’nin Kate’in asla kabul etmeyeceğinden daha yetenekli olduğu konusunda.” Uzandı ve dizime vurdu. “Sakin ol tatlım.”</p>
<p>“Ellerini üzerimden çek.” dedim hemen.</p>
<p>“öfke, öfke.”</p>
<p>Babımı salladım. “Çok sinir bozucusun.”</p>
<p>“Bununla ünlüyüm.” diye kabul etti.</p>
<p>“Chloe’nin numara yapıp yapmadığını bilmiyorum. Sanmıyorum. Ama...”</p>
<p>“Ne?”</p>
<p>“Bethany Norris ile çok yakın ve o aptal bir kız değil, ilişkilerine anlam veremiyorum ama yakınlar.” Kızları Bethany’nin odasında yere yatmış kahkaha atarken ve Chloe’nin onları izlediğimi fark edince, gözündeki ışığın nasıl kaybolduğunu hatırlayınca dudağımı ısırdım. “Belki de Chloe, Kate’in düşündüğünden daha yetenekli. Kate’in odasındaki dosyalar dolusu kağıtları hatırlıyor musun? Belinda nın söylediği gibi bir sürü uzmana gittiği belli oluyor.”</p>
<p>“O zaman sıradaki işin şu: Çalışma odasından tüm kağıtları topla ve incele. Chloe’yi incelemiş ve Kate’in istediği cevabı vermemiş herhangi biriyle konuşma şansın olur mu bir bak.”</p>
<p>“Ne düşünüyorsun?” diye sordum.</p>
<p>“Chloe’nin ona bağımlı olması Kate’in işine geliyordu.”</p>
<p>“Ve Chloe buna alınmış olabilir mi?”</p>
<p>“Mümkün. Ya kanatlarını açmak istiyorsa? Ya evde tutulmaktan hoşlanmıyorsa.”</p>
<p>Kendimi onun yerine koyarak, “Ben istemezdim.” dedim.</p>
<p>“Ben de.”</p>
<p>“Ama çekip gidebilirdi. O şu anda bir yetişkin.”</p>
<p>“Bunu bilemeyebilir. Annesinin hayatına karışmasını, bir kez ve sonsuza dek engellemesi gerektiğini düşünmüş olabilir. Hoş bir kız değil mi?”</p>
<p>“Çekici.” diyerek onu onayladım.</p>
<p>“Ve Belinda ya göre provoke edici giyiniyor.” diyerek ellerini kaldırdı Derwent. “Ki bu tamamen onun hakkı ve asla bunu yapmaması gerekir demiyorum. Bir şey söylemem gerekirse, daha çok bir kadının öyle giyinmesini dilerdim.”</p>
<p>“Giyinmemelerinin sebebi senin gibi erkekler.”</p>
<p>Islık çaldı. “Sert oldu Kerrigan. Her neyse, ona yardım edecek birini işe almış olabilir. O uzaktayken işi görecek birini. Harold Lowe’un evinde kamp kurabilecek, içeri girmek için işareti bekleyecek ve Kate Emery i doğrayacak birini.”</p>
<p>Düşündüm. “Mümkün ama senin için öldürecek birini bulmak o kadar da kolay değil, değil mi?”</p>
<p>“İnsanlar birçok sebepten adam öldürüyor, bunu biliyorsun. Seks. Para. Utanç. Hayal kırıklığı. Korku. Görebildiğim kadarıyla bunların hiçbiri, Kate Emery’nin hayatında eksik değildi. Belinda, birinin Kate’i öldürmesinin bu kadar uzun sürmüş olmasına şaşırmıştı.”</p>
<p>Başımla onayladım. “Tek gereken bir insanın sabrının taş-masıydı.”</p>
<p><sup><a href="#footnote1">1</a></sup><a id="bookmark1"></a></p>
<p> Birinin ardından gelip onun makamına geçen kimse, ardıl, selef karşıtı.</p>
</body>
</html>