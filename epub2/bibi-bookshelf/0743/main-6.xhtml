<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">14</span></h1>
<p>Cuma sabahı erken saatlerdi, o kadar erken ki Valerian Caddesi’ndeki tüm evler karanlıktı. Sabahın alaca karanlığında, gökyüzünde ay hâlâ parlaktı, bir sevgili gibi gecenin sonuna sıkı sıkıya sarılmıştı. Caddeye doğru Derwent’ın arabasını takip ettim ve Kate Emery’nin evinin biraz uzağına park ettim. Una Burt de park etmişti ve bize doğru yürüyordu, bir taraftan telefonda ekibini koordine ediyordu. Mesaiye bir saat önce, dört buçukta başlamıştık, ben üç saatten daha az uyumuştum ve ufacık bir yorgunluk hissetmiyordum. Adrenalin beni ayakta tutuyordu.</p>
<p>Modern Apostles Kilisesi’nden dönmüştüm ve bir kasırganın içine adım atmıştım. İlk adli tıp raporları gelmişti. Una Burt bize bilgi verdi ve bir cesedimiz olmamasına rağmen, bazı şüphelileri sorguya almak için iyi bir sebebimiz vardı. Kiliseden çıktıktan sonra, günün geri kalanında, geçmişlerini araştırarak ve haklarında bulabildiğim kadar bilgi bulmaya çalışarak geçirmiştim. Sorgulamalara, sadece soracağımız soruları bilerek değil, aynı zamanda verecekleri cevapları da bilerek girmemiz lazımdı.</p>
<p>Derwent’in arabasından inen Georgia, hevesimi birazcık düşürdü. Una Burt bizi takımlara ayırmıştı: Derwent, Georgia ile</p>
<h2><a id="bookmark1"></a><span style="font-weight:bold;">Ölülerin Konuşmasına İzin ver</span></h2>
<p>birlikteydi, Chris Pettifer de benimle. Hızlı adımlarla diğerlerinin toplandığı yere yürüdüm. Pettifer bana yer ayırdı. Derwent telefonuyla ilgileniyordu ve beni görmezden geldi. Georgia ceketine sarınmış, yanında duruyordu. Maskarasını çoktan sürmüştü. Buraya kadar arabada konuşacak ne buldular diye merak ettim. Pimlico’dan dönerken, onun hakkında daha fazla şey öğrenmeye çalışmıştı. Ben de birlikte çalıştığımız zamanlar ve birbirimizin hayatının her alanına girdiğimiz, geçmişimiz hakkında konuşmaya pek istekli değildim.</p>
<p>Ben Georgia’nın yerimi almasını istemiyordum.</p>
<p>“Hazır mısınız?” Una Burt telefonu ağzından uzaklaştırdı.</p>
<p>“Diğerleri yerlerinde.”</p>
<p>Başımızla onayladık. Bir şüpheliyi basmanın en iyi zamanı habersiz, sabah erken gitmektir. Hiçbir uyarıda bulunmadan. Hazırlık yapmasına fırsat vermeden. Kimseyle konuşmaya vakti olmadan. Kaçamadan, <span style="font-style:italic;">her şey keşfedilir.</span> Ya da <span style="font-style:italic;">hikayeni kendine sakla çünkü cevaplaman gereken sorular var.</span> Kesinlikle hepsini keşfetmemiştik. Adli tıp raporu, kısa gece dinlenmemde beni uyutmadı çünkü parçaları anlamlı bir şekilde, bir araya getirmeye çalıştım.</p>
<p>“Onları yakalamakta bir problem yaşayacağımızı sanmıyorum. Bilmiyorlar ve hiçbir uyarı almadılar fakat yine de kendinize dikkat edin.”</p>
<p>Kurşungeçirmez yeleğim bana batıyordu ama seçeneğim yoktu. Evler silah doluydu ve bu yüzden, birden fazla memur yaralanmıştı. Hiç beklemediğiniz bir anda olurdu. Bu da şafakta kapı çalıp, sürpriz yapmayı isteme sebeplerimizden biriydi. Uykulu, kafası karışmış, yarı giyinik insanlar genellikle yumuşak başlı olurdu.</p>
<p>O kadar sessiz bir sabahtı ki ufacık bir ses bile yankılanıyordu. Metal bir ses, arkama bakıp kontrol etmeme sebep oldu. Kilitte dönen bir anahtar ve zincirin sesiydi. Bize en yakın evden geldi: Numara 6. William Turner’ın evi. Kapı açıldı ve Turner dışarı çıktı, her zamanki pozisyonunu alarak duvara yaslandı. Sigarayı çoktan dudaklarının arasına koymuştu, çakmak da elindeydi. Eskimiş bir kot gömlek, kot pantolon, çıplak ayak: Yeni güne başlamış gibi değil de, onun için günün sonu gelmiş gibiydi. Bizi gördü ve dondu kaldı.</p>
<p>“Lanet olsun. Gecenin bu vaktinde sizi burada görme şerefini neye borçluyum?”</p>
<p>Bahçe kapısının üzerinden eğildim ve fısıltıyla, “Sesini alçalt. Senin için gelmedik.” dedim.</p>
<p>“Bu doğru mu?” Çakmağını yaktı ve sigarasını yakmak için kafasını öne eğdi. Gevşek sarılmış tütün alev aldı ve yanmaya başladı. Sonra gözlerini kısarak bana baktı. Kan çanağına dönmüşlerdi, uykusuzluktan gözlerinin etrafı şişmişti. Gençti ve birazcık uçarı bir hayat emaresi onu daha da çekici yapıyordu. “Birini mi tutuklayacaksınız?”</p>
<p>“O kadar heyecanlı bir şey değil.”</p>
<p>“Aaa... Hadi. Günün bu saatinde, iyi bir şeyler olmalı. Gazeteleri arayabilirim. Bir şeyler olduğuna dair onlara haber uçurabilirim. Yeni bir gelişmeyi ilk duyan olmaya bayılırlar, değil mi?”</p>
<p>Çenemi sıktım. Gazeteler Kate’in resimleri ile doluydu -sahilden rüzgârlı olan- ve son birkaç gündür uzun spekülatif makaleler yayınlanıyordu. Daha önce de bu yollardan geçmiştim. Yavaşça, inceden dikkatler cinayet soruşturmasından bir polisin yetersizliğine geçerdi. Biz hâlâ şansımızı deneyerek, karanlıkta el</p>
<h2><a id="bookmark2"></a><span style="font-weight:bold;">ölülerin Konulmasına İzin ver</span></h2>
<p>yordamıyla bir şeyler ararken ve bunun işe yaramasını umarken, son ihtiyacımız olan şey onların ilgileriydi.</p>
<p>“Eğer herhangi birini arayacak olursan, hayatının hiçbir önemi kalmaz. Bu oyun değil, Bay Turner. Bu cinayet soruşturması.”</p>
<p>“O zaman bir ceset buldunuz.”</p>
<p>“Hâlâ arıyoruz. Belki de ceset sizin koltuğunuzun arkasında mı diye bakmalıyız.”</p>
<p>Ellerini açtı. “Bunun benimle hiçbir ilgisi yok.”</p>
<p>“O zaman bana bunu, ispat ettirtme.” Kafasıyla onaylayıp gözlerini aşağıya çevirene kadar ona dik dik baktım.</p>
<p>Ön kapının biri çalınınca yerimden sıçradım. Turner daha iyi görebilmek için parmak ucuna yükseldi, umursamaz aylak birden yok olmuştu.</p>
<p>“Kimi arıyorsunuz?”</p>
<p>“Sana bunu söyleyemem.”</p>
<p>“Chloe olamaz değil mi? Onu rahat bırakmalısınız. Onu rahatsız edemezsiniz. Bu yanlış. Bir akvaryumdaki balığı vurmak gibi. Zaten hiçbir şey bilmiyor.”</p>
<p>“Kimse Chloe’yi rahatsız etmiyor.” dedim kızarak. “Onun annesine ne olduğunu bulmaya çalışıyoruz.”</p>
<p>Kafasını salladı. “MET’in<a id="footnote1"></a><sup><a href="#bookmark3">1</a></sup> nasıl çalıştığını biliyorum. Bir şüpheli bul ve dava hazır.”</p>
<p>“Senin üzerinde işe yaramadı, değil mi?”</p>
<p>“Denemekten başka işe yaramadı.” Yutkundu. “Cidden, onun bunlarla hiçbir ilgisi yok.”</p>
<p>“Eminim yoktur.”</p>
<p>William sustu ve ben, yolun diğer tarafındaki evlerden gelen ışıklan görmek için döndüm. Valerian Caddesi’ne sabah gelmişti.</p>
<p>32 numarada kapı açıktı ve koridor insan doluydu. Hepsi aynı anda konuşuyor gibiydi.</p>
<p>“Gecenin bir yarısı davetsiz, buraya öylece giremezsin.” Bu Oliver Norris’ti, üstsüz ve pijaması da kalçalarına kadar düşmüştü. Eleanor kelimenin tam anlamıyla ona yapışmıştı, gözleri şaşkınlıktan fal taşı gibi açılmıştı, saçları darmadağınıktı.</p>
<p>Merdivenlerin ortasında duran Morgan Norris ağır ağır konuşarak, “İstediklerini yapabilirler. Doğru değil mi? Buradaki mesaj bu.” dedi.</p>
<p>Una Burt, gözlerini Oliver’dan Morgana çevirerek, hiç olmadığı kadar öfkeli, “İkinizle de konuşmak istiyoruz.” dedi.</p>
<p>Merdivenlerin en üstünde, Chloe iniltiye benzer bir ses çıkardı. Bethany onun elini sıkıca tuttu, o kadar sıkı tuttu ki kanın ilerleyemediğini ve Chloe’nin elinin beyazladığını gördüm.</p>
<p>“Bizimle ne hakkında konuşmak istiyorsunuz?” diye bağırdı Oliver. “Size ne söyleyebileceğimizi düşünüyorsunuz? Sizin sorularınıza çoktan cevap verdim.” Beni fark etti ve parmağını bana doğru yöneltti. “O. Onunla konuştum. îki kere.”</p>
<p>“Bunlar sorgulamamızdaki ilerlemelerle ilgili.” dedi Burt sakince. “Ve biz bunların en iyi, resmî bir sorgulamada cevaplanabileceğim düşünüyoruz. Bu yüzden sizi tutuklamaya geldik.”</p>
<p>“Tutuklamak mı?” Morgan Morris’in üzerinde şort ve tişört vardı. O saate kadar da uyumamış gibiydi. Duvara yaslanmıştı ve çok rahat görünüyordu.</p>
<p>“Evet.”</p>
<p>“O zaman bir avukata ihtiyacımız var.”</p>
<h2><a id="bookmark4"></a><span style="font-weight:bold;">ölülerin Konuşmasına İzin ver</span></h2>
<p>“Bu çılgınlık.’’ diye bağırdı Eleanor. “Bunun bizimle hiçbir ilgisi yok. Chloe...”</p>
<p>“Chloe’yi buna karıştırma.” Oliver Norris karısını susturdu. “Bu benimle alakalı. Bir de, görünen o ki Morgan’la.” Omzunun üstünden kardeşine baktı. “Ne yaptığını bilmiyorum Morgan ama bu bittiğinde, kendine yaşayacak başka bir ev bulman gerekecek.”</p>
<p>“Yeri değil Oliver.” Morgan esnedi ve göbeğini kaşıyabilmek için tişörtünü yukarı kaldırdı. “Sizinle gelmeden önce, giyinmemize itirazı olan var mı?”</p>
<p>“Hayır ama bunu memurlarımdan biriyle yapmanız gerekecek.” dedi Burt.</p>
<p>Morgan bana sırıttı. “Hangisi olduğunu ben seçebiliyor mu-yum?</p>
<p>“Hayır.” dedi Derwent ruhsuz bir şekilde, Una Burt cevap veremeden önce. Sanki Morgan’ın oracıkta ölmesini istermiş gibi ona öfkeyle bakıyordu.</p>
<p>“Çok kötü.” Morgan tekrar Burt’e döndü. “Evi arayacak mısınız?”</p>
<p>“Evet, bunun için arama emrim var.”</p>
<p>“O zaman odamda esrar olduğunu bilmeniz iyi olur. Çok yok. Beş sterlin değerinde.”</p>
<p>“Morgan!” diye bağırdı Oliver. “Tanrı aşkına.”</p>
<p>“Eğer tek bir konuya odaklanırlarsa, çok büyük bir problem değil.” dedi “Ve eminim kafalarında çok daha önemli şeyler vardır.”</p>
<p>“Dedektif Derwent size odanıza kadar eşlik edecek. Ona nerede olduğunu gösterebilirsiniz.” Ara sıra Başkomiser Burt’ün, kesinlikle ne yaptığını bildiğini düşünüyordum, tik defa Morgan Norris hafiften huzursuz olmuş gibi görünüyordu. Derwent’in</p>
<p>o ruh hâliyle aynı yerde kapalı kalacak olsam, ben de aynı şeyi hissederdim.</p>
<p>“Ama anlamıyorum.” Eleanor gözlerini kocasından kayınbiraderine çevirdi. “Bunun bizimle ne ilgisi var? İkinizle birden? Ne buldular?”</p>
<p>“Bilmiyorum ve umurumda da değil.” Saklamaya çalıştığı öfkesiyle Oliver karısını yolundan itti. “Gareth’i ve avukatımı arayarak tüm bunları çözeceğim. Öğle yemeğine de evde olacağımı umuyorum.”</p>
<p>Biraz şansa ihtiyacın olabilir diye düşündüm. Onları tutabileceğimiz kadar uzun tutup, evi didik didik arayacaktık. Onları herhangi bir sebeple suçlamadan önce, yirmi dört saatimiz vardı ve ben bunu kullanmaya niyetliydim.</p>
<p>“Önce giyinin. Karakola gideceksiniz ve gözaltına alınır alınmaz, tek bir telefon hakkınız var. Kimi arayacağınız size bağlı.” dedi Una Burt sakince. “Bayan Norris değil mi? Eşiniz ve kayınbiraderiniz dışındakileri oturma odasına toplar mısınız? Bu çok fazla huzursuzluğa yol açmadan, evi aramamızı kolaylaştıracaktır.”</p>
<p>“Huzursuzluk?” Histerik bir şekilde güldü. “Kelime tam bu. Şu anda hayatımı darmadağın ediyorsunuz.”</p>
<p>“Bu soruşturmanın bir parçası.”</p>
<p>“Umursamıyorsunuz değil mi? İnsanları üzmüş olmayı umursamıyorsunuz. Stasi<a id="footnote2"></a><sup><a href="#bookmark5">2</a></sup> gibisiniz. Küçük bir güce sahip olunca, sonuna kadar kullanıyorsunuz.”</p>
<p>“Yeter Eleanor.” dedi Oliver yorgun bir şekilde, “özür dilerim.”</p>
<p>“Sakın<span style="text-decoration:underline;"> </span>benim<span style="text-decoration:underline;"> </span>adıma özür dilemeye cüret etme. Cüret etme.”</p>
<h2><a id="bookmark6"></a><span style="font-weight:bold;">ölülerin Konulmasına İzin Yar</span></h2>
<p>“Bayan Norris.” dedim. “Eleanor. Oturma odasına gelin ve biraz oturun. Siz de kızlar.”</p>
<p>Merdivenlerden aşağıya inmeye başladılar, uyanık ve şaşkınlardı. Chloe’nin başı öne eğikti, bu sebeple yüzünü göremedim. Eleanor Norris bir şeyler mırıldandı ve mutfağa doğru yöneldi. İri yarı, kalın boyunlu Chris Pettifer onu engelledi.</p>
<p>“Hey! Nereye gidiyorsunuz?”</p>
<p>“Ben...” Elini başına koydu. “Bir kahveye ihtiyacım var.”</p>
<p>“Ben size kahve yapabilirim.” dedi. “Siz sadece burada otu-run.</p>
<p><span style="font-style:italic;">Evet, neden köşe yastıklarıyla dolu oturma odasında oturmak yerine,</span> bıçaklarla dolu mutfakta oturmak istiyorsun. Eleanor’un arkasından Pettifer’e göz kırptım ve onu oturma odasına doğru çevirdim. Kızlar bizi takip etti, kanepenin en ucuna oturdular ve bir teldeki iki kuş gibi birbirlerine iyice sokuldular. Eleanor sanki ayakları artık iflas etmiş gibi bir koltuğa yığıldı. Yukarıdaki ayak seslerini duyabiliyordum, insanlar dolaşıyor ve konuşmalarının sesi geliyordu.</p>
<p>“İyi misiniz?”</p>
<p>“Evet. Şoktayım.” dedi.</p>
<p>“Biz size kahve getireceğiz. Chloe? Bethany? Bir şey ister mi-. &#160;. s»</p>
<p>siniz?</p>
<p>ikisi de kafasını salladı. Hâlâ el ele tutuşuyor gibilerdi ama çok nette göremedim. Bu biraz garip değil miydi? Ergenken, arkadaşlarımla nasıl olduğumu hatırlamaya çalıştım ama nafile bir çabaydı.</p>
<p>Bu his -nafile çaba- Oliver Norris’in evini dolaştığım birkaç saat süresince benimle olacaktı, tik bakışta bulanacak hiçbir şey çıkmamıştı ve ben bulamamış olsam da araştırmak benim uzmanlık alanlarımdan biriydi. Yatak odalarını araştırır araştırmaz, Eleanor ve kızları üstlerini değiştirmeleri için odalarına gönderdim. Esas amacım, Oliver’ın masasını rahat rahat araştırmaktı. Oturma odasının köşesindeydi. Şömine duvarın yanındaki girintiye yerleştirilmişti, üzerinde raflar vardı ve altında da küçük bir dolap. Sandalyeye oturduğumda, masanın altında bacaklarım için neredeyse yer yoktu ve onun nasıl oturduğunu merak ettim. Zorlukla dolabın çekmecelerini açtım; kilitli değildi, bunu not aldım ve her birini aradım. Sigorta dokümanları, faturalar, ailenin pasaportları, bana ıslık çaldıran bir vergi iadesi; bu bana Tanrıyı desteklemekte bayağı para olduğunu gösterdi... Beni alarma geçirecek hiçbir şey yoktu. Dikkatimi raflara çevirdim. Sayfalar arasına bakabilmek için kitapları indirdim. Birlikte Bağlan, Birleşmiş Kilise, Ruh Dolu Araç, inanca Yolculuk gibi kitap isimleri vardı. Sürükleyici olduğundan emindim.</p>
<p>Son iki tanesini aşağıya indirirken, rafta kitapların arkasına saklandığı için hafif ezilmiş bir kutu gördüm. Bir düzine prezervatif, Kate Emery ve Harold Lowe’un evinde bulduklarımla aynı marka. Ayak seslerini duyup arkamı döndüğümde, kutuda sadece iki tane kaldığını fark etmiştim. Eleanor saçlarını tarayıp giyinerek biraz kendini toparlamıştı.</p>
<p>İlk önce kutuyu saklamayı düşündüm ama sonra daha iyisini yaptım.</p>
<p>“Bunlardan haberiniz var mıydı, Bayan Norris?”</p>
<p>İlgisizce baktı. “Hayır.”</p>
<p>“Ne olduğunu biliyor musunuz?”</p>
<p>“Okuyabiliyorum.”</p>
<p>Tamam, o zaman. “Bu rafa nasıl geldiğini biliyor musunuz? “Hayır.” Bana hiç istifini bozmadan, ifadesiz bir şekilde baku.</p>
<p>“Bu masayı kim kullanıyor?”</p>
<p>“Kocam.”</p>
<p>“Başka? Belki kızınız?”</p>
<p>“Hayır. Sadece Oliver.”</p>
<p>“Hiç bu raflara ya da çekmecelere bakar mısınız?”</p>
<p>“Tüm işlerimizle Oliver ilgilenir. Benim bunu yapmama gerek yok. Ben pişiririm, temizlerim ve Bethany ile ilgilenirim, benim sorumluluklarım bunlar.” îşaret etti. “Bunlar onun sorumlulukları.”</p>
<p>“Ve -münasebetsiz bir soru ise kusura bakmayın— kocanızla prezervatif kullanıyor musunuz?”</p>
<p>Kıpkırmızı oldu. “Münasebetsiz ve ben size cevap vermeyeceğim.”</p>
<p>“Ama bunları daha önce görmediniz. Ayrıca bunları siz almadınız.”</p>
<p>“Hayır.”</p>
<p>“Nereden geldiklerini merak etmiyor musunuz?”</p>
<p>“Kocamdan şüphe etmem. Ona güveniyorum.” Bunu, benim tartışmamı bekler gibi söyledi.</p>
<p>“Bunları Bethany’e sorabilir miyim?”</p>
<p>“Neleri?” Bethany büyük bir hızla kapıdan içeri girdi. Bir süredir orada olduğunu düşündüm.</p>
<p>“Prezervatifler? Nereden buldunuz?”</p>
<p>“Bunların ne olduğunu nasıl bildin?”</p>
<p>Bethany annesine baktı. “Boots’tan alışveriş ediyorum. Birçok çeşidini gördüm. Çok renkli. Ekstra büyük. Wow!”</p>
<p>Eleanor kızını kolundan tuttu. “Bunlar senin mi?”</p>
<p>“Hayır. Tabii ki değil.”</p>
<p>“Bayan Norris, lütfen.” <span style="font-style:italic;">Ya da sizi kızınıza fiziksel şiddet gösterdiğiniz için tutuklayacağım...</span></p>
<p>Mesajımı aldı ve kızını bıraktı. Bethany kolunu ovdu, acı-mıştı. “Nasıl benim olduklarını düşünebilirsin?”</p>
<p>“Adli araştırma için kutuyu götürmek zorundayım.” dedim. “O yüzden bunlar hakkında bir şey biliyorsan Bethany, söylemenin tam zamanı.”</p>
<p>“Size söyledim. Hayır.” Arkasını döndü. Acaba huzursuz göründüğünü hayal mi ediyordum.</p>
<p>“Arabayı da almamız gerekecek.”</p>
<p>“Ama onu çoktan kontrol ettiniz.” diye itiraz etti Eleanor.</p>
<p>“Bir kere baktılar ama bir kez daha bakmak istiyorlar.” Bakmak, bu durumda, didik didik etmek anlamına geliyor.</p>
<p>“Bakın, ben bunların hiçbirini anlamıyorum.” dedi Eleanor. “Neden Morgan’ı Kate hakkında sorgulamak istiyorsunuz? Tanrı aşkına, neden eski prezervatifler hakkında soru soruyorsunuz? Neden buradasınız? Oliver’ın onun kaybolmasıyla bir ilgisinin olduğunu düşünmek, çok komik ve Morgan onunla hiç konuşmadı bile.”</p>
<p>“Bundan emin misiniz?”</p>
<p>“Öyle sanıyorum.” Eleanor hırkasını tamamen bedenine doladı ve titredi. “Yani öyle olduğunu sanıyordum. Şimdi hiçbir şeyden emin değilim.”</p>
<p><span style="font-style:italic;">Kulübe hoş geldin.</span> Bunu düşünüp söylememek, çok güçlü bir oto kontrol gerektirdi.</p>
<h2><a id="bookmark7"></a><span style="font-weight:bold;font-style:italic;">15</span></h2>
<p>Ofis sessizdi. Una Burt’ü, Derwent’in Oliver Norris’le olan sorgusunu monitörden izlediği toplantı odasına kadar takip ettim. Ona çoktan kötü haberi vermiştim: Prezervatifler dışında, Norris’in evinde ilgi çekecek başka bir şey bulamamıştık.</p>
<p>“Nasıl gidiyor?”</p>
<p>Sesi kısarak, “İlginç.” dedi. Ekranda, Norris ayaklarını çapraz yapmış, kolları bağlı oturuyordu; tüm davranış biçimi, bu duruma alındığını bas bas bağırıyordu. Derwent masanın karşısında duvara yaslanmış konuşuyordu. Kafasını yana yatırma şekli, bana çok da arkadaşça bir tutumda olmadığını gösterdi. “Birbirlerine Noel kartları göndereceklerini sanmıyorum.”</p>
<p>Sırıttım. “Şokta. Ya Morgan?”</p>
<p>“İkinci sorgu odasında.” Burt kaşlarını çattı. “Anasının gözü biri değil mi?”</p>
<p>“Henüz bilmiyorum. Ne zaman onunla konuşsam hep hoş davrandı.”</p>
<p>“Onu sorguya çekip çekmeyeceğini soruyor.”</p>
<p>Notlarımı karıştırıyordum ama durdum. “Ve?”</p>
<p>“Sanırım çekmelisin.”</p>
<p>Biraz rahatladım. “Eğer eminsen.”</p>
<p>“Neden özellikle seninle konuşmak istiyor, bilmiyorum ama ben seni tanıyorum ve o tanımıyor. Sen iyi bir sorgu polisisin. Eğer seni hafife alırsa, çok daha iyi.”</p>
<p>“Teşekkür ederim.” Sesimdeki şaşkınlığı saklayamadım.</p>
<p>Burt yan gözle bana baktı. “Bunu söylememi beklemiyordun.”</p>
<p>“Hayır.”</p>
<p>“İyi iş çıkarıyorsun.” Soğuk bir şekilde söylemişti, sanki doğasında birini övme özelliği yoktu ama söylemişti. Son katıldığı yönetim eğitiminde öğrendiği bir şey de olsa, hoşuma gitti.</p>
<p>Boyu ve gövdesi odayı daha küçükmüş gibi hissettiren Chris Pettifer’in arkasından, ikinci sorgu odasına girdim. Ben içeriye girdiğimde, Morgan ona gizlemediği bir memnuniyetsizlikle bakıyordu.</p>
<p>Yüzü aydınlandı. “İşte buradasın. Ne zaman mantıklı biri gelecek diye merak ediyordum.”</p>
<p>Bu söylediğini duymazdan geldim. “Burada bulunması için bir avukat istedin mi?”</p>
<p>“Bir avukata ihtiyacım yok.”</p>
<p>“Sorgulamaya başladığımda tekrar soracağım, tamam mı?”</p>
<p>“Kaydetmek için.” Arkasına yaslanıyordu bu yüzden sandalyenin ön ayakları havadaydı. Büyük bir gürültüyle yere inmelerine izin verdi ve göz kırptı. “Pardon. Birazcık yüksek oldu değil mi ses? Birazcık fazla dramatize oldu.”</p>
<p>Sandalyemin yanma, yere bazı kanıt torbaları koydum ve oturdum. Yanımdaki Pettifer masaya bir dosya koydu ve bir defter açtı.</p>
<h2><a id="bookmark8"></a><span style="font-weight:bold;">ölülerin Konuşmasına İzin ver</span></h2>
<p>“Not da mı alacaksın? Eksiksiz.” Morgan tersten okuyabilmek için dik oturdu. Pettifer defteri yan çevirdiği için sayfayı tam olarak göremedi. “Tüm bunlar hakkında biraz meraklı davrandığım için, beni affetmeniz gerekecek. Bu benim ilk cinayet soruşturmam.” Gözleri parlıyordu, herhangi bir yapmacıklık yoktu.</p>
<p>“Tanıştığımız birçok insan cinayet soruşturmasına alışkın değildir.” dedim.</p>
<p>“Neden bunun içine çekildiğimi anlamıyorum.” Kapüşonunun kollarını kıvırdı. “Avukat, Oliver’ı rahatsız ediyordu. Bundan keyif almıyordu.”</p>
<p>Pettifer, “Peki sen?” dedi homurtuyla.</p>
<p>“Bir kısmından.” Bunları söylerken gözlerini benden ayırmadı. Sorguladığım kişi ilk kez benimle flört etmiyordu ve ben bunu görmezden gelmekte çok yetenekliydim. Kayıt cihazının düzgün ayarlanmış olup olmamasına baktım ve onu çalıştırdım. Kapalı devre kamera sistemi, Morgan içeri girdiğinden beri kaymaydı; eğer onu korkuttuğumuzu ya da ona işkence yaptığımızı söylerse, böyle bir şey yapmadığımıza dair elimizde gösterebileceğimiz bir kanıt olacaktı. Kayıt cihazı bizim delilimizdi. Eğer dava oraya kadar uzanırsa, buradaki konuşmalar mahkemede kullanılırdı. Şu ana kadar hiçbir zaman, sorguda söylediklerim yüksek sesle okunduğunda, utanacak bir şeyim olmamıştı, bu da ondan farklı olmayacak dedim kendi kendime.</p>
<p>Her zamanki açılış konuşmasını yaptım: Kim olduğumuzu, nerede olduğumuzu ve soruşturmada konuşmamızın çerçevesini oluşturacak detayları söyledim. Morgan kibarca dinledi.</p>
<p>“Sizinle neden konuşmak istediğimizi biliyor musunuz?”</p>
<p>“En ufak bir fikrim yok.” Sesi gerçekten samimiydi. Bedeninde, başını tutuşunda, parlak mavi gözlerinde gerginlik</p>
<p>belirtisi yoktu. Sanki bir meditasyon egzersizine başlayacakmışız gibi stresli görünüyordu.</p>
<p>“Kate Emery’nin cinayetini araştırıyoruz. Kim olduğunu biliyor musunuz?”</p>
<p>Sandalyesinde hareket etti. “Hmm... Geçici bir komşu. Ben son birkaç aydır burada yaşıyorum.”</p>
<p>“Onu tanır mıydınız?”</p>
<p>“Hayır.”</p>
<p>“Onunla hiç konuştunuz mu?”</p>
<p>“Hayır sanmıyorum.” Kaşlarını çattı, aşağıya bakarak biraz düşündü. “Hatırlardım değil mi? Onun varlığından haberdardım çünkü kızı, hayatının yarısını erkek kardeşimin evinde geçiriyor. Yeğenim Bethany ile arkadaş. O yüzden kim olduğunu ve neye benzediğini biliyorum. Medyaya verdiğiniz fotoğraflardan değil yani. Daha iyi bir şey bulamaz mıydınız?”</p>
<p>Cevap hayırdı. Bulamadık. Evi, daha çok son zamanlara ait ve net resimler için talan ettim ama boş ellerle döndüm. Bekâr annelerin resimlerini çekecek kimseleri yok. Colin Vale sabırla, birçok mağazanın kapalı devre sistemlerinin kamera kayıtlarını izlemiş ve sadece; eşofmanlar içinde, oradan oraya koşturan, saçları kasketin altında toplanmış, zayıf minyon bir kadının puslu görüntülerine ulaşabilmişti.</p>
<p>“Bu o da olabilir, senin çocuk bakıcında.” demişti Derwent, hiç etkilenmemişti. Colin buna alınmıştı, ancak Derwent doğruyu söylüyordu.</p>
<p>“Onu gerçek hayatta farklı kılan ne?” diye sordum. “Neden bizim resmimizden onu tanıyamazdın?”</p>
<p>“Hmm... Cinayet kurbanlarının ne kadar çekici olduklarını konuşmak, ahlak kurallarına uyuyor mu?”</p>
<h2><a id="bookmark9"></a><span style="font-weight:bold;">ölülerin Konuşmasına İrin ver</span></h2>
<p>Bekledim.</p>
<p>İç çekti. “Tamam. Çekiciydi ve bunu biliyordu. Çok hoştu. Hoş bir gülümseme. Biraz davetkâr bir bakış. Onlara doğru yürürken, kadınlar size baktı mı anlarsınız, ilgilenmeyenler bakmaz ya da yarım bakar veya tam karşılarına bakarlar. Utangaçlar yere bakar ama istekli olanlar, göz temasında bulunurlar ve bakmaya devam ederler.”</p>
<p><span style="font-style:italic;">Ya da yeni bir gözlük reçetesine ihtiyaçları vardır ve seni tanıyıp tanımadıklarını anlamaya çalışıyorlardır diye düşündüm. Ya da onları yakalayarak, dar bir sokağa götürüp, onlara tecavüz edip etmeyeceğini düşünüyorlardır. Ama tamam, seninle sevişmek istediklerini hayal et.</span></p>
<p>Ne düşündüğümden habersiz Morgan Norris gülümsedi. “Ne zaman yanından geçsem, Kate bana bakardı.”</p>
<p>“Ve onunla hiç konuşmadın.”</p>
<p>“Şu anda bir ilişki arayışında değilim. Kırılmış bir kalbi tamir etmeye çalışıyorum.” Gülümsedi. “Birine verebilecek çok şeyim olduğunu düşünmüyorum. İşim yok, gelirim yok, erkek kardeşimin evinde kalıyorum, sokaklara düşmeye bir adım uzağım. Pek çekici değilim, değil mi?”</p>
<p>“Hiç onun evine gittiniz mi?” diye sordum, ona daha iyi hissettirmem için sorulan soruyu duymazdan gelerek. <span style="font-style:italic;">Gözyaşlarını silecek başka birini bul.</span></p>
<p>“Ne, zorla girmek mi?” Kahkaha attı. “Onu tanımıyordum, yani hayır. Onun evine hiç gitmedim.”</p>
<p>“Kızı Chloe’yi tanıyorsunuz.” dedi Pettifer.</p>
<p>“Evet, tanıyordum. Tanıyorum. Bethany ile kendilerini kilitleyip plan yapmadıkları zamanlarda, kısa sohbetler edecek kadar iyi tanıyorum. İkisi zamanlarının çoğunu Bethany’nin odasında</p>
<p>geçirir. Haftalarca, Chloe’nin biraz farklı olduğunu fark etmedim çünkü onu merhaba ve teşekkür ederim dışında bir şey söylerken duymadım.”</p>
<p>“Herhangi bir sebepten dolayı, Kate Emery’nin evinde bulunmadınız yani?”</p>
<p>“Hayır. Hayır dedim.” Gözlerini Pettifer’den bana çevirdi. “Neden?”</p>
<p>“Cinayet mahallî ekiplerimiz Kate’in evinde parmak izleri ve DNA; kısaca Kate’e zarar veren her kimse, ona ait bir şeylere dair ipucu bulabilmek için çok zaman geçirdi.”</p>
<p>“Evet, biliyorum. Benim de DNA’mı ve parmak izimi aldığınızı da biliyorum. Tam bir işbirliği yaptım çünkü saklayacak bir şeyim yoktu. Eğer bir şey bulduysanız, bu bir hata. Çapraz konteminasyon<a id="footnote3"></a><sup><a href="#bookmark10">3</a></sup>. Chloe yanlışlıkla bana ait olan bir şeyi eve götürmüş olabilir.”</p>
<p>“Eğer bu izi sürülen bir delil olsaydı, haklı olabilirdin.” dedim. “Ama değil.”</p>
<p>“Nedir?” O alaycı tavır gitmişti. Şimdi çok dikkatli ve temkinliydi.</p>
<p>Pettifer’in odaya getirdiği dosyayı aldım. Kayıtlara geçsin diye, “Bay Norris, içinde birçok fotoğraf olan bir dosyayı gösteriyorum.” dedim.</p>
<p>“Nedir bu?” Öne doğru eğildi. “Parmak izleri?”</p>
<p>Ahşap bir yüzey üzerinde buldukları, üstünde parmak izlerinin olduğu resimlere bakmasına izin verdim.</p>
<p>“Bunlar Kate Emery’nin yatak odasından.” dedim. “Bu karyolanın başucundaki tahtanın arkası. Rapor, bu parmak izlerini bırakan kişinin tahtayı tuttuğunu söylüyor ve bu parmak izleri seninkiyle örtüşüyor. Tam net olmak gerekirse: Sağ elin.”</p>
<p>Cevabını düşünürken uzun uzun parmak izlerine baktı. Sorgudaki parmaklar, hafifçe masaya vuruyordu. Sonunda gözlerini kaldırdı. “Bir kere yatağı taşımasına yardım ettiğimi söylemem, bir anlam ifade eder mi?”</p>
<p>“Eğer doğru değilse, hayır.”</p>
<p>Bir şeyler söylemek için ağzını açtı ve ben elimi kaldırdım. “Bir şey söylemeden önce, açıdan dolayı sizin yatağın ortasında, yüzünüzün aşağıya dönük olduğunuzdan eminiz. Ve tabii ki Kate’in DNA’sına ait deri hücreleri, vücut sıvıları da buldular. Parmak izi bırakmanızın sebebi ona yakından dokunmanız.”</p>
<p>“Anlamı?”</p>
<p>“Parmaklarınız onun vajinasının ya içine girmiş ya da yakınlarda dolaşmış.” dedim. <span style="font-style:italic;">Yeteri kadar açık oldu mu?</span></p>
<p>Yavaşça dosyayı kapattı ve sandalyesinde arkasına yaslandı. “Tamam. Buna tekrar başlayabilir miyiz?”</p>
<p>“Kate ile olan ilişkinizle ilgili gerçekleri anlatmanı istiyorum.” dedim, hemen.</p>
<p>“Ben yalan söylemeye başlamadan önce, bana bir uyarı vermeliydiniz.” Başını salladı. “Denemekten ve sizi kandırmaya çalışmaktan daha iyi bir şeyler yapmalıydım. Bizi bağdaştıracak bir şeyler olduğunu düşünmedim. Kimse bilmiyordu.”</p>
<p>“Neyi?”</p>
<p>“Bir kaçamağımız oldu.” Kederli bir şekilde gülümsemeye çalıştı. “Kaçamak bile demezdim. Hazırlıksız. Bir kereliğine. Koşuya gitmiştim ve dönüyordum. Çok terlemiş ve yorgundum, yani en iyi hâlimde değildim. Beni içeri davet etti. Banyosunda bir örümcek olduğunu söyledi. Chloe’nin olmadığını, korktuğunu söyledi. Tabii aptal gibi ben de, büyük ve kötü örümcekle savaşmak için yukarı banyoya çıktım. Tabii yakalanan bendim.”</p>
<p>“Ne oldu?”</p>
<p>“O... şey, beni baştan çıkardı. Düğmeli bir bluz giyiyordu ve çoğu açıktı. Hayatımda gördüğüm en güzel göğüslere sahipti.” Benim yüzümdeki ifadeyi görünce, “Pardon.” dedi. “Farkına varmamak mümkün değildi. Zaten onları fark etmemi istedi. Ben koşu şortlarımlaydım, onlarla pek bir şey saklayamazsınız. Uzun süredir kimseyle birlikte olmuyordum, buna açtım ve o bundan faydalandı.”</p>
<p>“Onunla sevişmek istemediniz mi?”</p>
<p>“Hayır, istedim. Yani o anda istedim. Bunu planlamıyordum. Eğer bunu planlıyor olsaydım, o şekilde olmasını istemezdim çünkü altı kilometre koşmuştum ve en iyi performansımı sergileyemedim.” Pettifer’e kuzu gibi baktı. “Beni tekrar çağırmamasına şaşırmadım. Ne dediğimi anlamışsınızdır.”</p>
<p>Pettifer’in yüzü taş gibiydi, ilk defa Norris huzursuzlanmıştı.</p>
<p>“Seviştikten sonra ne yaptığınızı anlat. Orada kaldınız mı?” “Hayır. Asla. Duş aldım, tekrar giyindim ve çıktım.” “Nerede duş aldınız?”</p>
<p>“Aşağıda. Mutfağın yanında küçük bir banyosu ve içinde duş kabini var. Sorduğumda orayı kullanabileceğimi söyledi. Kendisi banyosunu kullanmak istedi. Sanırım biraz kızmıştı ve beni hayatından çıkarmak istedi.”</p>
<p>Kate’in katilinin kanı yıkadığı yer; aşağısıydı. Duşu kullanma bahanesiyle, orada olma sebebini açıklayacaktı tabii. Bulabileceğimiz herhangi bir delil için. Eğer kendini mahkemede sanık sandalyesinde bulursa, avukatının jürinin kafasında şüphe uyandırmasını sağlayacak bir şey.</p>
<h2><a id="bookmark11"></a><span style="font-weight:bold;">ölülerin Konulmasına izin ver</span></h2>
<p>“Size kızdığını söylediğinizde, ne demek istediniz?”</p>
<p>“Performansım onu hayal kırıklığına uğratmıştı ve sanırım söylememem gereken bir şeyi söyleyerek onu kırdım.”</p>
<p>“Neydi bu?”</p>
<p>“Bunu yapmamamız gerektiğiydi. Birden ağzımdan çıktı. O sırada hâlâ içindeydim.” Göz kırptı. “Bütün bu tecrübeyi polise anlatacağımı bilseydim, başka şekilde davranırdım.”</p>
<p>Hâlâ söylediğine takılı kalmıştım. “Neden bunu yapmamamız gerekirdi dediniz? İkiniz de bekârdınız ve kendi rızanızla yaptınız.”</p>
<p>“Biliyorum.” Yüzü buruştu. “Bu biraz garip gelecek. Devamı gelmezdi.”</p>
<p>“Devam et.”</p>
<p>“Eleanor. Kate’i sevmezdi. İkisi çok farklıydı. Hayatta farklı tercihler yapmışlardı. Eleanor, Kate’i onaylamazdı ama sanırım aynı zamanda da onu kıskanırdı.”</p>
<p>Kaşlarımı çattım. “Neden Kate ile romantik bir ilişki yaşamanızı istemezdi?”</p>
<p>“Hmm. Çünkü Eleanor beni kendisinin malı gibi görüyor.” Sırıttı. “Kulağa garip geliyor biliyorum ama benim hiçbir kız arkadaşımı sevmez. Onu ilk önce ben tanıdım, biliyor muydunuz? Onu Ollie ile tanıştıran benim.”</p>
<p>“Onunla bir ilişkiniz oldu mu?” diye sordum.</p>
<p>“Ciddi bir şey değil. Kendisini evliliğe saklıyordu. Sonradan ortaya çıktığı gibi, erkek kardeşime.” Yapmacık bir gülümseme. “Ama tam olarak benden vazgeçtiğini düşünmüyorum. Ayrıca Kate’den nefret ederdi. Muhtemelen bu ahlaksız hareketten dolayı ve Bethany’i de kötü etkilediğim için beni evden kovardı.”</p>
<p>“Yani Kate ile seviştiniz.” dedim. “Bir kere.”</p>
<p>“Bir kere.”</p>
<p>“Prezervatif kullandınız mı?”</p>
<p>Çenesinde bir kas gerildi. “Hayır. O konusunu açmadı ve benimde üzerimde yoktu. Bu yasa dışı mı şimdi?”</p>
<p>Soruyu duymazdan geldim ve not aldım. “İki tarafın isteğiyle mi oldu?”</p>
<p>“Ne.... Ne demeye çalışıyorsunuz?”</p>
<p>“Hiçbir şey demeye çalışmıyorum. Kate’in seninle sevişip sevişmek istemediğini soruyorum.”</p>
<p>“Evet. Evet, istedi. O başlattı.”</p>
<p>“Sana inanmıyorum.”</p>
<p>Dikkatle bakıyordu. “Neden?”</p>
<p>“Çünkü işine geldiğinde yalan söylüyorsun. Bu sorguda bile kaç kere yalan söyledin, değil mi? Ve yakalanınca hikayeni değiştirdin.”</p>
<p>“Aaa... Hadi ama.”</p>
<p>“Kate’in o seviştiğiniz tek günde, ne giydiğini hatırlıyor musunuz?”</p>
<p>“Onunla işim bitene kadar çok değil.” dedi hemen.</p>
<p>“Ondan önce.”</p>
<p>“Hayır. Detaylı olarak değil.”</p>
<p>“Düğmeli bluz. Bunu hatırlıyorsunuz değil mi?”</p>
<p>“Evet. Yani kısmen.”</p>
<p>“Bu o bluz mu?” Sandalyemin yanındaki delil torbalarından birini kaldırdım ve içindekini görebilsin diye düzleştirdim. Gömlek ilikli değildi. İki düğme ipliğin ucunda sallanıyordu, üçüncüsü kayıptı.</p>
<p>“Olabilir.”</p>
<p>“Etek mi giyiyordu, pantolon mu? Kot mu?”</p>
<p>“Hatırlamıyorum.”</p>
<p>“Senin önünden mi yukarı çıktı?”</p>
<p>“Evet. Evet, o önden ben arkasından çıktık.”</p>
<p>“Yani önünde yürürken ona bakıyordun.”</p>
<p>Eliyle ağzını ovaladı. “Evet. Tamam. Bir etekti.”</p>
<p>“Bu etek mi?” Onu da diğer delil çantasının üzerine serdim: Lacivert pamuklu bir çan etek.</p>
<p>“Ona benziyor.”</p>
<p>“Yaptığımız adli testler bize, sizin DNA’nızın eteğin içinde olduğunu gösteriyor. Spermli sıvınız her tarafında var.”</p>
<p>Omuzlarını silkti. “Yani?”</p>
<p>“Yani siz sevişirken bunu giyiyordu.”</p>
<p>Yüzünü buruşturdu. “Tüm detayları mı istiyorsun ya da başka bir şey mi istiyorsun? Bu seni tahrik mi ediyor?”</p>
<p>“Bu olayı sizin gözünüzden anlamaya çalışıyorum, Bay Norris. Şu anda Kate’e bu hikâyeyi soramayız. Tek yapabildiğimiz kanıtlara bakmak. Söyledikleriniz şu ana kadar bulduklarımızla uyuşmuyor.”</p>
<p>“Doğruyu söylüyorum.” Gözleri bana kilitlenmiş dik dik bakıyordu.</p>
<p>“Onun kıyafetlerini çıkardığını söyledin ama bu doğru değil, değil mi? Onunla sevişecek kadar kıyafet çıkartmışsın.”</p>
<p>“Bakın kimse mumlar yakıp yatağa güller serpmemişti. Çok çabuk olan bir şeydi.”</p>
<p>Masaya başka bir delil torbası koydum. Çok az destekli, düz bir beyaz sütyen. Sol tarafında küçük kahverengimsi bir leke var: Kate Emery’nin kanı. “Bu giydiği sütyen miydi?</p>
<p>“Hiçbir fikrim yok.”</p>
<p>“DNA’n üzerindeydi.”</p>
<p>“O zaman odur.”</p>
<p>“Bana kanı anlat.” Torbayı kaldırdım ki net görebilsin: Bir leke, başka hiçbir şey yok.</p>
<p>Başını salladı. “Anlatamam.”</p>
<p>“Ona zarar verdin mi?”</p>
<p>“Hayır. Bilerek değil. Kendimde olduğum sürece değil.”</p>
<p>“Onu tırmaladın mı?”</p>
<p>“Yapmış olabilirim.”</p>
<p>“O seni tırmaladı mı?”</p>
<p>“Hatırlamıyorum.”</p>
<p>“Son bulduğumuz parça bu: Bir külot. Delil torbasında durumunu görebiliyor musun bilmiyorum.”</p>
<p>Kısaca baktı, sonra tekrar bana döndü. “Söyle.”</p>
<p>“Yırtıklar. Onları yırttın mı?”</p>
<p>“Evet.” Öne doğru eğildi. Sesini alçaltarak, “Hadi dedektif. Herhalde sen de seviştin. Aşağılık ve kirli her şey olur. Eğer yap-madıysan, kaçırıyorsun.”</p>
<p>“Bu seksi, iki tarafında isteyip istemediğini tekrar soracağım.”</p>
<p>“Ve ben de tekrar söyleyeceğim, evet istedik. Onun istediği buydu. Bana bunu yapmamı söyledi. Kıyafetlerimi yırtmam ve onunla sevişmem için bana yalvarıyordu.” öfkeli bir şekilde, sandalyeye yaslandı. “Ne yapmalıydım? Kendini öldürtür ve ben tecavüzle suçlanırım diye, hayır mı deseydim?”</p>
<p>“Kıyafetleri saklamış. Yıkamamış.”</p>
<p>“Belki de bir hatıra istemiştir.”</p>
<p>“Neyin hatırası, senin deyişinle, kötü bir seksin hatırası mı?”</p>
<p>“Lanet olsun bilmiyorum. Eğer kadınların neyi neden yaptığını bilseydim, bekâr olmazdım.”</p>
<p>“Bunları istenmeyen bir seksin kanıtları olarak sakladığını düşünmüyor musun? Eğer seni tecavüzle suçlasaydı, hikâyesini ispatlamak için bu kıyafetleri çıkarabilirdi.”</p>
<p>“Böyle mi düşünüyorsunuz?”</p>
<p>“Bundan şüphe ediyorum.” dedim.</p>
<p>“Sen kararını vermişsin. Kate’in bana kızmış olabileceğini bile düşünmemişsin. Eğer beni yalan yere suçlamak isterse, bu iyi bir başlangıç, değil mi? Pettifer’e döndü. “Sen bir erkeksin. Sen ne düşünüyorsun?”</p>
<p>“Açıklamalarının birbirini tuttuğunu düşünmüyorum.”</p>
<p>Morgan dudağını ısırarak başını salladı. Hakkını vermek gerekirse paniklemiyordu. “Şikâyette bulundu mu? Yani polise?”</p>
<p>“Hayır.”</p>
<p>“Kimseye tecavüze uğradığını söyledi mi?”</p>
<p>“Bildiğim kadarıyla hayır.” dedim.</p>
<p>“Yani tüm elinizde olan: Bir çanta dolusu kirli çamaşır ve şüpheli zihinler. Bu arada ben de, kendimi hiç yapılmayan bir suçlamaya karşı savunmak zorundayım.”</p>
<p>“Bu soruları neden sormamız gerektiğini anlayabilirsin.” dedim.</p>
<p>“Tamam anlayabiliyorum. Kate’e ne olduğuna dair hiçbir fikriniz yok ve suçu kabul edeceğimi umuyorsunuz.” öne doğru eğildi. “Bu olmayacak.”</p>
<p>“Bu olaydan sonra Kate ile konuştunuz mu?”</p>
<p>“Hayır. Uzak durdum. Böyle terli bir karışıklık için ondan özür dilemek istedim ama sonra, tekrar birleşmek istediğimi ya</p>
<p>da bahaneler bulmaya çalıştığımı zanneder diye bundan vazgeçtim. İkisini de düşünmesini istemedim. Ondan uzaklaşmak zor değildi ve ben de öyle yaptım.”</p>
<p>“Ve sonra Kate kayboldu.”</p>
<p>Yavaşça başıyla onayladı. “Evet. Bu şok ediciydi ama benimle hiçbir ilgisi yoktu.” Duruşunun birden değiştiğini fark ettim. Tahmin edebileceğim gibi öfkesi tamamen kayboldu. “Biliyor musunuz, bence bu olaya tamamen yanlış bir perspektiften bakıyorsunuz.”</p>
<p>“Devam et.” dedim.</p>
<p>“Eğer akıllarını baştan almak için yoldan aniden adam çeviriyorsa, muhtemelen iyi bir değerlendirme yapamıyordu. Beni tanımıyordu. Kim olduğumu biliyordu ama iyi bir adam olup olmadığımı bilmiyordu. Bir bardan ya da trenden yanlış bir adamı da kaldırabilirdi veya bir tesisatçıyı. Bir elektrikçiyi. Evine gelen biri. Tehlikeli bir şekilde yaşıyordu.”</p>
<p>“Onunla en son ne zaman konuştun?”</p>
<p>“Onunla seviştikten sonra evden çıkarken. Altı hafta önce. ‘Beni aldığın için teşekkür ederim.’ dedim ve gülümsemedi bile. Omuzlarını silkti. O an onu tamamen listeden çıkardım. Hiç mizah duygusu yok, hiç şansı yok.”</p>
<p>Kate Emery’i hiç görmemiştim ama eminim bu konu yüzünden, kalbi çok kırılmıştır.</p>
<p>“Ne düşünüyorsun?” diye sordu Pettifer.</p>
<p>Notlarımı masanın üzerine bıraktım ve gerindim, omuriliğimdeki ağrıyla birlikte tüm kaslarımı hissederek. Sorgularda geriliyordum ve bu benim için iyi değildi. “Bence ona tecavüz etti.”</p>
<p>“Bunu ispatlayamazsın.”</p>
<p>“Hayır. Ve bunu biliyor.” Başımı salladım. “Onunla ilgili yanlış olan bir şey var. Objektif olmak gerekirse, çekici, fit ve büyüleyici... Ama ona yaklaşmazdım. Çok kibirli. Kendini göstermeye bayılan ve kadınlar ona yüz vermediğinde de kadınlara kusur bulanlardan.”</p>
<p>“Yine mi benim hakkımda konuşuyorsun?” diye tekerlekli sandalyesinde odaya girdi Derwent. “Ama sen böyle konuşmazsın. Ne de olsa, kadınların her zaman benden hoşlandığını bilirsin.”</p>
<p>“Eğer beklenti yüksek değilse onları etkilemek kolay, değil mı?</p>
<p>“Kim hakkında konuşuyorsun? Morgan mı?” Derwent yavaşça sandalyesinde döndü. “Ben de sevmedim onu. Adi bir herif olduğunu düşündüm.”</p>
<p>“Kate ile bir kereliğine kaçamakları olduğunu kabul etti.” dedi Pettifer.</p>
<p>“Fazla yapacak bir şeyi yoktu değil mi?” Derwent bana baktı. “Ama sen ona inanmıyorsun.”</p>
<p>“Sert bir seks olduğunu ama ikisinin de istediğini söyledi.” Omuzlarımı silktim. “Kate olmadan, hiçbir şey kanıtlayamam.”</p>
<p>“Ayrıca yatakta berbat olduğunu da söyledi.” dedi Pettifer. “Tam bir ukala. Eğer bunu uyduruyor olsaydı, muhteşem olduğunu söylerdi, değil mi? Özellikle de seninle flört etmeye çalışırken Maeve.”</p>
<p>“Şok edici.” dedi Derwent. “Kerrigan bir sürüngen çekici.”</p>
<p>Ayaklarımı sandalyesinin üzerine koydum ve sertçe ittim, birkaç metre uzağa gitti. “İyi bir nokta Chris. Uydurmak için garip bir hikâye fakat bu kıyafetleri neden sakladığına dair başka bir sebep göremiyorum.”</p>
<p>“Evde başka DNA bulduk mu?” diye sordu Pettifer.</p>
<p>“Üç başka erkeğin daha. Henüz onların kimliğini tanımlaya-madık. Sistemde hiçbir bilgi yok.” dedi Derwent. “Oliver Nor ris’in onun ziyaretçileri hakkında söylediklerine oturuyor.”</p>
<p>“Tehlikeli yaşamak.” dedim. “Birçok cinayet kurbanı bu şekilde yaşıyor, öyle ya da böyle.”</p>
<p>Pettifer masasına döndü ama Derwent sandalyesini yanıma doğru sürdü. Masama eğildi, gözlerini boşluğa dikti.</p>
<p>“Oliver Norris nasıldı?” diye sordum sonunda.</p>
<p>Sonuçsuz.</p>
<p>“Hâlâ şüpheli mi?”</p>
<p>“Kesinlikle, çok.”</p>
<p>“Ondan ne öğrendin?”</p>
<p>“Bilmiyorum.” Derwent elinin tersiyle gözlerini ovuşturdu.</p>
<p>“İstersen izle. Ne düşündüğünü bana söyle.”</p>
<p>“Söyleyeceğim.” Çok sıradan bir şekilde, ki bilmek zorundaydım, “Georgia ne yaptı?” diye sordum.</p>
<p>“İyiydi.” Ayağa kalktı, yürüdü. Omzunun üzerinden, “Ama seni özledim.” dedi.</p>
<p>Nasıl cevap vereceğimi düşünene kadar gitmişti.</p>
<h2><a id="bookmark12"></a><span style="font-weight:bold;font-style:italic;">16</span></h2>
<p>Metropolitan Polisi SORGULAMA KAYDI Görsel Olarak Kaydedilen Sorgulama</p>
<p>Sorgulanan Kişi: Oliver John NORRIS</p>
<p>Doğum Tarihi: 05.12.1971</p>
<p>Sorgulama Yeri: Colton House, Westminster</p>
<p>Başlama Saati: 12.35</p>
<p>Bitiş Saati:14.30</p>
<p>Sorgu Süresi: 115 dakika</p>
<p>Sorgulayan Memurlar: Dedektif Josh DERWENT,</p>
<p>Dedektif Georgia SHAW</p>
<p>Sorguda bulunan diğer kişiler: Bay John PACKARD, Avukat, JPL Avukatı</p>
<p><span style="font-weight:bold;">Burada bulunan herkes kendini tanıttı. Kayıt prosedürü anlatıldı.</span></p>
<p><span style="font-weight:bold;">Bay Norris yasal danışma için yeterli süresi olduğunu onayladı. Yasal danışma hakkının devam etmesi tavsiye edildi. Uyarı yapıldı, açıklandı ve anlaşıldı.</span></p>
<p>DERWENT: Neden burada olduğunuzu biliyor musun?</p>
<p>NORRIS: Çünkü siz benimle Kate Emery hakkında konuşmak istiyorsunuz. Gecenin bir yarısı evime geldiğinizde, bana söylediğiniz buydu. Kesinlikle gereksizdi.</p>
<p>DERWENT: Bu rutin bir uygulama. Bana Kate’i anlat.</p>
<p>NORRIS: Komşumdu.</p>
<p>DERWENT: Sadece bir komşu muydu, yoksa komşudan daha fazlası mıydı?</p>
<p>NORRIS: Ne demek istiyorsun?</p>
<p>DERWENT: Sanırım onu söylediğinizden birazcık daha iyi tanıyorsun.</p>
<p>NORRIS: Onu tanırdım, (duyulmuyor)</p>
<p>DERWENT: Tekrar edebilir misin?</p>
<p>NORRIS: Onunla arkadaştık.</p>
<p>DERWENT: Nasıl bir arkadaşlık?</p>
<p>NORRIS: Ben... Karımın bunları duymasına gerek var mı?</p>
<p>DERWENT: Devam edin.</p>
<p>NORRIS: Biz... Yakındık.</p>
<p>DERWENT: Bu ne anlama geliyor?</p>
<p>NORRIS: Yorumum yok.</p>
<p>DERWENT: Böyle olmaz, Bay Norris. Zor soruları cevaplamaktan kaçamazsın. Kate Emery ile cinsel ilişkiniz var mıydı?</p>
<p>NORRIS: Hayır.</p>
<p>DERWNET: Hayır mı?</p>
<p>NORRIS: Tam olarak değil.</p>
<p>DERWENT: Bu ne anlama geliyor?</p>
<p>NORRIS: (duyulmuyor)</p>
<p>DERWENT: Sana ne bulduğumuzu söyleyeyim mi, Bay Norris? Bu yardımcı olur mu?</p>
<p>(sessizlik)</p>
<p>DERWENT: Adli tıp, yüksek bir kesinlik derecesi ile bu kullanılmış prezervatifin içinde ve üstünde, Kate Emery’nin deri hücreleri ve vücut sıvısıyla birlikte, sizin DNA’nızm olduğunu söylüyor. Bunu nerede bulduğumuzu biliyor musun?</p>
<p>NORRIS: Hayır.</p>
<p>DERWENT: Constantine Bulvarı, 22 numaradaydı. 0 ev Harold Lowe isimli bir adama ait.</p>
<p>NORRIS: Onu tanımıyorum.</p>
<p>DERWENT: Hiç o eve gittin mi?</p>
<p>NORRIS: Hayır.</p>
<p>DERWENT: Emin misiniz?</p>
<p>NORRIS: Ben... Ben emin olamam.</p>
<p>PACKARD: Müvekkilim şu anda çok stresli.</p>
<p>DERWENT: Meslektaşım sana kâğıt mendil verecek, Bay Norris. Su ister misin?</p>
<p>NORRIS: (burnunu çekiyor) Hayır.</p>
<p>DERWENT: Harold Lowe’m evindeki kullanılmış prezervatifini nasıl açıklıyorsun?</p>
<p>NORRIS: Bunun kötü göründüğünü biliyorum. Zaten kötü. Bunu hiç yapmamalıydım.</p>
<p>DERWENT: Ne yaptm?</p>
<p>NORRIS: Tamam. Size tüm olanları anlatacağım. Her şeyi. Artık daha fazla yalan söylemeyeceğim. Onun çok etkisi altındaydım. Takıntı derecesinde. Aklımdan çıkaramıyordum. Yanlış olduğunu biliyordum. Çok uzun z<span style="text-decoration:underline;">am</span>andır evliyim ve hiç sadakatsiz-</p>
<p>lik yapmadım. Hiç yapmak istemedim. Evlilik kutsal bir birleşme ve karımı seviyorum. Bütün mesele bu. Onu seviyorum. Onu incitmek İstemiyorum. Onun bilmesini istemiyorum...</p>
<p>DERWENT: Neyi bilmesini?</p>
<p>NORRIS: Kate’i tanırdım. Eleanor’un düşündüğünden daha iyi tanırdım. Onunla oldukça fazla zaman geçirdim. Eleanor dışarıdayken ve Chloe bizdeyken ona gitmek, bende alışkanlık olmuştu. Sanırım yalnızdım. İyi bir arkadaştı ve komikti. Oraya gitme sebebimin, onu kilisemize katılmaya ikna etmek olduğunu düşünüyordum ama bunu bir bahane olarak kullanmam hataydı. Bu doğru değildi. Benim Tanrı ve dua hakkında konuşmama izin verdi ama benim orada olma sebebim bu değildi bunu biliyordum. Tutkudan uzaklaşmalıydım ama zayıftım. Zayıftım...</p>
<p>DERWENT: Onunla bir ilişkin oldu mu?</p>
<p>NORRIS: Ilk başlarda değil. Sonra... Sonra kendime hâkim olamadım. Eleanor’un bunu öğrenmesini istemedim. Neler olabileceğini hayal bile edemezdim. Bu onu yıkardı. Ona söylememelisiniz.</p>
<p>DERWENT: Ne zaman başladı?</p>
<p>NORRIS: Bizim kilisemize geldikten sonra. Eğer daha önce olsaydı, onu gelmesi için hiç yüreklendir-mezdim ama sadece birkaç kez. Beş. Altı belki.</p>
<p>DERWENT: Bana neden Harold Lowe’un evinde olduğunuzu açıkla.</p>
<p>NORRIS: Eleanor’un beni Kate’in evine giderken görmesinden korktum. Ben arka yolu kullanabileceğimi düşündüm ama Kate daha iyi bir fikri olduğunu söyledi. Onda Constantine Bulvarı üzerindeki evin anahtarı vardı. Bana orada rahatsız edilmeyeceğimizi söyledi. Aksi takdirde, sadece Chloe burada yok-ken ya da dışarıdayken buluşabilirdik ki bu da çok riskliydi. Chloe dışarıda olduğunda, her zaman gidemeyebiliyordum ve bu da... Hayal kırıklığına sebep oluyordu ama ev olduğunda, orada buluşabiliyorduk. Hem de Kate, Chloe’nin gelip gelmediğini görebilmek için evi kontrol edebiliyordu.</p>
<p>DERWENT: Ve orada seks için buluşuyordunuz.</p>
<p>NORRIS: Evet.</p>
<p>DERWENT: Oradayken içki içtiniz mi ya da sigara? NORRIS: Hayır.</p>
<p>DERWENT: Prezervatif siz cinsel ilişkiye girdiniz mi?</p>
<p>NORRIS: Hayır. Asla. Arkamızda herhangi bir şey bıraktığımızı sanmıyorum. Toplamaya özen gösteriyorduk. Kate kullandığımız odayı temizliyordu. Bir başkasının evini, özellikle de bu sebep için kullanmak doğru değildi ama tek seçenek bu gibi görünüyordu. ,</p>
<p>DERWENT: Ama ilişkiniz olmadı.</p>
<p>NORRIS: İlişki yoktu, sonra zaten bunu bitirmeye karar verdik. Aslında o karar verdi. Üzüld<span style="text-decoration:underline;">üm</span> ama aynı zamanda rahatladım.</p>
<p>DERWENT: Bana Kate ile en son konuştuğunuz zamam anlat.</p>
<p>NORRIS: Geçen hafta onun evine gittim. Uğramamı istedi. Chloe, Bethany ile sinemadaydı. Eleanor kilisede korodaydı. Ben boğazımın ağrıdığım bu yüzden evde kalmam gerektiğini söyledim.</p>
<p>DERWENT: Bu ne zaman oldu? Hangi akşam?</p>
<p>NORRIS: Pazartesi.</p>
<p>DERWENT: Saat?</p>
<p>NORRIS: Bilmiyorum. Sekiz. Belki sekiz buçuk? Bir bardak şarap İçtik. Bir şişe götürmüştüm.</p>
<p>DERWENT: Nasıl görünüyordu?</p>
<p>NORRIS: Biraz stresliydi. Kendimi fazlalık gibi hissettim. Şey ona sinirlendim.</p>
<p>DERWENT: Ne kadar sinirlendin?</p>
<p>NORRIS: Bağırmadım ya da başka bir şey yapmadım.</p>
<p>DERWENT: Fiziksel şiddet gösterdin mi?</p>
<p>NORRIS: Ona vurmadım, eğer sorduğunuz buysa. Beni artık görmek istemediği için incinmiştim. İlişkiyi bitirecek kadar güçlü olmadığım için kendime kızgındım. Bitmesini istemiyordum. Mutfağında şarap içiyorduk ve gitsem iyi olur dedim. Biraz hüzünlüydüm.</p>
<p>DERWENT: Böyle mi bitti?</p>
<p>NORRIS: Hayır. Özür diledi. Sonra öpüştük. Ve sonra... Sonra o... Üzerimde bir seks eylemi gerçekleştirdi.</p>
<p>DERWENT: Seks eylemi?</p>
<p>NORRIS: Oral ilişki.</p>
<p>DERWENT: Bu şaşırtıcı, sizinle ilişkiyi bitirmek üzere yaptığı konuşmayı düşününce.</p>
<p>NORRIS: Öyle gelişti.</p>
<p>DERWENT: Ama seninle bir seks ilişkisi istemediğini söylemişti.</p>
<p>NORRIS: Biliyorum. Zaten onu asla zorlamadım.</p>
<p>DERWENT: Daha sonra ne dedi?</p>
<p>NORRIS: Hiçbir şey. Kahkaha attı.</p>
<p>DERWENT: Kahkaha attı.</p>
<p>NORRIS: Bana eve gitmem gerektiğini söyledi.</p>
<p>Beni daha sonra göreceğini. Onu son gördüğüm gün o gündü.</p>
<p>DERWENT: Onu cuma akşamı gördüğünü söylemiştin.</p>
<p>NORRIS: Evet. Bu doğru. Pencerenin önünde duruyordu. Son gördüğüm zaman derken; son konuştuğum gün o gündü demek istiyorum.</p>
<p>DERWENT: Tamam. Aslında son kez değil.</p>
<p>NORRIS: Sanırım değil.</p>
<p>DERWENT: Kate’i izliyor muydun, Bay Norris?</p>
<p>NORRIS: Onu izlemek mi?</p>
<p>DERWENT: Constantine Bulvarı’ndaki eve onsuz gittin mi? Oraya, misafirleri olduğunu bildiğin hâlde gittiğin oldu mu?</p>
<p>NORRIS: Hayır.</p>
<p>DERWENT: Harold Lowe’un evi, Kate Emery’nin evinin arkasmda. Güzel bir manzarası var, değil <span style="text-decoration:underline;">mi</span>? Eğer Kate’in evinde, evde oturan birini gözetlemek istesem, en ideal yer orası olurdu. Ona takıntılı olduğunu söyledin. Onu izledin mi?</p>
<p>NORRIS: Hayır.</p>
<p>DERWENT: Onunla ilgili fanteziler kurdun mu?</p>
<p>NORRIS: Hayır.</p>
<p>DERWENT: Seni reddettiği için ona kızdın mı?</p>
<p>NORRIS: Hayır. Hiç değil.</p>
<p>DERWENT: Meslektaşım seninle konuşurken, ona erkek ziyaretçileri olduğunu söylemişsin. Onları fark etmişsin. Bunu onaylamadığım ima etmişsin. Bu kıskandığın için miydi?</p>
<p>NORRIS: Onun hayatıydı. Onun üzerinde hiçbir hakkım yoktu.</p>
<p>DERWENT: O eve girdiklerinde, ne yaptıklarını görme ihtiyacım hayal edebiliyorum. Onları pencereden izleme ihtiyacım anlayabiliyorum. Kate’in perdeyi kapatmadığım ve senin de onun kendisine dokunmasını istediği tüm erkekleri izlediğini tahmin edebiliyorum. Seni istemedi, onlar kadar iyi olmana rağmen.</p>
<p>NORRIS: Ben izlemedim.</p>
<p>DERWENT: Onların gelişini gördün. Yaptıklarını hayal ettin. Bu seni daha da takıntılı yaptı. Sonunda canına tak etti. Sen onun için her şeyi riske attm ve o seni istemedi. Seni evine davet etti ama diğer adamlarda olduğu gibi seks için değil. Senden ayrılmak istedi. Sana acıdığı ve çeneni kapatmak için de oral seks yaptı.</p>
<p>NORRIS: (duyulmuyor)</p>
<p>DERWENT: Bu ona hiçbir anlam ifade etmiyordu, değil mi? Sana ise her şeyi ifade ediyordu. Sen evlilik yeminini bozmuştun ve o bunu önemsemedi. Onun için inancına ihanet ettin.</p>
<p>NORRIS: Hayır.</p>
<p>DERWENT: İncinmiş ve utanmıştın.</p>
<p>NORRIS: Hayır.</p>
<p>DERWENT: Oradan ayrıldın ve daha iyi hissetmek yerine daha kötü hissettin. Chloe babasıyla kalmaya gittiğinde, Kate’in yalnız olduğunu biliyordun. Sana saygı duymasını istedin, gülmesini değil. Sen ona nasıl bir tutkuyla bağlıysan, onun da sana karşı aynı tutkuyu hissetmesini istedin. Sen yakışıklı bir adamsın. Seni neden istemedi?</p>
<p>NORRIS: (duyulmuyor)</p>
<p>Derwent odaya geldi. “Ne düşünüyorsun?”</p>
<p>Kulaklıklarımı çıkardım. “Beni sorgulamana izin vermemem gerektiğini bana hatırlat. Kaç kere ağlattın adamı?”</p>
<p>Omuzlarını silkti. “Oynarsan, ödersin. Eğer komşunun mutfağında yaptığı oral seks hakkında konuşmak istemiyorsa, o zaman yapmayacaktı.”</p>
<p>“Hoştu. Romantik.”</p>
<p>“Özel bir an.” diyerek onayladı Derwent.</p>
<p>“Çok işbirlikçiydi, değil mi?”</p>
<p>“Susmadı. Tüm bu itiraf. Günah işlediğim için affet beni Baba.”</p>
<p>“Tam Katolik tarzı.”</p>
<p>Derwent omuzlarını silkti. “Fark etmez. Konuşmak ona kendini daha iyi hissettirmiş gibi görünüyor.”</p>
<p>“Dürüst olmak gerekirse, prezervatifi inkâr edemezdi.”</p>
<p>“İnsanları konuşmaya istekli hâle getiren bir parça DNA gibisi yok.”</p>
<p>“Unutulmayacaklar arasındaki en önemli şey. Eğer onu öl-dürdüyse, cesedi hiç iz bırakmadan sakladı, bunun kendini temizlemekten daha zor olduğunu düşünürsün aslında.”</p>
<p>“Eğer köpek olmasaydı, Harold’un evine gitmezdik. Tekrar dönüp temizlemek, orayı öylece bırakmaktan daha riskli olurdu.” Derwent’in dikkati dağılmış gibi görünüyordu. “Cesedi ortadan kaldırmaya dön.”</p>
<p>“Ne demek istiyorsun?”</p>
<p>“Bence yardım almak zorundaydı. O yetişkin bir kadın. En azından onu götürmek için iki bahçe ve bir ara sokak geçmesi gerekiyordu. Arabaya ihtiyacı vardı. Cesedi koyacak bir yer bulmaya ihtiyacı vardı; çok iyi seçilmiş bir yer, biz henüz onu bulamadık. Bir de arabayı temizlemesi gerekiyordu.”</p>
<p>“Arabada Kate’den hiç iz yoktu.” diye hatırlattım Derwent’a. “Bir daha bakıyorlar ama ya çok iyi bir iş çıkardı ya da o arabayı kullanmadı.”</p>
<p>“Yani bir suç ortağı olabilir.”</p>
<p>“Bence birine ihtiyacı vardı.”</p>
<p>“Morgan Norris?”</p>
<p>“Mümkün. Kardeşinin de onunla seks yaptığından haberi var mı merak ediyorum.”</p>
<p>“Sorduğumda haberi yok dedi. Eve gittiğinde Morgan’ın yerinde olmak istemezdim.”</p>
<p>“Kesinlikle kadın konusunda ortak zevkleri var ya da onlar için rekabet ediyorlar. Morgan’ın ve Oliver’ın karısının, Oliver’la olmadan önce aralarında bir şey olduğunu biliyor muydun?”</p>
<p>“Bir şey?”</p>
<p>“Morgana göre çok masummuş ama ben onun söylediği hiçbir şeye inanmam.” Gerindim. “Birbirleriyle yan yanayken huzursuz olduklarını fark ettim. Sanırım Morgan’ın daha fazla evde kalmasına izin vermeyecek.”</p>
<p>Derwent saatine baktı. “Bir dakika sonra Burt’ün basın toplantısı var. Gelip izlemek ister misin?”</p>
<p>“Oliver Norris’i bitirmek istiyorum.”</p>
<p>“Bu Kate Emery’nin söylediği.”</p>
<p>“Çık buradan.” Ona bir kalem attım, kahkaha atarak ve saltana sallana yürüyerek çıktı. Kulaklıklarımı tekrar taktım ama videoyu tekrar başlatmadan önce, Kate’in resmini aradım. Duvarda aslıydı, A4 kâğıda basıldığı için resim çok net değildi.</p>
<p>Resmin köşesindeki siyah saç Chloc’nindi, biri onu oradan kesmişti. Kate gözlerini kısarak bakıyordu, yüzünü buruşturmuştu. Saçları yüzüne düşmüş ama gülümsüyordu. Hayat dolu. Erkeklere prensiplerini hiçe saydırtacak, yeminlerini bozdurtacak ve onu memnun etmek için önünde kendilerini küçük düşürtecek kadar çekiciydi. Kızının durumuyla ilgili, kurumsal kayıtsızlık karşısında sıkışmıştı. Bir işe başlamış ve yürütmeye çalışmıştı. Elinden gelenin en iyisini yaptığını düşündüm.</p>
<p>Ya da seks için yabancıları kullanmış ve kendi eğlencesi için dindar komşusuna işkence etmiş; eski kocasının peşini para için bırakmamış ve ona bağımlı olmasına ihtiyacı olduğu için, kendi kızını kurban etmişti. Tamamen farklı iki resim. Madalyonun iki yüzü.</p>
<p>Ama tabii Kate’in davasında hangi taraf olursa olsun, kaybediyorsun. İyi de olsa, kötü de olsa ölmüştü. Bunun başına gelmesi için yapmış olduklarının önemi yoktu. Kate’in ölümünden sadece onu öldüren suçluydu. Onu yargılamayacaktım. Onun nasıl biri olduğunu çözmek istememin tek sebebi: Neden öldüğünü bulabilmekti...</p>
<p><sup><a href="#footnote1">1</a></sup><a id="bookmark3"></a></p>
<p> Londra şehrinden sorumlu polis gücü.</p>
<p><sup><a href="#footnote2">2</a></sup><a id="bookmark5"></a></p>
<p> Eski Doğu Almanya’nın gizli polis teşkilatı.</p>
<p><sup><a href="#footnote3">3</a></sup><a id="bookmark10"></a></p>
<p> Yabancı madde etkisiyle kirlenme veya saflığını kaybetme, enfekte olma, bulaşma.</p>
</body>
</html>