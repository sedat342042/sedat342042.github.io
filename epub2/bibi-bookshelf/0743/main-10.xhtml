<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">20</span></h1>
<p>Eleanor Norris bizi evine aldı, yüzü solgundu ama sakindi.</p>
<p>Ev yemek kokuyordu; kuzu, biberiye ve kızarmış patates. Derwent’i kokuyu beğenerek içine çekerken yakaladım.</p>
<p>“Kilisede olacağınızı düşünmüştüm.” dedim.</p>
<p>“Gitmedim. Gitmek istemedim. Yani geri gelme ihtimallerine karşın. Burada dua ettim.” Koridorda masanın üzerinde duran iyice eskimiş Incil’i işaret etti, sanki kapıyı açmak için onu bırakmıştı.</p>
<p>“Kocanız kilisede mi?”</p>
<p>“Şu ana kadar dönmüş olmalıydı.” dedi belli belirsiz. “Öğle yemeği hazır.”</p>
<p>“Bethany’nin kaybolduğunu düşününce, yemek pişiriyor olmanıza şaşırdım.”</p>
<p>“Zor zamanlarda Tanrı’nın sevgisini kutlamamanın garip bir tarafı yok. Bethany onun elinde. Onun için dua etmekten başka ne yapabiliriz?</p>
<p>“Gerçekten ne yapabiliriz?” diye mırıldandım.</p>
<p>“Ayrıca pazar günleri, her zaman Gareth’a öğle yemeği veririz ve yemeğe ihtiyacı olan herkese. Gareth Tanrı’nın nimetlerini ihtiyacı olan herkesle paylaşmamızı söyler.”</p>
<p>Ne kadar Gareth’a göre.</p>
<p>“Dedektif Shaw yukarıda mı?”</p>
<p>Başıyla onayladı.</p>
<p>“Çok uzun sürmemesi için çalışacağız.” Arkamda Derwent, merdivenlerden yukarı çıkmaya başladım. Aşağıya baktığımda Eleanor’un yeniden Incil’i eline aldığını gördüm. Çoktan kitabın içine girmişti, okurken dudakları oynuyordu.</p>
<p>Yukarıda ayrıldık. Derwent, Bethany’nin odasına gitti ve ben de Chloe’nin kullandığı oda da Georgiayı bulmaya gittim.</p>
<p>“Bir şey var mı?”</p>
<p>Beni görmek için gardıroptan başını çıkardı. “Hiçbir şey. Ne kadar eşyası vardı bilmiyorum ama yanına pek fazla almamış gibi görünüyor, o yüzden de çok uzun süre evden ayrı kalmayı planlamıyorlardı diye düşünüyorum.</p>
<p>“Ya da planlanmış bir şey değildi.” dedim, şifonyerin çekmecelerini açmak için eldivenleri giyerken. Chloe’nin evinde bulduğum ilaçlar vardı. Kutuları saydım. Yanma bir kutu almıştı ve ne kadar doğum kontrol hapı varsa, hepsini almıştı. Kaşlarımı çattım.</p>
<p>“Sorun nedir?”</p>
<p>“Sadece merak ediyorum...” Dışarı çıktım ve merdivenlerden aşağıya inerek mutfağa, masada oturan Eleanor’un yanına gittim. Başı ellerinin arasında hâlâ Incil’i okuyordu.</p>
<p>“Chloe’nin herhangi bir şeyini aldınız mı? İlaçlarını?”</p>
<p>Başka bir âlemdeydi, gözleri tam odaklanamıyordu. “Hayır.”</p>
<p>“Peki ya haplar?”</p>
<p>“Aaa, onlar mı?”</p>
<p>JANE CASEY</p>
<p>“Evet, onlar. Chloe yanında mı götürdü?”</p>
<p>“Hayır, biz doğum kontrolünü hiçbir şekilde kabul etmiyoruz. Kendini tutmak olabilecek en iyi doğum kontrol yöntemi.”</p>
<p>“O zaman siz aldınız.”</p>
<p>“Onları bu evin içinde tutamazdı.” Eleanor Incil’de kaldığı yere bir ayraç koydu ve kapattı. “Bethany’i düşünmek zorundaydık. O kızımıza örnek olmasını isteyeceğimiz bir şey değildi.”</p>
<p>“Kaçmasına şaşmamalı.” dedim kendimi tutamayarak. “Ona kalacak güvenli bir yer sağlamanız gerekiyordu. Kendi bedeniyle ne yapacağını gözlemlemek sizin işiniz değildi.”</p>
<p>“Bizim çatımız altındaydı. Kurallarımıza uymak zorundaydı.”</p>
<p>“O hapları neden kullandığını bile bilmiyordunuz. Birçok sebepten dolayı olabilir. Aktif bir cinsel hayatı olduğu için olsa bile...”</p>
<p>“Oliver ve ben doğru olduğunu düşündüğümüz şeyi yapmak zorundaydık.” Yüzünde inatçı bir ifade vardı.</p>
<p>“Kerrigan!” Derwent bağırmıştı. Yarım saniye kazanmak için mutfağın yanındaki küçük aradan, evin çıkış kapısının bulunduğu ara hole çıktım. On kapıyı açar açmaz omzunun üzerinden, “Destek çağır.” dedi.</p>
<p>“Neler oluyor?” Havaya konuşuyordum, sanki yangın varmış gibi koşuyordu. Yukarı baktım ve Georgiayı gördüm, aşağıya bakıyordu ve yüzü solgundu. “Neler oluyor?”</p>
<p>“Sanırım Dedektif Derwent pencereden bir şey gördü?”</p>
<p>Ne olduğunu sormamın belli ki bir anlamı yoktu. Yolun ortasına çıkarak onu takip ettim, gözümü kamaştıran güneş nedeniyle görebilmek için gözlerimi kıstım. Yolun karşısına, William Turner’ın evinin yakınına, Oliver Norris in arabası park edilmişti ki bu hiç iyi değildi.</p>
<p>İyi olmayan bir diğer şey ise: Derwent’in bağırdığını duyabiliyordum. Telsizimi bulmak için elimi belime attım ama yerinde yoktu. Arabada bırakmıştım.</p>
<p>“Georgia!”</p>
<p>Kapıya çıktı, dikkatle bakıyordu.</p>
<p>“Telsizin yanında mı?”</p>
<p>Başını salladı.</p>
<p>“Destek iste çabuk. Sonra gel ve yardım et.”</p>
<p>“Yardım? Ne için?”</p>
<p>“Derwent şu anda neye bulaştıysa.” Gitmek için sabırsızlanıyordum ama Georgia yı destek için hâlâ telsizine uzanamadan, böyle şaşkın ve ne yapacağım bilmez hâlde bırakamadım, ellerinin titrediğini bir kilometre öteden görebiliyordum. “Hadi!”</p>
<p>“Ama korumam veya gazım yok.”</p>
<p>“Onun da yok.” dedim. Ona güvenemiyordum ve daha da fazla bekleyemezdim. “Sadece... Sadece işini yap.”</p>
<p>Tüm içgüdülerim olabildiğince hızh koşmamı ve Derwent’in destek istediği olayın içine atlamamı söylüyordu ama aldığım eğitim ve tecrübem beni durdurdu. Geniş bir görüş sağlayan nokta bulup, Derwent’in gördüğü şeyi görene kadar William Turner’ın evinin tam karşısında duran arabaların arkasında eğilerek ilerledim.</p>
<p>Oliver Norris ellerini yumruk yapmış ön bahçede duruyordu. Etrafında ikisi de kaslı, biri kendinden daha büyük, biri daha genç iki adam vardı. Norris, Derwent’in dikkatini çekmeye çalışıyordu. Derwent yerde yatan bir figürün yanında bacaklarını açmış duruyordu ve yüzündeki ifade ölümüne kadar gideceğini gösteriyordu: <span style="font-style:italic;">Hadi dene de görelim.</span> Üstünde kısa kollu tişört vardı; copu yoktu, gözyaşı gazı yoktu, telsizi yoktu. Sahip olduğu şey rütbesi ve bu tür nereye varacağı belli olmayan durumları kontrol etme kabiliyetiydi. Ve tabii ki benim tam arkasında olduğumu bilmesiydi.</p>
<p>Yerde: Tanınmayacak hâlde William Turner, yüzü kanla kaplı, çektiği acıyı yansıtan bir şekilde kıvrılmış bir beden. Norris öne doğru eğilmiş Derwent’in yüzüne bağırıyordu. Derwent’in dikkatini daha büyük tehlike oluşturan diğer iki adamdan kendine çekmek istiyordu. Derwent, bir sinek tarafından işkence gören bir boğa gibi görünüyordu ve başını salladı. Ben onu izlerken, “Geri çekilin! Bu bir emirdir!” diye bağırdı.</p>
<p>Bağırarak işin içinden çıkacağınız belalar vardı ama bunun onlardan biri olduğunu düşünmüyordum.</p>
<p>“Bunun seninle alakası yok.” Oliver’ın boynundaki damarlar dışarıya çıkmıştı. Gergindi. Bir şey kanıtlar gibi. Pervasız.</p>
<p>“Şimdi.” dedi Derwent hepsiyle tek tek göz teması yaparak. Gözlerinden ateş çıkıyordu. “Hadi. Defolun.”</p>
<p>“Kızımın nerede olduğunu biliyor.” Norris titriyordu.</p>
<p>“Hayır, bilmiyor.”</p>
<p>“Sana böyle mi söyledi?”</p>
<p>“Evet.”</p>
<p>“Ve sen de ona inandın mı?”</p>
<p>Derwent omuzlarını silkti. “Neden inanmayayım?”</p>
<p>“Onun DNA’sını alırken gördük sizi. O bir şüpheli.” Daha yaşlı olan adamın gözleri buz gibiydi, gözlerini kırpmıyordu. “Siz polis memurları çok yumuşaksınız. İşinizi kaybetmekten o kadar korkuyorsunuz ki düzgünce yapamıyorsunuz.”</p>
<p>Derwent kahkaha attı. “Bu konuyla ilgili yanlış polis memuruyla konuşuyorsun, inan bana.”</p>
<p>Daha genç olanı Turner’ın göğsünü isabet alarak tükürmeden önce, Derwent’in olayı kontrol altına aldığına neredeyse inanmaya başlıyordum. Turner’ın bunu hissettiğinden şüpheliydim ama Derwent anında karşılık verdi.</p>
<p>“Lanet olasıca! Benim yanımda tükürme.”</p>
<p>“Ne dediğine dikkat et.” dedi Norris.</p>
<p>Derwent öfkeden burnundan soluyordu. “Lanet olasıca.”</p>
<p>Şimşek gibi bir hızla Norris yüzüne yumruk attı. Derwent’in ondan kaçmak için zamanı vardı ama tamamen sakınmak için yoktu, Norris’in yumruğu elmacık kemiğine geldi. Bir saniyeliğine dengesini kaybetti; sendeledi, neredeyse ayağı takılıp Turner’ın üzerine düşecekti. Oliver Norris’in kendine ve kaslı arkadaşlarına duyduğu güvenin geri geldiğini görebiliyordum. Gücün dengesi bu kadar kolay değişebiliyordu. Üçe karşı bir, çok adil görünmüyordu.</p>
<p>Dengeyi sağlamanın zamanı gelmişti.</p>
<p>Sokak kuralları çok basitti ve onları üniformayla ilk dışarı çıktığımda öğrenmiştim: Asla saygınlığını yitirme. Zayıflık gösterme. Bir kere karşılaştın mı, sakın geri adım atma ve asla ne yapacağını bilmiyormuş gibi görünme.</p>
<p>“Polis memuruna saldırı. Bu çok daha ciddileşti.” dedim, bahçe kapısının etrafından dolaşarak. Ellerimin titrediğini gizlemek için, cebime koymuştum. “Hiç ortak girişim diye bir şey duydunuz mu beyler? Biri bir şey yaptığında hepiniz yapmış saylıyorsunuz. Yani bu çocuk ölürse, hepiniz cinayetten sorumlusunuz ve eğer biriniz bir polis memuruna vurursa, hepiniz suçlusunuz.”</p>
<p>“Onu arabaya taşımama yardım edin.” dedi Norris arkadaşlarına. “Ne bildiğini öğrenmem lazım.”</p>
<p>“Yani onu öldüresiye dövmeden önce, konuşturmadığınızı mı söylüyorsunuz?” Dilimle damağımı şaklattım. “Çok toyca bir hata Bay Norris. Her zaman zarar vermeden önce, ne istiyorsan almalısın.”</p>
<p>“Kerrigan.” dedi Derwent, sesi gergindi çünkü onun için yaralanma riskini alma ya da daha kötüsünün olması normaldi ama aynı şeyi ben yapınca bundan hoşlanmadı. Avucumun içindeki araba anahtarlarını görsün diye elimi cebimden çıkardım.</p>
<p>Başımı kaldırdım, kulak kabarttım. “Bunu duyuyor musunuz? Sirenler. Bizim için destek geliyor.” Onlara baktım. “Sizin desteğiniz nerede beyler?”</p>
<p>Norris’in kaslı adamları birbirine baktı ve aralarında sözsüz bir mesajlaşma oldu. <span style="font-style:italic;">Buna değmez.</span></p>
<p>“Onu dinlemeyin.” dedi Norris, sesinde umutsuzluk vardı.</p>
<p>“Bana yardım etmek zorundasınız.”</p>
<p>Genç olan bahçe duvarının üstünden adayarak, hızlı bir şekilde caddeden aşağıya koşmaya başladı. Koşarken kapüşonunu da başına geçirdi. Onun gitmesine izin verdim. Onu başka bir zaman yakalayabilirdik.</p>
<p>Ben bu durumdan bir an önce kurtulmaya bakıyordum.</p>
<p>Turner inledi. Derwent aşağıya eğildi ve Turner’ı bir kolunu kendi omuzuna dolayarak ayağa kaldırdı. Ayakta çok daha kötü görünüyordu. Başını tutamıyordu, burnu şişmişti, ağzı kana bulanmıştı. Arabamı açmak için düğmeye bastım. Bahçe kapısından on metre öteye park edilmişti ve Derwent’in nereye park edildiğini fark etmesini ya da en azından kilidi açtığımda yanıp sönen ışıkları görmüş olmasını umdum.</p>
<p>Sanki önceden konuşmuş, planlamış ve pratiğini yapmışız gibi her şey çok iyi gitti. Derwent yanımdan geçti ve Turner’ı</p>
<p>arabamın yolcu koltuğuna oturttu. O gittiğinde Norris’i halletmenin daha kolay olacağını düşündüm.</p>
<p>Ama bu sırada, onu tek başıma yüzüstü yatırmam gerekecekti.</p>
<p>Sorun yok.</p>
<p>“Ne yapıyorsun?” diye sordu Norris. Bana doğru gelerek, yüzünü yüzüme yaklaştırdı. “Onu götüremezsin.”</p>
<p>“Burada bırakamam. Güvende değil.”</p>
<p>“Haklısın, lanet olsun. Güvende değil.”</p>
<p>Yaşlıca olan adam sabrını kaybetti. Norris’i yolundan itti ve beni omuzlarımdan tuttu. Ellerinden kurtuldum.</p>
<p>“Bana dokunma.”</p>
<p>“Bana ne yapacağımı söyleme.”</p>
<p>“Senin hakkında soruşturma yaptığımızda neler bulacağımızı çok merak ediyorum.”</p>
<p>“Kerrigan.” Derwent arkamdaydı. Geri geri gittim, arabanın etrafında dolaşarak, sürücü koltuğuna oturdum. Öncelik bir: Turner’ı kurtar. Öncelik iki: Memurların güvenliğini sağla. Öncelik üç: Listenin en altındaki adamları tutuklamaktı. Birileri elbet onları tutuklardı.</p>
<p>Georgia yı aradım ve yolun karşı tarafında, sanki ona uğur getirecekmiş gibi telsizini sıkı sıkı tutarak, kaldırımda oturmuş olduğunu gördüm, yüzü bembeyazdı. Onu da arabaya alacak zaman yoktu. Şoför koltuğuna oturdum, motoru çalıştırdım. Turner’ın hırıltısı ve inlemeyle karışık nefes alışverişini duyuyordum; bunun yaralarından dolayı olmasını umdum, bir astım atağı olmamasını. Derwent’la göz göze geldik ve Georgia nın olduğu yöne doğru anlamlı bir şekilde baktık; ben arabayı ters</p>
<p><span style="font-style:italic;">*rrw-----</span></p>
<p>çevirmeden Derwent’in Georgia’ya doğru ilerlediğini gördüm. Dar yola ve Norris’in Volvo’sunun yolu kapamış olmasına küfrediyordu. Bir şey büyük bir gürültüyle arabanın üstüne düştü, refleks olarak kafamı kollarımın arasına aldım. Yüzü öfkeden buruşmuş olan Norris’in yumruğuydu bu. Tam zamanında kapıları kilitledim ve Norris sanki kıracakmış gibi kapı koluna asıldı. îri adam yolumu kapatmaya geliyordu; ya şimdi ya asla dedim.</p>
<p>Direksiyonu çevirdim ve hızla uzaklaştım. Dikiz aynasından baktığımda, adam peşimden koşuyordu, Derwent da Georgia yı başka bir arabaya doğru götürüyordu. Valerian Caddesi nden ana yola çıktım ve trafiği yararak gelen mavi ışıkların hızla yaklaştığını gördüm. Onları çağıralı ne kadar olmuştu? Sonsuzluk gibi gelmişti.</p>
<p>“Ne...” Turner uykulu gözlerle kıpırdandı. “Neler oluyor?” Sözler ağzından çok net çıkmıyordu ama mantıklıydı.</p>
<p>“Seni hastaneye götürüyorum.”</p>
<p>“Yüzüm...” Elini kaldırdı, ben havada tuttum.</p>
<p>İnledi. “Lanet olsun, acıyor.”</p>
<p>“Şaşırmadım.” Bir yan yola saptım, sonra bir taneye daha, bölgenin çalıştığım haritalarını hatırlamaya çalıştım.</p>
<p>“Neredeyiz?” Pencereden dışarıya baktı. “Nereye gidiyoruz?”</p>
<p>“Hastane.” dedim yine. Kesinlikle beyin sarsıntısı geçiriyordu. “Bir doktora ihtiyacın var.”</p>
<p>Burnunu çekti ve gören tek gözüyle bana baktı. Diğeri o kadar şişmişti ki neredeyse kapanmıştı. “Kötü mü?”</p>
<p>“Seni toparlayacaklar.” Göz çukurunda bir çatlak olduğunu tahmin ediyordum. Burnu kesinlikle kırılmıştı. Özellikle yüzünü hedef almışlardı. Oliver Norris’in aldığı hazzı tahmin edebiliyordum, kızını baştan çıkaran adamın yüzünü gözünü dağıtmak. “Ama şu anda baktırman gerekiyor.”</p>
<p>“önce seninle konuşmam gerek.” Nefesi hâlâ hırıltılıydı.</p>
<p>“Soluk alma cihazın yanında mı?”</p>
<p>“Evet. Hayır.” Ceplerini yokladı ve buldu. “Ama şu anda ihtiyacım yok.”</p>
<p>“Sadece gerekirse diye.”</p>
<p>“Evet.” Yeniden elini yüzüne götürdü, parmakları titriyordu. Elini sıkıca ama kibarca tuttum.</p>
<p>“Güven bana, yüzüne dokunmana gerek yok. Sadece daha kötü yapar.”</p>
<p>“Ne yaptıklarını görebilir miyim?”</p>
<p>“Tavsiye etmem.” Elini dizinin üstüne koydum. “Ne hakkında konuşmak istiyorsun?”</p>
<p>“Chloe. Sana daha önce söylemeliydim.” Gözünü kırptı. “Bir dakikalığına arabayı durdurur musun?”</p>
<p>Hayır demeliydim, gerçekten; tedavi edilmesi gerekiyordu ve söyleyebileceği herhangi bir şey mahkemede zorluk çıkarabilirdi. Bu resmî bir sorgulamadan çok uzaktı. Daha da önemli olan, yasal tarafı mı yoksa giden kızları bulmak mı? Yazı tura at... Dar bir ara yola girdim ve durdum. Çıkmaz sokaktı, kimse göremezdi, ev yoktu.</p>
<p>“Neredeler William? Chloe ve Bethany nerede?”</p>
<p>“Bilmiyorum.”</p>
<p>Hayal kırıklığını derinlerimde hissettim. “Sanmıştım ki...”</p>
<p>“Hayır, sana söyledim. Bilmiyorum. O adamlara da, Norris ve diğerlerine aynı şeyi söyledim. Kaybolduklarından beri onlardan haber alamadım ve bu beni deli ediyor.” Ellerini yumruk yaptı. “Eğer biri ona zarar verirse, onları öldürürüm.”</p>
<p>Şu anda ıslak bir kumaşa bile yumruk atamayacak kadar zayıftı ama söylediğini yapacağına şüphem yoktu.</p>
<p>“Onu seviyorsun.”</p>
<p>“Tabii ki seviyorum.” Burnunu çekti ve kan boğazından aşağıya akınca öksürdü.</p>
<p>“Harold Lowe’i tanıyor musun?”</p>
<p>“Kim?” Samimi bir kafa karışıklığı.</p>
<p>“22, Constantine Bulvarı.”</p>
<p>Hayır, anlamında kafasını salladı ama bu sefer ona inanmadım.</p>
<p>“Oraya gittin mi? Chloe ile beraber?”</p>
<p>Tek gözünü kapattı ve iç çekti.</p>
<p>Bingo.</p>
<p>“Chloe önerdi bunu.” Burnunu çekti, o an hissettiği acıyla göz kapakları kırıştı. Şu anda net bir şekilde düşünmek onun için zor olmalıydı. Her şeyi düşünürsek, aslında bana doğruyu söylemek daha kolaydı... “Onun fikriydi. Anahtarlar annesin-deydi. Chloe onları aldı.”</p>
<p>“Neden oradaydınız?”</p>
<p>“Gidilecek bir yerdi. Yalnız kalabileceğimiz bir yer.” Dilinin ucuyla dudaklarına dokundu, gördüğü zararı anlamaya çalışıyordu. “Komşular bizi görmesin diye arka odayı kullanıyorduk. Tabii Chloe de annesi eve döndüğünde görebiliyordu.”</p>
<p>“Orada ne yapıyordunuz?”</p>
<p>Alaycı bir tavırla tek gözüyle baktı. “Tahmin edemiyor musun?”</p>
<p>“Chloe ile?”</p>
<p>“O istedi. Her zaman ondan hoşlandım.” Ani bir öfkeyle, “Bana öyle bakmana gerek yok. Ben olmasam başka biri olacaktı. En azından ben dikkatli davranıyordum. Doğum kontrol hapları aldığından emindim. Prezervatif kullanıp kullanmamamı takmıyordu. Hiçbir şeyi umursamıyordu. Sorumlu olan bendim.”</p>
<p>Taciz? Merak ettim. Bu bir çocuğu küçük yaşlarda hipersek-süel yapabilirdi ama tabii Chloe çocuk değildi. Onun yetişkinler gibi arzuları vardı ve sonuçlarını anlayabilecek kapasiteye sahip değildi.</p>
<p>“Eğer Chloe’ye sorarsak, babası hakkında ne der?”</p>
<p>“Bilmiyorum. Hiç sormadım.”</p>
<p>Hayal kırıklığıyla iç çektim. “Bana ne söylemek istiyorsun?”</p>
<p>“Chloe’nin neden babasının evinden erken döndüğünü anlatmak istiyorum.”</p>
<p>“Devam et.”</p>
<p>“Çünkü oradayken o adi üvey kardeşi, her gece onun odasına girip uyuduğunu düşünerek parmaklarını içine sokuyordu. Ayrıca adi babası da o kötü karısından o kadar kokuyor ki polisleri çağırmıyor. Hepsi bir kaza. Hepsi bir yanlış anlama. Gebersinler.”</p>
<p>“Hangi üvey kardeşi?”</p>
<p>“Büyük olan. Nolan.” Yaralarıyla sanki yüzünde bir maske varmış gibiydi. “Onunla hiç karşılaşmadım. Keşke karşılaşsay-dım.”</p>
<p>Söyleşinde, içimi ürperten bir şey vardı. “Bizim varlığımızın amacı bu. Bu tür şeylerle tek başınıza uğraşmak zorunda değilsiniz.”</p>
<p>“Polislerin rahatsız edilmeye değmediğini düşündüğüm için affedersin.”</p>
<p>“Bu yüzden mi Ben Christie ile kendin ilgilendin?” Körü körüne bir denemeydi. Eğer Christie’ye zarar verdiğini itiraf ederse biterdim çünkü onu uyarmamıştım. Bunun birdenbire onun konuşmasını bitireceğinin farkındaydım.</p>
<p>&quot;Neden böyle düşünüyorsun?”</p>
<p>&quot;Çünkü hukuku kendin uygulamak gibi bir geçmişin var ve sanırım şiddete başvurmaktan korkmuyorsun.”</p>
<p>“Ona hiç dokunmadım.”</p>
<p>“Ya Kate? Sen ve Chloe’yi biliyor muydu?”</p>
<p>“Hayır. Kesinlikle hayır.”</p>
<p>“Onaylamazdı.”</p>
<p>“Bilmiyorum.” dedi, sesi tedbirliydi. “Öyle sanıyorum.”</p>
<p>“Nereye varmak istediğimi anlıyorsun değil mi? Kate öldü. Cesedi muhtemelen nehirde ya da bir yerlerde çürüyor. Şimdi ise Chloe ve Bethany yok. Güvendeler mi değiller mi bilmiyoruz ama bir şeyden kaçtıklarını biliyoruz. Bu genellikle şu iki şeyden biridir: Ya korkuyorlar ya da suçlular.”</p>
<p>“Neden kaçtıklarını bilmiyorum.” diye mırıldandı.</p>
<p>“Onlar için her şeyi yapar mısın William? Onlar için bir cesedi yok eder misin? Onlar için dayak yer misin? Onlar için ölür müsün?” Ona doğru eğildim. “Onlar için öldürür müsün?”</p>
<p>“Ben yanlış hiçbir şey yapmadım.”</p>
<p>“Arabanı adli inceleme için alacağız. Kızlar için Kate’in cesedini taşıyıp taşımadığına bakacağız ve kapalı kamera sisteminde seni bulacağız. Nereye gittiğini, ne yaptığını öğreneceğiz. Telefonunu alacağız ve Kate Emery öldüğünden beri gittiğin her yeri araştıracağız.” Gülümsedim. “İşbirliği yap ya da yapma, ne olduğunu ve bunun ne kadarına dâhil olduğunu bulacağız. En *y* ?<sup>c</sup>y -tek şansın- konuşmak.”</p>
<p>“Söylemem gereken her şeyi söyledim. Sana gerçeği anlattım.’’</p>
<h2><a id="bookmark1"></a><span style="font-weight:bold;">ölülerin Konuymatma izin ver</span></h2>
<p>“Neredeler William?”</p>
<p>“Bilmiyorum. Benden yardım istemediler. Hiç ceset taşımadım ya da arabamla onları hiçbir yere götürmedim.”</p>
<p>“Hadi seni hastaneye götürelim.” Ona şöyle bir baktım, bacaklarındaki titremeyi, yüzünün kanla kaplamayan kısmındaki solgun rengini, genel olarak hâlinin perişanlığını gözlemledim. Gerçi gözünde ufacık bir kıvılcım vardı. Elini cebine götürdü, tütün kutusunu çıkardı, hiç şaşırmadım.</p>
<p>“Benim arabamda değil.” Motoru çalıştırdım. “Ve emniyet kemerini bağla.”</p>
</body>
</html>