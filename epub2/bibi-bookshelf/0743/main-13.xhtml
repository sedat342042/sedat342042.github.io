<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">23</span></h1>
<p>Pazartesi sabahı, pazartesi sabahı sendromuyla ofise girdim ve bu hâlde tek olan da ben değildim. Daha içeriye girmeden Derwent’in nutuk çektiğini duyabiliyordum. Una Burt’ün ofisin-deydi, kapı kapalıydı ama görüntüsünden kızgın olduğu belliydi.</p>
<p>“Neler oluyor?” diye sordum Liv’e.</p>
<p>“Hiçbir fikrim yok.”</p>
<p>ikimiz de orada öylece durduk ve bir süre Safari’de kanlı bir cinayeti izleyen turistler gibi onları izledik. Tek tek kelimeleri okumaya çalıştım. Tüm konuşmayı Derwent yapıyordu; daha doğrusu bağırmayı. Una Burt’ün yüz ifadesini görmek için yer değiştirdim: Sıkılmış görünüyordu, büyük ölçüde. Beni gördü ve emreder gibi beni çağırdı.</p>
<p><span style="font-style:italic;">Kahretsin!</span></p>
<p>Yorgun bir şekilde ofisine doğru yürüdüm ve kapıyı açtım. Derwent döndü.</p>
<p>“Ooo demek işe gelebildin?”</p>
<p>“Gecikmedim ki.” dedim gecikmediğimi bilerek ama yine de saatime bakıp kontrol etme isteğimi bastırmaya çalışarak. “Neler oluyor?”</p>
<p>“Oliver Norris için T çıktı.”</p>
<p>T takipsizlik demekti; yani onu tutuklayan polisler onu suçlamaya veya bir soruşturma daha yapmaya gerek görmemiş.</p>
<p>“Nasıl? William Turner kanlar içindeydi. Sana vurmasını hiç söylemiyorum bile.”</p>
<p>“Evet. Bunu fark ettim.” Yüzünde vurduğu yer mavimsi bir mor olmuştu ve acı verdiği belliydi.</p>
<p>“Josh bununla ilgili bir soruşturma açmama kararı verdi.” Una Burt’ün sesinde herhangi bir yargılama yoktu ama Derwent her hâlükârda bunu kötü yorumladı.</p>
<p>“Onu bana vurduğu için suçlamamın zaman kaybı olacağını düşündüğüm için. Turner’ın içini dışına çıkardı.”</p>
<p>“Sen, sana vurduğu için onun hakkında şikâyetçi olmaya tenezzül etmedin.” dedi Una Burt. “Çok anlaşılır bir durum.”</p>
<p>“Bak, yapacak daha önemli işlerim vardı.”</p>
<p>“Turner şikâyetçi olmadı mı?” Onu hastanede yarı baygın hâlde bırakmıştım. “Norris’in ağır fiziksel zarar vermekten yargılanacağını düşünüyordum.”</p>
<p>“Ona kimin vurduğunu görmediğini söyledi.” Burt omuzlarını silkti. “Onu anlayabilirsin. O sokaklarda yaşamak zorunda. Komşun için, uzun bir tutukluluğa sebep olacak bir suçlamada bulunmak çok da eğlenceli değil.”</p>
<p>“Onu ölesiye dövmeye hazır bir komşuyla yaşamak zorunda. Bu, birazcık duyacağı sosyal utançtan daha iyi.”</p>
<p>Una Burt iç çekti. “Bu konuda yapacak hiçbir şeyimiz yok, Maeve.”</p>
<p>“Saldırının bir kısmını gördük.” dedim. “Ya biz bununla ilgili ifade verirsek?”</p>
<h2><a id="bookmark1"></a><span style="font-weight:bold;">ölülerin Konulmasına Ulu ver</span></h2>
<p>“Eğer Turner iş birliği yapmayacaksa, savcılık olayı mahkemeye götürmeye çok istekli olmayacaktır.” Kurbanın böyle bir olayda, kanıt göstermek istememe sebebini açıklamak zor. Bu durumda jüri olayın tümünün anlatılmadığını düşünüyor ve mahkûm etmiyorlar.”</p>
<p>Derwent’a döndüm. “Ya sen? Şimdi ifade verebilirsin. O morluk...”</p>
<p>Elini kaldırdı ve dokundu. “Evet, yapabilirdim ama gerçekçi olmak gerekirse, bana vurduğu için hapishanede tutulmayacak değil mi? Bir iki saat içinde kefaletle salınacak ve biz yine başladığımız yere döneceğiz.”</p>
<p>“Yani eve döndü.” Dudağımı ısırdım. “Peki ya Turner?”</p>
<p>“Bir gece tuttular ama sanırım bugün bırakıyorlar. Ameliyata gerek olmadı. Beyin sarsıntısından korkuyorlardı.”</p>
<p>“Bence birinin Norris’e gidip onaTurner’dan uzak durmasını hatırlatması gerekiyor.”</p>
<p>“Ben gönüllüyüm.” dedi Derwent gaddarca.</p>
<p>“Bu iyi fikir değil.” dedi Una Burt.</p>
<p>“Hadi ama... Onunla kavga etmeyeceğim. Ama Kerrigan’ın kibarca bela açmamasını söylemesini dinlemeyecektir, değil mi?”</p>
<p>“Bunu söylemek beni ne kadar üzse de, haklı. Norris en iyi zamanda bile kadınların söylediklerine önem veren adamlardan değil.”</p>
<p>“İyi.” dedi Burt. “Ama onunla git, Maeve. Bu arada, senin davranışlarınla ilgili herhangi bir şikâyet duymak istemiyorum Josh. Hâlâ son olayla ilgili formlar dolduruyorum.”</p>
<p>Derwent masumca gözlerini kırptı. “Sana söyledim, hepsi bir yanlış anlaşılmaydı.”</p>
<p>“Bunu söyledin, evet.” Bir dosyayı açtı ve okumaya başladı.</p>
<p>“Gidin hadi.”</p>
<p>Oliver Norris’in evinin biraz uzağına park ettim ve Derwent’la beraber geri eve yürüdük. Sokağın geçirdiği korku dolu günler yerini yavaş yavaş hayatın normal akışına bırakıyordu. Burası Kate Emery’nin bildiği Valerian Caddesi’ydi; pencere temizlikçileri, dağıtım arabaları, metal direklerle yapılmış yapı iskeleleri ve evin etrafına bir iskele kurdukları için kullandıkları kötü dil.</p>
<p>Normal, ayrıcalıklı, orta sınıf hayatı.</p>
<p>Ve bir numaralı kapının arkasında: kanı içine emmiş halılar, kan lekeli duvarlar.</p>
<p>İki numaralı kapının arkasında: morarmış parmak eklemleri, boş yataklar ve Tanrı’nın sözleri.</p>
<p>Üç numaralı kapının arkasında: çatlaklar, dikişler, nefes almak için verilen savaş, hayat için verilen savaş.</p>
<p>Acaba dört numaralı ya da beş numaralı kapıyı çalsam, nasıl bir özel cehennem bulacağım?</p>
<p>Kapıyı Oliver Norris açtı.</p>
<p>“Ne istiyorsunuz?”</p>
<p>Ancak birkaç saniye sonra cevap verebildim. Dikkatimi dağıtan Norris’in görünüşüydü, saçları darmadağınıktı ve gözleri sanki ağlamış gibi şiş ve kırmızıydı. Hafif uzamış sakalı, çenesini daha koyu renk gösteriyordu. Sanki çok uyuyamamış gibi gözlerini kısarak bakıyordu. Evde müzik çalıyordu; kilise korosu. Fark ettiğim anda, müziğin sesi açıldı.</p>
<p>“Her şey yolunda mı, Bay Norris?”</p>
<h2><a id="bookmark2"></a><span style="font-weight:bold;">ölülerin KenuıiMsına İzin ver</span></h2>
<p>“Evet, tabii ki.” Kendini toparlamaya çalıştı. “Sizin için ne yapabilirim?”</p>
<p>“Size birkaç tavsiyede bulunmak için uğradık.” dedi Derwent.</p>
<p>“Bay Turner hakkında.”</p>
<p>Norris başıyla onayladı. “Ben de öyle düşündüm.”</p>
<p>“Ondan uzak durman gerek. Onunla konuşma, ona bakma, onunla yolun aynı tarafında yürüme. O yokmuş gibi davran.”</p>
<p>“Hepsi bu mu?”</p>
<p>Derwent ne hareket etti ne de konuştu ama yüz ifadesi Norris’in bir adım geri atmasına sebep oldu. “Tamam, tamam. Ne demek istediğinizi anladım. Onu görmezden geleceğim.”</p>
<p>“Ciddi, çok ciddi suçlamalara maruz kalmadığın için çok şanslısın. Bay Turner’ın sizin hakkınızda şikayette bulunması için herhangi bir sebep varsa, anında ve olması gerektiği gibi soruşturmanızın sürmesi için elimden geleni yapacağım.”</p>
<p>“Not alındı.” Norris boğazını temizledi. “Yüzün için özür dilerim. Canın yanmış gibi görünüyor.”</p>
<p>“Elinin acıdığı kadar acıyor diyebilirim.”</p>
<p>Norris kafasını eğdi ve parmak eklemlerine baktı. Şişmiş ve morarmışlardı, derisi çizilmişti. “Evet, dün biraz kendimi dağıttım. Ders alınmıştır.”</p>
<p>“Umarım.” dedim.</p>
<p>Bana hızlı bir bakış attı ve herhangi bir düşmanlık hissetmedim. Onu zorlamıştım ve o kaybetmişti. İlahî bir şimşekle yerle bir edilmediğim için şaşırmıştım.</p>
<p>“Uğradığınız için teşekkürler.” Kapıyı kapatmaya başladı ve iki şey oldu: Koro sustu ve ben ayağımı kapı aralığına koydum.</p>
<p>“Kapatma. O ne?” Org yeniden yüksek sesle çalmaya başlamadan önce altı, yedi saniyelik bir sessizlik oldu. O arada çok net bir şekilde hıçkırıklarla ağlayan birini duydum.</p>
<p>“Ben hiçbir şey duymadım.” dedi Norris.</p>
<p>“Biri ağlıyor.” dedim.</p>
<p>“Ben de duydum.” Derwent belki duydu, belki de duymadı ama beni yalnız bırakmak istemedi. “Neler oluyor?”</p>
<p>Norris’in omuzları çöktü. “Umuyordum ki -istedim ki- bakın dün gece çok geç saatlerde geri geldi. Sizinle konuşacak durumda olduğunu sanmıyorum.”</p>
<p>“Kim geri geldi? Bethany mi? Chloe ile mi? Neredelermiş? Bize neden söylemediniz?” Sorular ağzımdan ardı ardına çıkıyordu. Derwent yavaşça elime dokundu, o kadar belli belirsiz yaptı ki Norris asla fark edemezdi.</p>
<p>“Bethany. Bethany eve geldi.”</p>
<p>“Chloe gelmedi mi?”</p>
<p>Kafasını salladı.</p>
<p>“Ne zaman?”</p>
<p>“On bir ya da on iki. O civarlarda.”</p>
<p>“Birine söylediniz mi? Polise?”</p>
<p>“Hayır.” Norris kafasını salladı. “O kaybolduğunda konuştuğumuz memuru aradım ama görevde değildi. Ona mesaj bıraktım”</p>
<p>Genel vardiya düzenini düşününce ancak dört gün sonra alacağı bir mesaj: İki gün erken, iki gün geç, iki gece ve dört gün izin. Sesimdeki öfkeyi saklayamadım. “Hâlâ onu arıyorlar ve Chloe’yi. Bethany’nin Chloe’yi bulmamıza yardımcı olabileceği aklınıza gelmedi mi?”</p>
<p>“Hiçbir şey bilmiyor.”</p>
<p>“öncelikli olarak, Chloe’nin neden kaybolduğu hakkında benden daha çok şey biliyor.”</p>
<p>“Onunla konuşmamız lazım.” dedi Derwent sözümü keserek. “Hemen şimdi.”</p>
<p>“iyi değil.” Norris yeniden kapıyı kapatmaya başladı. “Konuşamaz.”</p>
<p>“Israr etmek zorunda kalacağım.” dedim.</p>
<p>“Ve ben de bizi yalnız bırakmanız konusunda ısrar etmek zorunda kalacağım.” Norris’in yüzü kıpkırmızı oldu.</p>
<p>“Ollie.” Arkasından Eleanor göründü ve elini omzuna koydu. “Sorun yok.”</p>
<p>“Bırak da ben halledeyim.”</p>
<p>“Tabii.” Başını eğdi. “Niyetim sana karışmak değildi ama onunla konuşmaları gerekiyorsa...”</p>
<p>“Kimseyle konuşacak durumda değil.” Norris’in omuzları çöktü. “Döndüğünden beri tek kelime etmedi.”</p>
<p>“Ben onunla oturdum.” diye mırıldandı Eleanor. “Tek kalmamalıydı.”</p>
<p>“Lütfen.” dedim yalvarıp kendimi küçük düşürerek. “Chloe’nin hatırı için. Bethany onun tehlikede olmasını istemez.”</p>
<p>Norris uzunca bir süre bana baktı ama boş boş, aslında görmeden. Sonra başıyla onay verdi.</p>
<p>“Gidip ona burada olduğunuzu söyleyeceğim.” Eleanor bir adımını merdivene attıktan sonra durdu. “Şu anda yatakta, o nedenle de onunla konuşması için kadın memur tercihimiz olur.”</p>
<p>“Tabii.” dedi Derwent. Sesi kibardı ama çenesinde oynayan kası tamamen farklı bir hikâye anlatıyordu. “Dedektif Kerrigan onunla konuşurken bekleyeceğim.”</p>
<p>“Sanırım bu cn iyisi.’’ Eleanor merdivenlerden çıkmaya devam etti. Norris eve girebilmemiz için geri çekildi, yüzü taş gibiydi.</p>
<p>“Eğer onu üzersen...”</p>
<p>“Yapmak istediğim en son şey bu.”</p>
<p>Homurdandı. “Eminim.”</p>
<p>“Zaten üzgün gibi görünüyor.” diye yorum yaptı Derwent. “Ağladığını düşünürsek.”</p>
<p>“Çok yorgun. Hepimiz çok yorgunuz.” Norris başını salladı. “Tüm bunlar, sanki hepsi bir kâbus. Kate’e olanlar... - Tabii ki Chloe’nin bizimle kalmasına izin vermek zorundaydık ama bunun ne kadar zor olduğunu bilseydim... Ve Bethany’nin kaçacağını... Yani, Bethany bizim önceliğimiz olmalıydı. Eminim anlayabilirsiniz.”</p>
<p>“Anlıyorum.” dedi kısaca. <span style="font-style:italic;">Kızını korumaya çalıştığını ve Kafein kızının umurunda olmadığını anlıyorum. Hristiyan yardımı için çok fazla.</span></p>
<p>“Giydiği kıyafetleri alabilir miyiz?” diye sordum.</p>
<p>Norris’in gözlerinden bir gölge geçti. “Sanırım Eleanor onları yıkadı. Aslında, yıkadığından eminim.”</p>
<p>Yalandı ama zorla gülümsedim. “Hiç önemli değil. Çamaşır makinesinden sağ çıkanlar gerçekten şaşırtıcıdır.”</p>
<p>“Arabadan delil torbalarını alıp, herkese Bethany’nin bulunduğunu haber vereceğim.” Derwent kapıdan çıktı ve Norris’in arkasından kapıyı kapatmak için sabırsızlandığını biliyordum.</p>
<p>“Dedektif? Yukarı gelebilirsin.” diye seslendi Eleanor.</p>
<p>Norris’in fikrini değiştirme ihtimaline karşın yanından o kadar hızla geçtim ki sebep olduğum esintiyi hissettim. Eleanor kızının yatak odasının kapısının önünde duruyordu.</p>
<h2><a id="bookmark3"></a><span style="font-weight:bold;">ölülerin Konuşmasına izin Yer</span></h2>
<p>“Çok uzun sürmesin. Dinlenmeye ihtiyacı var.”</p>
<p>Bethany yatağın içinde kıvrılmıştı, örtülerin altında küçük bir figür. Yüzünü görene kadar yatağın etrafında dolaştım. Gözleri sımsıkı kapalıydı ve yüzünde hüzün vardı. Odanın perdeleri çekilmişti ve onu zar zor görüyordum. Perdelerden birini biraz açtım ve Bethany gözlerini kırptı.</p>
<p>“Affedersin Bethany. Burası biraz karanlık.”</p>
<p>Zayıf görünüyordu, yüzü kızarmış ve ateşliydi. Gözlük olmadan gözleri, incinmeye hazır ve savunmasız görünüyordu. Dudakları çatlamıştı ama şifonyerin üstünde bir bardak su vardı.</p>
<p>Eğilip, elini alnına koyarken, “Bir doktor gördü mü?” diye sordum. Ateşi vardı ve elimi hissedince geri çekildi.</p>
<p>Eleanor hayır anlamında başını salladı. “İyiydi. Doktora ihtiyacı yoktu. Dinlenmeye ihtiyacı vardı.”</p>
<p>“Bethany, Chloe’nin nerede olduğunu bilip bilmediğini sormam lazım.”</p>
<p>Tüm bedeni titredi ve gözlerini sımsıkı kapadı.</p>
<p>“Onu en son ne zaman gördün?”</p>
<p>Cevap yok.</p>
<p>“Başı belada olabilir, Bethany. Hatta tehlikede. Onu acilen bulmamız lazım.”</p>
<p>“Ve siz bunun için ne yapıyorsunuz?” Karanlığın içinde Eleanor’un sesi çok yüksek çıkmıştı. “Yani benim kızımı rahatsız etmek dışında.”</p>
<p>“Sosyal medya ve ana haberlerde fotoğrafları çıktı. Bugün de ulusal haberlere çıkacak.” Saatimi kontrol ettim. “Saat bir haberlerinde olacak.”</p>
<p>“Ama kaybolmasının üstünden iki gün geçti.”</p>
<p>“Savunmasız kişiler her zaman kaybolabilir.” Ayağa kalktım. “Biz Chloe’nin mahremiyeti ve güvenliğini dengeliyorduk. Özellikle de şu anki durumuna baktığımız zaman. Medya, kaybolmasıyla çok ilgilenecek. O nedenle gerçekten neden gittiğini ve nereye gitmeyi planladığını bilmek zorundayız.”</p>
<p>“Eğer Bethany bilmiyorsa, size söyleyemez.”</p>
<p>“Bunu anlıyorum. Bildiği herhangi bir şey bize yardımcı olabilir.” Yeniden çömeldim. “Bethany nereye gittiniz? Nerede saklanıyordunuz?”</p>
<p>Cevap yok.</p>
<p>“Birlikte miydiniz?”</p>
<p>Hafifçe başıyla onayladı.</p>
<p>“Tüm bu süre boyunca mı?”</p>
<p>Yine başıyla onayladı.</p>
<p>“Ne zaman ondan ayrıldın? Ya da o mu seni bıraktı? Saklanmanız için size biri yardım etti mi? Tartıştınız mı?”</p>
<p>Göz kapaklarının altından gözyaşları süzülüyordu.</p>
<p>“Bethany, lütfen.”</p>
<p>“Bu kadar yeter.” dedi Eleanor, sanki kızını benden koruması gerekiyormuş gibi onun üzerine eğilerek.</p>
<p>“Ama ihtiyacımız olan...”</p>
<p>“Hayır. Üzgünüm. Hemen çıkmanız lazım.”</p>
<p>“Bethany, benimle konuşabileceğini biliyorsun. Sen ya da Chloe’nin başı belada değil. Chloe’nin güvende olduğundan emin olmamız lazım.”</p>
<p>Bethany örtünün altına yüzünü sakladı ve tüylerimi diken diken yapan alçak bir ağlama sesi duyuldu.</p>
<p>“Şimdi gidin lütfen. Gidin.” dedi Eleanor.</p>
<h2><a id="bookmark4"></a><span style="font-weight:bold;">ölülerin Konuşmasına İzin var</span></h2>
<p>“Çok yakında tekrar geleceğim, Bethany.” dedim. <span style="font-style:italic;">Ve seninle annen araya girmeden konuşmayı umuyorum.</span> Eleanor’un önünde konuşmaktan korkup korkmadığını bilmiyordum ama bunu da göz ardı etmemeliydim.</p>
<p>Aşağıdaki koridor çok kalabalık görünüyordu ama sadece üç kişi vardı; üçü de çok iri adamlar olduğu için böyleydi. Oliver Norris, Derwent ve Morgan Norris. Ben merdivenlerden aşağıya inerken, Morgan Norris başını kaldırdı ve sırıttı.</p>
<p>“Eğer bu Juliet Bravo değilse...”</p>
<p>“Bu onun çağırma şekliydi, adı değildi.” dedim.</p>
<p>“Senin hakkında sevdiğim şey doğruya olan bu tutkun.” Morgan tutku kelimesini bastıra bastıra söyledi ve tenimde bir ürperti hissettim. Yüzümün ne şekle girdiğini bilmiyorum ama Derwent’in benimle Morgan ın arasına girmesine sebep oldu. Morgan son ana kadar yerinden kıpırdamadı ama sonra geri çekildi. “Tamam. Sorun yok.”</p>
<p>“Kardeşim adına özür dilerim.” dedi Oliver arkamdan.</p>
<p>“Gerek yok.” Evden çıkmak istiyordum. Boğucuydu, ortam çok gergindi. “Eğer Bethany benimle konuşmak isterse, ben hemen gelirim. Her zaman.”</p>
<p>“Gecenin bir yarısı bile mi?” diye sordu Morgan sonra da, Derwent dönüp ona öfkeyle bakınca ellerini havaya kaldırdı. “Tanrım, bir adam basit bir soru soramaz mı?”</p>
<p>“Eğer sensen, hayır.”</p>
<p>“Beni sevmiyorsun değil mi? Bunu anlıyorum.”</p>
<p>Sıklıkla, eğer Derwent kurşungeçirmez yelek giyse onunla çalışmak daha kolay olur diye düşünürdüm, böylece onu beladan çekip çıkarabilirdim. Artık bir ağızlık takmasının çok da kötü bir fikir olmadığını düşünmeye başlamıştım. Boğazımı temizledim.</p>
<p>“Sanırım burada işimiz bitti.”</p>
<p>Hemen değil ama sonunda Derwent harekete geçti ve beni takip etti. Kulağıma fısıldamak için dirseğimden tutup bana iyice yaklaşmadan önce, kapının arkamızdan kapanmasını bekledi.</p>
<p>“Oraya tek başına gitmeni istemiyorum. Ne olursa olsun.”</p>
<p>“Hiçbir şey yapmaz.”</p>
<p>“Ben o kadar emin değilim. “Derwent omzunun üstünden arkasına baktı. “Onu sevmiyorum. Erkek kardeşini de sevmiyorum. Eğer o eve gidersen, beni de alacaksın.”</p>
<p>“Gecenin bir yarısı olsa bile mi?” diye sordum, Morgan’ı taklit ederek.</p>
<p>“Özellikle o zaman.” Kollumu salladı. “Bana söz ver.”</p>
<p>Söz verdim. Söz vermek zorundaydım. Söz verene kadar kolumu bırakmayacağını bilecek kadar onu iyi tanıyordum.</p>
<p>Ofise dönerken benzin almak için yolda durduk. Parayı öderken, Derwent’a kahve aldım. Bu barış teklifinden çok, onu dışarıda bıraktığım için gireceğimiz tartışmayı engellemek içindi.</p>
<p>Arabada beklemiyordu. İçimi çektim ve etrafima bakındım, sonunda onu gördüm. Araba yıkamanın yanında bir aşağı bir yukarı yürüyordu, telefonda derin bir sohbetteydi. Pompanın önünü kapatmamak için arabayı çektim ve Kate Emery ve Morgan Norris’i düşündüm. Morgan Norris’i ufacık bir delil bulduğum anda, Kate’i öldürdüğü için tutuklamayı ne kadar çok istediğimi düşünerek arkama yaslandım.</p>
<p>Önümde karanlık bir figür belirdiğinde, kahvemden bir yudum alıyordum ve kalbim neredeyse yerinden fırlayacaktı. Kapıyı hızla açıp, elini omzuma koyan Derwent’a öfkeyle baktım. Diğerini de arabanın üzerine koydu, bana doğru eğildi. Özel alan onun saygı duyduğu bir kavram değildi.</p>
<p>“ödümü patlattın.” dedim. “Ne istiyorsun?”</p>
<p>“Chloe’yi bulduklarını düşünüyorlar.”</p>
<p>Bir anda rahatlamayla gevşedim. “Bu harika, ikide iki.” Sonra yüzündeki ifadeyi gördüm. “Harika değil.”</p>
<p>“Surrey’e gitmemizi istiyorlar.” Sonrakini söylemesi biraz zaman aldı. Eğer söylemeseydi bile fark etmezdi. Ne geleceğini biliyordum ama duymak istemedim. “Bir ceset bulmuşlar.”</p>
</body>
</html>