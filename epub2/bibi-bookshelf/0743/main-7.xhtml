<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">17</span></h1>
<p>Bu ikisini soruşturmaya almanın, bir zaman kaybı olduğunu söylemiyorum ama bizi çok da fazla ileriye götürmedi değil mi?” Derwent, ekibin oturduğu odaya göz gezdirdi. Çoğumuz, yorgunluktan bitmiş ve canımıza tak etmiş şekilde sandalyelerimize yığılmıştık. Cumartesi sabahıydı. Bize hafta sonu yoktu. “Tüm öğrendiğimiz Kate’in en az iki komşusuyla cinsel ilişkiye girmiş olduğu.”</p>
<p>Una Burt başıyla onayladı. “Bu yasa dışı değil ve cinayet için de teşvik edici bir sebep değil.”</p>
<p>“Eğer Eleanor Norris bunu biliyorsa, olabilir.” dedim.</p>
<p>“Ama biliyor muydu?”</p>
<p>“Sanmam.” Onunla ilk karşılaştığımızda nasıl olduğunu hatırlamaya çalıştım. Sinirli. Gergin. Şokta. Bir soruşturmanın korkunçluğuna hazır biri gibi değildi. “Hâlâ kocasının gömleklerini ütülüyordu. Bence eğer aldatıldığını bilseydi, bunu yapmaya devam etmezdi.”</p>
<p>“Ya Norris kardeşini öğrendiyse?” dedi Georgia. “Kate’i kıskançlığın sebep olduğu bir öfke krizi sonucunda öldürmüş olabilir.”</p>
<p>“Ama Morgan’ın evde kalmasına izin verir mi?” dedi Derwent kaşlarını çatarak. “İşe onu kovarak başlardı. Ayrıca ben söylediğimde şok oldu.”</p>
<p>Colin Vale boğazını temizledi. “Yeni bir ipucum var. Kate Emery’nin bankasından aldığımız bilgileri tarıyordum. Gelirini ucu ucuna yetiştiriyordu, aslında her ay iyi miktarda gelen bir geliri var ancak hep fazla para çekiyor ve kredi kartlarının sadece en az ödeme tutarını ödüyormuş.”</p>
<p>“O zaman Brian Emery’nin fınansal desteğiyle yaşıyordu.” dedim. “Gerçekten de Chloe için alınmış olmasına rağmen.”</p>
<p>“Eğer başka banka hesabına gelen bir para yoksa. Henüz bununla ilgili kesin bir bilgi yok elimde.” Colin mutlu bir şekilde gülümsedi. “Tek bulduğum geçen hafta iptal ettiği otomatik ödeme. Bilmediğim bir iş adıydı, o nedenle bankadan daha fazla bilgi istedim. Roehampton’daki bir depolama şirketi çıktı. Onlarla bir hesabı varmış. Bu ay sonuna kadar ödenmiş.”</p>
<p>“Ürünleri için bir depo mu?” diye sordum. “Eğer para biriktirmeye çalışıyorsa, orası başlamak için tek yer olurdu.”</p>
<p>“Belki ama zamanlama ilginç.” dedi Burt. “Ölümünden önce olan herhangi bir şey, onun cinayetini tetiklemiş olabilir. Maeve, Georgia’yı al ve kontrol et. Bak bakalım orada ne saklıyormuş.”</p>
<p>Georgia ile bile olsa, gideceğim için çok memnun oldum. Ofisten ve bu soruşturmayı sonlandırabileceğimize dair yavaş yavaş sönen umutlardan uzaklaşmak için, her türlü bahane işime yarardı.</p>
<p>Otoparkta, Georgia hurdaya dönmüş havuz arabası Vaux-hall’un yolcu kapısına doğru gitti.</p>
<p>“Kullanmak ister misin?” diye sordum.</p>
<p>Korkmuş görünüyordu. “Hayır, böyle iyi.”</p>
<p>Onu korkutup korkutmadığımı ve eğer öyleyse durumu düzeltmeye değip değmeyeceğini düşünürken, kapının kilidini açtım. Georgia’yla ilişki kurmaya özen göstermedim ve nedenini de çözemedim.</p>
<p>Arkamdaki kapı açıldığında emniyet kemerimi takıyordum. Derwent kendini arka koltuğa attı.</p>
<p>“Ne oluyor?”</p>
<p>“Burt yokluğumun farkına varmadan, hemen buradan çık.” Sanki keskin nişancılardan saklanıyormuş gibi aşağıya doğru kaymış bir şekilde oturuyor ve pencereden dışarıyı gözetliyordu.</p>
<p>“Yapacak daha iyi işlerin olmalı.” dedim, hareket etmedim.</p>
<p>“Hayır. Sadece sıkıcı kâğıt işleri.” Elini arkadan uzattı ve bacağıma dokundu. “Bu bacak debriyaj için, o da ayağının ucundaki pedal. Onu itmek arabayı harekete geçirir.”</p>
<p>“Bana dokunma.” Ona bakışlarımla meydan okumak için dikiz aynasını ayarladım.</p>
<p>“Çalıştığım müfettişlerin birçoğu, soruşturma için dışarı çıkmaz.” dedi Georgia. Değişmişti, Derwent’a bakarken gözleri parlıyordu.</p>
<p>“Ben birçok müfettişe benzemem.”</p>
<p>“Sanki bunu iyi bir şeymiş gibi söylüyor.”</p>
<p>“Hadi Kerrigan, neşelen.”</p>
<p>“Arabadan çık.”</p>
<p>“Hayır.” Gözlerini aynaya sabitledi. Beni tartışmaya davet ediyordu.</p>
<p>Georgia, kıkırdamasını bastırmak için çabaladı ama çok da uğraşmadı. İkisini de arabadan çıkarsam mı diye düşündüm ya da kendim gidip onları bıraksam mı diye. Sonunda arabayı çevirerek otoparktan çıktım ve sessizlik içinde Roehampton’a doğru sürdüm.</p>
<p>Depolama şirketine giden yolu neredeyse geçiyordum, o nedenle sert bir dönüş yaptım. Georgia kontrol paneline yapıştı, Derwent küfretti.</p>
<h2><a id="bookmark1"></a><span style="font-weight:bold;">ölülerin KenuymsiM İzin ver</span></h2>
<p>“Üzgünüm.” İki sanayi binasının arasındaki dar yoldan geçerken, arabayı sürmeye odaklandım. Depolama şirketine giriş, bir virajın arkasına gizlenmişti, bir tarafında sıra sıra garajların olduğu bir alana çıkıyordu. Araba, tekerleklerin altında ezilen eski, kırık beton ve yerinden çıkmış taşların üzerinde sendeleyerek gidiyordu. <span style="font-style:italic;">OFİS</span> yazan eski bir levhanın asılı olduğu prefabriğin önüne park ettim.</p>
<p>“Burada olduğunu bilmeden, bunu bulman imkânsız.” diye yorum yaptı Derwent. “Buraya gelene kadar iki depolama şirketi geçtik, doğru düzgün otoparkı ve asansörleri olan büyük yerler. Neden bunu seçmiş?”</p>
<p>“Belki daha ucuzdur.” diye fikir beyan ettim.</p>
<p>“Ama değildi. Buraya ayda birkaç yüz pound ödüyordu.”</p>
<p>“Bunun için mi?” Georgia burnunu buruşturdu. “Biraz pahalı gibi.”</p>
<p>“Belki de onu inandıran müşteri hizmetleriydi.” Prefabriğin basamaklarında duran yaşlı adama bakıyordum. Esnedi ve tişörtünün yapıştığı göbeğini gerdi. Eşofmanı tehlikeli bir şekilde düşük belliydi ve spor ayakkabıları bağlı değildi. İfadesinin çok misafirperver olduğunu söyleyemezdiniz. Arabadan çıktım ve yanımda Georgia ile ona doğru yürüdüm. “Adınız nedir bayım?”</p>
<p>“Yawl.” Benim için heceleyerek söyledi. “Adım Martin. Hiçbir suçtan ceza almadım, o nedenle araştırmakla uğraşmayın.”</p>
<p>“Bir polis memuru olduğumu söylemedim.”</p>
<p>“Seni görür görmez anladım. Senin gibi şirin kızlar bile bunu saklayamaz.” İltifattan memnun kalmış gibi görünen Georgia’ya yan gözle baktı. “Kendi kendime, yine ne yaptın Martin diye düşündüm. Senin gibi yaşlı birinden ne istiyorlar? Ben hiçbir şey yapmadım, bayan.”</p>
<p>“Bu kadını tanıyor musun?” Ona Kate Emery’nin resmini gönderdim.</p>
<p>“Neden?” Gözlerini, bir köpeğin çişini yapmak için etrafı incelemesi gibi, etrafta dolaşarak garajları inceleyen Derwent’a çevirdi.</p>
<p>“Nedenine takılma. Tanıyor musun, tanımıyor musun?”</p>
<p>“Tanıyorum.”</p>
<p>“Nasıl?”</p>
<p>“Buradaki binaları kiralar.” Uzun tırnakları ile ince gri saçlarını arasından, kafasını kaşıdı. “Adı Katie. Hoş kız.”</p>
<p>“Ne zaman kiraladı?”</p>
<p>“Kontrol etmeliyim.” Kaşlarını çattı. “Hayır, hatırlıyorum. Üç ay önce. ‘Sadece üç aylığına istiyorum.’ demişti.”</p>
<p>Üç ay. Duyup duymadığını anlamak için Derwent’a baktım ve o da hafifçe başını sallayarak, “Evet.” dedi.</p>
<p>Yawl hâlâ konuşuyordu. “Bana nakit ödemek istedi ama ben bunu kabul etmedim. Beni ikna etmeyi denedi ama bu yere ihtiyacı vardı, geri çekilmeyeceğimi anladı. İnsanlar küçük bir iş yaptığınız için sizi İnandırabileceklerini zannederler ama ben ne yaptığımı biliyorum. Banka detayları, otomatik ödeme talimatı, tüm bu bilgilerin bana önceden verilmesi lazım, böylece kim olduğunuzu ve sizi nasıl bulabileceğimi bilirim. Kendimi korumam lazım, değil mi? Söylediğin kişi olup olmadığını bilmem lazım. Bir keresinde vergi dairesi ile bir olay yaşadım -benden kaynaklanan bir hata, yasa dışı hiçbir şey yok- o yüzden şimdi düzgün kayıt tutmalıyım. Gelir ve gümrükler idaresi bir kere sizi listeye aldı mı, bir daha asla adınızı silmezler.”</p>
<p>“Geçen hafta otomatik ödeme talimatını iptal etmiş.” dedim.</p>
<h2><a id="bookmark2"></a><span style="font-weight:bold;">Ölülerin Konulmasına İzin Ver</span></h2>
<p>“Üç ay demişti.” Yere tükürdü ama benden uzağa: Alışkanlık, bir aşağılama değil. “Ayın sonunda her şey eskisine dönüyor o zaman. Eğer herhangi bir şey için geri gelmezse, burası benim. Bir gün bile burayı bedava kullanamazlar. Söylediğim çok net bu. Ben bir yardım kuruluşu işletmiyorum.”</p>
<p>“En son ne zaman buradaydı?” diye sordum.</p>
<p>“Geçen hafta çarşamba.” Cevap çok çabuk geldi.</p>
<p>“Bundan eminsin.”</p>
<p>“Ben işimi biliyorum.” Meydan okur gibi bakıyordu. “Olayların ne zaman olduğu konusunda hep iyiyimdir.” Günler ve zaman, o çeşit şeyler. Bu yıl Noel hangi gün sor bana? Hadi sor?”</p>
<p>Derwent homurdandı. “Noel umurumda değil Martin. Hangisi onun?”</p>
<p>Sıra sıra dizilmiş garajların en sonundaki yeri gösterdi. Kapı, asma kilide dolanmış olan zincirle kapatılmış, kilitlenmişti.</p>
<p>“Asma kilidin anahtarı var mı sizde?”</p>
<p>“Hayır. Orası onun.”</p>
<p>“Orayı ne için kullandı?” diye sordu Georgia.</p>
<p>“Depolamak için.”</p>
<p>“Neleri?”</p>
<p>“Bilmiyorum. Hiç sormadım.”</p>
<p>Kaşlarımı kaldırdım. “Ve onu hiç içeriye ve dışarıya bir şeyler taşırken görmediniz mi? Hadi ama Bay Yawl.”</p>
<p>“Orayı çok fazla kullanmadı.” dedi isteksizce. “Haftalarca buradaydı ama orada her ne saklıyorsa, büyük bir şey değildi. Çantaya konacak kadar küçüktü. Tabii girip çıkarken baktım, kapı açıkken, içeriye soktuğunun yasa dışı olmadığından emin olmak için çünkü bugünlerde bilemezsiniz, değil mi? Hem</p>
<p>bunlar benim mülküm. Günün sonunda hepsi bana döner, değil mi?”</p>
<p>“İçeri baktığında ne gördün?” diye sordum sabırsızca.</p>
<p>“Hiçbir şey. Sadece dondurucu, hepsi bu.”</p>
<p>“Dondurucu?”</p>
<p>Başıyla onayladı. “Oranın içinde bir dondurucu var. Büyük bir tane. Kutu tipi soğutucu. Bunun için istedi orayı. Acilen.”</p>
<p>Derwent kapıyı salladı. “Eğer anahtarın yoksa nasıl girip temizleyeceksin?”</p>
<p>“Cıvata kesicim var. Onu uyardım. Herkesi uyarırım. Eğer işiniz bittiğinde asma kilidinizi almazsanız, onu keserim. Hepsinin sadece ayın sonuna kadar zamanı var.”</p>
<p>“Geri döneceğini zannetmiyorum dostum.” Derwent elinin tersiyle kapıyı itti ve sanki içerisi boşmuş gibi ses yankılandı. “Bize cıvata kesiciyi getirir misin?” Eğer geri dönüp buna sinirlenirse bizi suçlayabilirsin. Sana faturasını vereceğim.”</p>
<p>“Tamam.” Karavanına bakmak için gitti ve ben Georgia’yı dürttüm.</p>
<p>“Onunla git. Sana bu depoyla ilgili belgeleri göstersin. Bak bakalım hikâyesiyle örtüşüyor mu?” Gitmek istemediğini anladım ama başıyla onayladı ve merdivenlerini koşarak çıkıp karavana girdi.</p>
<p>“Kutu şeklinde bir soğutucu.” dedi Derwent arkamda. “Bana paranoyak diyebilirsin ama ben onları hiç sevmem.”</p>
<p>“Daha büyük bir depolama şirketi yerine neden buraya geldiğini açıklıyor. Büyük şirkeder etrafta dondurucu olmasını istemez.”</p>
<p>“Neden bir dondurucuya ihtiyacı olsun. Tabii eğer elindekini dondurarak saklaması gerekmiyorsa.”</p>
<p>“Bu işi yıllardır sürdürüyor aslında. Eğer dondurulması gerekiyorsa, daha önce de başka bir yeri kullanıyor olması gerekirdi. Neden buraya sadece üç ay ihtiyacı olacağını söyledi? Neden küçük bir çantayla gidip geliyordu?”</p>
<p>Derwent mavi eldivenleri giyiyordu. “Sana karşı dürüst olmam gerekirse, bunların hiçbirinden hoşlanmadım. Kapıdan hiçbir kötü koku almıyorum ama bu cinayet soruşturmasında hâlâ bir ceset eksik. Dondurucuyu ben açmayacağım. Sen yapabilirsin.”</p>
<p>“Kahramanım.” Derwent cıvata kesiciyi Martin Yawl’dan alırken, ben de kendi eldivenlerimi giydim.</p>
<p>“Buradan itibaren devralabilirim, izlemene gerek yok.” dedi Derwent canlı bir şekilde, yaşlı adamın omzuna vurarak.</p>
<p>“Aslında görmek isterim.”</p>
<p>“Dedektif Shaw kâğıt işlerinde ona yardımcı olduğunuz için eminim çok minnettar olacaktır.” Derwent başını salladı. “Hoş kız ama arada sırada kafası karışıyor.”</p>
<p>Yawl kararsız kaldı.</p>
<p>“Hadi git dostum.” Sonuna eklediği dostum kelimesi dışında, Derwent’in sesinde hiçbir samimiyet yoktu. Bu bir emirdi ve Yawl bunu anladı.</p>
<p>“Gidip bakayım, hanımefendi neler yapıyor.”</p>
<p>“İyi fikir.”</p>
<p>Derwent, zincire dikkatini vermeden önce, Yawl’in içeri girmesini bekledi. Ağırdı ve kesmek için bayağı uğraştı.</p>
<p>“İtfaiyeyi aramamı ister misin?”</p>
<p>“Hayır istemem.” Paltosunu ve ceketini çıkarıp benim üstüme atarken ateş püsküren gözlerle bana baktı. “Tut bunları. ’</p>
<p>“Belki de bir testere daha iyi olurdu.”</p>
<p>“Bunlar işe yarar.” Cıvata kesiciyi bir kenara koydu ve zinciri incelemek için eğildi.</p>
<p>“Belki de senin tekniğin yüzündendir. Martin sana birkaç ipucu verebilirdi.”</p>
<p>Dikleşti. “Kerrigan, hiç yardımcı olmuyorsun.”</p>
<p>“Sadece söylüyorum. O kesiyor diye sen de kesebileceğini düşünebilirsin. Peki ya göründüğünden daha sağlamsa? Ya da sen düşündüğün kadar güçlü değilsin.”</p>
<p>Bana dönerek kaşlarını çattı. “Geldiğim için hâlâ kızgın mı-sın?</p>
<p>“Çok öfkeliyim.” dedim soğuk bir sesle. “Dedektif Shaw’un önünde konuşmak istemedim.”</p>
<p>“Ah.”</p>
<p>“Hadi devam et. O zincir kendi kendini kesmeyecek.”</p>
<p>Dişlerinin arasından ettiği küfürler bir dakikasını aldı ama sonunda zincir kırıldı. O zinciri kırmaya çalışırken, ben de arabanın bagajından birkaç kanıt poşeti aldım ve yere serdim.</p>
<p>“Sonunda.” Derwent zinciri asma kilitten çıkarırken bekledim. Daha sonra kilidi kanıt torbasının üzerine yerleştirdi.</p>
<p>“İyi fikir.”</p>
<p>“Bir şey bulma ihtimalimize karşın.”</p>
<p>Bir şeyden kastettiğim ve onun da anladığı bir cesetti.</p>
<p>Garaj kapısını kaldırdı ve yukarı doğru itti. Çoktan fenerimi çıkarmıştım ve içerinin karanlığını aydınlatmak için kullanıyordum. Üç metre genişliğinde, dört metre derinliğinde beton bir kutuydu. Soğuktu ve toz kokuyordu, kesinlikle çürümüşlük kokusu yoktu. Arka köşesi basık olan dondurucu sessizce çalışıyor-</p>
<h2><a id="bookmark3"></a><span style="font-weight:bold;">ölülerin Konulmasına İzin var</span></h2>
<p>du. Yeni değildi. Fenerimle kablosunu takip ederek fişinin takılı olduğu yere baktım. Priz kırıktı ve kapatma düğmesi de yoktu, ben onu prizden çekmeye cesaret edemezdim.</p>
<p>Dondurucuya doğru yürüdüm. Önemli bir delil olabilecek herhangi bir şeyin üstüne basmamak için gözlerimi yere dikmiştim.</p>
<p>Derwent dondurucuyu göstererek, “En azından hâlâ çalışıyor.” dedi. “Kapatıldıkları zaman bozuluyor bu şeyler.”</p>
<p>“Yani onu açacaksın.”</p>
<p>“Ben değil.” Sanki onu zorlayacakmışım gibi geri adım attı ve ellerini kaldırdı. “Benim fobim var.”</p>
<p>“Ne hoş.” Dondurucuya dokunmadan önce kenarlarına bakmak için eğildim. Kapağı açmak için tutacağınız yerde bir girinti vardı. Eğer Kate Emery’nin ya da bir başkasının parmak izleri oradaysa, onları keşfedemeyecek şekilde lekelemek istemedim. Feneri Derwent’a verdim. Ortasından uzak durarak kaldırmak için iki elimi de kullandım. Tüm gücümü topladım, kapağı arkaya ittim ve orada tuttum. Derwent feneri omuzlarımın üzerinden dondurucuya doğru tuttu ve içerisinde dolaştırdı. Daha önce dikdörtgen bir şeyin koyulduğu belli olan, tabanından başlamak üzere her tarafında çiğ taneleri vardı.</p>
<p>“Hiçbir şey yok.”</p>
<p>“Tam olarak hiçbir şey değil.” Dondurucunun tabanındaki çiğ tanelerini gösterdim. Bir işaret vardı, bir santimetreden kısa bir iz. “Feneri oraya tut. Nedir o?”</p>
<p>İçeriye eğildi. “Kana benziyor.”</p>
<p>“Değil mi?”</p>
<p>“Ya da bu sadece bizim şüpheli zihinlerimiz.</p>
<p>“Belki. Yıllardır orada olabilir. Görünüşünden anlaşıldığına göre son Buz Devri’nden beri buzları hiç çözülmemiş.”</p>
<p>Ayağa kalktı. “Her şekilde Kev Cox’u arıyorum. Eğer o kansa, kime ya da neye ait olduğunu bilmek isterim. Daha sonra buraya nasıl geldiği hakkında endişeleniriz.”</p>
</body>
</html>