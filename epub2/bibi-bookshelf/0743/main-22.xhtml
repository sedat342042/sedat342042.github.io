<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">39</span></h1>
<p>Saat birçok açıdan ilerliyordu. Daha üç basamak ilerleyeme-den, Una Burt bizi bilgilendirmek için kiliseden çıktı. Profesyonel standartlar departmanı kılığındaki adalet sonunda bizi bulmuştu.</p>
<p>“Bir dahaki bildirime kadar görevleriniz kısıtlandı. Kate Emery’e olanlarla ilgili soruşturma bittiğinde sizinle iletişime geçeceğim.”</p>
<p>“Ona ne olduğunu biliyoruz. Kaçtı ve kendini öldürttü.” dedi Derwent. “Oliver Norris’i görmekte kararlıydı. Yapabileceğimiz hiçbir şey yoktu.”</p>
<p>“O zaman sizin bu olaydaki durumunuz netleşene kadar haber bekleyeceksiniz.” Yüzü yumuşadı. “Bu kesinlikle sizinle benim armada, bence sonunda Georgia bunun sorumluluğunu alacak kişidir.”</p>
<p>“Bu adil değil.” diye itiraz ettim. “Oradaki en yeni memur oydu. Onu tek başına bırakmamalıydım.”</p>
<p>“Kerrigan.” Derwent’in sesinde yine uyarı vardı ama önemsemedim.</p>
<p>“Ben kalmalıydım.”</p>
<p>“Senin yokluğunda Georgia’nın Kate ile başa çıkabileceğini düşündün ve başa çıkabilmeliydi.” dedi Una.</p>
<p>“Bu soruşturmanın başından beri Kate bizim işlerimizi zorlaştıracak şekilde davrandı. Farklı zamanlarda hepimizi aptal yerine koydu.” dedim. “Ve onun önceki işiyle bağlantıyı kuran ve bizim doğru izin peşinden gitmemizi <span style="font-style:italic;">sağlayan</span> Georgia ydı. Eğer Georgia olmasaydı, şantajdan asla haberimiz olmazdı.”</p>
<p>“Birçok açıdan yetenekli bir memur ama öğrenecek çok şeyi var.” Una burnunu çekti. “Başka bir şekilde öğrenseydi, onun için bu kadar zor olmazdı.”</p>
<p>“Hepimiz hata yapıyoruz.” dedim inatçı bir şekilde. “Bu soruşturma sırasında hepimiz hata yaptık. O da öğrenecek.”</p>
<p>“Soruşturma yapanların ne söyleyeceğine bakacağız.” Saatine baktı. “Bu arada, soruşturmayı yapmaları için Chris ve Pete’i bekliyorum.”</p>
<p>“Peki ya Gareth Selhurst? Birinin onu takip etmesi lazım.” dedi Derwent.</p>
<p>“Halledildi bile.” dedi Una Burt yapmacık bir gülümsemeyle. “Ispanya’ya giderken Lutan Havaalanı’nda yakaladılar. Rezervasyonu dün yaptırmış. Aniden oraya vaaz vermesi için çağrılmış olması garip.”</p>
<p>“Tanrı’nın gizemli yolları var.” diye mırıldandım. “Herhangi bir şey söyledi mi?”</p>
<p>“Bir kaza olduğunu söyledi. Onu kurtarmaya çalıştıklarına dair yemin etti.”</p>
<p>“Peki ya kendine ne olduğunu anlayamayacak kadar her şeyden habersiz olması?” diye sordu Derwent.</p>
<p>“Onlarla ilgili bir şey yok.” dedi. “Çok geç olana kadar fark etmemişler. Kimse ona yemesi ve içmesi için bir şey ver-</p>
<p>memiş, eğer uyuşturucu aldıysa bile, bu kiliseye gitmeden önceymiş.”</p>
<p>“Ne kadar uygun.” dedim.</p>
<p>“Resmî sorguda ne söyleyeceğini göreceğiz.” dedi Una Bun.</p>
<p>“Sanırım en büyük probleminiz onu susturmak olacak. Kendi ses tonunu bu kadar seven başka birini görmedim.”</p>
<p>“Oliver ve Eleanor Norris’in hastaneden çıkarılmasını beklerken onunla ilgilenebiliriz.” dedi, Una Burt hızlıca. ‘ Bu da gitmekte özgürsünüz demek oluyor.”</p>
<p>Tartışmanın bir anlamı yoktu. Derwent’in önünden yürürken, boyun ağrımı daha şiddetli hissetmeye başladım. Başka bir şey düşünecek durumda değildim.</p>
<p>Otoparkta bana yetişti. “Ne demekti tüm bunlar?”</p>
<p><span style="font-style:italic;">1 <sup>U</sup>W”</span></p>
<p>“Georgia. Neden onu savunuyorsun? Onu sevmiyorsun bile.” Kibirli bir gülümse belirdi yüzünde. “Bu değil mi? Yaptın çünkü onu sevmiyorsun.”</p>
<p>“Bu söylediğin hiç mantıklı değil.”</p>
<p>“Onu sevmediğin için kendini suçlu hissediyorsun. Bu yüzden de, onun olanlardan sorumlu tutulması yerine kariyerine son vereceksin.”</p>
<p>“Bu kariyer bitirecek bir olay değil.” dedim.</p>
<p>“Umalım öyle olmasın.” Elini uzattı. “Araba anahtarları.”</p>
<p>“Neden?”</p>
<p>“Çünkü araba kullanmamalısın. Seni eve ben bırakacağım.”</p>
<p>“Eve gitmek istemiyorum. Ofise gitmek istiyorum.”</p>
<p>Gözlerini kaydırdı. “Yüce Isa! Maeve, günün geri kalanında izin yap. Bunu hak ettin.”</p>
<p>&quot;Yapmam gereken şeyler var.&quot;</p>
<p>&quot;Ve bunları yapacak bolca zamanın da var. Sınırlandırılmış görev, hatırladın mı? Onlar bize geri dönene kadar çok sıkılacaksın. Kâğıt işini o zamana saklayabilirsin.”</p>
<p>&quot;Bu kâğıt işi değil.”</p>
<p>&quot;Ne o zaman?”</p>
<p>&quot;Brian Emery'i aramak istiyorum. Sanırım Chloe’ye ne olduğunu öğrenmek ona yardımcı olabilir. Ayrıca bundan sorumlu olanların hapiste olduğunu bilmek ona kesinlikle iyi gelir.”</p>
<p>Derwent benimle tartışmak istedi, bunu anladım ama o iyi ve adil bir polisti, ne demek istediğimi anlayabiliyordu. “Tamam ama sonra seni eve götüreceğim.”</p>
<p>Brian Emery telefona cevap verene kadar, ben işe olan bu adanmışlığımdan pişmanlık duymaya başlamıştım. Zor bir konuşma olacağından kendimi yalnız kalacağım bir yere, Una Bun’ün ofisine kapatmıştım. Yalnız kalır kalmaz ellerim titremeye başladı. Oliver Norris hakkında düşünme dedim kendi kendime ve Brian Emery’nin numarasını çevirdim. Hâlâ boğazım ağrıyordu. Gözlerimi kapadığımda, beni boğarkenki kırmızı ve terden parlayan yüzü gözümün önüne geldi.</p>
<p>Brian Emery’e o sabah olanları anlatmak o kadar uzun sürmedi ama soruşturmanın detaylarını incelemek çok zaman aldı. Ağlamayı bıraktığı anda, hoş davranışlarının arkasına sakladığı keskin zekâsını ve dikkatini gösteren sorular sormaya başladı. Kate’in yaşadığı zorlukları ve Chloe’yi korumak için yaptıklarının yanı sıra, onun yasa dışı faaliyetlerini de anlattım. İç çekti.</p>
<p>“O harika bir anneydi. Chloe’yi her şeyden çok seviyordu. Beni sevdiğinden daha çok. Keşke ekonomik durumuyla ilgili bana gerçeği söyleseydi. Bir şeyler yapabilirdik.”</p>
<p>“Evet, ona karşı çok cömerttiniz.” dedim. “Bu sizin hatanız değil.”</p>
<p>“Hayır ama bunu durdurmak için bir şeyler yapabilirdim, görmüyor musunuz? Eğer parası olsaydı, bu tür işlere kalkışması gerekmeyecekti ve ikisi de ölmeyecekti.”</p>
<p>“Tüm gerekenleri bilmiyordunuz ve işlerin bu hâle geleceğini de tahmin edemezdiniz. Kate her şeyi düşünmüştü ama Chloe’ye olanları tahmin edememişti.”</p>
<p>“Nolan’ı bilmiyordu.”</p>
<p>“Hayır. Chloe dışında hiç kimse bilmiyordu ve o da doğru insanlara anlatmadı.”</p>
<p>“Belinda’ya anlattı.” O kelimlerde hüzün ve öfke vardı.</p>
<p>“Bay Emery... Nolan ve Nathan hakkında konuşabilir mi-yız?</p>
<p>“Ne olmuş onlara?”</p>
<p>“Onlar için endişeleniyorum. Daha çok Nolan için endişeleniyorum.”</p>
<p>“İyi bir çocuk değil.” dedi sıkıntılı bir şekilde. “Babasına benziyor.”</p>
<p>“Bay Emery onun yardıma ihtiyacı var.” Ya da bir yere kapatılmaya. “Eğer bu şekilde davranmaya devam ederse, birine zarar verecek. Eğer şanslıysa, sadece kendine zarar verir.”</p>
<p>“Acaba denemeye değer miydi, diye merak ediyorum.&quot; dedi Brian Emery.</p>
<p>“Her zaman denemeye değer.”</p>
<p>“Peki, yardım edilemeyecek duruma geldiyse?”</p>
<p>“En azından <span style="font-style:italic;">denedim</span> dersiniz.” Burnumun direği sızladı. Morgan ve Oliver Norris’i düşündüm. Rekabetleri, onları keli-</p>
<p>menin tam anlamıyla öldürücü davranışlarda bulunmaya itmişti. “Başka birinin daha zarar görmesini istemiyorum Bay Emery; siz, üvey oğlunuz ya da karınız veya Nolan’ın yakınında olan herhangi birinin.”</p>
<p>“Bunu düşüneceğim.” dedi sonunda.</p>
<p>Konuşma bitince kendimi Una Burt’ün ofisinden dışarı attım. Sorgulamaya girebilseydim keşke. Eleanor’un sorguda söylediklerini bilmek çok ilginç olurdu. Ona bu olaya dahil olmakla ilgili suçlandığını söylediğimde, hemen teslim olması komikti. “Oliver. Dikkatli ol.” demişti. Yine de hepsini kabul etti, belki de gerçeği söyleyince rahatlamıştı. Dürüst olmamak ona ağır gelmiş, bedeni bunu kabul etmemişti. Kocasından sır saklama stresi, onun için dayanılmaz olmalıydı.</p>
<p>Olayın tamamını çözmek benim işim olmamalı, diye düşündüm ama her halükarda bunu yapmam gerektiğini biliyordum. Ne olduğunu, nasıl olduğunu ve neden olduğunu doğru anladığımızdan emin olana kadar her ayrıntıyı ve her şüpheyi takip etmeliydim.</p>
<p>Başka ne yapabilirdim ki?</p>
<p>Eğer onu yapmasaydım ben neydim?</p>
<p>Aniden eve gitmek, birinin aklına gelebilecek en iyi fikirmiş gibi geldi ve teklifi hâlâ geçerli mi diye Derwent’ı aradım. Odanın diğer tarafindaydı. Liv ile birlikte onun bilgisayar ekranına bakıyorlardı. Yanlarına gittim ve eğildim.</p>
<p>“Neye bakıyorsunuz?”</p>
<p>Aldığım tepkiyi beklemiyordum. Derwent sandalyesini iterek aceleyle kalktı ve sandalye benim tarafıma doğru sürüklendi. Gözlerim ekranda, bakmadan sandalyeyi yakaladım. Liv, bilgisayarını kapatmadan önce, bunun bir Facebook sayfası olduğunu gördüm.</p>
<p>Neler oluyor?” önce Live ve sonra Derwent’a baktım. Liv’in yüzü kıpkırmızıydı. İkisi de sessizdi ve bu sessizlik, bir şey tamir edilemez şekilde kırıldığı zaman oluşan bir sessizliğe benziyordu.</p>
<p>“Hiçbir şey.” dedi Liv.</p>
<p>“Hiçbir şey.”</p>
<p>“Endişelenmene gerek yok.” dedi Derwent. Kolunu omzuma koydu ve beni kapıya doğru sürüklemeye başladı. Gitmeye hazır mısın?”</p>
<p>“Hayır, değilim.” Kolunu ittim ve tekrar Liv’e döndüm. Ekranındaki neydi?”</p>
<p>Liv ve Derwent birbirleriyle bakıştılar -fazlasıyla gördü, yapacak bir şeyimiz yok- sonra Liv yavaş yavaş uzandı ve bilgisayarını açtı.</p>
<p>“Facebook u kontrol ediyordum ve birenbire bu çıktı.” Yutkundu. “Eğer biriyle arkadaşsan, onların etiketlendiği postları ve resimleri görüyorsun.”</p>
<p>Başımla onayladım.</p>
<p>“İşe ilk başladığımda çalıştığım bir arkadaşım vardı. Birkaç yıl önce Manchester’a taşındı ve şu anda bir cinayet soruşturma ekibinde çalışıyor.”</p>
<p>“Ve?”</p>
<p>“Dün izinliydi... İki arkadaşını kutlamak için... Nişanlarını.” Liv’in sesi gittikçe azaldı ve sessizlik. Ekranı aşağıya kaydırdı ve ben de daha yakından görmek için yaklaştım.</p>
<p>Bir çiftin fotoğrafıydı. Kadın adama hayran hayran bakarken, adam kameraya bakıyordu. Kalın bıyıklı, siyah saçlı, mavi gözlü bir adamdı. Bıyık yeniydi ama onu hemen tanıdım; onu her yerde ta-</p>
<p>nırdım. Gülüşü fotoğrafı aydınlatıyordu. Kadın açık saçlı, hoş bir kadındı. Bana hiç benzemiyordu. Bir eli nişanlısının kolundaydı, sol elinin üçüncü parmağına takılmış büyük bir yüzük parlıyordu.</p>
<p>Diğer eliyse karnındaki şişkinliğin üzerindeydi; sanırım dört aylıktı.</p>
<p>Kısa zamanda yeni bir iş, yeni bir kız arkadaş ve yeni bir hayata başlamıştı.</p>
<p>Bir anda ortadan kaybolan eski erkek arkadaşım.</p>
<p>“Wow. Tabii ki onunla evlenecek.” dedim. “Doğrusunu yapıyor. Mutlu olmasına sevindim.”</p>
<p>“Maeve.” dedi Liv, yüzü gergindi. “Maeve, bilmiyordum.</p>
<p>“Nasıl bilebilirdin?” Gülümsemeye çalıştım ama başarısız olduğumu biliyordum. “Sorun yok. Gitmesinin üzerinden çok uzun zaman geçti.”</p>
<p>İkisi de uzun zaman geçtiğini biliyordu ve ikisi de, aptal gibi onun geri dönmesini beklediğimi biliyordu.</p>
<p>“Artık gitsek iyi olur.” dedi Derwent.</p>
<p>Bunu yapabilirdim. Bununla başa çıkabilirdim.</p>
<p>Döndüm ve boş boş bakarak Derwent’a bir adım attım, bana sarıldığını hissettim.</p>
<p>Bana o kadar sıkı sarıldı ki sanki kalbimin kırılmasını engellemek için onun parçalarını bir arada tutmaya çalışıyordu.</p>
<p>Şok o kadar büyük, verdiği zarar o kadar keskindi ki Derwent evimin yolunu yarılayana kadar yolda hiç konuşmadım.</p>
<p>“Hiçbir zaman onun için yeteri kadar iyi olduğumu düşünmedim.” Pencereden dışarı baktım, yanından geçtiğimiz hiçbir Şeyi görmeden. “Çocuk istediğini bilmiyordum. Hiçbir şey bilmiyordum.”</p>
<p>“Ne istediğini bilmiyorsun. Kazalar her zaman olur.”</p>
<p>“Mutlu görünüyordu.”</p>
<p>“Fotoğrafta herkes mutlu görünebilir.”</p>
<p>Meraklı bir şekilde Derwent’a baktım. “Onun mutsuz olmasını istediğimi mi düşünüyorsun?”</p>
<p>“Bilmiyorum. Şahsen ben geceleri tek başına ağlasaydı, umursamazdım.”</p>
<p>“Kadın bana hiç benzemiyor.” Sanki yavaş yavaş yaşamdan kopuyormuş ve küçük küçük varlığım siliniyormuş gibi hissettim, benden geriye hiçbir şey kalmayana kadar. “Belki de hiçbir zaman onun tipi olmadım. Belki de işler yolunda gitse bile, hiç yol kat edemeyecektik.”</p>
<p>“Bunun için kendini suçlama. Seni aldattı ve kaçtı. Başka birini buldu, onunla birlikte oldu ve şimdi de onunla evleniyor. Bırak hayatına devam ettiğini sana söylemesini, ondan üzgünüm kelimesini bile duymadın.”</p>
<p>“Belki de beni üzeceğini düşünmüştür.” dedim.</p>
<p>“Belki de çok korkuyordu. Onun yaptıkları için bahane buluyorsun.” Derwent kaşlarını çattı. “Hani kavga, Maeve? Hani <span style="font-style:italic;">öfke?”</span></p>
<p><span style="font-style:italic;">“Bilmiyorum.” Çok</span> yorgun hissediyordum. Bedenim de ruhum da yorgundu. “Bir gün işlerin yola gireceğini düşündüğüm için kendimden nefret ediyordum. Buna gerçekten inanmıştım.”</p>
<p>“Çünkü bu sensin. Her şeyi yoluna koymak istiyorsun. Sen mutlu sonlara inanıyorsun.”</p>
<p>“Böyle bir şey yok.” dedim usulca. “Sadece hayat var.”</p>
<p>Başını salladı ama her ne düşünüyorsa bunu söylemedi ve bundan memnundum.</p>
<p>“İyi olacağım.” dedim.</p>
<p>“İyi olacaksın.” Ama bana baktığında gözleri şüphe doluydu.</p>
<p>“Güvenliydi, Rob’un geri dönmesini beklemek. Kolay seçenek buydu. Şimdi geri dönmeyeceğini öğrendiğime göre, hayatıma devam edebilirim. Özgürüm.”</p>
<p>“Tabii ki özgürsün.”</p>
<p>“Gerçekten bunu kastediyormuş gibi rol yapmaya çalışabilirsin.”</p>
<p>“Üzgünüm. Burada elimden gelenin en iyisini yapıyorum.” Başka bir bakış. “Henüz <span style="font-style:italic;">sana demiştim</span> bile demedim.”</p>
<p>“İçinde tut.” dedim. “Dememeye devam et.”</p>
<p>“Zaten o adamdan daha iyisini hak ediyorsun.”</p>
<p>Evimin yakınında arabayı durdurdu, uygun sarı çizgilerin üzerinde. “İçeri gelmemi ister misin?”</p>
<p>“Hayır. Neden böyle bir şey isteyeyim.”</p>
<p>“Belki yanında biri olsun istersin. Bir arkadaş demek istiyorum.” Çırpınıyordu. Bunu görmek beni duygulandırdı. Tabiatı böyle değildi ve gösterdiği bu çabayı takdir ettim.</p>
<p>“Hayır. Sorun yok. Bir süreliğine yalnız kalmaya ihtiyacım var.” Binaya baktım, sonra tekrar ona baktım. “Benim için yapabileceğin tek bir şey var. Ama büyük bir iyilik.”</p>
<p>“Ne?” Birdenbire dikkat kesildi.</p>
<p>“Daireni kiraladın mı, diye merak ediyordum?&quot;</p>
<p>“Henüz değil.”</p>
<p>“Kiralık ev arayan birini tanıyorum. Çok güvenilir. İşi var, iyi referansları var ve çok düzenli biri. Temiz. Derli toplu.”</p>
<p>“Tanıdığım birine benzemiyor.”</p>
<p>“Rob’un dairesinde kalamam.” dedim. “Şu anda olmaz. Ben... Ben burada kalmaya katlanamam. Eşyalarımı toplayacağım ve olabildiğince çabuk taşınacağım. Başka bir yer bulmak zorundayım ve ne kadar süreceğini bilmiyorum.”</p>
<p>“Londra’da kalacak çok yer var.”</p>
<p>“Doğru yeri bulmak haftalar sürebilir.” Dudağımı ısırdım. “Lütfen?”</p>
<p>“Bunu düşüneceğim.” dedi Derwent.</p>
<p>Yüzündeki ifade evet der gibiydi.</p>
<h2><a id="bookmark1"></a><span style="font-weight:bold;font-style:italic;">40</span></h2>
<p>Çok güzel bir gündü, ağaçlar parlak ekim güneşinde kırmızı ve sarıya dönüyordu. Hayvanat bahçesindeki kafeslerin önünde, hayvanları gösteren, kavga eden, kahkaha atan, hayvanların ve birbirlerinin fotoğraflarını çeken ailelerle doluydu: Normal hayat.</p>
<p>Bethany dizlerini göğsüne çekmiş bankta oturuyordu. Başı ve uzun siyah eteğinin kıvrımları görünüyordu. Bir ailenin parçası değildi. Kafeslerinin içinde paytak paytak yürüyen penguenlerle de ilgilenmiyordu. Normal değildi; yiyecek paylaşan, şakalar yapan, ağrıyan ayakları ya da dondurma fiyatları hakkında söylenen etrafındaki insanlar gibi değildi.</p>
<p>Normal hayat. Bu halasının söylediğiydi: “Paul ona bakmak zorundayız. Değişim için ona normal bir hayat vermemiz gerek.”</p>
<p>Normal hayat ona birçok şey almak gibi görünüyordu: Bir telefon, yeni kıyafetler, makyaj malzemeleri, duş jeli, şampuan, krem, saç düzleştirici, makyaj temizleyici, göz kalemi ve renkli ojeler; sahip olmak için en ufak bir ilgi duymadığı bir sürü şey. Bu Liayı çıldırtıyordu.</p>
<p>“Anne, neden istediği her şeye sahip oluyor? Bu adil değil.”</p>
<p>Annesi, Bethany’nin hiçbir şeye sahip olmadığını söylemedi. “Çünkü ailesi mahkemeye çıkmayı bekliyor vc hapse girecekler; zaten iyi ebeveynlik yapamıyorlardı. Çünkü o normal değil ve biz onun normal görünmesi için çabalamalıyız, en azından onun doğru görünmesini sağlayabiliriz.”</p>
<p>Lia. Çok fazla yiyordu. Bisküviler, şekerler ve kola. Kiloları kıyafetlerinden taşıyordu, bedeninin hamur gibi kabararak büyümesine lanet ediyordu. Zamanını odasında internetten makyaj dersleri izleyerek geçiriyordu; sonra da göze batan koyu bir göz makyajı, yanaklarında kahverengi allıkları ve dudakları daha kalın gösteren rujuyla ortada dolaşıyordu.</p>
<p>Normal.</p>
<p>“Sen çatlaksın.” demişti Lia, Bethany’e okuldaki ikinci haftalarında. “Herkes senin garip olduğunu düşünüyor.”</p>
<p>Bethany ona küçümseyerek baktı.</p>
<p>“Erkeklerin sana ne dediğini biliyor musun?” Lia ona söylemek için sabırsızlanıyordu. “Rahibe.”</p>
<p>Bethany gözlerini kaydırdı. “Orijinal.”</p>
<p>“Hiçbir erkeği öptün mü?”</p>
<p>“Sen öptün mü?”</p>
<p>Lia afalladı. “Şu anda konumuz bu değil.”</p>
<p>“Lia, eminim bir erkekle yatma konusunda senden daha çok bilgiliyimdir.” demişti Bethany.</p>
<p>Lia kıpkırmızı oldu ve Bethany’i yemediği öğle yemeğiyle baş başa bıraktı. Bethany tek başına boşluğa bakarak oturdu. Wil-liam’ın kendisine gülüşünü ve Chloe’nin ona bakışını hatırladı. Onu Chloe’den daha çok sevdiğine emin eden gülüşünü. Sorun küçük olmasıydı, hepsi buydu; toy ve tecrübesiz... William ile</p>
<p>boş evde yalnızken, ellerini onun boynuna dolayıp kendini ona yasladığında, William’in ona söylediği sözler... Chloe gecikmişti ve onlar yalnızdı, dudaklarını onun dudaklarına değdirdi. öpücük gibiydi, öpücük olmasını istemişti.</p>
<p>Ama aslında William onun öpüşüne karşılık vermemişti. Kafasını geri çekmişti.</p>
<p>“Ne yapıyorsun?”</p>
<p>Kalbindeki aşkın etkisiyle çok zor konuşabiliyor ve zor ayakta durabiliyordu. “Seni istiyorum. Senin ilk olmanı istiyorum.</p>
<p>“Hadi ama Bethany.” Onu itmişti.</p>
<p>“Lütfen.”</p>
<p>“Chloe’nin senin arkadaşın olduğunu sanıyordum.</p>
<p>“Arkadaşım.”</p>
<p>William gülümsemişti, baştan çıkmıştı, huzursuzdu, elini yanağında gezdirmişti. “Bethany yapamam. Sen çok gençsin. Senin gibilere toy ve tecrübesiz derler.”</p>
<p>“Ne istediğimi bilecek yaştayım.”</p>
<p>“Belki.” dedi yavaşça. “Bak, bir gün senin de sıran gelecek ama muhtemelen benimle değil. Sen akıllı bir kızsın, değil mi?”</p>
<p>Hayır, diye düşündü Bethany, çaresiz. <span style="font-style:italic;">Gerçekten değilim.</span></p>
<p>“Bunu yapamam.” dedi. “Sadece yapamam.”</p>
<p>Merdivenlerde ayak sesleri duyuldu; Chloe, saf mutlulukla dolu hoş yüzü, ikisine karşı da sevgi dolu. Hiçbir şüphesi yok, hiçbir endişesi yok.</p>
<p>Ve Bethany’nin kalbi kırk yaş yaşlandı, dokunduğu her şeyi öldüren zehirli bir hâl alarak karardı.</p>
<p>“Buradasın. Bir bank bulmak çok akıllıca.&quot; Brian Emery aralarında makul bir boşluk bırakarak Bethany’nin yanına oturdu.</p>
<p>Ona bir dondurma külahı uzattı. Onun eline dokunmamaya çalışarak külahı dikkatlice aldı.</p>
<p>“Teşekkürler.”</p>
<p>“Umarım sorun yoktur.” Kaşlarını çattı, tüm aim kırıştı.</p>
<p>“Düşündüm de... Çok hoş bir gün.”</p>
<p>“Evet.” Dondurmasını yalamaya odaklandı ve sessizlik uzadı.</p>
<p>“Penguenler çok şirin.”</p>
<p>“Evet, öyleler.”</p>
<p>Brian iç çekti. “Belki de dışarı çıkmak için burası iyi bir fikir değildi. Sen hayvanat bahçesi için çok büyüksün. Chloe burayı severdi.”</p>
<p>“Hoş bir yer.” dedi Bethany. Bu yaptıkları aynı dördüncü konuşmaydı ve Bethany onu rahatlatmaktan sıkılmıştı. “Burada olduğumuz için memnunum.”</p>
<p>“Ben de.” Hızlıca ve çok samimi bir şekilde ona döndü. “Chloe’yi sevmiş biriyle olmak çok iyi.”</p>
<p>Bethany cevap vermeden önce çikolatalı külahı yedi. “Halamı aramana sevindim.”</p>
<p>“Şey...” Külahının kalanına baktı. “Yalnız olduğunu biliyordum. Ben de şu an yalnızım. Geçen ay taşındım. Boşanacağım.”</p>
<p>“Ah!”</p>
<p>“Yürümeyecekti.” Aim yeniden kırıştı ve bir anlığına Bethany onun ağlayacağını zannetti. “Karımı, önceliği oğullan olduğu için suçlayamam. Ebeveynler böyle yapar. Böyle yapmalılar. Yine de onların etrafında olmaya katlanamıyorum. Olanlar için onları suçlamaktan kendimi alamıyorum. Kendimi suçluyorum... Tabii ki suçluyorum. Eğer neler olduğunu bilseydim...”</p>
<p>Boş boş penguenlere baktı. Duygularını kontrol almaya çalışırken dudağını ısırıyordu.</p>
<p>“Kendini suçlamamalısın.” dedi Bethany. “Suçlayacak bolca insan var. Benim ailem gibi.”</p>
<p>“Bunun bir kaza olduğunu söylediler.”</p>
<p>“Ona uyuşturucu verdiler. O kadar kendinden geçmişti ki düz bir çizgide yürüyemiyordu. Bırak kendine neler olduğunu fark etmesini, nerede olduğunu bile bilmiyordu, ölene kadar onu suyun altında tuttular. Bu da yaptıklarını cinayet yapar.”</p>
<p>Brian geri çekildi. “Sanırım. Senin için nasıl olduğunu hayal edemiyorum... Bunu bilmenin...”</p>
<p>“Gerçekten zor.” dedi Bethany. Sesi titredi. “Onlar benim ailem ama onları ömür boyu affedebileceğimi sanmıyorum. Bunu nasıl telafi edebilirler, bilmiyorum.”</p>
<p>Çünkü doğruydu, değil mi? Dünyaya gelmesinin ihaneti o kadar büyüktü ki annesinin bunu telafi edebilecek şekilde bir fedakârlık yapması mümkün değildi, hiçbir ceza bunu karşılayamazdı.</p>
<p>Chloe’yi, her şeyin düzeleceğine dair söz vererek kiliseye sürükleyenin Bethany olmasını bilmesine ragmen, kendisinin götürdüğünü kabul etse bile.</p>
<p>Diazepam’ın kendisine -Eleanor’a- ait olduğunu kabul etse bile, ki bu doğruydu; onları ezip Chloe’nin içkisine attığını kabul etse de, ki bu doğru değildi.</p>
<p>Bethany bunu kendisi yapmıştı.</p>
<p>Chloe’nin boğulmasına karşı koyamayacak kadar uyuşturucu aldığını bildiğini söylese de bunu sadece Bethany biliyordu ve hiçbir şey söylememişti, hapse girse bile.</p>
<p>Bu, eğer seviyorlarsa herhangi bir ebeveynin çocuğu için yapacağı şeydi. Bu annesinin yapması <span style="font-style:italic;">gereken</span> bir şeydi.</p>
<p>“Hiçbir şey planladığımız gibi gitmez, değil mi?” Brian iç çekti ve külahının sonunu çöpe attı, “insanlar seni hayal kırıklığına uğratır. “Aşık olduğunu ve ömür boyu süreceğini sanırsın ama sürmez.”</p>
<p>William hastaneye Bethany’nin yanına gittiğinde ona, “Artık Chloe öldüğüne göre, sonsuza dek beraber olabiliriz.” dedikten sonra, William’in ona olan bakışı.</p>
<p>William’in korkusu.</p>
<p>Bethany’nin kalbi.</p>
<p>Siyah kalbi.</p>
<p>“Kendini toparlayıp, devam etmek zorundasın.”</p>
<p>Onu, Chloe hakkında yüzleşmesi için babasına göndermesi. Chloe’nin babasını, William ona dokundu, onu iğrenç şeyler yapmak için zorladı, demek için araması. Telefonda hıçkırıklarla ağlaması ve onun kalbi kırıldığı için, kendi kalbinin de kırıldığını söylemesi... WilliamTurner onun kalbinden geriye kalanları da paramparça etmişti, geriye kalan sadece toz ve küllerdi.</p>
<p>Ama hiç kimse bilmeycekti. Hiç kimse asla tahmin edemeyecekti.</p>
<p>Herkes onu kurban olarak görüyordu.</p>
<p>“En iyisini yapmaya çalışmalı ve devam etmelisin.” dedi Brian Emery soğukça, “öyle olmazsa, o zaman her şeyin ne anlamı i” var?</p>
<p>Bethany bankta ona biraz daha yaklaştı. Onun babası değildi ve o da onun kızı değildi ama başını omzuna koydu, her ikisi de bir rahatlama hissetti.</p>
<p>“Bu komik.” dedi Brian. Sesi Bethany nin içine işledi. “O burada ne yapıyor?”</p>
<p>“Kim?” dedi Bethany dikleşerek, görmeye çalıştı.</p>
<p>“Tam da onu düşünüyordum.” Brian Emery el sallıyordu. “Dedektif Kerrigan.”</p>
<p>Onu seçmek yine de Bethany’nin bir iki dakikasını aldı. Her zamanki siyah pantolonun içinde uzun ve inceydi. Onlara doğru yürüdü. Güneş gözlüklerinin arkasında yazın olduğundan daha solgun, daha ince görünüyordu ama dikkati bir yere odaklanmıştı. Çatık kaşlı dedektif onun yanında, kendilerine yol açarak ilerliyordu. Bethany etrafına baktı, insanların ikili üçlü bir şekilde kendi etrafında durmuş, hayvanlar yerine onu izlediğini fark etti: Tanıdığı ve tanımadığı yüzler. Aynı şeyi söyleyen yüzler, masumiyetinin ispatı için kullandığı yalanların sonuna gelmişti. Biri, bir yerde onun söylediklerini düşünmüş ve kanıtları araştırmak gerektiğine karar vermişti. Bethany bunun kim olduğunu bildiğini düşünüyordu. Sıcak gülüşü, parlak gözleri ve anlama becerisiyle.</p>
<p>“Ne istediğini merak ediyorum.” dedi Brian Emery ve bunu ona anlatabilecek kişi olan Bethany, hiçbir şey söylemedi.</p>
</body>
</html>