<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">12</span></h1>
<p>Bunu nereye koyayım?” Georgia Shaw elinde bir kutu dolusu dosya, masamın yanında duruyordu.</p>
<p>“Herhangi bir yere.” Kendime bile sesim buz gibi geldi. Okuduğum mektuptan başımı kaldırdım ve gülümsemeye çalıştım. “Kusura bakma, kaba olmak istememiştim. Kate Emery’nin hayatına kafa yormaya çalışıyorum ama çok karışık.”</p>
<p>“Sorun değil.” dedi Georgia ama bana sorun olduğunu hissettirecek bir ses tonuyla. “Bu son kutuydu. Bunları incelemeye başlamamı istiyor musun?”</p>
<p>“Hayır. Beni yapsam daha iyi olur.”</p>
<p>Arkasını dönmeden önce, dudakları gerildi ve ben iç çekmemek için kendimi zor tuttum. Bunun ona güvenmediğim anlamına gelmediğini, gerçekten açıklamak zorunda mıydım? Ne arayacağını bilmediğini ve bunu benim de bilmediğimi... Sıkıcı kağıt işinin aslında bu işin büyük bir bölümünü oluşturduğunu ve bazen tüm bir sabahı, bir yabancı hakkında beyin uyuşturucu kayıtlar okuyarak geçirebileceğin anlamına geldiğini...</p>
<p>Georgia.</p>
<p>“Evet.”</p>
<p>“Benim için birkaç yeri arar mısın? Bak bakalım bu insanlardan birine ulaşabilecek misin ve bizimle konuşmak isterler mi?” Eline bir deste mektup verdim. “Korkarım ki adresler eski. On ya da on beş yıl geriye dönüyoruz. Bunları takip etmek biraz zaman alabilir.”</p>
<p>“Kim bunlar?”</p>
<p>“Chloe Emery ı çocukken gören psikologlar. Kate doğru teşhisi duyduğuna inanana kadar, onu birkaç psikologa götürmüş.”</p>
<p>Georgia kaşlarını çattı. “Tamam, ama bunun onu öldürenle ne ilgisi var?”</p>
<p>“Henüz bilmiyorum. Bu tamamen bir zaman kaybı olabilir. Sadece beni rahatsız ediyor, hepsi bu.”</p>
<p>“Harika.” Georgia bunu arkasını dönerken kısık sesle söylemişti. Kâğıt işime geri döndüm ama öncesinde Liv Bowen ile göz göze gelerek, birbirimize manalı bakışlar attık. Liv anladı. Georgia hâlâ anlamadı. Şimdilik onun üstünü çizmeye hazır değildim. Adil olmalıydım.</p>
<p>Geri döndüğünde bir banka dekontunu anlamaya çalışıyordum.</p>
<p>“Tamam. Bu kadına ulaştım: Raina Khan. Hâlâ aynı adreste ve bu öğleden sonra üçte oraya gidebileceğini söyledi.”</p>
<p>“Oh, harika. Benimle gelmek ister misin?”</p>
<p>Gözleri parladı. “Evet. Kesinlikle.”</p>
<p>“Diğerlerine ulaşabildik mi?”</p>
<p>“Şu ana kadar hayır ama denemeye devam edeceğim.” Uçarak yanımdan ayrıldı.</p>
<p>Georgia duymasın diye, “İnsanları motive etmekte çok iyisin Kerrigan.” diye mırıldandı Derwent masamın üstüne eğilerek. Nefesi boynumu gıdıkladı ve hemen uzaklaştım.</p>
<p>“Bunların hepsini senden öğrendim.”</p>
<p>“Çok net. Eski kendini, düşük seviyeli bir dedektif olduğun zamanlarını hatırlatıyor mu?”</p>
<p>“Hayır.”</p>
<p>“Hırçın ve karamsar birine dönüşmeden önce çok tatlıydın.”</p>
<p>Gözlerimi kaydırdım. “Bu seninle çalışmaya başladıktan beş dakika sonra oldu.”</p>
<p>“Seks açısından yaşanan hayal kırıklığı bunu yapar.”</p>
<p>“Kesinlikle, hayal kırıklığı.” Sandalyemde diğer tarafa döndüm, böylece onun yüzünden uzaklaştım. “Senin için bir sakıncası var mı? Konsantre olmaya çalışıyorum.”</p>
<p>“Bir şey buldun mu?”</p>
<p>“Bir psikologun bilgileri dışında mı? Bunu buldum.” Düzelttim ve ona gösterdim.</p>
<p>“Bir hayat sigortası poliçesi. Kate için mi?”</p>
<p>“Evet.”</p>
<p>“Hak sahibi kim?”</p>
<p>“Chloe.”</p>
<p>“Ne kadar?”</p>
<p>“Yarım milyon sterlin.”</p>
<p>“Tek yapması gereken, öldüğü kesinleştiği anda sadece hakkını istemek.”</p>
<p>“Eğer bir cesedimiz olsaydı, işe yarardı değil mi?”</p>
<p>“Bir ceset olmadan, Chloe’nin annesinin ölümüne karışmış olduğunu ispat etmek için, çok fazla bir şansımız yok.” dedim. “Bu şartlar altında öldü belgesini beklemeye değer.”</p>
<p>Derwent kaşlarını çattı. “Eğer bu Kate’in öldürülme sebebiyse, Chloe’nin bunun hakkında bilgisi olmalı ve annesinin cinayetini planlamış olmalı. Bunu on sekiz yaşındaki birinden beklemek çok fazla ve ayrıca Chloe’nin ne kadar zeki olduğu da tartışılır.”</p>
<p>“Aslında bunu çok kolay bir şekilde öğrenmiş olabilir çünkü bu zarfın içinde duruyordu.” Derwent’a gösterdim. Kate’in yazdığını düşündüğüm bir el yazısı ile çok net bir şekilde üstüne <span style="font-style:italic;">CHLOE</span> yazılmıştı. Ters çevirdim ve arkaya yazılmış cümleyi okudum: “Bir otobüs tarafından ezilme ihtimalime karşın.”</p>
<p>“Mühürlü değildi. Okumuş olabilir. Chloe’nin ihtiyacı olabilecek her şey burada; doğum sertifikası, pasaportu. Kate burada olmayacağı zamanları planlamış, böylece Chloe’nin bir şeyler aramak için bir yerlere gitmesi gerekmeyecekti. Chloe bana bu zarfı pazar akşamı sordu ve pazartesi günü onunla konuştuğumda da sordu. Bunun önemli olduğunu biliyor.”</p>
<p>“Onun ani ölümüyle olabileceklere karşın, bir hayat sigortası ve planlar.” Derwent düşünceli bir şekilde çenesini okşadı. “Ya Kate çok organize biriydi ya da hayatının tehlikede olduğunu biliyordu.”</p>
<p>“Bu bir önlem.” dedim zarfın üzerine vurarak. “Bu başına neler geleceğini bildiği anlamına gelmiyor. Evde çok düzenliydi. Her şey yerli yerindeydi. Bazı insanlar öyledir. Sen de öylesin.”</p>
<p>“Eşyalarımı nerede bulacağımı bilmeyi severim. Yine de benim ani ölümüm üzerine, açmaları gereken bir zarfım yok.”</p>
<p>Titredim, aniden korktum. “Böyle konuşma.”</p>
<p>Sırıttı. “Endişelendin mi? Birinin senin mezarının üzerinde yürümesi fikri, kötü mü geldi?”</p>
<p>“Sus.” dedim sessizce ve ilk defa dediğimi yaptı. Zarfı bir kanıt torbasına koydum ve detayları doldurmaya başladım. “Tabii ki annesini öldürmek ve sigorta parasını almak Chloe’nin fikri olmayabilir. Eğer binlerine bunu anlattıysa, onlar bir planla gelmiş olabilir. Tek yapması gereken rolünü iyi yapmaktı.”</p>
<p>“Kim?”</p>
<p>“Bilmiyorum. Babası? Üvey annesi?”</p>
<p>“Mümkün. Belki Chloe’yi bu şekilde kullandılar ya da Chioe o kadar da salak değil.”</p>
<p>“Onu karakola almalı mıyız?”</p>
<p>Derwent biraz düşündü. “Henüz değil. Elimizde biraz daha bilgi olduğunda bunu yapalım. Şu anda, ondan şüphelendiğimize dair hiçbir fikri yok ve bence olabildiğince uzun bir süre durumu bu şekilde korumalıyız.”</p>
<p>“Ya kaçarsa?”</p>
<p>“Kaçmayacak” Emindi. “Eğer giderse, kaybedecek çok şeyi var.”</p>
<p>Raina Khan’ın, nehrin yakınlarındaki Pimlico Caddesi nin arka sokaklarından birinde olan, küçük kasaba evindeki adresine vardığımızda yağmur yağıyordu. Bina farklı iş kolları tarafından paylaşılmıştı: Bodrumda ve zemin katta bir iç mimarlık şirketi, birinci ve ikinci katta bir avukatın ofisi ve binanın en üst katında da Raina Khan’ın danışmanlık ofisi vardı.</p>
<p>Psikolog bizi içeri alırken, “En üst katmış.” diye Georgia söyleniyordu.</p>
<p>“Her zaman en üsttür.”</p>
<p>Farklı işlerin, bulundukları alanın kendilerine ait olduğunu gösteriş şekilleri beni eğlendirdi: Zemin katta çiçekler ve kokulu mum, cicili bicili süslere vakit ayıramadıkları birinci ve ikinci katta dosya dolu kutular. Üçüncü kattaysa, çocuklara uygun bir sandalye ve üstünde iki büklüm şişman bir ayı. Atmosferi hoş bir şekilde anlatıyordu.</p>
<p>Kapıyı çaldım ve anında kapı açıldı. “Siz polis memurlarısınız. Gelin, gelin. Oturun. Size çay koyayım, ilaç, çay değil. Bitkisel, çok iyi, çok rahatlatıcı.”</p>
<p>Işığa ve misafirperverliğin bu saldırısına karşı gözlerimi kırptım; neden bilmiyorum, ikisini de beklemiyordum. Oda binanın uzunluğu boyunca uzanıyordu. Her iki tarafta pencereleri ve uzaklara kadar uzanıp kaybolan çatı manzarası vardı. Pencerelerin dışındaki martılar, rüzgârda savrulan kâğıtlar gibi uçuyordu. Oda sanat ve kitapla doluydu. Batik duvar süsleri ve oyma tahta eşyalar vardı. Tüm atmosfer burada çalışan kadın kadar misafirperverdi.</p>
<p>Raina Khan minyondu, uzun saçlarının arasında griler vardı ve gözleri parlaktı. Koyu kırmızı bir elbise ve düz bale ayakkabıları giymişti. Biz alçak ve yumuşak koltuklara otururken, bir saniye bile hareket etmeyi ve konuşmayı kesmedi.</p>
<p>“Açsanız bir bisküvi alın. Onları son müşterimle yaptım. Müdavimlerimdendir, çok tatlıdır ve böyle şeyler yapmayı sever. Elleriyle bir şeyler ürettiğinde daha iyi hissediyor. Her şeyde bu dokunma eylemi olmalı. Hamur yoğurmak harika. Bisküvilere şekil vermek, muhteşem. Yaptığı şey, kendine zaman ayırmak, hareketlerini kontrol etmeyi öğrenmek, hepsi hissetmekle ilgili... Pişirmek çok sakinleştirici. Aceleye getiremezsin. Minik bir mutfağım var ama şaşırtıcı şeyler yapıyorum. İnsanlar bu bisküvilerin çok güzel olduğunu söylüyor. Hadi alın bir tane.”</p>
<p>Sehpanın üzerine bir tepsi koydu, dumanı tüten hoş kokulu bir sıvı ve bir sürü kuru bisküvi. Bir fincan aldım ve bir yudum içtim; nane ve bir şey karışımı, daha acı bir şey ama bir şekilde sağlığa yararlı.</p>
<p>“İyi mi?”</p>
<p>“Evet.” Dedim, bu geldiğimizden beri söyleyebildiğim ilk şeydi. “Bizi kabul ettiğiniz için teşekkür ederim, Dr. Khan.”</p>
<p>“Bana Raina diyebilirsin.” Oturdu, kolundaki gümüş bilezikler yerlerine geri gelsin diye bileğini salladı. “Hanginiz Georgia?”</p>
<p>“Ben.” Georgia el salladı. Bir parça bisküvi ısırdı, biraz zor çiğniyormuş gibi görünüyordu.</p>
<p>“Ve siz?”</p>
<p>“Maeve Kerrigan. Ben dedektif çavuşum.”</p>
<p>“Ve bir cinayet soruşturması yapıyorsunuz. Kate Emery.”</p>
<p>“Evet, doğru.”</p>
<p>“Beni görmek istemenize şaşırdım.” Beni açıklamaya davet ederken, birkaç kez gözlerini kırpıştırdı.</p>
<p>“Tam olarak Kate’e olanlarla bağlantılı değil, aslında temel bilgi. Chloe’nin beş altı yaşlarındayken, hastanız olarak geldiğini hatırlıyor musunuz?”</p>
<p>“Oh, evet. Çok iyi hatırlıyorum ve Kate’i de hatırlıyorum. Onları dört ya da beş kez gördüm.” İç çekti. “Zavallı kadın. Gazetede okudum ama düne kadar o olduğunu fark etmemiştim. İsim tanıdık geldi ama onu tam olarak hatırlayamadım. Georgia beni aradıktan sonra dosyalarımı kontrol ettim ve tabii hepsini hatırladım.”</p>
<p>“Onları sıra dışı yapan bir özellikleri var mıydı?”</p>
<p>Tereddüt etti, parmakları sertleşmiş gibi birbirine geçirerek çıtlattı ve sanki elleri soğukmuş gibi onları birbirine sürttü. “Şey... Her çocuk farklıdır ve her ebeveyn de farklıdır. Bu ilk bilmemiz gereken şey. O yüzden benim kapımdan yardım için içeri girenlerin arasında, sıradan bir aile yok. Bazı insanlar ka-bullenici ve pozitif. Bazı insanlar çocukları hakkında yanılmamı istiyor. Bir teşhis duyduklarında sinirleniyorlar. Bu anlaşılır.”</p>
<p>“Kate sinirli miydi?”</p>
<p>“Geldiğinde sinirliydi. İnsanların onu ciddiye almamasına kızıyordu. Chloe şurada köşede oynarken, onun sizin sandalyenizde oturduğunu hatırlıyorum. Chloe’nin iyiliği için nasıl mücadele ettiğini anlatırken, gözlerinde yaşlar vardı.”</p>
<p>Kate’in, muhtemelen on iki yılda çok fazla değişmemiş olan bu odada, tam olarak benim oturduğum yerde oturuyor olduğunu düşünmek, bana çok garip geldi. Raina nın gösterdiği köşede, büyük tahta bir oyuncak bebek evi vardı, içindeki eşyalar darmadağınıktı, bebekler baş aşağı duruyordu ya da pencereden sarkmışlardı. Annesi onun hakkında konuşurken, şikayet ederken, belki biraz da ağlarken, orada oynayan küçük Chloe’yi hayal ettim. Çocuk her şeyin farkında mıydı? Ya da duydukları bir kulağından girip bir kulağından çıkmış mıydı?</p>
<p>“Bu normal mi?”</p>
<p>“Ah, evet. Birçok insan, sistemin çocuklarının ihtiyaçlarını öngörebilmesini istiyor. Hayal kırıklığına uğratabilir.”</p>
<p>“Neden Kate farklıydı?”</p>
<p>“Birçok şey bir araya gelmişti.” Rina dudaklarını büzerken, eteğini düzeltti. Ağız kenarlarında çizgiler vardı. Yaşını tam olarak tahmin edemedim ama şu anda en az yetmiş görünüyordu. “Chloe’nin tıbbi geçmişini biliyor musunuz?”</p>
<p>“Hayır.”</p>
<p>“Zor bir doğumdu. Vakumla alınmış bir çocuk. Chloe daha sonra, yeni doğan özel bakım ünitesine alındı. Doğum travmaları, çocukların üzerinde kalıcı bir etki bırakabilir ya da öldürebilir veya önemsiz bir etki yaratabilir. Kate her zaman Chloe’nin gelişimi hakkında çok endişeliydi ve tıptaki gelişmelerin travmatik bir doğum geçiren çocuğu için yeterli olmadığını düşünüyordu. Biliyorsunuz hemşireydi, bu yüzden doktorların ve hemşirelerin hastalar ve ebeveynler hakkında nasıl konuştuklarını biliyordu. Hiçbirine güvenmiyordu.”</p>
<p>“Chloe hakkında endişelenmekte haklı mıydı?”</p>
<p>Raina suratını astı. “Söylemesi zor. Onunla tanıştığımda, kaba ve ince motor becerileri kesinlikle yetersizdi, <span style="font-style:italic;">iletişim</span> kurmak ve konsantre olmak onun için çok zordu. Çok utangaçtı ve sosyal becerilerinin yanı sıra, özgüven eksikliği de vardı. Ben bunun travmatik doğum ile bağlantılı olduğundan emin değildim. Kate, Chloe’nin durumu için bir etiket arıyordu. Çok araştırma yapmıştı ve benim Chloe’nin olanlardan kalıcı olarak etkilenmiş olduğunu söylememi istedi. Chloe... Sınırdaydı. Sanırım raporumda da bunu söyledim.”</p>
<p>“Peki, neden sizden, Chloe’nin kapasitesinin geri olduğunu söylemenizi istedi.” diye sordu Georgia.</p>
<p>“Para için. Ciddi bir teşhisle ekstra destek isteyebilirsiniz ama tabii bir de ebeveynler, kendi gördüklerini başkalarının da görmesini ister. Bazen de sebebini öğrenmek için. Eğer çocuğunuzun, bizim düşündüğümüz gibi normal olmadığını biliyorsanız bunun için öfkeli olabilirsiniz. Eğer çocuğunuzun, diğerlerinden niçin farklı olduğu sorusuna bir sebep bulamazsanız; bunun sizin hatanız olduğuna dair endişeleriniz olabilir.” Raina kaşlarını çattı. “Gerçi Kate’de bu neredeyse bir takıntı olmuştu.”</p>
<p>“Hiç Brian Emery ile tanıştınız mı, Chloe’nin babası?”</p>
<p>“Hiç. Daha sonra son seansımız olan görüşmede, babasının bize dinleyici olarak katılıp katılamayacağını sordum. Kate bana, onun Chloe’nin durumunu reddettiğini söyledi. Belki de yanlış bir yargıya varmışımdır ama onu burada istemediğini hissettim. Bu konu hakkında çok geleneksel bir tavrı vardı.</p>
<h2><a id="bookmark1"></a><span style="font-weight:bold;">ölülerin Konuşmasına İzin »er</span></h2>
<p>Chloe’nin problemleri ortaya çıkar çıkmaz işi bırakmış. Evin maddi açıdan sorumlusunun Brian olduğunu, kendisinin de yemek pişirmekten ve Chloe’ye bakmaktan sorumlu olduğunu söylediğini hatırlıyorum.” Raina omuzlarını silkti. “Eski kafalı. Kendini küçümsediğini söyledim ve bundan hoşlanmadı.”</p>
<p>“Bu sebeple mi gelmeyi bıraktılar?”</p>
<p>“Bir gün randevularına gelmediler. Aradım ve mesaj bıraktım. Cevap yok. Sonra bir pratisyenden, artık Chloe’ye onun bakacağını anlatan ve notlarımı isteyen bir mektup aldım. Hepsi bu. Kate’in aradığını bulmuş olmasını umdum.”</p>
<p>“O zaman bu, Chloe’nin ihtiyaçlarından daha çok, Kate’in ihtiyaçları ile ilgili miydi diyorsunuz?”</p>
<p>“Kesinlikle. Chloe’nin ona ihtiyacı olmasına ihtiyacı vardı. Chloe öyle olduğu için, ona gösterilen ilgiden hoşlandığı izlenimine kapıldım. Sıradan olması onun için yeterli değildi. Sıra dışı istiyordu, bu olumsuz anlamda olsa bile.” Raina iç çekti. “Birçok ebeveyn çocuklarının normal olmasını ister. Adapte olabilmeleri için. Kate bunun tam tersiydi.”</p>
<p>“Ama Chloe’nin normal eğitim sisteminde olmasını istedi.”</p>
<p>“Evet, istedi. Bakın, eğer Chloe özel bir okulda olsaydı, bu kadar dikkat çekmeyecekti. İhtiyacı olduğunda diğer ebeveynlerden bol acıma, bol kibarlık ve bolca yardım görüyordu.” Raina gözlerini kıstı. Bilge görünüyordu. “Kate, oldukça yetenekli biri olmasına rağmen, çaresiz görünmekte çok iyiydi.”</p>
<p>“Onu manipülatif olarak tanımlar mısınız?” diye sordum.</p>
<p>“Evet.” Raina gülümsedi. “Bu her zaman kötü bir şey değil. Birçok başarılı insanın, diğer insanların davranışları üzerinde etkileri vardır.”</p>
<p>“Ve Kate’in durumunda?”</p>
<p>Gülümsemesi bir saniye daha kaldı ve sonra kayboldu. “Kate’in durumunda, endişelendim. Benden devralan psikologa, Chloe ile ilgili görüşlerimi paylaşmak için yazdım. Ona Chloe’nin Kate’in izin verdiğinden daha kapasiteli bir çocuk olduğunu yazdım. Bunun Chloe büyüdükçe ilişkilerinde sorun çıkmasına sebep olabileceğini yazdım, -bağımsızlık ve özgürlüğünün olmamasının- bu insanı boğabilir, biliyor musunuz? Yok yere kırılmanıza ve kalp ağrısına sebep olabilir. Ben onların birbirlerine güvenebilmelerini istedim. İki ağacın birlikte büyümesi gibi.” Parmaklarını birbirine geçirdi. “Dallarının birbirine karışmaması için, budanmaları gerek. Bu durumda biri hastalanır ya da düşerse, diğeri hayatta kalmaya devam edebilir. Ama ağaçları budamak zordur. Eğer onlara sorarsak birbirlerine dolanmayı tercih ederler.”</p>
<p>“Bunu Kate Emery’e de söylediniz mi?”</p>
<p>Başıyla onayladı. “Onu son gördüğümde. Hastalanmayacağını söyledi. Chloe’yi asla yüzüstü bırakmayacağını söyledi. Ben de demek istediğimin bu olmadığını anlattım. Geleceğin ne getireceğini bilemeyeceğini söyledim.” Raina derin ve uzun bir iç çekti. “Haklı çıkmam beni hiç memnun etmedi.”</p>
<h2><a id="bookmark2"></a><span style="font-weight:bold;font-style:italic;">13</span></h2>
<p>Modern Apostles Kilisesi, Güney Circular Caddesi’nin gerisinde, krem rengi kare bir binaydı. Sanki önceden bir kumarhaneymiş gibi görünüyordu. İçeriden, kapı kollarına dolanmış bir anahtarla, sıkı sıkıya kilitlenmişti. Bir anlığına basamaklarda durdum ve sabah güneşinde parlayan arabalara baktım. Bir minibüsün yanında duran, tamponunda <span style="font-style:italic;">“İsa ne yapardı?”</span> çıkartması olan Norris’in Volvo sunu tanıdım. Doğru yerde olduğuma emin oldum.</p>
<p>Başka bir yerden daha giriş olmalıydı.</p>
<p>Binanın yan tarafında, bir kapı daha buldum. Bunun girişine doğru bir rampa vardı ve üzerinde <span style="font-style:italic;">Ofis</span> yazıyordu. Bu kapı kolayca açıldı ve kendimi posterlerle süslenmiş dar bir koridorda buldum. <span style="font-style:italic;">İçeri giremeyecek kadar kötü değilsin, dışarıda duracak kadar iyi değilsin. Bir okulun soyunma odası gibi küf kokuyordu. Hayattaki en şeyler, aslında çok da önemli şeyler değil.</span> Fayans zeminin üzerinde kararsız adımlarla yürüyordum ve sonra kendimden daha emin yürümem gerektiğini düşünerek, yürüyüşümü değiştirdim. <span style="font-style:italic;">Dizlerinizin üstündeyken sendelemek zordur. </span>Derwent bunu severdi.</p>
<p>Bu bile, onu buraya tek göndermemek için iyi bir nedendi. Koridorun sonundaki odadan mırıltılar geliyordu. Yürüdüm ve kapıyı çaldım.</p>
<p>“Gelin.”</p>
<p>Derinden gelen bu sıcak sesi hemen tanıdım. Gareth Sel-hurst odanın ortasında ayakta duruyordu, yüzü masada çalışmakta olan bir kadına dönüktü. Otuzlarında bir kadındı, koyu saçlarının arasında griler de vardı. Elleri klavyenin üzerindeydi, sanırım bir diktenin ortasında onları bölmüştüm.</p>
<p>“Yardımcı olabilir miyim?” Bu sefer Selhurst’ün sesi sert ve kesinlikle daha öncekine göre daha az misafirperverdi.</p>
<p>“Dedektif Maeve Kerrigan. Pazar günü tanışmıştık.”</p>
<p><sup>tç</sup>Oliver’ın evinde. Hatırlıyorum.” Şu anda ayakta gördüğüm için, düşündüğümden daha kısa olduğunu fark ettim ama saçları çok iyi görünüyordu; arkaya taranmış gür, uzun beyaz saçlar.</p>
<p>“Resmî bir iş sanırım.”</p>
<p>“Korkarım ki öyle.”</p>
<p>“Oliver ile mi konuşmak istiyorsunuz?”</p>
<p>“Aslında önce sizinle başlamak istiyorum.”</p>
<p>Kaşlarını çattı. “Benimle mi?”</p>
<p>Ciddi bir şekilde, “Birkaç sorum var.” dedim. Bizi dikkatle izleyen ağzı açık kadına baktım. “Burada mı, yoksa özel mi konuşalım? Hangisini tercih ederseniz?”</p>
<p>Bay Selhurst özel konuşmayı tercih etti. Beni koridorun aşağısında, tertemiz küçük bir mutfağa götürdü. Bana bir fincan çay ya da bir bardak su ikram etmesini bekledim ama sanki daha önce mutfağa hiç gelmemiş ve neyin nerede olduğunu bilmiyormuş gibi etrafına bakındı.</p>
<p>Kollarını göğsünde bağladı ve tezgâha yaslandı.</p>
<p>Burada konuşabiliriz. Korkarım ki, size çok zaman ayırama-yacağım. Saat onda başka bir yerde bekleniyorum.”</p>
<p>“Sorun değil.” Not defterimi çıkardım ve köşedeki tabureye oturdum.</p>
<p>“Size nasıl yardım edebileceğimi gerçekten anlamıyorum, eğer konu Oliver’ın zavallı komşusu hakkındaysa.”</p>
<p>“Onu tanıyor muydunuz?”</p>
<p>“Onunla karşılaştım. Çok kısa.”</p>
<p>“Bir kere mi? Birden fazla mı?”</p>
<p>Yüzü asıldı. “Birden fazla.”</p>
<p>“İki kere? Üç kere?”</p>
<p>“ Hatırlamıyorum.”</p>
<p>“Onunla nerede karşılaştınız?”</p>
<p>“Bir kere bizimle dua etmeye gelmişti. Ne yazık ki, Tanrı’nın çağrısını duymaya hazır değildi.”</p>
<p>Kaşlarım kalkık bekledim.</p>
<p>“Önyargılarından kurtulmak onun için çok zordu. Kurtarıcımız İsa ile konuşurken kendini kaybetmek.” Gülümsedi. “Biz Protestan bir kiliseyiz, Bayan Kerrigan. Şarkı söyler ve müzik yaparız. Yüksek sesle dua ederiz. Ruh bizi harekete geçirdi mi, kendimizden geçerek dua ederiz. Toplantılarımızda İsa’nın varlığı bizim için gerçektir. Bizi iyileştirir, bizimle ve bizim aracılığımızla konuşur. Kurtuluş için dua ettiğimizde, bizi günahlarımızdan ve yanlışlarımızdan arındırır. O dans ettiği zaman, biz dans ederiz.”</p>
<p>“Ve Kate dans etmedi.”</p>
<p>“Hayır. Çok fazla şüpheleri vardı ve kafası çok karışıktı. Şeytan onu çok sıkı tutmuştu.” Dudakları büzüldü. “Mütevazı olmayan kıyafetler giyiyordu. Bir erkeğin ailenin reisi olduğu gibi, bizim kabul ettiğimiz şeylerin çoğunu sorguluyordu. Ona</p>
<p>eğer Tanrı’ya daha önce gelseydin, kocanla ilişkine düzgün bir şekilde devam edebilirdin dedim. Aziz Paul’ün dediği gibi, ‘Her erkeğin patronu Isadır, bir kadının patronu kocasıdır ve İsa’nın patronu Tanrıdır.’”</p>
<p>Derwent burada olup bunları duymadığı için çok memnundum. “Bu zamanda ve çağda pek popüler bir fikir değil bu.”</p>
<p>“Bu Tanrısız Çağ.” diye kükredi Selhurst aniden dua modana geçerek. “En azından, bizim ruhani açıdan iflas etmiş ülkemizde. Hâlâ dünyada Tanrı’nın hükümranlığını sürdüğü, insanların ihtiyaç anında yardım istemek için ona döndüğü ülkeler var. Aynı duygunun bu ülkeyi de kasıp kavurması, bir zamanların büyük Hristiyan ülkesinin değersiz şeylerden kurtulması, benim daimi duamdır. Kuran bize daha önce, büyük bir selin olduğunu söylüyor. Bunun tekrar olacağına ve büyük bir dalganın, Ingiltere’nin güneyini tahrip edeceğine dair kehanetler var. Olmayacağını düşünmek, Tanrıyı kızdırmadan istediğimiz gibi hareket edebileceğimize inanmak tamamen kibir.” Öne doğru eğildi. “Gördüğüm kadarıyla evli değilsiniz.”</p>
<p>“Hayır.”</p>
<p>“Hristiyan mısınız?”</p>
<p>“Bir Katolik olarak büyütüldüm.” dedim.</p>
<p>Selhurst geri çekildi. “Bu tam olarak aynı şey değil.”</p>
<p>“Aynı olmadığına eminim.” Notlarıma göz attım, içten içe, kutsal olmayan bir şeyin simgesi olmak hoşuma gitti. “Yani Kate buraya, kiliseye bir kere geldi.”</p>
<p>“Ona hazır olana kadar dönmemesini söyledim. Dikkat dağıtıcı bir etkisi vardı. Onun varlığı insanları kısıdıyordu. Küçük bir topluluk ama yine de, kilise çok uzun zamandır fâaliyet göstermiyordu. Elli kişilik bir grupta, uyumsuz bir kişi bile göze çarpıyor.”</p>
<h2><a id="bookmark3"></a><span style="font-weight:bold;">ölülerin </span><span style="font-variant:small-caps;">kmuiimsim</span><span style="font-weight:bold;"> izin ver</span></h2>
<p>Selhurst yavaşça kafasını salladı. “Tanrı’nın evine girdiğimizde, dünyevi sorunlarımızı arkada bırakmalıyız. Kendimizi Tanrı’da kaybetmeliyiz. Sadece onun varlığının farkında olmalıyız.”</p>
<p>Bir başka deyişle, Selhurst’ün cemaatini çok mutlu hissettireceğine inandığı toplu histeriye, Kate müdahale etmişti.</p>
<p>“Ve hiç gelmedi.”</p>
<p>“Hayır.”</p>
<p>“Onu bir kereden fazla gördüğünüzü söylemiştiniz. Daha sonra onunla konuştunuz mu?”</p>
<p>“Birkaç kere Oliver ile evine gittim. Kate benimle konuşmak istemiyordu ama Oliver onu ikna etti.” Yine başını salladı. “Bizi duyamayacak kadar sağır kimse yok, elbet sonunda duyarlar. Oliver’a da açıkladığım gibi bir kalp kendini Tanrı’ya açana kadar birçok kez ziyaret gerekebilir ama savaşmaya değerdi.”</p>
<p>“Kate gerçekten çok ilgilenmese de.”</p>
<p>“Tek endişelendiğimiz Kate değildi.”</p>
<p>Bir saniye düşündüm. “Chloe mi? Ama o...”</p>
<p>“Vaftiz edilmedi. Kate’in, kızının olabilecek en büyük hediyeyi almasını engellediğini görmesi için, durmadan dua etrim. Tanrı kolları açık ona yardım etmeyi bekliyordu ve Kate, Chloe’nin ona gitmesine engel oluyordu.”</p>
<p>“Chloe vaftiz edilmek istiyor mu?”</p>
<p>“Kate istemediğini söyledi.” Bir saniyeliğine gözlerini kapadı ve iç çekti. “Onun evinden hep, şeytanla göğüs göğse savaştığımı hissederek, bitkin bir hâlde çıktım. Kötülüğe inanır mısınız, dedektif?”</p>
<p>“Evet, inanırım.” dedim. Tereddüt etmedim ve dürüst davrandım.</p>
<p>“Kate kötülük doluydu. Ben bunu onda gördüm, duydum.” One doğru eğildi. “Kötülüğü tanırım.”</p>
<p>“O kötüydü derken...”</p>
<p>“Hayır!” Elini tezgâha vurdu. “Ben öyle bir şey demedim! Ben kötülük doluydu dedim. Şeytan onun içinde güçlüydü. Benim fikirlerime karşı çıktı. Bir erkek olmama ve Tanrı benimle olup bana yol göstermesine rağmen, benden güçlüydü.” Arkaya yaslandı, yorgun olduğu belli oluyordu. “Ama başarabilirdim. Başarabileceğimi biliyorum. Tanrı herkesi fetheder. İsa ne kadar karanlık olursa olsun, hepimizin günahlarını temizler.”</p>
<p>“Nedir bu bağırtı?” Polo yaka bir gömlek ve keten pantolon giymiş olan Oliver Norris, kapıda duruyordu. Gareth’a bakıyordu. “Pazar günü için prova mı yapıyorsun?”</p>
<p>“Dedektifle şeytan hakkında konuşuyordum.” dedi Gareth sertçe beni göstererek.</p>
<p>Beni görünce Oliver’ın yüzündeki kan çekildi. “Sadece basit bir dua seremonisi. Yardımcı olacak.”</p>
<p>“Kime yardım edecek?” Gözlerimi Oliver’dan, şu andaki en önemli problemi buymuş gibi gömlek kollarını aşağıya indiren Gareth’a çevirdim.</p>
<p>“Duaya çok ihtiyacı olan insanlar için özel ayinler düzenliyoruz. Pazar günü bir tane olacak. Sanırım Oliver onun hakkında konuşuyorum sandı.” Gareth bana gülümsedi. Vaiz gitmişti, yerine yine ilk gördüğüm adam gelmişti ve nazikti; normal, hatta hoş. “Çok etkili. Tabii ki Kate aklımızda ve kalbimizde olacak.”</p>
<p>“Benimle mi konuşmak istedin?” Oliver ellerini cebine koydu. Kaslarının hareketinden, kollarının gerildiğini görebiliyordum.</p>
<p>“Lütfen.” dedim ayağa kalkarak. “Çok fazla zamanınızı almayacağım.”</p>
<p>Gareth, “Onu ana salona doğru götür.” dedi. “Nerede ibadet ettiğimizi göster. Bence ilginç bulacaktır.”</p>
<p>Oliver sanki itiraz etmek ister gibiydi ama başıyla tamam dedi. Ofisin zıt istikametine doğru giderken, onu takip ettim. Bir kapıyı açarak beni oradan geçirdi. Kendimi, altın iskeletti sandalyelerin olduğu kocaman bir odaya bakan, kırmız halı serilmiş bir platformda buldum. Bana kiliseden çok bir kongre salonunu andırdı ama tabii sonra kilise sıralarına, azizlerin heykellerine, mumlara, Cross marka kırtasiye malzemelerine ve kilise lambalarının kırmızı parlaklıklarına baktım. Platformun iki tarafında projeksiyon ekranı, iki büyük hoparlör, üstünde de bir org ve bir trampet takımıyla birlikte iki sandalye vardı. Odanın arka tarafında da ses panosu vardı. Oliver bazı düğmelere bastı ve odanın tüm ışıkları yandı.</p>
<p>“Burası bizim ayinlerimizi yaptığımız yer. Tabii dua sırasında, kilisenin ana merkezindeki ışıkları kısıyoruz.”</p>
<p>Platformun merkezine yürüdüm ve onlarca yüzün bana baktığını hayal ettim. Burada hiç dikkatinizi dağıtacak bir şey yoktu, ne bir resim ne de bir söz. Sonsuz hayat vaadinde olan yazılar yoktu. Burada Tanrı ve sizinle birlikte dua edenlerle bir kaşınasınız. Kendinizi dini mutluluğa, huzura adıyorsunuz ya da lanete; size göre değişir.</p>
<p>“Şu nedir?” Platformun altındaki kare şekli işaret ettim.</p>
<p>“Orası bizim vaftiz ve diğer seremonilerimizi yaptığımız yer.”</p>
<p>“İçinde mi?”</p>
<p>Başıyla onayladı. “Bütün bedeni suya daldırarak vaftiz etme. Yeniden doğuşu sembolize ediyor, İsa ile yeniden doğmayı ya da sağlıklı olmayı veya basitçe taze bir başlangıcı. Tüm üyelerimiz tövbe edip İsa’ya olan bağlılıklarını söylediklerinde, çocukken vaftiz edilmiş olsalar bile, burada bir kez daha vaftiz ediliyorlar. Tüm kiliseyi bir yapan harika bir kutlama.” Daha önce söylediklerini yeniden yüksek sesle tekrar ettiği için, sesi dümdüzdü ve aklı başka bir yerdeydi.</p>
<p>“Bay Selhurst küçük bir cemaatiniz olduğunu <span style="font-style:italic;">söyledi ”</span> Merdivenlerden bir basamak indim ve koridor boyunca yürümeye başladım. Oliver sanki daha fazla ileri gidersem, beni durdurması gerekirmiş gibi izliyordu.</p>
<p>“Küçük ama büyüyor. Düzenli olarak gelen otuz kişi var ama bize katılmak isteyen herkese kapımız açık.”</p>
<p>Gareth elli kişi olduğunu söylemişti. Sanırım etki yaratabilmek için biraz abartmaya meyilli.</p>
<p>“Tabii diğer cemaatlerden de ziyaretçilerimiz oluyor.” diye devam etti Oliver. “Biz Modern Apostles hareketinin bir parçasıyız. Asya’da bizden iki yüz bin tane var; tüm Afrika’da yarım milyon, aynı şekilde Güney Amerika’da da.” Rakamları çok rahatça, hiç takılmadan söyledi. “Yeni dünyanın, bize Avrupa’ya inançla ilgili öğreteceği çok şey var. Biz karanlığa sürüklenmesine izin versek de, onlar alevin parlak kalmasını sağladılar.”</p>
<p>“Siz vaaz veriyor musunuz?” diye sordum. Telaşlanmış görünüyordu.</p>
<p>“Ben mi? Hayır.”</p>
<p>“Daha önce provasını yapmış gibi konuşuyorsunuz. Çok ikna edici.”</p>
<p>“Kilisenin halkla ilişkileri ile ben ilgileniyorum. Basın bültenlerini ben yazıyorum. İnternet sitesini ben yapıyorum, o tür şeyler.”</p>
<p>“Ve bu tam zamanlı bir iş mi?”</p>
<p>Başıyla onayladı. “Sadece bu kilise değil. Yerim burası ama Modern Apostles hareketindeki diğer kiliseler içinde çalışıyo-</p>
<h2><a id="bookmark4"></a><span style="font-weight:bold;">ölülerin Konuşmasına izin var</span></h2>
<p>rum. Bir tane yukarı Wycombe’de var. Bir tane Haywards He-ath’de ve bir tane de, Gareth’ın buraya Putney’e gönderilmeden ve yeni bir cemaat oluşumuna girmeden önce kurduğu Leighton Buzzard’da var. Bir de, her üç yılda bir konferanslarımız var ve ben onların organizasyonlarında da görevliyim.”</p>
<p>“Daha önce ne yapıyordunuz?”</p>
<p>“Büyük bir ilaç firmasının halkla ilişkiler bölümünde çalışıyordum.”</p>
<p>“Yani umut satmaya alışkınsınız.”</p>
<p>Yüzü kıpkırmızı oldu. “Ben her zaman insanlara yardım etmek istedim, eğer bunu demek istiyorsanız. Ayrıca burada, ilaç firmalarının tedavi ettiğinden daha çok insan iyileştirdik.”</p>
<p>“Kelimenin tam anlamıyla iyileştirmek mi?”</p>
<p>“Topallar yürüdü.”</p>
<p>“Körler de gördü mü?”</p>
<p>Yarım bir gülümsemeyle karşılık verdi. “Tam olarak <span style="font-style:italic;">değil.</span></p>
<p>Henüz değil ama Tanrı her şeyi yapabilir.”</p>
<p>Koridorun sonuna ulaştık. Üst üste kutular konulmuştu. Bir tanesinin içine baktım ve meyve gördüm.”</p>
<p>“Resmî olmayan bir yiyecek bankası kurduk. Herkes bulunabildiği kadar katkıda bulunuyor ve ayda bir ihtiyaç bölgelerine dağıtıyoruz.”</p>
<p>“Çok faydalı görünüyor.” dedim.</p>
<p>“Biz sadece insanlara yardım etmek isterken, Hristiyanlığa karşı olan bu düşmanlığı anlamıyorum.” Sanki çok uzun zamandır içinde tutuyormuş gibi, kelimeler bir anda döküldü ağzından.</p>
<p>“Ne tür düşmanlık?”</p>
<p>“insanlar dua ediş şeklimizle ve inançlarımızla dalga geçiyor.” Başını salladı, hâlâ sinirliydi. “Bize isim takıyorlar. Radyoda ve televizyonda bazı duyduklarımız var; küçümseyen yorumlar ve kimse bunlara tek kelime etmiyor! Eğer bunları Müslümanla-ra ya da Yahudilere söyleseydiniz, peşinizi bırakmazlardı. Tabii Hristiyanlar kolay hedef.”</p>
<p>“Anladığım kadarıyla, öbür yanağınızı çevirmeniz gerekiyor.”</p>
<p>“Bundan yoruluyorum.” Bir bakış. “Neden buradasınız?”</p>
<p>“Hâlâ Kate hakkında araştırma yapıyorum. Buraya da geldi.” Omuzlarımı silktim. “Bir ilgisi olabilir, olmayabilir de.”</p>
<p>“Sadece bir kere geldi.”</p>
<p>“Bay Selhurst de öyle söyledi. Onunla tartıştığını söyledi.”</p>
<p>Mutsuz bir şekilde başını salladı. “Kate... Saygısızdı. Onu buraya davet etmekle, doğru şeyi yaptığımı düşünüyordum. Gareth yanlış bir şey yapmadığımı söyledi ama önce sormam gerekir mi diye düşündüm.”</p>
<p>“Ona öfkeli miydi?”</p>
<p>“Gareth sinirlenmez. Kişisel konularda sinirlenmez. Tan-rı’nın onun aracılığıyla konuşmasına izin verdi ve Kate söylediklerinden korktu.”</p>
<p>“Ne söyledi?”</p>
<p>“Hayat tarzını değiştirmezse onu cehennemin beklediğini. Öldükten sonra tek bir seçeneği olduğunu, başka seçeneklerinin olmadığını. Kendini kötülüğe kaptırdığını ve eğer kurtarılmak isterse Tanrı’nın ona yardım edebileceğini.”</p>
<p>“Ve bundan hoşlanmadı.”</p>
<p>“Ona, ‘Kibirli yaşlı timsah.’ dedi.” Norris iç çekti. “Araya girmeye çalıştım.”</p>
<p>“Diğer insanların da üzüldüğünü söyledi.”</p>
<h2><a id="bookmark5"></a><span style="font-weight:bold;">ölülerin Konuşmasına İzin ver</span></h2>
<p>“Herkes üzüldü.” dedi Norris. “İnsanlar huzursuz oldu. Dua edemeyeceklerini düşündüler. Kate’i uzaklaştırdıktan sonra, müritlerimizin bazıları hemen bir ayin daha istedi. Kiliseyi arındırmak istediler. Kate aramızdaki pislik gibiydi.”</p>
<p>Islık çaldım. “Ağır kelimeler.”</p>
<p>“Güçlü duygular.” Norris bana bakmadan kaşlarını çattı. “Ama o ilk ve sondu. Bir daha gelmedi.”</p>
<p>“Özellikle onu soran biri oldu mu? Adını ya da nerede yaşadığını öğrenmek isteyen biri?”</p>
<p>“Buradaki birinin ona zarar verdiğini düşünmüyorsunuz, değil mi? Bu imkânsız.”</p>
<p>“Bu tür şeyler olabiliyor. Bay Selhurst içinin kötülük dolu olduğunu söylemişti.”</p>
<p>“Ama bu onun suçu değil. Onun için dua ettik. Ona zarar vermeyiz. Bu Tanrı’nın yolu değil.”</p>
<p>Bu fikir karşısında, gerçekten dehşete düşmüş görünüyordu. Geri adım attım. “Bay Selhurst, birkaç kez onunla tekrar konuştuğunu söyledi. Sizinle birlikte.”</p>
<p>“Gareth onu, Chloe’nin bize katılmasına izin vermesi konusunda ikna etmek istedi. Çok açık bir şekilde ilgileniyordu, hatta bu konu hakkında sürekli Bethany ile konuşuyordu. Kate onun kapıdan girmesine bile izin vermezdi. Kate’i davet etme sebeplerimden biri buydu, ne yaptığımızı görmesini istedim. Ona burada ciddi şeyler yaptığımızı anlatır diye düşündüm. Yanıldım, bu sadece onun önyargılarını güçlendirdi. İnanmak istemedi. Öğrenmek istemedi.” Mutsuz görünüyordu. “Belki hazır değildi. Zihni kapalıydı.”</p>
<p>Ben de kararımı vermiştim. “Cemaatteki herkesin ismine ve adresine ihtiyacım olacak.”</p>
<p>“Kate’in katilini burada arayarak zaman kaybediyorsunuz.” “Umarım öyledir. Yine de işimi yapmak zorundayım.” “Hayır diyebilir miyim?”</p>
<p>“Eğer demezseniz çok yardımcı olur. Geçmişlerini kontrol etmek istiyorum. Cemaatinizde bulunanların geçmişinde şiddet ya da dengesiz davranışların olmadığından emin olmak istiyorum. Eğer hiçbir şey bulmazsam, onları rahatsız etmem.”</p>
<p>îç çekti. “Ofise gelin. Stella sizin için bu bilgilerin çıktısını alabilir.”</p>
<p>Stella -koyu renkli saçları olan kadın- Gareth Selhurst ve Norris izlerken çıktıları aldı, kağıtları düzenledi ve onları bir dosyaya koyarak bana verdi. Onun uzun kollu biçimsiz bluzunu, bileğine kadar uzanan uzun eteğini ve aynı Eleanor Nor-ris’inki gibi olan düz ayakkabılarını fark ettim. Büyük ihtimalle pantolon giyerek kilisenin tüm kurallarını ihlal ediyordum, on santimetrelik topuklu ayakkabılarımdan bahsetmiyorum bile. Diğer taraftan, yüksek topukluların gerçekten kötü olduğunu kabul etmeye hazır olduğum uzun günler oldu.</p>
<p>“Şimdilik bu kadar.”</p>
<p>Gareth gülümsedi. “Senin için dua edeceğim çocuğum.”</p>
<p>“Gerek yok.” dedim.</p>
<p>“Her zaman gerek vardır. Hepimizin duaya ihtiyacı var.</p>
<p>Özellikle kötü yollarda yürüyenlerimizin.”</p>
<p>“İşimden dolayı mı?” dedim uyanıklık yaparak.</p>
<p>“Sanırım ne demek istediğimi biliyorsun.”</p>
<p>Kolay seçenek gülümsemek ve susmaktı. Kafamdan yazı tura attım ve zor olanı tercih ettim. “Hayır, bilmiyorum.”</p>
<p>“Sana da ruhani hayatında bir şeyler eksik gelmiyor mu? Mesela Katoliklik?”</p>
<p>“Çok sık değil.”</p>
<p>Biraz daha geniş gülümsedi. “Roma Kilisesi düşecek canım.”</p>
<p>“Düşmeden çok uzun süre varlığını sürdürdü.”</p>
<p>“Yozlaşma onu mahvetti. Sadece yaptıklarına bakman yeter.”</p>
<p>“Bazılarının yaptıklarına.”</p>
<p>“Çok fazla yaptılar ama. Tanrı’nın sesi olması gereken erkekler günahla lekelendi ve çürüdü.”</p>
<p>Dosyayı koltuğumun altına sıkıştırdım ve ona aynı eşit toleransla güldüm, birazcık da lütuf vardı. “Bu işi yaparken öğrendiğim bir şey varsa, o da kötünün her yerde olabileceği. Burada bile.”</p>
<p>Ve bunu söyledikten sonra çıktım.</p>
</body>
</html>