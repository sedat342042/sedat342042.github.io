<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">38</span></h1>
<p>Gözlerimi açtım ve boş boş halıya baktım. Çok parlak bir kırmızıydı ve ona bakmak gözlerimi rahatsız etti.</p>
<p>Ya da belki sebep her yerimin ağrımasıydı. Tanrım, boğazım.</p>
<p>Tekrar gözlerimi kapadım.</p>
<p>Yakınlarımdan itişip kakışma sesleri geliyordu.</p>
<p>“Seni... Seni piç kurusu.”</p>
<p>Boğulur gibi bir öksürme. Hiç hoş olmadığını düşündüm. Ne olduğunu öğrenmeliydim.</p>
<p>“Onunla yatıyordun. Onu beceriyordun. Nasıl yapabildin? Bunu bana nasıl yapabildin? Ailemize?”</p>
<p>Yavaşça, son derece yavaş, sese doğru kafamı çevirdim. Eleanor Norris. Bu da kocasıyla konuşuyor demekti.</p>
<p>Ve Norris’i son gördüğümde beni öldürüyordu.</p>
<p>Çok sağlıklı düşünemediğimi bilmeme rağmen, bunun bakmaya değer olduğunu düşündüm. Bir kerede sadece bir fikirle baş edebilirdim. Sol dirseğimin üstüne kalktım ve diğer kolumla kendimi yukarı ittim.</p>
<p>Eleanor Norris kocasının sırtının üzerine oturmuştu ve tüm gücüyle onun kafasını geriye çekiyordu. Ses sisteminden aldığı</p>
<p>siyah elektrik kablosu boğazının etrafına dolanmış, etine bastırarak nefes almasını engelliyordu.</p>
<p>“Sorun hep bendim, değil mi? Ders verilmesi gereken bendim.” İpe asıldı ve Oliver’ın yeniden nefesi kesildi. “Soru sormama izin yoktu. Tabii ki sen benden daha iyi bilirdin. Sen benim kocamdın; ailenin reisi. Seni piç. Eğer bilseydim... Problem hiçbir zaman ben değildim. Sen kısırdın, ben değil. Sen zayıftın, ben değil. Sadakatsiz olan şendin, ben değil. Yanımda kaldığın için sana minnettar olmam gerekiyormuş gibi hissettirdin bana. Oysaki ben seni yıllar önce terk etmeliydim.” Her cümlenin sonunda kabloya asılıyordu ve şu anda Oliver’ın başı ciddi dertteydi. Yüzü morarmıştı ve dudakları maviye dönüyordu. Gözleri pörtlek pördek olmuştu.</p>
<p>“Eleanor.” dedim ya da demeye çalıştım. “Dur!”</p>
<p>“Bana gerçeği söyleyecek miydin?” Cevabı beklerken bir saniyeliğine kabloyu gevşetti. Kabloyu yeniden sıkmadan önce, Oliver birkaç kez nefes aldı. “Sen bana kızımızla ilgili gerçeği söyletmek için işkence edecektin ama tüm bu zaman boyunca, sen bana yalan söylüyordun.”</p>
<p>“Eleanor.” dedim yendien. “Durman gerek. Onu öldüreceksin.”</p>
<p>“Ona âşık miydin? Âşık miydin? Âşık olman mı, olmaman mı daha kötü bilmiyorum. Eğer sadece seks ise; acınacak hâldesin. Her türlü acınacak hâldesin. Zavallısın.”</p>
<p>Oturmaya çalıştım ama çok hâlsizdim, her tarafim titriyordu. “Eleanor, Bethany’i düşün. O bunu istemezdi.”</p>
<p>“Tanrım, Bethany.” Kabloyu yeniden gevşetti. “Zavallı küçük Bethany’im. Ona ne diyebilirim? En azından onun gerçek babası değilsin. Bu iyi bir şey. Morgan’la yattığım için her zaman kendimi suçlu hissettim ama o senden iki kat daha erkek.”</p>
<p>Norris aniden hareket etti, neredeyse Eleanor’u sırtından atıyordu ama Eleanor yeniden kabloyu sıktı. “Evet, doğru. Erkek kardeşin. Morgan’ın beni becermesine izin verdim ve Bethany onun çocuğu.” Bir anlığına tereddüt etti, sonra ekledi. “Ve yatakta senden daha iyiydi.”</p>
<p>Oliver kükrer gibi bir ses çıkardı, bunun öfke mi, acı mı olduğunu anlayamadım. Hâlâ Eleanor’un söylediklerini algılamaya çalışıyordum. Morgan. Oliver’ın erkek kardeşi.</p>
<p>Neredeyse Oliver için üzülecektim.</p>
<p>“Bunu için yıllarca bekledim.” dedi Eleanor. “Yıllarca bu tür muameleye maruz kalmanın ne demek olduğunu görmen için bekledim. Bu geç gelen adalet.”</p>
<p>“Böyle değil.” dedim. “Eleanor, böyle değil. Bu onun yapacağı bir şey. Sen bundan daha iyisin, sen de aynı şeyi söyledin.”</p>
<p>“Hak ettiği bu.”</p>
<p>Bu seni yıllarca hapse tıkar ve Bethany’nin sana ihtiyacı var. Sana her zamankinden daha fazla ihtiyacı var.”</p>
<p>“Benden nefret ediyor.”</p>
<p>Bunu ona açıklayabilirsin. Her şeyi iyi olsun diye yaptığını anlamasını sağlayabilirsin. Ben de onunla konuşacağım. Sana söz veriyorum, Eleanor. Her şey yoluna girecek.” <span style="font-style:italic;">Eğer gözümün önünde kocam öldürmezsen. Aksi taktirde her şey daha karmaşık bir hal alacak.</span></p>
<p>Altında kocası yine nefes alamıyorken, “Norris’i seviyorum.” dedi Eleanor Norris. “Onu çok seviyorum.”</p>
<p>“Biliyorum.” Ve gerçekten biliyordum.</p>
<p>Ona bunları yaptıran öfkesiydi. Öfkesi geçince, Eleanor kendini bıraktı. Kabloyu bıraktı ve Oliver’ın sırtından inerek yere</p>
<p>yanına oturdu. Oliver sırtüstü döndü ve gözlerini tavana dikti, nefes aldıkça midesi inip kalkıyordu.</p>
<p>Süründüm ve kolumu Eleanor’un omuzlarına koydum. Döndü ve hırpalanmış yüzünü boynuma gömdü, gözyaşları kalp kırıklığının sonucuydu. Tekrar konuşabildiğinde, “En azından Morgan benimle sevişirken zevk alıyormuş gibi davrandı.” dedi.</p>
<p>Kapı, nefes alış gibi bir sesle açıldı ve Derwent bir intikam meleği gibi içeri girdi. Bizi görünce aniden durdu ve arkasından gelen Pettifer ona çarptı. Arkalarından kapıda Una Burt belirdi.</p>
<p>“Ne oldu burada?” diye sordu Derwent.</p>
<p>“Uzun hikâye.” dedim çatlak çıkan sesimle. Bana bakış şeklinden dolayı nasıl görünüyorum acaba, diye düşündüm. “Ama Oliver’ı tutuklayabilirsiniz.”</p>
<p>“Ne için?”</p>
<p>“Cinayet.”</p>
<p>“Ve bir piç olduğu için.” dedi Eleanor. “Tam bir piç.”</p>
<p>Bu söz Derwent’in hoşuna gitti ve bir an için yüzü aydınlandı.</p>
<p>Kahkaha atmaya başladım. Bunu sebebi şoktu ve kahkahalarım birden gözyaşlarına dönebilirdi.</p>
<p>Oliver elleri kelepçeli platformun kenarında otururken, ben de sonunda Oliver Norris’in ne yaptığını, neden ve nasıl yaptığını anlatacak kadar kendime geldim. Tüm enerjisi bitmiş gibi görünüyordu ama biz işimizi şansa bırakmadık. Ufak tefek bir adam olmayan Pettifer yanında oturuyordu, Derwent da başını eğmiş ona bakarak önünde ayakta duruyordu. Sıkıyorsa kaç diyordu, beden dili. Onu daha önce de sinirli görmüştüm ama hiç kimseye Oliver Norris’e baktığı gibi, o şekilde ateş püsküren gözlerle baktığını görmemiştim.</p>
<p>Oliver’ın bana anlattıklarının sonuna geldiğimde Una Bun, “Peki karısı ona neden saldırdı?” diye sordu.</p>
<p>“Çünkü Kate’le yattığı için çok sinirlendi ve dürüst olmak gerekirse, o anda beni boğuyordu; Eleanor ona saldırdığı için memnunum.” diye de ekledim.</p>
<p>Her zamankinden daha duygusuz şekilde, “Boynuna baktırman lazım.” dedi Una Burt.</p>
<p>“Tıbbi teknisyenlerin Eleanor’la işi bitince baktıracağım.&quot; Boynum ağrıyordu ve bunu düşünmek istemiyordum.</p>
<p>“Sence ona karşı kanıt verir mi?”</p>
<p>“Eleanor’u durdurabileceğini sanmıyorum.” dedim. “Ama sakinleşmeden onun ifadesini almalıyız ve onu da Chloe’nin ölümündeki payı için tutuklamalıyız. Bethany’e göre Chloe’yi evinden alıp kiliseye getiren o. Bunu yapmayı planladıklarını bilmiyor olabilir ama işin içindeydi.”</p>
<p>“Ve Gareth Selhurst da. Dışarıda adamlarım onu arıyor.”</p>
<p>“Onunla gerçekten konuşmak isterim.” dedim sessizce. “Chloe’nin ölümünün bir kaza olduğunu söyleyebilirler ama omuzlarında morluklar vardı. Onu suyun altında tuttular. Bu bir cinayet suçlaması olmalı. Aynı şey Eleanor için de geçerli, o tutmamış olsa da. Bu ortak bir girişim. Onu kiliseye o getirdi. Chloe’nin ölümüne dâhil oldu. Sorguda ne diyeceğini duymamız lazım ama burada yapmaya niyetlendikleri şeyi bildiğim söylerse, yani itiraf ederse ki bilmemesi çok zor görünüyor; bu işten daha az zararla kurtulabilir.”</p>
<p>“Ona ihtar verdin mi?”</p>
<p>“Henüz değil.”</p>
<p>“Tıbbi teknisyenlerin onunla işi bittiğinde konuşacağım.” Una onlara doğru baktı ve iç geçirdi. “Zavallı Bethany.”</p>
<p>“Ailesi hapse girecek diye mi? Onlardan uzaklaşmasının onun için iyi olduğunu düşünmekten kendimi alamıyorum. Tüm bu olanlara bir mola.” Kiliseye baktım. “Belki onlar hapisteyken daha normal yaşamayı öğrenir. Hayattan ne istediğini anlar. Hak etmediği suçluluk duygusundan kurtulur.”</p>
<p>“Gerçek babasını daha yakından tanır.” dedi Una ve ben ürperdim.</p>
<p>“Hayır, mümkünse o olmasın.”</p>
<p>Enerjik iki tıbbi teknisyen morluklarım olmasına rağmen iyi olduğuma karar verdiler ama Oliver ve karısının kontrol için hastaneye gitmesi gerektiğini söylediler. Norris’i sorguya çekme şansı elinden alman Derwent’in yüzü asıldı. Onu dışarıda bir banka oturmuş, iki üniformalı polisin Norris’i hastaneye götürmek için karavana bindirişini izlerken gördüm.</p>
<p>“Neşelen.” dedim yanma otururken. “Norris hâlâ senden daha kötü bir gün geçiriyor.”</p>
<p>“Cinayetten tutuklanmak mı?”</p>
<p>“Kendi erkek kardeşinin kızının gerçek babası olduğunu öğrenmek.”</p>
<p>“Morgan mı?” Derwent ıslık çaldı. “Aile içinde olması çok daha iyi değil mi?”</p>
<p>“Sütçüye olan garip benzerliği açıklamana gerek kalmıyor. Aslında Eleanor’un çok akıllıca davrandığını düşünüyorum. Morgan ve Oliver’ın birbirleri ile rekabet içinde olduklarını biliyordu. Oliver ile tanışmadan önce Morgan’la bir ilişkileri olmuştu. Yani Morgan ondan etkileniyordu ve ağabeyine karşı 1 -0 öne geçmek için her şeyi yapardı. Morgan’ın en iyi zamanda bile vicdanı olduğunu düşünmüyorum. Onu yatağa atmak için çok zorlandığını sanmıyorum. Eleanor tamamlanmamış bir işti.”</p>
<p>“Ben bir hata yaptım. Aslında istediğim hep şendin ama artık çok geç.” dedi Derwent.</p>
<p>“Aynen öyle. Bu aynı zamanda bu iş onu tehdit etmeye başladığında, Eleanor’un neden Morgan’dan Kate’i uyarmasını istediğini de açıklıyor. Kimsenin bunu öğrenme şansı olduğunu düşünmüyordu, sonra birden Kate elinde Oliver’ın kısır olduğunu gösteren deliliyle çıkageldi. Kate tüm gerçeği bilmiyordu ama Eleanor’un bunu saklamak istediğini biliyordu. Morgan da bunun duyulmasını istemiyordu, yoksa sokaklarda yaşamak zorunda kalacaktı. Oliver’ın nasıl tepki vereceğini biliyor olmalıydı ve başını sokacak bir ev için ona ihtiyacı vardı. Eleanor’a şantaj yapılmış olabilir ama o da insanları manipüle etmekte çok iyi.”</p>
<p>“Saçma.” dedi Derwent. “Norris kızın babası olmadığı için üzgün ama aslında onun babası. Onu büyüten o. Bethany’nin sevdiği o.”</p>
<p>“Sen ve Thomas gibi.” dedim tehlikeli sulara girdiğimi bilerek.</p>
<p>“Evet, onun gibi.” Siyah gözlüklerinin ardında, gözlerindeki ifadeyi göremiyordum. “Ne olursa olsun, o benim için şu anda, bu dünyada umursadığım sayısı çok az insan listemde birinci sırada.”</p>
<p>“Listende başka kim var?”</p>
<p>Derwent homurdandı. “Şey, sen yoksun. Sen diğer listedesin.”</p>
<p>“Diğer liste ne?”</p>
<p>“Beni dinlemeyen insanlar. Tavsiyelerime rağmen ahmakça davranan insanlar.”</p>
<p>“Destek çağırmak için vaktim yoktu.” dedim. “Oliver onu öldürecekti.”</p>
<p>“Ve neredeyse seni de öldürecekti.” Uzandı ve çenemi yukarı kaldırarak boynumu inceledi.</p>
<p>Kafamı çektim. “Sen de aynı şeyi yapardın.”</p>
<p>“Sana bunun iyi bir şey olmadığını sürekli söylüyorum.”</p>
<p>Ayağa kalktım. “Hadi. Hastaneye gidelim. Şanslıysak bize Norrislerin sorgu için ne zaman hazır olacaklarım söyleyebilirler. Saat ilerliyor.”</p>
</body>
</html>