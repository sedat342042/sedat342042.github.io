<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">36</span></h1>
<p>Bethany pencereden dışarı evlerin çatılarına bakıyordu. Bu tam Londra’ydı. Gri, şekilsiz, çok nadir görülen yeşil yapraklarıyla. İçeri girdiğimi duymuş olmalı ama hemen bakmadı. Dönüp beni görünce birden irkildi.</p>
<p>“Merhaba.” Yatağın ucunda durdum. “Daha iyi görünüyor-sun.</p>
<p>“Teşekkürler.” Bu bir fısıltıydı.</p>
<p>“Yemek nasıl?”</p>
<p>Omuzlarını silkti. Aslında, yemeğin çoğunu yiyormuş gibi görünmüyordu. Ayaklarının ucuna, battaniyenin üstüne bir kağıt poşet koydum.</p>
<p>“Sana biraz atıştırmalık aldım. İstersin diye.”</p>
<p>Başını salladı.</p>
<p>“Sana iyi bakıyorlar mı?”</p>
<p>“Evet.”</p>
<p>“Neden burada olduğun hakkında çok fazla şey anlatmadığını söylediler.”</p>
<p>Yeniden pencereden dışarı bakmaya başladı. Gözüme birden daha yaşlı göründü, bunu sebebi daha zayıf olmasıydı. Yuzünde-</p>
<p>ki çocuksu ifade kaybolmuştu, yanakları çökmüş ve gözlerinin altına mor halkalar yerleşmişti. Ona sarılmak istedim ama mesafemi korumak zorundaydım.</p>
<p>“Neredeyse ölüyordun, Bethany. Oradaydım. Buna kararlıydın, biliyorum ve nedenini öğrenmek istiyorum.”</p>
<p>Başını salladı.</p>
<p>“Chloe yüzünden miydi?”</p>
<p>Hiçbir şey. Cevap yok.</p>
<p>“Bana İncin bilip bilmediğimi sordun. Baktım, tren hattında bana söylediklerine. ‘Günahlarımın her zaman benim önümde durduğunu bildiğim için.’ Psalm 51. Kırık ve tövbekâr bir kalp için affetme ile alakalı. ‘Kurban etmekten hoşlanmayacaksın ya da sana vereceğimden.’ Kendini öldürmekten daha büyük bir fedakârlık yok, var mı?”</p>
<p>Küçük bir omuz silkme.</p>
<p>“Bunu düşünmek bile günah değil mi?”</p>
<p>Dudaklarının kenarları aşağıya düştü, gözyaşlarını tutmaya çalışıyordu.</p>
<p>“Bana senin ne olduğunu bilmediğimi söyledin.” dedim.</p>
<p>“Bilmiyorsun.”</p>
<p>“Nesin sen? Söyle bana.”</p>
<p>“Anla, ben günah içinde dünyaya geldim, annem bana günah içinde hamile kaldı.” Sesindeki acı irkilmeme sebep oldu ve anında ne demek istediğini anladım, raylarda ne demek istediğini...</p>
<p>“Bethany. Bu senin hatan değil.”</p>
<p>“Ben günahın çocuğuyum. Annem... gözlerini kapatarak durdu.</p>
<p>“Annen seni seviyor. Baban da.”</p>
<p>“O benim babam değil.”</p>
<p>“Her açıdan senin baban.” dedim. “Seni her zaman sevdi.”</p>
<p>“Sadece bir mucize olduğumu düşündüğü için.” Başını salladı. “Ona nasıl yalan söyleyebildi? Bana?”</p>
<p>“Nasıl öğrendin? Annen mi söyledi?”</p>
<p>“Hayır. Bildiğimden haberi bile yok.” Gözlerindeki paniği gördüm. “Sakın ona söyleme.”</p>
<p>“Söylemeyeceğim ama sanırım onunla bunu konuşmalısın. Ona açıklaması için bir şans ver.”</p>
<p>“Neyi açıklaması için. Günah olan bir ilişkinin sonucunda doğduğumu mu? Tüm hayatımın bir yalan olduğunu mu?”</p>
<p>“Eminim o böyle görmüyor. Ben de böyle görmüyorum.” Bir dakika bekledim. “Annen sana söylemedi ve baban bilmiyor. Başka kim biliyordu? Sana kim söyledi?”</p>
<p>Cevap vermeden, gözlerini aşağıya indirdi, ellerine baktı.</p>
<p>“Kate mi söyledi?”</p>
<p>Tam bir şok. “Nasıl bildin?”</p>
<p>“Şanslı bir tahmin.” Kate’e kızmış olmama şaşırdım. Bunun Bethany’nin dünyasını sarsacağını bilmeliydi. Ve umursamadı. Bencil, kindar kadın...</p>
<p>Bethany yüzümdeki ifadeyi gördü. “Bana söylemeyi istememişti. Birden ağzından çıktı.”</p>
<p>“Bu kazayla söylenebilecek bir şey değil.”</p>
<p>“Ona sinirliydim. Bana bağırıyordu ve ben de ona bağırıyordum.”</p>
<p>“Ona neden bağırdın?”</p>
<p>“Birkaç hafta önce William, Chloe ve ben Constantine Bulvarı’nda bir eve gitmiştik. Takılıyorduk. Biraz içki, biraz sigara. Bilirsin. William ve Chloe yatakta öpüşüyorlardı ve ben de pencere kenarında duruyordum. Benim orada olmamı umursamıyorlardı ama ben biraz garip hissettim. Nasıl olduğunu bilirsin.”</p>
<p>Başımla onayladım.</p>
<p>“Chloe ve William’in yaptığını görmemek için pencereden dışarı bakıyordum.” Yutkundu. “Eğer orada olmasaydım, hiç öğrenemeyecektim.”</p>
<p>“Ne gördün?”</p>
<p>“Babam mutfaktaydı. Kate ile konuşuyordu.” Gözlerini yere dikti, sanki olanları yine görüyordu. “Babam bir dolaba yasladı ve ellerini boynuna doladı. Ne yapacağını bilmiyordum, gerçekten çok net göremiyordum ama kızgın görünüyordu. Gerçekten kızgın. Onu öldüreceğini sandım.”</p>
<p>Oliver Norris’in sorgu sırasında, sakin bir şekilde Kate’in ilişkiyi bitirmek istediğini ve buluşmalarının nasıl bir rahatlamayla bittiğini anlatışını hatırladım.</p>
<p>Gerçek değildi. Birazı bile.</p>
<p>“Sonra ne oldu?”</p>
<p>“Onunla konuştu. Ona gülümsüyordu, omuzlarını okşuyordu. Dizlerinin üzerine oturdu. Babam dolabın arkasında gizlenmiş gibiydi ama Kate’in başının oynadığını görebiliyordum ve ona ne yaptığını biliyordum, iğrençti.”</p>
<p>Kurtuluştu diye düşündüm. Kate onu sakinleştirmişti. Güvenliğini satın almak için ne sunabileceğini dikkatlice hesaplamıştı; sundu ve kabul edildi.</p>
<p>“Sen de izledin mi?”</p>
<p>“Hayır! Ne yaptıklarını anladığım anda bıraktım.” Çok solgundu ve terliyordu. Evden koşarak çıktım. Nereye gideceğimi ya da ne yapacağımı bilmiyordum. Nehir kıyısında yürüyüşe gittim. Sadece... Yürüdüm. Kafamı toparlamaya çalışıyordum. Gördüğümü, ne anlama geldiğini. Eve döndüm ve babam sanki hiçbir şey olmamış gibi salonda televizyon izliyordu. Bu benim midemi bulandırdı. İyi bir koca olması gerekiyordu. Ailenin reisi. Sorumlukları vardı. Böyle ikiyüzlü birine nasıl güvenebilirdim?”</p>
<p>“Onunla konuştun mu?”</p>
<p>“Hayır. Onunla yüzleşmeye cesaret edemedim, korktum. Kate’e gittim. Babamın yeminini bozmasının onun hatası olduğunu düşündüm. En azından, annemi aldatmamak için babamın kendini durdurmaya çalıştığını söylemesini istedim.”</p>
<p>“Ama söylemedi.”</p>
<p>“Hayır. Söylemedi.” Bethany kafasını kaldırdı, gözleri yaşla doluydu. “Ona kötü bir kadın ve fahişe olduğunu, cehenneme gideceğini söyledim. Bunun babamın fikri olduğunu söyledi. Babamın onu yalnız bırakmayacağını söyledi ve eğer cehenneme giderse, annemin de ona eşlik edeceğini söyledi. Annemin çok daha kötü olduğunu çünkü başka bir adamın çocuğunu doğurduğunu ama kocasının çocuğuymuş gibi davrandığını söyledi.”</p>
<p>Oh. “Sana bunu nasıl öğrendiğini de söyledi mi?”</p>
<p>“Annemle babamın tedavi için gittiği klinikle ilgili bir şeyler. Sanırım orada çalışmış.” Bethany çok yorgun görünüyordu. “Tam olarak anlamadım.”</p>
<p>“Bana çok mantıklı geliyor.”</p>
<p>“Öyle mi?” Yüzünü buruşturdu. “Bir günah olmanın nasıl bir şey olduğunu biliyor musun?”</p>
<p>“Bu senin günahın değil.” dedim kibarca.</p>
<p>“Benim varlığımın tek sebebi günah. Annem bana her bak tığında kendi zayıflığını görüyor. Babam ise bir yalan görüyor. Tüm hayatım bir yalan.” Bethany gözlerini ovuşturdu. Bu yüzden işlerim hiç yolunda gitmiyor. Dokunduğum her şey kirleniyor. Sevdiğim herkes zarar görüyor. Chloe ile William öldü ve bu benim hatam.”</p>
<p>“Senin hatan değil.” Yatağın demirini tuttum. “William Turner gibi insanlar manipülatif ve tehlikelidir. Onu durdurabilmek için yapabileceğin bir şey yoktu.”</p>
<p>“Onu seviyordu.”</p>
<p>“O aşk değildi.” dedim. “Takıntıydı. Ona sahip olmak istedi. Onu kontrol etmek için.”</p>
<p>“Hayır, yanılıyorsun. Onu seviyordu. Kimse bana, Willi-am’ın Chloe’ye baktığı gibi bakmadı.”</p>
<p>“Şanslısın o zaman.”</p>
<p>Başını salladı ve onu Turner’ın bir kahraman olmadığına ikna etmenin çok zor olacağını gördüm.</p>
<p>“Biliyorsun çok yakışıklıydı.” dedim. “Çok etkileyiciydi.</p>
<p>Onu sevdim. Senin de ondan hoşlanman çok doğal.”</p>
<p>Gözlerini aşağıya indirdi, kıpkırmızı oldu.</p>
<p>“Ona âşık miydin?”</p>
<p>“O Chloe’yi seviyordu.”</p>
<p>“Ama etrafta olmandan rahatsız olmuyordu. Ekstra ilgiyi seviyordu.”</p>
<p>“Benimle konuşmayı severdi.” Bunu fısıltıyla söylemişti. “Biz arkadaştık.”</p>
<p>“Arkadaşlar... Ama Chloe ile kaçtığınızda nereye saklandığınızı ona söylemediniz.”</p>
<p>“Bunun daha güvenli olduğunu düşündüm.”</p>
<p>“Çünkü yapabileceklerinden korktun.”</p>
<p>“Hayır, hayır. Ondan hiç korkmadım.”</p>
<p>“Chloe korkuyor muydu?”</p>
<p>“Chloe onu sevdiğini biliyordu. William ona göz kulak oldu.”</p>
<p>“Onun kaçmasına kızmış mıydı?”</p>
<p>“Bilmiyorum.”</p>
<p>“Dün seni görmeye geldi, değil mi?”</p>
<p>Kaşlarını çatarak gözlerini kapadı.</p>
<p>“Burada olduğunu biliyorum, Bethany. Hemşirelerle konuştum. Buradaydı. Ne konuştunuz?”</p>
<p>“Hiçbir şey.”</p>
<p>“Bu beni şaşırtır. Bana seninle Chloe hakkında konuşmak istediğini söylemişti.”</p>
<p>Yüzünü buruşturdu. Bir ya da iki adım daha ona yaklaştım, onu bunaltmamaya özen göstererek.</p>
<p>“Ona ne olduğunu duydun mu, Bethany?”</p>
<p>“Boğuldu.”</p>
<p>“Doğru. Boğuldu. Aynı Chloe gibi, sadece William’in ölümü bir kazaydı.” Bir adım daha. “Yani artık sana zarar veremez, Bethany. Şimdi bana Chloe’ye ne olduğunu anlatabilirsin.”</p>
<p>“Bana zarar vermek mi?” Gözleri fal taşı gibi açıldı. “William asla bana zarar vermez ya da Chloe’ye. Onun için William’a anlatmak istemedim...”</p>
<p>“Neyi anlatmak istemedin?” öne doğru eğildim. “Bethany, lütfen.”</p>
<p>“Chloe’ye ne olduğunu anlatmak istemedim.”</p>
<p>Hayal kırıklığım hücrelerimde hissettim. “Bana karşı dürüst olmalısın, Bethany. Chloe’ye ne oldu? Öldüğünde onunla miydin?”</p>
<p>“Hayır. Hayır, kesinlikle hayır. Onu görmedim bile. Geri geldik ve o Chloe’yi götürdü.”</p>
<p>“Kim götürdü?”</p>
<p>“Annem.” Bana sanki bunu bilmeliymişim gibi baktı. “Annem götürdü.”</p>
</body>
</html>