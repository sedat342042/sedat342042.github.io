<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;font-style:italic;">10</span></h1>
<p>Derwent, Oxfordshire’a kadar arka koltukta horlayarak uyudu. Gerçekten benim için önemi yoktu; hoş, o da hiç sormadı bile. Aslında bana, Chloe ve onun babasının evine dönme konusundaki isteksizliği hakkında düşünmeme zaman verdi. Utandığı bir şey olmalı. Sır olarak saklamak istediği bir şey. Soru şu: Bu onun yaptığı bir şey miydi, yoksa başkasının ona yaptığı bir şey miydi?</p>
<p>Emery, Lewknor’un dışında, High Wycombe ve Oxford arasında küçük bir köyde, muhteşem bir doğal güzelliğin tam ortasında yaşıyordu. Trafik yoktu ve Chilterns’den aşağıya hâlâ bozulmamış, kartpostal gibi görünen yeşil alana doğru ilerlerken iyi vakit geçirdim. Navigasyon evden birkaç yüz metre uzakta olduğumuzu söyleyince, park etmek için bir yer buldum. Evlerin birbirinden uzak olduğu, yüksek duvarlarla ve çalıklarla çevrili olduğu dar bir yoldu. Burası özel, asla kötü bir şey olmayacağına inandığınız zenginlerin bölgesiydi.</p>
<p>“Hey! Uyan.” Arkaya doğru uzandım ve kendine gelene kadar Derwent’ı dizinden sarstım. Işık gözlerini kamaştırdı. “Geldik.”</p>
<p>“Kahretsin.” Yüzünü buruşturdu. “Ağzımda sanki içinde biri ölmüş gibi bir tat var.”</p>
<h2><a id="bookmark1"></a><span style="font-weight:bold;">ölülerin Konuşmasına izin var</span></h2>
<p>Ona bir paket sakız attım ve bakmamasına rağmen sol eliyle paketi yakaladı. Refleksleriyle ilgili hiçbir sorunu yoktu.</p>
<p>“Suyumuz var mı?” öne doğru eğildi ve koltuğun başlığına alnını dayadı.</p>
<p>“Bizim yok. Benim var.”</p>
<p>“Lütfen, Kerrigan.”</p>
<p>“Yalvarmanı seviyorum.” Ona şişeyi verdim ve birkaç yudumda suyu bitirişini izledim.</p>
<p>“Teşekkürler.”</p>
<p>“Bir şey değil.” dedim, teşekkür etmesine şaşırarak. Ondan beklentim bu kadar düşüktü. Basit bir nezaket beni şok edebilirdi.</p>
<p>“Ne boktan bir gün.”</p>
<p>“Daha kötüleri de oldu.” dedim dürüstçe.</p>
<p>Homurdandı. “Burt benden kurtulmak istiyor.”</p>
<p>“Bu büyük bir haber değil. Seni hiçbir zaman sevmedi.” <span style="font-style:italic;">Haklı olarak.</span> Derwent’in birinin hayatını kolaylaştırması mümkün değildi. Una da bunu kişisel olarak algılıyordu.</p>
<p>“Evet, ama ben bunu gerçekten düşünüyorum.”</p>
<p>“Ne?” Onu düzgün görebilmek için koltuğumda döndüm.</p>
<p>“Gerçekten değil, değil mi?”</p>
<p>“Daha fazla canımın sıkılmasını istemiyorum.”</p>
<p>“Bak, Burt’ün sinir bozucu olduğunu biliyorum ama patron kısa süre sonra dönecek...”</p>
<p>“Bununla alakalı değil.” Derwent iç çekti. “Sorumlu olan Godley bile olsa, bu daha kolay olmazdı.”</p>
<p>“Nedir o?”</p>
<p>“Bilmiyorum.” Gözlerini benden kaçırdı ve sanki manzara ile ilgili bir sınav olacakmış gibi pencereden dışarıya gözlerini dikti.</p>
<p>Bunun bir yalan olduğunu düşündüm. Biliyordu. Sadece konu hakkında benimle konuşmak istemedi. Niye konuşsun ki? O sık sık bir Labradorun nezaketiyle, durgun bir suya atlar gibi benim özel hayatıma dalardı ama bu benim ona fırsat vermemle ilgili değildi.</p>
<p>öyle bile olsa, bunu görmezden gelemezdim.</p>
<p>“Eğer konuşmak istersen...”</p>
<p>Ağzına sakız atarken başını salladı. “Önemli bir şey değil.</p>
<p>“Melissa mı?”</p>
<p>Göz kapakları kapanıp açıldı. Yakaladım. “İşimi sevmiyor.”</p>
<p>“Neden?”</p>
<p>“Saatleri. Stres. Yaptıklarımızı ona anlatmamam. Onu dışladığımı düşünüyor.” Bana baktı. “Haklı. Bilerek yapıyorum.”</p>
<p>“Seni suçlamıyorum.” Sivillerin, kendileri bilmek istediklerini düşünse de, bilmek istemeyecekleri şeyler var. “Onu koruyorsun.”</p>
<p>“Kendimi koruyorum. Düşündüğüm şeyleri bilmesini istemiyorum.” Biraz kaydı, dizleri ön koltuğa dayandı. Sanki içindeki acının bedenine dengeli bir şekilde yayılmasını istiyordu. Daha önce orada bulunmuştum, işaretleri biliyordum, “insanların birbirlerine çok çeşitli şekillerde zarar verdiğini görüyorsun ve sonra her şeyin böyle olacağını düşünüyorsun.”</p>
<p>“Melissa ile olmak istedin çünkü o karanlıktaki ışıktı.” diye hatırlattım ona. “Birlikte olmadan önce bana böyle söylemiştin.”</p>
<p>“Bu durumu daha da kötü yapıyor.” Bunu bana bakmadan söylemişti. “Ona veya Thomas’a ya da ikisine birden, kötü bir şey olma ihtimalini ve onlarsız yaşayamayacağımı düşünmekten kendimi alamıyorum.”</p>
<p>“Birini sevdiğinde böyle olur. Bu ödediğin bedel.”</p>
<p>“Bu yüzden onu kaybedeceğim.”</p>
<p>“Eğer açıklarsan...”</p>
<p>“Denedim.” Sesi sertti. “Ona gerçeği söyleyemem, onu da kendim gibi korkutmak istemiyorum.”</p>
<p>“Ama...”</p>
<p>“Her akşam, bir sonraki gün için Thomas’ın kıyafetlerini hazırlıyorum. Eğer okula gidecekse üniformasını hazırlıyorum. Eğer hafta sonuysa, küçük kotunu ve üzerine giyeceğini hazırlıyorum. Çoraplarını, pantolonlarını, giyeceği her parçayı... Melissa bunun çok hoş olduğunu düşünüyor.” Yutkundu. “Bunu yapıyorum çünkü kaybolursa ya da biri onu öldürürse, üzerinde ne olduğunu bilmek istiyorum. Her gece ya kaybolursa nasıl olur, diye düşünüyorum. Kendimi en kötüye hazırlıyorum. Melissa ise orada durmuş, ona babalık yaptığımı düşünerek bana gülümsüyor.” Cep telefonunu çıkardı ve resimlere baktı. “Onun fotoğraflarını çekmemin çok hoş olduğunu düşünüyor. Yüzünün kaydını aldığımı bilmiyor. Sol profil, sağ profil, tam yüz. Birkaç ayda bir yenileniyor, böylece eğer kaybolursa ellerinde son çekilmiş fotoğrafları olacak.” Thomas’ın yüzü çeşitli şekillerle ekrandaydı; kameraya dönük, kameraya bakmıyorken, gülerken, ciddiyken, çamurluyken ve temizken. “Kim böyle düşünür? Kim Thomas gibi güzel bir çocuğa bakar ve onun ölümünü düşünür?”</p>
<p>“Muhtemelen ben de aynısını yapardım.” dedim. “Bu çok doğal. Biz de bu sorgulamaları yaptık. Şu anda böyle hissediyorsun çünkü ilk defa binlerini önemsiyorsun.”</p>
<p>“Onlar için ölürüm.” Telefonunu tekrar cebine koydu. “Ama bunu Melissa’ya söyleyemem.”</p>
<p>“Ona karşı dürüst olmalısın, yoksa bu iş yürümez.”</p>
<p>Yavaşça başını salladı. “Bunu yapamam. Onunla işim arasına bir duvar ördüğümü söylüyor ve haklı. Tabii o duvar onu korumak için orada, onu dışlamak için değil.”</p>
<p>“Bunu ona söyledin mi?”</p>
<p>Güldü, bir anlığına eski Derwent geri geldi. “Sanırım bu onun, bana işimi bıraktırma kararlılığını artırır. Benim daha güzel bir iş yapmamı ister.”</p>
<p>“Ne gibi?”</p>
<p>“Sen karar ver, diye önerdi. Dokuz beş arası bir şey.” Esneyerek gerindi. “Sadece sıkıntıdan dolayı ölmekten korkacağım bir iş.”</p>
<p>“Hayal edemiyorum.” dedim.</p>
<p>“Ben de.”</p>
<p>Hayatın çok karmaşık olduğunu düşündüm. Melissa ona, olduğu adam nedeniyle âşık olmuştu: Hayatının olgunluk dönemindeki iyi adam, güçlü ve agresif, onu ve çocuğunu koruyabilirdi. Ona polis olduğu için güvenmişti. Yaptığını ve olduğu kişiyi sevmişti, bundan emindim. Sonra işinin gerçekliğiyle yüzleşti. Onu ister anla ister anlama, onun hayatına eşlik etmek kolay olamazdı ama o benim onu anladığım gibi anlayamazdı. Onun gördüğünü ben de gördüm. Yaşadıklarını ben de yaşadım. Eve neden enerji dolu ya da içine kapanık geldiğini veya zaman zaman onunla az konuşmasının sebebini Melissa asla anlayamazdı.</p>
<p>Ama Denvent’ı değiştiremezdi. Eğer onu sakin ve huzur dolu bir şeyin içine iterse ondaki tüm iyi şeyleri yok ederdi. Eğer</p>
<p>onu olduğu gibi kabul etmezse, birlikte mutlu olma şanslarını öldürürdü.</p>
<p>“Ev nerede?” diye sordu Derwent. Ses tonu konuşmanın bittiğini gösteriyordu.</p>
<p>“İki yüz metre ilerde, şu tarafta.”</p>
<p>“Uyanık görünmek daha iyi.” Arabadan indi, gerindi ve yolcu kapısını açarak öne oturdu. “Hadi gidelim.”</p>
<p>Geride kalan kısa mesafeyi sessizlik içinde sürdüm ve evin önüne park ettim. Bal rengi taştan yapılmış bir evdi. Önünde bir Range Rover duruyordu ve ön kapının üstünde bir gül vardı. Gerçek olamayacak kadar güzel. Eğer Chloe’nin kaçmış olduğunu bilmeseydim, yine de böyle düşünür müydüm diye merak ettim.</p>
<p>Derwent eve baktı. “Emery ne iş yapıyor?”</p>
<p>“Halıcı gibi görünüyor. Yeni bir kariyer aradığına göre bunu ona sormalısın.” Bana cevap veremeden arabadan indim.</p>
<p>Emery kapının önünde bekliyor olmalıydı çünkü ben daha kapıyı çalamadan o açtı. Dökülmeye başlamış koyu saçları ve yuvarlak yüzüyle minyon bir adamdı. Kızının ona çok benzediğini düşündüm ama genetiğin beklenmeyen bir lütftıyla, Chloe’nin yüz hatları daha orantılıydı. Emery daha şanssızdı.</p>
<p>Kendimi ve Derwent’i tanıştırdım.</p>
<p>“Gelin, gelin.” Kapıyı tuttu ve bizi kapının solundaki oturma odasına doğru yöneltti. Harika bir kır evi hayatından daha fazlaydı: Yumuşak kanepeler, şömine, pencerenin kenarında bir vazo içinde taze çiçekler... Mutfakta son model bir fırın ve etrafta bir yerlerde, bir ya da iki köpek de vardır diye düşündüm.</p>
<p>“Size bir şey ikram edebilir miyim? Çay? Kahve? Kendime kahve yapacaktım.” Aceleyle elleri titreyerek servis yaptı.</p>
<p>“Ben istemiyorum.” Not defterimi çıkardım ve Emery’nin de oturmasını bekleyerek koltuklardan birine oturdum. Derwent kapının yanında durdu. <span style="font-style:italic;">Bu sosyal bir ziyaret değil.</span></p>
<p>“Londra’dan buraya benimle konuşmak için geldiniz.” Karşıdaki kanepenin kenarına ilişti. “Bu sizin mükemmeliyetçiliğj-nizi gösterir.”</p>
<p>“Birkaç soru sormak istedik.”</p>
<p>“Yardım etmek için her şeyi yaparım.” Sağ dizi hafifçe sallanıyordu. “Kate hakkında anlatabileceğim çok şey yok. Çok uzun zaman önce boşandık ve o zamandan beri de onun hayatının bir parçası değilim.”</p>
<p>“Ne zaman ayrıldınız?”</p>
<p>“Chloe altı yaşındayken. On iki yıl önce. Tanrım, o kadar uzun olmuş mu?”</p>
<p>“Ne oldu?” diye sordu Derwent.</p>
<p>“Benim hatamdı. Mutluyduk.” Omuzlarını silkti. “Chloe’nin sorunlarını düşününce, olabileceğimiz kadar mutluyduk. Terfi etmiştim. O zamana kadar para bizim için bir problemdi çünkü Chloe’nin anaokulunda sorunları olunca, Kate çalışmayı bırakmıştı. Onlar bizim dikkatimizi çekene kadar, yanlış bir şeyler olduğunu bilmiyorduk. O andan itibaren Kate kendini Chloe’ve adadı. İyi bir anneydi, bunu her zaman söylerdim.”</p>
<p>“Ama iyi bir eş değil miydi?” diye sordu Derwent. Emery irkildi.</p>
<p>“Hayır. Bu doğru değil. İyiydi. Ben iyi bir koca değildim.”</p>
<p>“Ne açıdan?”</p>
<p>“Meşguldüm. Çok çalışıyordum ve şey... Belinda ile evliyken tanıştım. Belinda benim şu anki karım.” Utanarak bana baktı. “Çok karışıktı. Kate öğrendiğinde benden boşanmak istedi. Ben de tamam dedim. Yapabileceğim başka bir şey yoktu.” Sesi alçaldı. &quot;Belindaya göre, Kate beni kandırdı, istediği miktarı ödemeyi kabul ettim ama belki daha iyi bir avukatım olsaydı, benim için daha uygun bir pazarlık yapabilirdi. Fakat evliliğimizi yürütemedik diye, Chloe’nin acı çekmesini istemedim.”</p>
<p>“Banka sözleşmelerini gördüm.” dedim. “Oldukça cömert davranmışsınız.”</p>
<p>“Zaman içerisinde de artırdım. Daha fazla para kazandığım zaman, onlar da daha fazla alıyordu. Adil olanı bu gibi geldi.”</p>
<p>“Birçok erkek bunu yapmazdı.” dedi Derwent. “Mahkeme emri olmadan asla.”</p>
<p>“Doğru olduğuna inandığım şeyi yapmak istedim.” Dudaklarını birbirine bastırdı. “Chloe gibi bir çocuğa sahip olmak, ona hayata atılabileceği en iyi şartları sunmak çok daha önemliydi.”</p>
<p>“Ve olabilecek en güzel evde.”</p>
<p>“Kate oraya biz ayrıldıktan sonra taşındı.” Emery omuzlarını silkti. “Ben oraya hiç gitmedim. Ta ki...” Sustu.</p>
<p>“Ta ki?”</p>
<p>“Üç ay öncesine kadar. Onunla evde buluşmamı istedi. Benimle Chloe’nin geleceği hakkında konuşmak istedi. Okulu bitirdiğine göre, geleceği hakkında konuşmamız gerekiyordu.</p>
<p>“Bu güzel bir konuşma mı oldu?” diye sordum.</p>
<p>“O şekilde başladı.” Endişeli bir gülümseme. “Chloe’nin yetişkin hayatını düzenleyebilmek için, ona çok yüklü bir miktar para vermemi istedi. Belinda —karım- Chloe on sekiz olduktan sonra, ona maddi yardımlarımızı sona erdirmemiz gerektiğini düşünüyordu, tik önce, bir yıl daha destek olacağımı söyledim. Bir uzlaşmaya varmaya çalışıyordum. Belinda’nın toplu bir mik-tar para verme fikrinden hoşlanmayacağını biliyordum.” Sürekli iki arada bir derede kalan bir adam gibi görünüyordu.</p>
<p>“Yani konuştunuz.”</p>
<p>“Konuştuk.” Dudaklarını yaladı. “Evi sordum, işini. Durumu iyi gibi görünüyordu ama paraya ihtiyacı olduğunu ve tek başına Chloe’nin masraflarını karşılayamadığını söyledi, ikimiz de onun ebeveynleriyiz. Kate, Chloe için para harcıyorsa, ben de harcamalıyım diye düşündüm. Nitekim Belinda durumu bu şekilde görmedi.”</p>
<p>“Ne oldu?” diye sordum.</p>
<p>“Tartıştık. Hayır, bu doğru değil. Ben ona Belinda’nın düşüncelerini söyledim ve o da bana, Belinda’nın onun hayatından uzak durması gerektiğini söyledi. Kate biraz mantıksız davrandı çünkü bu durum, Belinda yı ve oğlanları da etkiliyor. Ben her iki tarafı da anlıyorum ama başka hiç kimse bunu yapabiliyor gibi görünmüyor. Kate bana çok sinirlendi. Bana biraz cesur olmamı söyledi.”</p>
<p>Kendini gülmemek için zor tutan Derwent’a baktım.</p>
<p>“Nasıl sonuçlandı?”</p>
<p>“Belinda ile konuşacağımı söyledim. Başka ne yapabilirdim.” “Ve konuştunuz mu?”</p>
<p>Derin bir nefes aldı. “Aslında ona Kate’i gördüğümü söylemedim. Ona kararımı söyledim. Chloe yirmi bir yaşına gelene kadar, ona para vermeye devam edeceğimi söyledim. Eğer üniversiteye giderse, onun eğitim masraflarını karşılayacaktım. Buna yeteneği olmasa bile, onu bundan mahrum etmeyeceğim.”</p>
<p>“Ve bunu Kate’e söylediniz mi?”</p>
<p>“Ona e-posta gönderdim.”</p>
<p>“Cevap verdi mi?”</p>
<p>“Evet. Biraz hayal kırıklığına uğramıştı, öğrendiğim bir şey varsa, o da herkesi mutlu edemeyeceğim.” Ellerini dizlerinin arasına aldı. “Bakın, karım gidip Kate’i gördüğümü bilmiyor ve bunun öyle kalmasını istiyorum.”</p>
<p>“Belinda burada mı?” diye sordum.</p>
<p>“Yukarıda dinleniyor.”</p>
<p>“Muhtemelen onunla da konuşmamız gerekecek.”</p>
<p>“Oh.” Garip görünüyordu. “Kabul edip etmeyeceğini bilmiyorum.” “Neden?”</p>
<p>“Kate’i tanımıyordu. Hiç karşılaşmadılar. Bütün bunlarla ilgisi olsun istemiyor.”</p>
<p>“Kısa keseceğiz.”</p>
<p>Emery endişeyle yutkundu. “Kate -her zaman- onun en kötü tarafını ortaya çıkarıyor.”</p>
<p>“Eski eşleri idare etmek zor olabilir.” dedim. Ölümcül olabilir. “Chloe ile nasıl geçiniyorlar?”</p>
<p>“İyi. Belinda onunla harika. Muhteşem. Çok iyi arkadaşlar.” Büyük bir gülümseme. “Hiç sahip olamadığı kızının yerine koyuyor sanırım.”</p>
<p>“Anladığım kadarıyla üvey oğullarınız var.”</p>
<p>“Ah, evet. Nathan on dört, Nolan on sekiz. Yatılı okula gidiyorlar.”</p>
<p>“Hafta sonu buradalar mıydı?”</p>
<p>Başıyla onayladı. “Üç haftada bir geliyorlar. Onlar için iyi oluyor. Ara vermiş oluyorlar. Sürekli burada olmak isteyeceklerini düşünmüyorum; çok sıkıcı, sadece ben ve anneleriyle. Burası ergenler için biraz izole edilmiş.”</p>
<p>“Yani buradalardı ve Chloe de buradaydı.” dedim yavaşça “Ve karınız da buradaydı... Ama siz yoktunuz.”</p>
<p>“Oh.” Kahkaha attı. “Hayır. Çok şanssız bir zamanlama.</p>
<p>Toplantım vardı.”</p>
<p>“Londra’da mı?”</p>
<p>“Evet.”</p>
<p>“Ve orada kaldınız.” Kalemimin arkasını not defterime vurdum. “Hafta içi trafiğinde, Londra’nın merkezinden buraya gelmemiz elli üç dakika sürdü. Kalmanıza gerek yoktu.”</p>
<p>“İki toplantım vardı. Biri cuma akşamı geç saatte, diğeri de cumartesi sabah erken.”</p>
<p>“Cumartesi sabahı bir iş toplantısı.”</p>
<p>“İş kahvaltısı.” Midesine vurdu. “Bu tür şeylerden kaçınmam lazım. Farkında olmadan çok fazla doymamış yağ yiyebilirsiniz. Birkaç yıl içinde kalbim bana bunun hesabını soracak.”</p>
<p>“Ne işle meşgulsünüz, Bay Emery?” diye sordu Derwent.</p>
<p>“Kendi işimi yapıyorum, halı tedariki ve halı kaplama. Daha çok müteahhitlerle çalışıyoruz. Ekibim daha yeni Nine Elms’de iki yüz daireye halı döşedi. Bu ölçekte bir işten bahsediyoruz.”</p>
<p>“Etkileyici.” dedi Derwent yavaşça. “Ama bunun hafta sonları toplantı gerektirecek bir şey olduğunu düşünemezdim. Yani, bizim işimizde, düşünmeden hafta sonları da çalışıyoruz çünkü buna mecburuz ama seçme hakkım olsaydı yapmazdım.”</p>
<p>“Ne diyebilirim? İşimi seviyorum.”</p>
<p>“Ve tabii eve bizden daha fazla para getiriyorsun.” dedi Derwent.</p>
<p>“Gerçekten hiç adil değil. Polisler, öğretmenler, hemşireler yani topluma değerli katkıda bulunan sîzlersiniz. Benim tek yaptığım şey, insanların ayaklarının üşümemesini sağlamak.”</p>
<p>“Peki, cumartesi sabah meydana gelen büyük halıcılık acil durumu neydi?”</p>
<p>“Bir tedarikçi.”</p>
<p>“Adı ne?” diye sordum.</p>
<p>Eliyle kafasını ovuşturdu. “Bunlar bir Hint şirketi. Onlar hakkında konuşmak neden önemli anlamıyorum.”</p>
<p>Soğuk bir tavırla, “Bay Emery, eski karınız çarşamba ve pazar günleri arasında, belli olmayan bir saatte öldürüldü. Tedarikçinizi üzmekten kaçınmak yerine, bir gerekçeye ihtiyacınız var.”</p>
<p>Iç çekti. “Tamam, o zaman. Size detayları anlatacağım. Nerede olduğumu teyit edebilirler.”</p>
<p>“Teşekkür ederim.” Öne doğru eğildim. “Ve siz burada yokken Bay Emery, burada ne oldu?”</p>
<p>“Ne demek istiyorsunuz?”</p>
<p>“Chloe neden kaçtı? Kalması gerekiyordu, değil mi?”</p>
<p>Gözlerini kırpıştırdı. “Evet. Bugüne kadar kalmalıydı. Dün için, onunla vakit geçirelim diye izin almıştım. Pek de işe yaramayan bir başka plan.”</p>
<p>“Nereye gitti?”</p>
<p>“Hiçbir fikrim yok. Size söylemedi mi?”</p>
<p>“Hiçbir şey söylemedi.”</p>
<p>“Cumartesi döndüğümde çok sessizdi. Size söyleyebileceğimin hepsi bu. Onu konuşturmaya çalıştım. Hep birlikte Ox-ford’da sinemaya, sonra da yemeğe gideriz diye düşünmüştüm. Bana aç olmadığını ve hiçbir şey görmek istemediğini söyledi. Yatmaya gitti. Geri kalanımız birlikte film izledik, çocukların Netflix’te bulduğu bir şey. Fena değildi. Zihnimizi dağıttı.</p>
<p>“Ne zaman gitti?”</p>
<p>“Pazar sabahı erkenden. Altıda ayaktaydım, iki köpeğimiz var: Betsy ve Tyler. Biri Cocker Spaniel, diğeri de bir Chug. Onları yürüyüşe çıkarmak zorundaydım. Hemen arkamdan çıktığını düşünüyorum çünkü alarm çalmadı. Kimse kapının açılıp kapanmasını yadırgamazdı. Sabahları girip çıkmama alışkındırlar.”</p>
<p>“Tren istasyonuna nasıl gitti?”</p>
<p>“Tren değil. Otobüse binmiş olmalı. Londra’ya giden otobüsler buraya yakın bir yerde duruyor. Onlarca var, yirmi dört saat hizmet veriyorlar. Buradan Londra’ya gitmek kadar kolay bir şey yok.”</p>
<p>Yukarıdan gelen bir ses onu yerinden sıçrattı. “Bu Belinda olmalı. Kalktı sanırım.”</p>
<p>“Harika.” dedim. “Onunla şimdi konuşabiliriz.”</p>
<p>Ayağa kalktı, avuç içleri terlemiş gibi ellerini gömleğine sürdü. “Ona burada olduğunuzu söyleyeceğim. Yardım etmek isteyeceğinden eminim ama biraz ikna etmek gerekebilir. Hızlı olmaya çalışacağım.”</p>
<p>“Sorun yok.” dedi Derwent ve onun için kapıyı açtı. Yukarı çıkarken ayak seslerini dinledik, sonra mırıltı hâlinde gelen alçak sesle yaptıkları diyaloglarını. Herhangi bir kelime duymamız mümkün değildi. Derwent yavaşça kapıyı kapattı.</p>
<p>“Sen de benim merak ettiğimi, merak ediyor musun?” diye mırıldandı.</p>
<p>“Muhtemelen. Eğer buradan sabah altıda çıktıysa, Chloe Emery’nin eve gitmesi ne kadar uzun sürdü? Putney’de trenden de üçten önce inmedi.”</p>
<p>“Bence bu...” dedi Derwent. “Bu da merak etmeye değer ama benim dediğim bu değildi.”</p>
<p>“Ne o zaman?”</p>
<p>Gerçekten şaşırmış görünüyordu. “Lanet olası Chug ne demek?”</p>
</body>
</html>