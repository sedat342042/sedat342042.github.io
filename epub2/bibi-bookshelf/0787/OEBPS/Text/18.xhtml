<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><em><big>E</big>PİLOG</em></h1>

  <p class="nonindent"><em>Emma Zunz</em> (Cecilia Ingenieros’dan aldığım bu ilginç konu, aslında yazıdaki çekingen anlatım biçiminden çok daha olağanüstü) ve iki gerçek olayı aktarmayı amaçlayan <em>Savaşçı ve Tutsağın Öyküsü</em>’nün dışında bu kitaptaki bütün diğer öyküler fantastik. İlk öykü üzerinde en fazla çalışılmış olanı; ölümsüzlüğün insanlar üzerinde yaratacağı etkiyi konu alıyor. Ölümsüzler için bir etik araştırması olan bu öyküyü <em>Ölü</em> izliyor: Azevedo Bandeira bu öyküde Rivera’lı ya da Cerro Largo’lu bir adam; kaba saba bir güzel insan, Chesterton’un Sunday’inin bir tür zenci-melez ve kaçak köle versiyonu. (<em>Decline and Fall of the Roman Empire</em>’ın XXIX bölümünde benzer bir yazgı, Otálora’nın yazgısı anlatılıyor, ama Azevedo Bandeira’nın yazgısı onunkinden çok daha yüce ve inanılmaz.) <em>Tanrıbilimciler</em>’in bir düş olduğunu söylemem yeterli, melankolik bir kişisel kimlik arayışı düşü; <em>Tadeo Isidoro Cruz</em> ise Martin Fierro üzerine eleştirel bir yorum. <em>Asterión’un Evi</em>’ni ve zavallı kahramanının özyapısını Watts’ın 1896’da yaptığı bir tuvale borçluyum. <em>Öteki Ölüm</em> Pier Damiani’nin anlattıklarının ışığında zaman üzerine bir fantezi.</p>

  <p>Son savaşta Almanya’nın yenilmesini hiç kimse benim kadar istemiş olamaz; Almanların trajik yazgısına da hiç kimse benim kadar üzülmemiştir; <em>Deutsches Requiem</em>, Almanya hakkında hiçbir şey bilmeyen “Almanseverlerimizin” arkasından ağlamayı bilemedikleri, anlamayı bile denemedikleri bu yazgıyı kavramak amacıyla yazıldı. <em>Tanrının El Yazısı</em> cömertçe yargılandı; jaguar beni bir Kabalacı ya da bir tanrıbilimcinin savlarını “Qaholom piramidinin sihirbazı”na söyletmeye zorladı. <em>El Zahir</em> ve <em>El Aleph</em>’de Wells’in <em>The Cristal Egg</em>’inin (1899) etkisini görür gibiyim.</p>

  <div class="cev">
    <p class="right"><em>J.L.B</em>.</p>
  </div>

  <p class="extract"><em>Buenos Aires, 3 Mart 1949</em></p>

  <p class="extract"><em>Sondeyiş, 1952:</em> Bu yeni baskıya dört öykü daha ekledim. <em>Labirentinde Ölen Kral, İbni Hakan El Buhâri</em> ürkütücü adına karşın pek anılmaya değer değil (olmadığına beni inandırdılar). Bu öykünün, kopyacıların Binbir Gece el yazmalarını çoğaltanların araya sıkıştırdıkları, sağduyulu Galland’ın ise es geçtiği <em>İki Kral ve İki Labirent</em>’in üzerine bir çeşitleme olduğunu düşünebiliriz. <em>Bekleyiş</em> için, on yıl kadar önce, Tanrı’ya verilen sayının 231 olduğundan başka hiçbir şey hatırlamadığım Brüksel Bibliyografya Enstitüsü’nün el kitabına göre kitap sınıflandırması yaptığımız sırada Alfredo Doblas’ın bana okuduğu bir polisiye kronikten esinlendiğimi söyleyebilirim. Kronikteki kahraman Türk’tü, ben onu daha kolayca anlamak, anlatabilmek için İtalyan yaptım. Buenos Aires’te, Paraná Sokağı’nın köşesindeki evin bir anlık ve yinelenen görüntüsü bana <em>Eşikteki Adam</em> adını verdiğim öyküyü yazdırdı; inanılmazlığını biraz çekilir hale getirmek için öyküyü Hindistan’da geçiyormuş gibi anlattım.</p>

  <div class="cev">
    <p class="right"><em>J.L.B</em>.</p>
  </div>

  <div class="cev">
    <p class="right"><em>Ç<small>EVİREN</small> Peral Bayaz Charum</em></p>
  </div>
</body>
</html>
