<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>7</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Arar, neden söz etmedim bu olaydan? Gururum yüzünden olabilir, biraz da acemilik yüzünden. Başıma</span>
      <span>gelenleri kendi kendime anlatmak gibi bir alışkanlığım yok, bu bakımdan, olayları iyi sıralayamiyorum,</span>
      <span>önemliyi ö-remsizden ayıramıyorum. Ama şimdi bu durumdan kur-tuldüm artık: Mably kahvesinde</span>
      <span>yazdıklarımı yeniden okuyunca utanç duydum, insanın gizlisi saklısı o'urmuş, ruh hali değişirmiş, bazı</span>
      <span>duygular anlatılmazmış, hayır, hayır, artık böyle şeyler istemiyorum. Ne rahibim, ne rahibe, iç dünyam</span>
      <span>olamaz.</span>
    </p>
    <p class="calibre1">
      <span>Söyleyecek çok şeyim yok : kâğıdı almak istedim, alamadım, o kadar.</span>
    </p>
    <p class="calibre1">
      <span>Yerde gördüğüm kestane, paçavra ve özellikle kâğıtları toplamayı severim. Bunları yerden almak, onlara</span>
      <span>dokunmak pek hoşuma gider, hani nerdeyse küçük çocuklar gibi, bunları ağzıma götürmek gelir içimden.</span>
      <span>Ağır ve gösterişli, ama öte yandan belki pisliğe bile bulaşmış kâğıtla-</span>
    </p>
    <p class="calibre1">
      <span>— 24 —</span>
    </p>
    <p class="calibre1">
      <span>n bir ucundan tutup kaldırdığımı görünce Anny'nin yüzü öfkeden bembeyaz kesilirdi. Yazın, ya da güz</span>
      <span>başlarında, bahçelerde, güneşin yakıp kavurduğu, ölü yapraklar gibi kuru. ve çıtır çıtır kırılan, asitten geçmiş</span>
      <span>gibi sapsarı gazete parçalarına raslarsınız. Bazı kâğıt parçaları da vardır, ayaklar altında ezile ezile unufak</span>
      <span>olmuş, kararmış, toprağa dönmüştür. Diğer bazıları yepyeni kalmışlardır, hattâ yüzlerinin kayganlığını bile</span>
      <span>korumuşlar, bembeyaz, çırpınan ak kuğular gibi toprağa konmuşlardır. Ama toprak üstten üstten tuzağına</span>
      <span>düşürmeye başlamıştır onları. Bükülür, çamurdan kurtulurlar, az daha uzaklara gitmek için. Ve gittikleri yerde</span>
      <span>toprağa dümdüz gömülüp kıpırdayamaz olurlar. Ne hoştur bu kâğıtları almak. Bazan yanlarına yaklaşıp</span>
      <span>yalnızca dokunurum onlara, bazan uzun çatırdılarını duymak için alır yırtarım bu kâğıtları. Eğer çok</span>
      <span>ıslaksalar, kibrit çakıp yakmaya uğraşırım, bu da hayli zamanımı alır. Sonra avuçlarımdaki çamuru bir</span>
      <span>duvara, ya da bir ağaç gövdesine silerim.</span>
    </p>
    <p class="calibre1">
      <span>Evet, kışladan çıkan bir atlı subayının kulam rengi botlarına bakıp duruyordum bugün. Bakışlarım bu botları</span>
      <span>izlerken, küçük bir bataklık kıyısına uzanmış bir kâğıda takıldı. Subayın çiğneyeceğini sandım kâğıdı, ama</span>
      <span>çiğnemedi, atlayıp geçti küçük bataklık ve kâğıdın üstünden. Yaklaştım, baktım, çizgili bir kâğıttı bu, bir okul</span>
      <span>defterinden kopma şüphesiz. Yağmurdan ıslanıp bükülmüştü, üstü kabarcıklarla doluydu, su toplamış yanık</span>
      <span>bir ele benziyordu. Kırmızı kıyı çizgisi yayılmış, pembe bir buğuyu andırıyor, mürekkep kıyılardan akıyordu.</span>
      <span>Sayfanın alt yanı kabuk tutmuş bir çamurla kaplıydı. Eğildim. Bu yumuşak ve serin hamur yumağının, kül</span>
      <span>rengi küçük gülleler gibi parmaklarımda yuvarlanacağını düşünmek kıvançla doldurmuştu yüreğimi... Ama</span>
      <span>alamadım.</span>
    </p>
    <p class="calibre1">
      <span>— 25 —</span>
    </p>
    <p class="calibre1">
      <span>Bir saniye kadar eğilip kâğıdın üstündeki yazıyı okumaya durdum: «Yazı ödevi: Ak baykuş». Sonra boş</span>
      <span>ellerle doğruldum. Özgür değilim artık, dilediğimi yapamam.</span>
    </p>
    <p class="calibre1">
      <span>Nesneler dokunmamak insana, canlı değiller çünkü. Yararlanırız onlardan, ve yerlerine koruz, nesnelerin</span>
      <span>arasında yaşarız: yararlıdırlar, hepsi bu. Oysa benim durumum? Dokunuyorlar bu nesneler bana,</span>
    </p>
    <p class="calibre1">
      <span>duyuyorum, dayanamıyorum. Canlı hayvanlarmış gibi, onlara dokunmaktan korkuyorum.</span>
    </p>
    <p class="calibre1">
      <span>Şimdi daha iyi anlıyorum bu gerçeği. Geçen gün, deniz kıyısında, o kaydırak taşını tuttuğumda duyduğum</span>
      <span>duyguyu daha iyi hatırlıyorum. Bir tür mide bulantısı, tatlımsı bir bulantıydı. Ne acayip şeydi. Ve eminim,</span>
      <span>çakıl taşından, o kaydırak taşına dokunmaktan geliyordu bu duygu, taştan elime geçmişti. Evet, evet, başka</span>
      <span>bir şey olamaz: bir tür bulantıydı ellerimdeki.</span>
    </p>
    <p class="calibre1">
      <span>PERŞEMBE SABAHI, KÎTAPLIK'DA</span>
    </p>
    <p class="calibre1">
      <span>Az önce otel merdivenlerinden inerken yine Lucie'nin sesini işittim. Hem basamakları siliyor, hem de, belki</span>
      <span>yüzüncü kez patronuna yakmıyordu. Patron kadına gelince, takma dişleri henüz ağzında olmadığından</span>
      <span>güçlükle konuşuyor, kısa cümleler kuruyordu. Hemen hemen çıplaktı kadın. Üstünde pembe bir sabahlık,</span>
      <span>ayaklarında da terlik vardı, hepsi o kadar. Lucie her zamanki gibi kirliydi; ara-sıra durup ellerini oğuşturuyor</span>
      <span>ve patronuna bakmak için dizleri üstünde doğruluyordu. Durmadan, ara vermeden, haklı bir insanın tavrıyla</span>
      <span>konuşuyordu:</span>
    </p>
    <p class="calibre1">
      <span>«Keşke kadınların peşinden koşsaydı, ona zararı dokunmadığı sürece aldırmazdım,» diyordu.</span>
    </p>
    <p class="calibre1">
      <span>— 26 —</span>
    </p>
    <p class="calibre1">
      <span>Kocasından söz ediyordu. Bu ufak-tefek kara yağız kadıncağız, kırk yaşında, biriktirdiği para sayesinde Le-</span>
      <span>cointe Fabrikasında tesfiyecilik yapan yakışıklı bir delikanlı bulmuştu. Ama evinde mutlu değildi. Kocası</span>
      <span>döğü-yor muydu? Hayır. Aldatıyor muydu? Hayır. İçiyordu, her akşam sarhoş geliyordu eve. İpin ucunu</span>
      <span>kaçırmış; üç ay içinde sararıp solmuş, çökmüştü. Lucie içkiden bu duruma düştüğünü sanıyor. Bana kalırsa</span>
      <span>adam verem.</span>
    </p>
    <p class="calibre1">
      <span>«Üstesinden gelmek gerek,» diyordu Lucie.</span>
    </p>
    <p class="calibre1">
      <span>Bu üzüntü kemiriyor onu, biliyorum, usul usul, için için kemiriyor: üstesinden gelmek gerek diyor, ama ne</span>
      <span>kendini avutacak, ne bu üzüntüyü silkinip atacak güçte. Zaman zaman, surda burda, şöyle bir yoklamadan</span>
      <span>edemiyor hüznünü. Bu bir avuntu oluyor. Öğüt verir gibi, ciddi ciddi derdini dökmek avutuyor onu. Odalarda</span>
      <span>yalnız kaldığında düşünmesin, kafasını oyalasın diye şarkı mırıldandığını duyarım. Ama her gün aynı kadın:</span>
      <span>hırçın, ağlamış, bitkin ve kirli. Elini boğazına götürüp:</span>
    </p>
    <p class="calibre1">
      <span>«Artık burama geldi dayandı,» diyor.</span>
    </p>
  </body>

</html>
