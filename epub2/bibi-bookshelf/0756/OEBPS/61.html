<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>61</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Kollarını ayırdı, damgalayacakmışım gibi parmakları yere dönük elinin ayalarım bana sunmuş. Gözleri cam</span>
      <span>gibi, ağzında gül rengi karanlık bir pelte var.</span>
    </p>
    <p class="calibre1">
      <span>«Ah, ah, mademki mutlusunuz...» diyorum.</span>
    </p>
    <p class="calibre1">
      <span>«Mutlu mu?»</span>
    </p>
    <p class="calibre1">
      <span>— 186 —</span>
    </p>
    <p class="calibre1">
      <span>Bakışları rahatsız edici. Göz kapaklarını kaldırdı, sert sert bakıyor bana.</span>
    </p>
    <p class="calibre1">
      <span>«Söyleyin haksız mıyım bayım. Bu karara varmadan önce o kadar yalnızdım ki kendimi öldürmeyi bile</span>
      <span>düşündüm. Neden vazgeçtim biliyor musunuz? Kendimi öldür-seydim kimse, ama hiç kimse</span>
    </p>
    <p class="calibre1">
      <span>duygulanmıyacaktı bu ölümden, yaşarken yalnızdım, ölünce daha da yalnız kalacaktım.»</span>
    </p>
    <p class="calibre1">
      <span>Doğruluyor, yanakları davul gibi:</span>
    </p>
    <p class="calibre1">
      <span>«Artık yalnız değilim bayım, asla yalnız değilim.»</span>
    </p>
    <p class="calibre1">
      <span>«Ah, çok insan tanıyorsunuz mutlaka siz?»</span>
    </p>
    <p class="calibre1">
      <span>Gülümsüyor, çocukça bir söz söylediğimi anlıyorum hemen.</span>
    </p>
    <p class="calibre1">
      <span>«Ben kendimi yalnız duyduğumu söylemek istiyorum. Anlıyorsunuz değil mi, ille de biriyle birlikte olmak</span>
      <span>gerekmez.»</span>
    </p>
    <p class="calibre1">
      <span>Şöyle cevaplıyorum:</span>
    </p>
    <p class="calibre1">
      <span>«Ama sosyalist kesimde...»</span>
    </p>
    <p class="calibre1">
      <span>«Ah, herkesi tanırım orda, ama çoğunu yalnızca isim olarak. İnsanın arkadaşlarını böylesine dar bir ortamda</span>
      <span>seçmesi ille de gerekli mi? Benim dostum insanlar. Sabahları çalışmaya giderken hep insanlar arasmdayım.</span>
      <span>Önümde insanlar, ardımda insanlar, hep insanlar. Biraz cesaretimi toplayıp gülümsediğimde daha iyi</span>
      <span>görürüm onları, sosyalist olduğumu, bütün yaşama çabamın, hayat kavgamın onlar olduğunu, ama onların</span>
      <span>bütün bunları bilmediğini düşünürüm. Bunları düşünmek şenliktir benim için bayım.»</span>
    </p>
    <p class="calibre1">
      <span>Doğru mu değil mi gibilerden gözleriyle sorguya çekiyor beni; başımı sallayarak onaylıyorum bunu, ama</span>
      <span>mahzunlaşıyor biraz, coşkuyla onaylamamı bekliyor.   Ne</span>
    </p>
    <p class="calibre1">
      <span>— 187 —</span>
    </p>
    <p class="calibre1">
      <span>ts u Lj a jn r</span>
    </p>
    <p class="calibre1">
      <span>yapabilirim başka? Bütün bu söyledikleri hep bildiğim, daha önce duyduğum şeylerse coşmamak suç mu</span>
      <span>yani? Ondan duyduklarımı daha önce hümanistlerden sık sık dinlediysem bu benim kabahatim mi? Hey gidi,</span>
      <span>nicelerini tanıdım ben! Ilımlı insancılar özellikle memurun dostudur. «Solcu» denilen insancılar ise başlıca</span>
      <span>insansal değerlere önem verirler. Hümanist olan hiçbir partiden değildir, çünkü insana ihanet etmek istemez,</span>
      <span>ama öte yandan insan sevgisi konusunda çok alçak gönüllüdür; o güze i klâsik kültürünü alçak gönüllülere</span>
      <span>adamıştır. Güzel gözleri gözyaşlarıyla ıslanmış bir duldur genellikle o: yitirdiği karısının ölüm yıldönümlerinde</span>
      <span>göz yaşı döker. Kediyi, köpeği, tüm gelişmiş memeli hayvanları da sever. Komünist yazara gelince, ikinci</span>
      <span>beş yıllık planla birlikte insanları sevmeye başlamıştır; sevdiği için de cezalandırmaktan çekinmez. Bütün</span>
      <span>güçlüler gibi alçak gönüllü olduğundan duygularını gizlemesini bilir, bildiği başka şeyler de vardır, bir bakışla,</span>
      <span>bir ses anlatımıyla, adalet dolu acı sözlerin ardındaki, insan kardeşlerine olan buruk ve tatlı tutkusunu</span>
      <span>duyurmasını da bilir. Yeni yetme hümanist, yani katolik hümaniste gelince, hayranlıkla söz eder insanlardan.</span>
      <span>«Yaşantıların en sadesi olan bir Londralı liman işçisinin bir ayakkabı fabrikasmda çalışan işçi kızm yaşantısı</span>
      <span>ne güzel bir yaşantıdır, tıpkı peri masallarına benzer!» der. Meleklerin insan sevgisini seçmiştir uğraş olarak</span>
      <span>kendine; meleklerin eğitimi için, boyuna Femina ödülleri kazanan güzel ve içli romanlar yazar.</span>
    </p>
    <p class="calibre1">
      <span>En büyük çabaları bunlardır işte. Başka serüvenler yok mu? Var, bir yığın serüven daha var: ağabeyisiyle</span>
      <span>ilgilenir gibi insan kardeşlerinin sorunlarına eğilir, onların sorumluluklarım duyan filozof hümanist insanları</span>
      <span>olduğu gibi, ya da olması gerektiği gibi seven hümanist insanla-</span>
    </p>
    <p class="calibre1">
      <span>— 188 —</span>
    </p>
    <p class="calibre1">
      <span>BULAJNTl</span>
    </p>
    <p class="calibre1">
      <span>rı, insanların kendi izinleriyle kurtarmak isteyen hümanist, yeni efsaneler yaratmak isteyen hümanist;</span>
      <span>eskilerle yetinen hümanist, insanm ölümünü ve insanın yaşantısını seven hümanist, her zaman şakacı,</span>
      <span>neşeli, hümanist, ölüm törenlerini kaçırmayan asık yüzlü hümanist. Hepsi de birbirinden nefret ederler:</span>
      <span>elbette, insan olarak değil de, birey olarak nefret ederler. Ama Kitap Kurdunun bütün bunlardan haberi yok:</span>
      <span>deri bir torbada kedi taşır gibi hümanistleri de içinde taşıyor, torbanın içinde hümanistlerin birbirlerini yediğini</span>
      <span>bilmiyor.</span>
    </p>
    <p class="calibre1">
      <span>Şimdi artık daha az bir güvenle bakıyor bana.</span>
    </p>
    <p class="calibre1">
      <span>«Siz de benimle aynı duyguyu duymuyor musunuz bayım?»</span>
    </p>
    <p class="calibre1">
      <span>«Hay Allah...»</span>
    </p>
    <p class="calibre1">
      <span>Tedirginleşti, bana kızıyor gibi, bir an düşündüm, onu düş kırıklığına keşke uğratmasaydım diye. Ne var ki</span>
      <span>Kitap Kurdu sevimli halini yeniden alıyor.</span>
    </p>
    <p class="calibre1">
      <span>«Biliyorum, araştırmalarınız, kitaplarınızla siz de kendi biçiminiz içinde insanlara, aynı dâvaya hizmet</span>
      <span>ediyorsunuz.»</span>
    </p>
    <p class="calibre1">
      <span>Kitaplarım, araştırmalarımmış, aptal herife bak, bundan daha büyük çam deviremezdi.</span>
    </p>
    <p class="calibre1">
      <span>«Ben bu amaç için yazmıyorum.»</span>
    </p>
  </body>

</html>
