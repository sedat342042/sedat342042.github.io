<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>112</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>—  İnanmıyorum  sana.   Neden  sevecekmişsin  beni? Tiksinti vermem gerekir oysa. Sağı solu belli</span>
      <span>olmayan biriyim ben.</span>
    </p>
    <p class="calibre1">
      <span>Gülümsedi, sonra birden ciddileşti :</span>
    </p>
    <p class="calibre1">
      <span>— Aramızda bir duvar var. Seni görüyorum, seninle konuşuyorum, âma sen öteki yandasın.  Sevişmemizi</span>
      <span>engelleyen nedir? Sanırım bir zamanlar daha kolaydı bu. Hamburg'da olduğu gibi.</span>
    </p>
    <p class="calibre1">
      <span>Eve üzgün üzgün cevapladı :</span>
    </p>
    <p class="calibre1">
      <span>—  Evet.</span>
    </p>
    <p class="calibre1">
      <span>Her zaman Hamburg'dan söz ediyordu. Gerçek geçmişini hiç ağzma almıyordu. Oysa ne Eve, ne de o, Ham-</span>
      <span>— 343 —</span>
    </p>
    <p class="calibre1">
      <span>V   D   A</span>
    </p>
    <p class="calibre1">
      <span>burg'da bulunmuşlardı. Devam etti :</span>
    </p>
    <p class="calibre1">
      <span>—  Kanalların kıyısında gezinirdik.  Düz bir mavna vardı hatırlıyor musun? Karaydı rengi; rıhtımda bir de</span>
      <span>köpek vardı.</span>
    </p>
    <p class="calibre1">
      <span>Durup durup uyduruyordu; yapmacık bir hali vardı:</span>
    </p>
    <p class="calibre1">
      <span>— Elinden tutardım senin, o zaman daha bir başkaydı tenin. Bana söylediğin her söze inanırdım.</span>
    </p>
    <p class="calibre1">
      <span>Birden haykırdı :</span>
    </p>
    <p class="calibre1">
      <span>—  Susun!</span>
    </p>
    <p class="calibre1">
      <span>Bir an kulak kesildi, boğuk bir sesle :</span>
    </p>
    <p class="calibre1">
      <span>—  Gelecekler, dedi. Eve sıçradı :</span>
    </p>
    <p class="calibre1">
      <span>—  Gelecekler mi? Artık hiç gelmeyeceklerini sanmıştım.</span>
    </p>
    <p class="calibre1">
      <span>Pierre üç günden beri daha sakindi; heykeller gelmemişlerdi. Pierre, açıkça belli etmese de, heykellerden</span>
      <span>son derece korkuyordu. Eve'e gelince: Heykellerden değil ama, onlar odada vızıldamaya başlayınca</span>
      <span>Pierre'in durumundan korkuyordu.</span>
    </p>
    <p class="calibre1">
      <span>— Bana ziuthre'u ver.</span>
    </p>
    <p class="calibre1">
      <span>Eve kalktı, ziuthre'u aldı: Pierre'in kendi elleriyle yapıştığı mukavva parçalarından bir demetti bu. Heykelleri</span>
      <span>kişelemeye yarıyordu. Ziuthre dediği şey örümceğe benziyordu. Mukavvalardan birinin üzerine, Pierre,</span>
      <span>«Tuzağa .düşmek» ötekinin üstüne ise «zenci» yazmıştı. Üçüncüsüne ise gözleri buruş buruş gülen bir</span>
      <span>insan başı çizmişti: Bu Voltaire'di. Pierre ziuthre'un saplarından birini tuttu ve dalgın bir tavırla süzdü.</span>
      <span>—  Artık işime yaramaz, dedi.</span>
    </p>
    <p class="calibre1">
      <span>—  Neden?</span>
    </p>
    <p class="calibre1">
      <span>—  Tersyüz etmişler.</span>
    </p>
    <p class="calibre1">
      <span>— 344 —</span>
    </p>
    <p class="calibre1">
      <span>ODA</span>
    </p>
    <p class="calibre1">
      <span>—  Bir başkasını mı yapacaksın? Dişlerinin arasından mırıldandı:</span>
    </p>
    <p class="calibre1">
      <span>—  Çok hoşuna giderdi bu.</span>
    </p>
    <p class="calibre1">
      <span>Eve, Pierre'e kızmıştı. «Heykellerin her gelişinde Önceden haberi oluyor; nasıl olur bu iş: Hiç yanılmıyor,»</span>
      <span>diye düşündü.</span>
    </p>
    <p class="calibre1">
      <span>Ziuthre, acınacak bir durumda, Pierre'in parmak uçlarında sarkıyordu: «Bunu kullanmamak için her zaman</span>
      <span>bir neden bulup çıkarır. Pazar günü heykeller geldiğinde ziuthre'u bulamadığını söylüyordu, oysa ben, zamk</span>
      <span>kutusunun arkasında görüyordum onu, Pierre'in de görmesi gerekirdi mutlaka. Şaşıyorum, heykeller mi</span>
      <span>geliyor, yoksa o mu heykelleri çağırıyor?» diye düşündü. Özden olup olmadığı asla anlaşılmıyordu. Zaman</span>
      <span>olur, Eve'de, Pierre'i rahatsız eden düşünceler ve görüntülerin Pierre istemediği halde belirdikleri kanısı</span>
      <span>uyanırdı, ama bazan da Pierre bunları kendisi uyduruyormuş gibi gelirdi ona: «Acı çekiyor, ama heykellere</span>
      <span>ve zenciye ne derece inanıyor? Her şeye rağmen heykelleri görmediğini biliyorum, yalnızca vızıltılarını</span>
      <span>duyuyor. Heykeller geçerken başını çeviriyor, onları gördüğünü söyleyip, biçimlerini anlatmaya başlıyor.»</span>
      <span>Doktor Franchot'nun kırmızı yüzü geldi gözlerinin önüne: «Ama ham'fendiciğiro, bütün akıl hastaları</span>
      <span>yalancıdır; gerçekten duyduklarıyle, duyduklarını söyledikleri şeyleri birbirinden seçmeye kalkmakla boşuna</span>
      <span>yitiriyor-sunuz zamanınızı.» Sıçradı birden: «Franchot'nun bu işle ilgisi neymiş sanki? Ben onun gibi</span>
      <span>düşünmeye kalkmayacağım,» diye söylendi içinden.</span>
    </p>
    <p class="calibre1">
      <span>Pierre doğruldu, ziuthre'u kâğıt sepetine atmaya gitti. Eve mırıldandı: «Senin gibi düşünmek isterim ben.»</span>
      <span>Odada mümkün olduğu kadar az yer tutmak için Pierre, dirseklerini gövdesine çekmiş, ayaklarının ucuna</span>
      <span>basa ba-</span>
    </p>
    <p class="calibre1">
      <span>— 345 —</span>
    </p>
    <p class="calibre1">
      <span> V   A</span>
    </p>
    <p class="calibre1">
      <span>sa, küçük adımlarla yürüyordu. Dönüp yerine oturdu ve içine dönük bir tavırla baktı Eve'e.</span>
    </p>
    <p class="calibre1">
      <span>«Duvara kara kaplama kâğıtları döşemek gerekecek, odada yeter derecede kara yok,» dedi.</span>
    </p>
    <p class="calibre1">
      <span>Koltuğuna yığılmıştı. Her zaman kabuğuna çekilmeye, büzülmeye hazır bu bedene üzgün üzgün baktı Eve.</span>
      <span>Kolları, bacakları, başı, büzülüp içeri çekilmeye hazır or-ganlara benziyordu. Duvar saati altıyı çaldı; üçüncü</span>
      <span>kattan gelen piyano sesi susmuştu. Eve göğüs geçirdi. Hemen gelmemeliydi heykeller; onları beklemeliydi.</span>
      <span>—  Işığı yakabilir miyim?</span>
    </p>
  </body>

</html>
