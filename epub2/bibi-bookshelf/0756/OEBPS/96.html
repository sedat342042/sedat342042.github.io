<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>96</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>donuk gözlerine bakınca, adamın düş gücünden yoksun biri olduğunu düşündüm. Pedro çıktı, sonra bir gaz</span>
      <span>lambasiyle döndü, lambayı kanepenin bir köşesine koydu. İçeriyi pek aydınlatmıyordu, ama hiç yoktan iyiydi.</span>
      <span>Önceki geceyi büsbütün karanlıkta geçirmiştik. Bir süre lambanın tavana vuran yuvarlak ışığını seyrettim.</span>
      <span>Dalmışım. Sonra birden kendime geldim, lambanın tavandaki ışığı silindi ve kendimi koskoca bir yükün</span>
      <span>altında ezilmiş duydum. Bu ne ölüm düşüncesi, ne de korkuydu, bilinmeyen bir şeydi. Elmacık kemiklerim</span>
      <span>ateş gibi yanıyor, başım zonkluyordu.</span>
    </p>
    <p class="calibre1">
      <span>Silkindim, hücre arkadaşlarıma baktım. Tom başını ellerine almıştı, yalnız, yağlı ve ak ensesini</span>
    </p>
    <p class="calibre1">
      <span>görebiliyordum. Küçük Juan hepten kötü durumdaydı, ağzı açık,k burun delikleri titriyordu. Doktor yanma</span>
      <span>yaklaştı, cesaret vermek ister gibi elini omzuna koydu, ama gözleri yine öyle donuktu. Sonra Belçikalının</span>
      <span>elinin sinsi sinsi, Juan'ın kolunu sıvazlıyarak bileğine dek indiğini gördüm. Juan'ın doktorla ilgilendiği yoktu.</span>
      <span>Doktor Juan'ın bileğini üç parmağının araşma aldı, biraz geriledi ve benim görmeyeceğim şekilde, sırtını</span>
      <span>bana dönüp, çocuğun önünü kapadı. Ben de doktoru görebilecek şekilde geriye doğru kaykı-larak baktım.</span>
      <span>Doktor saatini çıkarmış,  Juan'ın bileğini</span>
    </p>
    <p class="calibre1">
      <span>— 294 —</span>
    </p>
    <p class="calibre1">
      <span>tutarak saatına bakıyordu. Bir süre sonra bileği bırakıp duvara yaslandı, sonra, birden çok önemli bir şey</span>
      <span>hatırlamış, gibi, cebinden bir defter çıkararak bir şeyler yazmaya başladı. Tepem attı. «Bu dürzü sakın</span>
      <span>nabzımı saymaya kalkmasın, sonra yumruğumu pis suratında bulur,» diye düşündüm kendi kendime.</span>
      <span>Gelmedi, ama bana baktığını sezdim. Başımı kaldırdım, ben de ona baktım. Mızmız bir sesle:</span>
    </p>
    <p class="calibre1">
      <span>—  Soğuktan titriyor burda insan, değil mi? dedi. Üşüyormuş gibi bir hali vardı; mosmor kesilmişti.</span>
      <span>—  Ben üşümüyorum, dedim.</span>
    </p>
    <p class="calibre1">
      <span>Donuk bir gözle boyuna bana bakıyordu. Birden anladım, elimi yüzüme götürdüm: Kan ter içindeydim. Bu</span>
      <span>mahzende, kara kışta, hava akımının ortasında terliyordum. Parmaklarımı, terden keçe gibi olmuş</span>
      <span>saçlarımda dolaştırdım; aynı anda, gömleğimin de ıslanıp sırtıma yapıştığının farkına vardım. En azından bir</span>
      <span>saatten beri su gibi terlediğim halde hiç bir şey anlamamıştım. Ama Belçikalı domuzun gözünden</span>
    </p>
    <p class="calibre1">
      <span>kaçmamıştı. Ter damlalarının yüzümden aktığını görüp düşünmüştü: korku halinin organik belirtisi. Oysa</span>
      <span>kendisi üşüyordu ve üşüdüğü için de memnundu, böbürleniyordu, kendisinin normal bir insan olduğunu</span>
      <span>görüyordu böylece. Kalkıp, yüzünü gözünü darmadağın etmek istedim, ama şöyle bir kıpırdanmamla</span>
      <span>utancım da, öfkem de siliniverdi; kayıtsızca yeniden kanepeye bırakıverdim kendimi.</span>
    </p>
    <p class="calibre1">
      <span>Boynumu mendilimle silmeyi düşündüm, çünkü saç-larımdaki ter şimdi ensemden akıyordu ve tatsız bir</span>
      <span>durumdu bu. Sonra silmekten vaz geçtim, hiç bir işe yaramayacaktı nasıl olsa. Mendilim şimdiden</span>
      <span>sırılsıklamdı ve ben boyuna terliyordum. Bacaklarım terliyordu, pantolonum oturduğum masaya yapışıyordu.</span>
      <span>— 295 —</span>
    </p>
    <p class="calibre1">
      <span>Birden küçük Juan konuşmaya başladı: .</span>
    </p>
    <p class="calibre1">
      <span>—  Doktor musunuz?</span>
    </p>
    <p class="calibre1">
      <span>—  Evet, dedi Belçikalı.</span>
    </p>
    <p class="calibre1">
      <span>—  Çok acı çeker mi insan... uzun zaman?</span>
    </p>
    <p class="calibre1">
      <span>—  Şey! Ne zaman? Ha, hayır, hemen biter. Bu son sözü babacan bir tavırla söylemişti. Juan'm ise parayla</span>
      <span>doktor tutmuş gibi bir hali vardı:</span>
    </p>
    <p class="calibre1">
      <span>—  Ama duyduğuma... şey... benim duyduğum... tüfekleri boşaltıp... sonra yeniden doldurup bir daha... iki</span>
      <span>kez yaylım ateş gerekirmiş.</span>
    </p>
    <p class="calibre1">
      <span>Belçikalı evet anlamında başını salladı:</span>
    </p>
    <p class="calibre1">
      <span>—  Evet, bazan, bakarsın ilk atışta kurşunlar can alıcı yerleri vurmamış olur.</span>
    </p>
    <p class="calibre1">
      <span>—  O zaman tüfeklerini yeniden doldurup bir daha mı ateş edecekler?</span>
    </p>
    <p class="calibre1">
      <span>Küçük şöyle bir düşünüp, boğuk bir sesle ekledi:</span>
    </p>
    <p class="calibre1">
      <span>—  Kimbilir ne kadar sürer!</span>
    </p>
    <p class="calibre1">
      <span>Acı çekmekten son derece korkuyordu, yalnız ve yalnız bunu düşünüyor, bundan korkuyordu: Yaşının</span>
      <span>gereği. Benimse pek düşündüğüm yoktu bunu, terliyordum, ama acı çekmekten korktuğum için değil.</span>
      <span>Kalkıp toz yığınına dek yürüdüm. Tom silkindi, kinli gözlerle baktı bana: Ayakkabılarımın gıcırdamasına</span>
      <span>bozuluyordu. Benim yüzüm de acaba onunki kadar korkunç muydu, pek merak ediyordum. Baktım o da</span>
      <span>terliyordu. Gökyüzü alabildiğine güzeldi, bu karanlık köşeye tek bir ışık çizgisi bile sokulmuyordu oysa.</span>
      <span>Büyük Ayı'yı görmek için başımı kaldırmam gerekiyordu. Gel gör ki gökyüzü önceki gibi geniş değildi şimdi.</span>
      <span>Bir gün önce, başpiskoposluk zindanından gökyüzünün geniş bir kesitini görebiliyordum ve günün her saati</span>
      <span>ayrı bir anıyı yaşatıyordu bana. Sabahları gökyüzü arı ve tatlı bir maviliğe büründüğünde</span>
    </p>
    <p class="calibre1">
      <span>— 296 —</span>
    </p>
    <p class="calibre1">
      <span>Atlantik kıyısındaki plajları düşünüyordum; öğlenleri güneşi görüyor, Seville'deki bir barda ançuez ve zeytinle</span>
      <span>bira içtiğim saatleri hatırlıyordum; öğleden sonra güneş çekildiğinde, bir yarısı kumsallarda uzanırken, bir</span>
      <span>başka ya-iısı güneşte ışıldayan yoğun gölgeyi hatırlardım. Bütün feir yeryüzünün böyle gökyüzünde</span>
      <span>yansıdığını görmek gerçekten korkunçtu. Oysa şimdi, canımın istediği kadar bakabilirdim gökyüzüne,</span>
      <span>gökyüzü hiç bir anıyı yaşatmıyordu artık. Böylesi daha çok işime geliyordu. Tom'un yanına oturdum. Uzun</span>
      <span>bir süre geçti.</span>
    </p>
  </body>

</html>
