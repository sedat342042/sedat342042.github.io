<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>12</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Mavi yün gömleği, ardındaki kahverengi duvarda neşeli neşeli kımıldanıyor. Bu da Bulantı veriyor. Ya da</span>
      <span>Bulantının ta kendisi. Bulantı benim içimde değil orda, duvarda, askılarda, çevremdeki her yerde, kahveyle</span>
      <span>özdeşleşmiş gibi, ben ancak bu Bulantıyı izleyen biriyim.</span>
    </p>
    <p class="calibre1">
      <span>Sağımdaki kılıksız et yığmı gürültü yapmaya başlıyor, kollarını çifter çifter havaya indirip kaldırıyorlar:</span>
      <span>—  «Al işte, koz.»</span>
    </p>
    <p class="calibre1">
      <span>—  «Ne kozuymuş bu?»</span>
    </p>
    <p class="calibre1">
      <span>Kara bir domuz gibi başı eğiliyor kâğıtlara:</span>
    </p>
    <p class="calibre1">
      <span>—  «Hahaha!»</span>
    </p>
    <p class="calibre1">
      <span>—  «Ne?»</span>
    </p>
    <p class="calibre1">
      <span>—  «İşte koz, şimdi oynadı.»</span>
    </p>
    <p class="calibre1">
      <span>—  «Bilmiyorum, görmedim oynadığını.»</span>
    </p>
    <p class="calibre1">
      <span>—  «Şimdi oynadım ya canım.»</span>
    </p>
    <p class="calibre1">
      <span>—  «Öyle mi? Peki o halde, işte benim kozum, kör.» Şarkı söyler gibi mırıldanıyor:</span>
    </p>
    <p class="calibre1">
      <span>—  «Koz körmüş,koz körmüş, koz körmüş.»</span>
    </p>
    <p class="calibre1">
      <span>—  «Bu nenin nesiymiş bakalım bayım? Neymiş bakalım Bayım? Alıyorum.»</span>
    </p>
    <p class="calibre1">
      <span>Sonra yeniden sessizlik başlıyor, damağımda havanın şekerli tadı. Koktılar. Askılar.</span>
    </p>
    <p class="calibre1">
      <span>Adolphe kalktı, bir kaç adım yürüdü, ellerini arkasında kavuşturdu. Gülümsüyor, başını kaldırıyor,</span>
    </p>
    <p class="calibre1">
      <span>topuklarının üstünde yaylanıyor. Bu durumda uyuklamaya başlıyor. Orda, sallanıp duruyor ve gülümsüyor</span>
      <span>boyuna, yanakları seyiriyor. Düştü düşecek, arkaya kaykılıyor, kay-</span>
    </p>
    <p class="calibre1">
      <span>— 40 —</span>
    </p>
    <p class="calibre1">
      <span>kılıyor, kaykılıyor, yüzü şimdi   tavana iyice dönük, sonra tam düşecekken tezgâhın kıyısına yapışıyor ustaca</span>
      <span>ve dengesini sağlıyor. Derken yine aynı duruş, arkaya kay-^ kılmalar. Sıktı artık bu kahve, garson kızı</span>
      <span>çağırıyorum:</span>
    </p>
    <p class="calibre1">
      <span>—  «Bir plak çalabilir misiniz Madelaine, lütfedersiniz. Hoşuma giden şarkıyı biliyorsunuz: Some of these</span>
      <span>days.»</span>
    </p>
    <p class="calibre1">
      <span>—  «Olur ama bu beyler sıkılır belki. Oyun oynarken müzik dinlemekten hoşlanmazlar. Bir gidip sorayım</span>
      <span>kendilerine.»</span>
    </p>
    <p class="calibre1">
      <span>Büyük bir çaba gösterip, başımı dönderebiliyorum. Dört kişiler. Burnunun ucunda kara çerçeveli bir gözlük</span>
      <span>taşıyan yaşlı bir adama eğiliyor. Kâğıtları görünmesin diye göğsüne bastıktan sonra alttan alta bir göz atıyor</span>
      <span>bana.</span>
    </p>
    <p class="calibre1">
      <span>«Hay hay Bayım.»</span>
    </p>
    <p class="calibre1">
      <span>Gülümsemeler. Dişleri çürük adamın. İlgimi çeken kırmızı el onun eli değil, yanındaki, kara bıyıklı adamın.</span>
      <span>Bu bıyıklı adamın burun delikleri kocaman, bir aileye yetecek kadar hava soluyabilir bu burun delikleri.</span>
      <span>Yüzünün de hemen hemen yarısını kaplıyor, buna rağmen ağzından soluyor, hem de biraz hırıldayarak. Bir</span>
      <span>delikanlı daha var yanlarında, köpek başlı bir delikanlı. Dördüncü oyuncuyu seçemiyorum.</span>
    </p>
    <p class="calibre1">
      <span>Kâğıtlar masa örtüsüne havada döne döne düşüyor. Sonra yüzüklü eller, masa örtüsünü yırtarcasına</span>
      <span>yeniden topluyor bu kâğıtları. Eller ak lekeler bırakıyor örtüde, kaba ve tozlu bir halleri var. Kâğıtlar kâğıtları,</span>
      <span>eller elleri izliyor. Ne garip bir uğraşı: ne oyuna, ne eğlenceye, ne alışkanlığa benziyor. Sanırım yalnızca</span>
      <span>zamanı geçirebilmek için yapıyorlar bu işi. Ama zaman çok geniş, geçmeye yanaşmıyor. Zaman içinde her</span>
      <span>şey yumuşayıp, gevşeyip uzuyor.  Örneğin,  kâğıtları tarta  tarta  toplayan şu kırmızı</span>
    </p>
    <p class="calibre1">
      <span>— 41 —</span>
    </p>
    <p class="calibre1">
      <span>elin hareketi, ne kadar gevşek. Söküp içinden kesmeli.</span>
    </p>
    <p class="calibre1">
      <span>Madelaine gramofonun kolunu çeviriyor. İnşallah geçen günkü gibi yanılıp da benim istediğim plâk yerine</span>
      <span>Cavalleria Eusticana'yı koymaya kalkmaz. Ama hayır, doğru koydu plâğı, çok iyi tanırım bu şarkıyı. Eski bir</span>
      <span>rag - time'dır bu, nakaratını severim. İlk kez 1917'de La Rochelle sokaklarından geçen Amerikalılardan</span>
      <span>duymuştum bunu, ıslıkla çalıyorlardı. Savaştan önce olmalı. Ama plâk çok yeni. Her şeye rağmen burdaki</span>
      <span>plâkların en eskisi bu, elmas iğneli gramofonlar için yapılmış Pathe marka bir plâk.</span>
    </p>
    <p class="calibre1">
      <span>Hemen az sonra nakarat başlayacak: zaten benim en çok sevdiğim de denize karşı yalıyarlar gibi dimdik</span>
      <span>yükselen bu nakarat. Şu an caz çalıyor, söz yok henüz, yalnızca notalar var, sayısız küçük sarsıntılardan</span>
      <span>oluşan notalar. Durup dinlenmek nedir bilmiyorlar, çelik gibi sapasağlam bir düzene bağlılar, bu düzen</span>
      <span>gereğince doğup, bu düzen gereğince son buluyorlar, bu düzen toparlanacakları, kendileri için var olacakları</span>
      <span>bir zaman tanımıyor onlara. Koşuyor notalar, acele davranıyorlar ve geçerken kuru bir vuruşla çarpıyorlar</span>
      <span>bana, sonra da yok olup gidiyorlar. Uzanıp tutmak isterim elbette onları, ama biliyorum, bir tekini bile</span>
      <span>durdurmaya kalksam rezil ve bitkin bir sesten başka bir şey kalmayacak parmaklarımda. Ölüp gitmelerini</span>
      <span>kabul etmem gerekiyor; hattâ istemeliyim bu ölümü: bu kadar acı ve bu kadar güçlü pek az izlenimim oldu.</span>
      <span>Canlanmaya, kendimi mutlu duymaya başlıyorum. Olağanüstü bir yan yok bunda, küçük bir Bulantı</span>
      <span>mutluluğu bu: yapışkan sıvının dibinde, bizim çağımızın dibinde - mor askılar ve bir yanı çökmüş banketler</span>
      <span>çağının dibinde - yayılıyor. Geniş ve gevşek anlardan yapılmış, kıyılarından yağ lekeleri biçiminde yayılan,</span>
      <span>genişleyip bü-</span>
    </p>
    <p class="calibre1">
      <span>— 42 —</span>
    </p>
  </body>

</html>
