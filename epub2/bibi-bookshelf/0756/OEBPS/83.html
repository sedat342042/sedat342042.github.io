<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>83</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>ki, özen isteyen bu küçük işleri şimdi düşündükçe nasıl yapabildiğime şaşıyorum: O kadar boş şeyler ki.</span>
      <span>Alışkanlıkların etkisiyle yapılan şeyler bunlar şüphesiz. Alışkanlıklarımız ölmüyor, sürüp gidiyorlar, usul usul,</span>
      <span>sinsi sinsi örüyorlar ağlarını, süt anneleri gibi yıkıyor, kuruluyor, giydiriyorlar beni. Bu tepenin üstüne beni</span>
      <span>getirenler bu alışkanlıklar mıydı yine ? Buraya nasıl geldiğimi hatırlamıyorum şimdi. Şüphesiz Dutry</span>
      <span>merdivenlerini çıkarak: o merdivenlerin yüz basamağını tek tek tırmanmış mıydım gerçekten? İşin en</span>
      <span>korkuncu onları yeniden ineceğimi düşünmek. Biliyorum ama, bir süre sonra kendimi yeniden Coteau Vert'in</span>
      <span>eteklerinde bulacağımı, başımı kaldırdığımda uzaktan uzağa, şimdi bana çok yakm olan bu evlerin ışıklı</span>
      <span>pencerelerini göreceğimi. Uzaktan uzağa göreceğimi  Başımın üstünde göre-</span>
    </p>
    <p class="calibre1">
      <span>— 251 —</span>
    </p>
    <p class="calibre1">
      <span>ceğimi; ve işte, içinden sıyrılamayacağım, üstüme kapılarını kapayan, her yandan beni kuşatan o an, etimin</span>
      <span>ham maddeleri olan o an, sisli bir düşünce olup çıkacak artık.</span>
    </p>
    <p class="calibre1">
      <span>Bouville'in ayaklarını altındaki kurşuni pırıltılarına bakıyorum. Güneşin altındaki deniz kabuklarını, kemik</span>
      <span>yığınlarını, kum tepelerini andırıyorlar. Bu kemik yığınları arasında kaybolup gitmiş cam ya da mikalardan</span>
      <span>zaman zaman usul alevler yansıyor. Deniz kabukları arasında koşuşup duran kanallar, arklar, ince çizgiler</span>
      <span>bir saat sonra sokak şekline bürünecekler ve ben, bu sokaklarda, duvarlar arasında yürüyeceğim. Boulibet</span>
      <span>sokağında kara bir nokta gibi görünen şu küçük adamcıklardan biri de ben olacağım.</span>
    </p>
    <p class="calibre1">
      <span>Bu tepenin üstünde, ne kadar uzak hissediyorum kendimi onlardan. Başka bir türdenmişim gibi geliyor bana.</span>
      <span>Bütün bir gün çalıştıktan sonra bürolardan çıkıyor, memnun bir tavırla evlere, alanlara bakıyor, bu kentin</span>
      <span>onların kenti olduğunu «güzel bir taşra kenti» olduğunu düşünüyorlar. Korkmuyorlar, kendi evlerinde</span>
      <span>duyuyorlar kendilerini. Musluklardan akan sudan, düğmeyi çevirdiklerinde ampullerinden fışkıran ışıktan,</span>
      <span>dayanaklarla tutturulmuş melez ağaçlardan başka bir şey görmezler. Günde belki yüz kez tanıtlarlar</span>
      <span>yaşantılarıyla; her şeyin mekanik oluştuğunu, dünyanın değişmeyen yasaların boyunduruğu altında</span>
      <span>olduğunu. Hiçliğe terkedilen bedenlerin hepsi de aynı hızla, aynı hızla düşerler, park her gün, kışın on altı'da,</span>
      <span>yazın on sekiz'de kapanır, kurşun 335 derecede erir, Belediye alanından son tramvay saat yirmi üçte kalkar.</span>
      <span>Gevşek ve cılız yüzlüdür bu insanlar. Yarın'dan başka, yani bir diğer bugün'den başka bir şey düşündükleri</span>
      <span>yoktur; çünkü yalnızca tek bir gün vardır kentlerde, her sabah, öteki sabahlar gibi beliren tek bir gün. Pazar</span>
      <span>günleri, tek günlerini</span>
    </p>
    <p class="calibre1">
      <span>— 252 —</span>
    </p>
    <p class="calibre1">
      <span>birazcık allayıp pullarlar o kadar. Budalalar. Ablak suratlarını, memnun suratlarını yeniden göreceğimi</span>
      <span>düşünmek iğrendiriyor beni. Yasalar koyuyorlar, bayağı romanlar yazıyorlar, evleniyorlar, hattâ</span>
    </p>
    <p class="calibre1">
      <span>budalalıklarını çocuk yapmaya kadar vardırıyorlar. Oysa öte yandan, belirsiz büyük doğa; kentlerine</span>
      <span>sokuluyor, her yana, evlerine, çalışma yerlerine, benliklerine dek süzülüp giriyordu. Doğa kımıldamıyor bile,</span>
      <span>sakin, oysa onlar yüreklerinin orta yerine kadar doğa ile dolular, doğayı soluyorlar ama görmüyorlar, onun</span>
      <span>dışlarında olduğunu, kentin yirmi kilometre uzağında olduğunu sanıyorlar. Görüyorum onu ben, bu doğayı,</span>
      <span>onu görüyorum ben... Doğa'nın başeğmesinin doğa'nın tembelliğinden ileri geldiğini, doğa'nın yasaları</span>
      <span>olmadığını biliyorum ben, yasaları: bu kentlilerin doğa'nın düzeni dedikleri şeyi... Oysa yalnızca alışkanlıkları</span>
      <span>vardır onun, bakarsın yarın değiştiriverir bu alışkanlıklarını.</span>
    </p>
    <p class="calibre1">
      <span>Ya bir şeyler olsaydı? Ya birdenbire doğa kıvranmaya başlasaydı? O zaman doğanın hemen surda</span>
      <span>olduğunu anlarlar, yürekleri göğüslerinden fırlayacakmış gibi çarpardı. Dalga kıranlar, savunma araçları,</span>
      <span>elektrik merkezleri, yüksek fırınları, şahmerdanları neye yarayacaktı o zaman? Hiç belli olmaz, hiç</span>
      <span>umulmadık bir anda, belki de hemen şu anda kıvranmaya başlayabilirdi dünya: belirtileri var zaten. Örneğin,</span>
      <span>gezinmekte olan bir aile babası, kırmızı bir atkının, rüzgâr sürüklüyormuş gibi kendisine doğru geldiğini</span>
      <span>görecek. Atkı yaklaştığında bunun bir bez parçası değil, toz topraktan çamur gibi kararmış, sürüne sürüne,</span>
      <span>seke seke savrulan çürük bir et yığını olduğunu, kasıldıkça göl gibi kan fışkıran, işkence yapılmış bir et</span>
      <span>parçası olduğunu görecek. Ya da bir anne, çocuğunun yanağına bakıp haykıracak: «Nedir bu yanağındaki</span>
      <span>senin, sivilce mi çıkıyor?» ve çocuğun yanağının hafifçe kabardığını, çat-</span>
    </p>
    <p class="calibre1">
      <span>— 253 —</span>
    </p>
    <p class="calibre1">
      <span>ladığını, etin yarı aralanıp çatlağın dibinden üçüncü bir gözün, gülen bir gözün çıktığını görecek. Ya da</span>
      <span>insanlar, ırmaklardaki sazlar etlerine değdikçe, tenlerini okşadıkça gıdıklanan yüzücüler gibi tatlı ürpertiler</span>
      <span>duyacaklar bedenlerinde. Ve giysilerinin canlı yaratıklar biçimini aldığı- * m anlayacaklar o zaman. Bir</span>
      <span>başkası ağzında, bir kaşıntı duyup aynaya yaklaşacak, ağzını açıp bakacak: ayaklarını durmadan oynatarak</span>
      <span>damağını tırmalayan canlı, koca bir kırkayak olmuş dili. Tükürüp atmak isteyecek ağzından kırkayağı, ama</span>
      <span>onun bir parçası haline gelecek kırkayak, elleriyle söküp çıkarması gerekecek. Bunun gibi, daha nice şeyler</span>
      <span>belirecek, taş göz, üç boynuzlu büyük kol, parmak deynek, örümcek-çene gibi yeni adlar bulmak gerekecek</span>
      <span>onlara. Ve yumuşak yatağında, sıcak, tatlı odasında uyurken, bir de uyanacaksın ki, mavimsi bir toprak</span>
      <span>üzerinde, çırçıplak, topraktan yarı çıkmış soğan biçimi yumruları olan ve Jouxtebouville'in bacaları gibi gök</span>
      <span>yüzüne doğru yükselen, kırmızı, ak, uğultulu bir erkek üreme organı ormanının içindesin. Ve bu üreme</span>
      <span>organlarının çevresinde kuşlar uçuşup, onları gagalayıp kanatıyorlar. Usul usul, yavaş yavaş tohumlar akıyor</span>
      <span>bu yaralardan, küçük kabarcıklarla dolu, kanla karışık, cam gibi saydam ve ılık tohumlar. Ya da bu türden,</span>
      <span>gözle görünür hiçbir değişiklik olmayacak ama, bir sabah pancurlarını açanlar, nesnelerin üzerine yoğun bir</span>
    </p>
  </body>

</html>
