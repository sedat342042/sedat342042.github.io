<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>100</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>gördüm ve kendimi insanlıktan uzak bir yaratık gibi gördüm. Ne kendime acıyordum, ne başkalarına. Kendi</span>
      <span>kendime söylendim: «Adam gibi ölmek isterim.»</span>
    </p>
    <p class="calibre1">
      <span>Tom kalktı, tam tepedeki yuvarlağın altında durup gün ışığını gözetlemeye başladı. Bense dik kafalıydım,</span>
      <span>adam gibi ölmek istiyordum o kadar. Ama doktor saati söyleyeli beri, zamanın geçip gittiğini, eriyip damla</span>
      <span>damla aktığını duyuyordum.</span>
    </p>
    <p class="calibre1">
      <span>Tom'un sesini işittiğimde ortalık henüz karanlıktı.</span>
    </p>
    <p class="calibre1">
      <span>—  Duyuyor musun?</span>
    </p>
    <p class="calibre1">
      <span>—  Evet.</span>
    </p>
    <p class="calibre1">
      <span>Avluda yürüyenler vardı.</span>
    </p>
    <p class="calibre1">
      <span>—  Ne haltedecekler bu saatta? Karanlıkta nişan alacak değiller sanırım.</span>
    </p>
    <p class="calibre1">
      <span>Bir süre sonra sesler kesildi. Tom'a:</span>
    </p>
    <p class="calibre1">
      <span>—  îşte ağarıyor ortalık, dedim.</span>
    </p>
    <p class="calibre1">
      <span>Pedro esneye esneye kalkıp lambayı söndürdü. Arkadaşına seslendi:</span>
    </p>
    <p class="calibre1">
      <span>— 306 —</span>
    </p>
    <p class="calibre1">
      <span>—  Amma da soğuk var ha.</span>
    </p>
    <p class="calibre1">
      <span>Mahzen kurşunî bir renk almıştı. Uzaktan gelen tüfek sesleri işittik. Tom'a:</span>
    </p>
    <p class="calibre1">
      <span>—  Başlıyor, arka avluda yapıyor olmalılar, dedim. Tom doktordan bir sigara istedi. Benimse hiç bir şey</span>
      <span>arzuladığım yoktu şu an; ne sigara, ne içki. Silâh sesleri jıiç durmadı.</span>
    </p>
    <p class="calibre1">
      <span>Tom bana döndü:</span>
    </p>
    <p class="calibre1">
      <span>—  Şu işe bak yahu!</span>
    </p>
    <p class="calibre1">
      <span>Bir şey daha eklemek istiyordu, ama sustu, kapıya bakıyordu. Kapı açıldı ve yanında dört erle birlikte bir</span>
      <span>teğmen girdi içeri. Tom sigarasını düşürdü.</span>
    </p>
    <p class="calibre1">
      <span>—  Steinbock hanginizsiniz?</span>
    </p>
    <p class="calibre1">
      <span>Karşılık vermedi Tom. Gardiyan gösterdi.</span>
    </p>
    <p class="calibre1">
      <span>—  Juan Mirbal?</span>
    </p>
    <p class="calibre1">
      <span>—  Ot minderde oturan.</span>
    </p>
    <p class="calibre1">
      <span>—  Ayağa kalkın, dedi teğmen.</span>
    </p>
    <p class="calibre1">
      <span>Juan kıpırdamadı. îki asker koltuklarından tutup kaldırdılar. Ama bırakır bırakmaz yığıldı Juan. Erler</span>
      <span>duraksadılar. Teğmen:</span>
    </p>
    <p class="calibre1">
      <span>—  Böyle fenalaşan ilk bu değil ya, siz ikiniz götürün onu, aklı başına gelir orda, dedi.</span>
    </p>
    <p class="calibre1">
      <span>Sonra Tom'a döndü:</span>
    </p>
    <p class="calibre1">
      <span>—  Haydi yürüyün.</span>
    </p>
    <p class="calibre1">
      <span>Tom iki erin arasında çıktı. Öteki iki er küçüğü koltuk altlarından ve dizlerinden yüklenip arkadan izlediler.</span>
      <span>Bayılmamıştı; gözleri faltaşı gibi açılmış, yanaklarından yaşlar boşanıyordu. Ben de çıkmak istedim, ama</span>
      <span>teğmen durdurdu.</span>
    </p>
    <p class="calibre1">
      <span>—  Ibbieta siz misiniz?</span>
    </p>
    <p class="calibre1">
      <span>— 307 —</span>
    </p>
    <p class="calibre1">
      <span>—  Evet.</span>
    </p>
    <p class="calibre1">
      <span>—  Burda bekleyeceksiniz. Az sonra sizi de gelip ararlar.</span>
    </p>
    <p class="calibre1">
      <span>Çıktılar. Belçikalı ve gardiyanlar da çıktı, yalnız kaldım. Olanları anlamiyordum, ama bu işin bir an önce</span>
      <span>bitmesini istiyordum. Tekdüze sürüp giden yaylım ateşleri işitiyordum ve her ateş sesini duyduğumda</span>
      <span>titriyordum. Avazım çıktığı kadar bağırmak, saçlarımı yolmak istiyordum. Ama adam gibi ölmek istediğimden</span>
      <span>dişlerimi sıkıyor, ellerimi ceplerimde yumuyordum.</span>
    </p>
    <p class="calibre1">
      <span>Bir saat kadar sonra gelip birinci kattaki, yaprak sigarası kokan küçük bir odaya götürdüler beni. Oda bana o</span>
      <span>kadar sıcak geldi ki soluğum kesilecek sandım. Odada, koltuklara oturmuş, dizlerinde kâğıtlar, yaprak</span>
      <span>sigarası içen iki subay vardı.</span>
    </p>
    <p class="calibre1">
      <span>—  Ibbieta mı adın?</span>
    </p>
    <p class="calibre1">
      <span>—  Evet.</span>
    </p>
    <p class="calibre1">
      <span>—  Ramon Gris nerde?</span>
    </p>
    <p class="calibre1">
      <span>—  Bilmiyorum.</span>
    </p>
    <p class="calibre1">
      <span>Beni sorguya çeken kısa boylu şişman biriydi. Gözlüğünün ardında kaskatı gözleri vardı.</span>
    </p>
    <p class="calibre1">
      <span>—  Yaklaş, dedi.</span>
    </p>
    <p class="calibre1">
      <span>Yaklaştım. Gözlerimin içine, beni yerin dibine sokmak isteyen bir tavırla baka baka, kollarımdan yakaladı.</span>
      <span>Pa-zularımı da bütün gücüyle sıkıyordu. Bana acı vermek için değildi elbette, numara çekiyordu. Egemen</span>
      <span>olmak istiyordu. Leş gibi kokan soluğunu yüzüme üflemeyi de gerekli buluyordu bir yandan. Bir an böyle</span>
      <span>durduk, içimden gülmek geliyordu. Ölmek üzere olan bir insanı yıldırmaya yetmezdi bu, çok daha fazlası</span>
      <span>gerekirdi. Vız geliyordu. Beni hızla itip yeniden yerine oturdu.</span>
    </p>
    <p class="calibre1">
      <span>— 308 —</span>
    </p>
    <p class="calibre1">
      <span>—  Ya Ramon Gris ölür ya sen. Nerde olduğunu söylersen hayatını bağışlarız.</span>
    </p>
  </body>

</html>
