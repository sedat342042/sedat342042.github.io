<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>50</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Birden aklıma geldi, benim bu düşünceme şöyle bir karşıt düşünce yöneltilebilirdi: Rollebon yeğeniyle özden</span>
      <span>değildi, darbe başarısızlığa uğrarsa I. Paul'e karşı yeğenini tanık olarak kullanıp işin içinden sıyrılmayı</span>
      <span>düşünüyordu. Kendine güçsüz bir insan süsü vermek için vasiyetname öyküsünü uydurmuş olması pek</span>
      <span>mümkündü.</span>
    </p>
    <p class="calibre1">
      <span>Hiç denecek kadar önemsiz bir karşıt düşünceydi bu; bir kusur sayılmazdı, ama yine de kara düşlere</span>
      <span>dalmama yetti. Birden bire «Chez Camille» deki iri yarı garson kızı, Bay Achille'in yabani kafasını, yaşadığım</span>
      <span>an içinde unutulmuş, kendi başına bırakılmış olduğumu öylesine açık - seçik duyduğum salonu yeniden</span>
      <span>yaşadım. Ve yorgun, ve bezgin söylenmeye başladım kendi kendime:</span>
    </p>
    <p class="calibre1">
      <span>«Nasıl yani, kendi geçmişini saklamaya, korumaya gücü yetmeyen ben, bir başkasının geçmişini mi</span>
      <span>kurtarmaya kalkacaktım?»</span>
    </p>
    <p class="calibre1">
      <span>Kalemi elime aldım ve yeniden çalışmaya başlamayı denedim. Geçmişimle, yaşadığım anla, dünyayla ilgili</span>
      <span>bu düşünceler gına getirmişti artık. Şimdi yalnız ve yalnız tek bir şey istiyordum: bıraksınlar da sessiz</span>
      <span>soluksuz şu kitabı tamamlıyayım.</span>
    </p>
    <p class="calibre1">
      <span>Ama bakışlarım ak kâğıtlara düşer düşmez, kâğıtların görünümüne, kapılıp, kalem havada, bu göz</span>
      <span>kamaştıran kâğıdı seyre koyuldum. Ne kadar sert ve gerçek ve ne kadar var'dı. Var olmaktan başka hiçbir</span>
      <span>şey yoktu onda. Çiziktirdiğim harfler henüz kuramamışlardı bile ama benim değildi onlar artık.</span>
    </p>
    <p class="calibre1">
      <span>«En kötü söylentilerin mümkün olduğu kadar yayılmasına çalışılıyordu...»</span>
    </p>
    <p class="calibre1">
      <span>—155 —</span>
    </p>
    <p class="calibre1">
      <span>Düşündüğüm bu cümlede önceleri biraz bir şeyler vardı benden. Oysa şimdi kâğıda oyulmuş, bana karşı</span>
      <span>duruyordu. Artık tanımıyordum bu cümleyi. Hattâ düşünemiyordum bile onu. Ordaydı, karşımdaydı; nasıl ve</span>
      <span>ne zaman yazıldığını boş yere araştırdım. Benden başka her kim olursa olsun bu cümleyi yazabilirdi. Ama</span>
      <span>ben, ben onu yazdığımdan emin değildim. Harfler şimdi parıldamıyor-du artık, kurumuşlardı. Bu da kaybolup</span>
      <span>gitmişti: geçici parıltılarından hiçbir şey kalmamıştı geriye artık.</span>
    </p>
    <p class="calibre1">
      <span>Sıkıntılı gözlerle şöyle bir baktım çevreme: herşey içinde var olduğum andı, yalnız ve yalnız içinde</span>
      <span>yaşadığım an. Hafif, sağlam, kendi şimdiki zamanları içinde kabuk-laşmış döşemeler, bir masa, bir yatak, bir</span>
      <span>aynalı dolap -bir de ben. Şimdiki zamanın gerçek yapısı, üstündeki örtüyü atıyordu: var olan an içinde</span>
      <span>yaşadığım andı, yaşadığım andan başka hiçbir şey gerçek değildi. Geçmiş bir gerçek değildi. Ne eşyalarda,</span>
      <span>ne de düşüncede. Kuşkusuz, uzun zamandan beri anlamıştım bunu, benim geçmişimin bulunmadığını. Ama</span>
      <span>benim uzantımın dışında olduğunu sanıyordum. Benim için bir tür emeklilikti geçmiş: var olmanın bir başka</span>
      <span>biçimi, bir tür yıllık izin, eylemsizlik; her olay, olaylar dizisi içindeki işlevi son bulunca uslu uslu kendiliğinden</span>
      <span>bir kutunun içine girer, artık onursal bir olay halini alırdı: hiçliği düşünmek ne kadar da zor. Şimdi artık,</span>
      <span>nesnelerin tamamen görünen şeyler olduklarını biliyordum, ya onların ardında... ne olacak, hiçbir şey yok.</span>
      <span>Bu düşünce birkaç dakika daha sürükledi beni. Sonra kendimi ondan kurtarmak için şiddetle omuzlarımı</span>
      <span>silkip kâğıtları önüme çektim.</span>
    </p>
    <p class="calibre1">
      <span>«.. .vasiyetnamesini düzenlediğini...»</span>
    </p>
    <p class="calibre1">
      <span>Birden bire büyük bir sıkıntı doldu içime, ve kalem,</span>
    </p>
    <p class="calibre1">
      <span>— 156 —</span>
    </p>
    <p class="calibre1">
      <span>mürekkebi tükürerek parmaklarımdan düştü. Ne olmuştu? Bulantı mıydı yine? Hayır, bulantı değildi bu.</span>
      <span>Odam her zamanki dost halini yitirmemişti daha. Masa bana daha ağır, daha kaim, kalemim daha tıkız</span>
      <span>geliyorsa gelip geçiciydi bu. Ne var ki Bay de Rollebon ikinci kez ölüyordu.</span>
    </p>
    <p class="calibre1">
      <span>Az önce buradaydı, bendeydi, sessiz ve sıcak, zaman zaman kıpırdadığını duyuyordum. Dipdiriydi, Kitap</span>
      <span>Kurdundan «Rendez-vous des Cheminots» nun kadın patronundan daha canlıydı benim için. Şüphesiz onun</span>
      <span>da tutkuları vardı, görünmeden günlerce durabilirdi; ama çokluk, gizemli güzel havalarda, havanın nemine</span>
      <span>bakan bir tavşan gibi burnunu dışarı çıkarıyordu ve ben uçuk, akçıl yüzünü, mavi yanaklarını görüyordum.</span>
      <span>Ortaya çıkmadığı zamanlarda bile yüreğimde ağırlığını duyuyor onunla do-luyordum.</span>
    </p>
    <p class="calibre1">
      <span>Şimdi artık hiçbir şey kalmıyordu ondan. Bu kuru mürekkep izlerindeki taze pırıltı gibi o da kayboldu. Benim</span>
      <span>hatam yüzündendi: söylenmemesi gereken tek sözleri tutup söylemiştim: geçmiş yoktu, demiştim. Bay de</span>
      <span>Rollebon da birden gürültüsünün hiçliğine dönmüştü.;</span>
    </p>
    <p class="calibre1">
      <span>Mektuplarını aldım elime, şöyle bir bakayım dedim, umutsuzca yokladım:</span>
    </p>
    <p class="calibre1">
      <span>«O değil mi, bu mektupları, bu satırları tek tek o yazmadı mı, elbette o yazdı. Bu kâğıda ellerini dayadı,</span>
      <span>kalemin altında buruşmasınlar diye kâğıtlara parmağını bastırdı,» dedim kendi kendime.</span>
    </p>
    <p class="calibre1">
      <span>Çok geç: artık hiçbir anlamı yoktu bu sözcüklerin. Avuçlarımda, sıkıp durduğum bir tomar kâğıttan başka bir</span>
      <span>şey yoktu. Bir de karmaşık öykü: Rollebon'un yeğeni 1810 yılında çarın polisi tarafından öldürülünce,</span>
      <span>mektuplarına el konup gizli Arşiv'e gönderilmişti. Yüz on yıl</span>
    </p>
    <p class="calibre1">
      <span>— 157 —</span>
    </p>
    <p class="calibre1">
      <span>ra iktidarı ele alan Sovyetler bu mektupları gizli Arşivden çıkarıp Devlet kitaplığına vermişler, ben de 1923</span>
      <span>yılında bu kitaplıktan çalmıştım. Ne var ki bu mektuplar gerçeğe uygun görünmüyordu, bizzat yaptığım bu</span>
      <span>hırsızlıktan hiçbir gerçek anı kalmamıştı bana. Bu mektupların odamda bulunuşunu açıklayacak daha</span>
      <span>inandırıcı bir yığın öykü uydurulabilirdi: ama bu kabarık kâğıtlar karşısında, bütün bu öyküler, sabun</span>
      <span>köpüğünden farksız kalırdı. Rol-lebonla bağıntı kurmak için bu mektuplara güvenmekten-se oturup</span>
    </p>
  </body>

</html>
