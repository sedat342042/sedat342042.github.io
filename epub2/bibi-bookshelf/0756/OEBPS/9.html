<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>9</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>ben yalnız ve yalnız düşgücüne dayalı bir çalışma yapıyorum. Ne var ki roman kahramanları, benim</span>
      <span>kahramanlarımdan daha gerçek, daha sevimli sayılır.</span>
    </p>
    <p class="calibre1">
      <span>— 30 —</span>
    </p>
    <p class="calibre1">
      <span>CUMA</span>
    </p>
    <p class="calibre1">
      <span>Saat üç. Öyle bir saat ki bir şey yapmaya kalksan, ya erken sayılır, ya geç. Öğlen sonrasının acayip bir</span>
      <span>anıdır bu. Tahammül edilemiyecek bir gün bugün.</span>
    </p>
    <p class="calibre1">
      <span>Soğuk bir gün ışığı pencere camlarındaki tozları ağartıyor. Bu sabah sular donmuştu.</span>
    </p>
    <p class="calibre1">
      <span>Kaloriferin yanında, tembel tembel, yediklerimi sindiriyorum. Bir günün yitip gittiği nasıl da belli. Doğru dürüst</span>
      <span>ne yapabilir ki insan. İyisi akşam olmasını beklemeli. Bu ölgünlük güneş yüzünden: şantiyenin üstündeki kirli,</span>
      <span>sisli, ak havayı, portakal rengine boyayıp, mavi, solgun ışıklarını odama akıtıyor ve donuk düzenli dört ışık</span>
      <span>çizgisini yayıveriyor masama.</span>
    </p>
    <p class="calibre1">
      <span>Pipom yaldızlı bir vernikle cilalanmış. îlk bakışta kıvançlı bir görünümle gözleri üstüne çekiyor: bakıyorum,</span>
      <span>eriyor vernik, geride bir odun parçası üstünde, çizgi halinde uçuk bir döküntü kalıyor. Her şey, ellerime dek</span>
      <span>her şey uçuk, solgun bir döküntü. Böyle bir gün ışığında iyisi gidip yatmak. Ne var ki, geçen gece hayvan</span>
      <span>gibi uyudum, şimdi uykum yok.</span>
    </p>
    <p class="calibre1">
      <span>Kış aylarında nice severdim gökyüzünü. Kara yağmur bulutlarıyla kaplı, dar, gülünç ve dokunaklı bir yüz gibi</span>
      <span>pencerelere eğilen, kış aylarının gök yüzünü. Gülünç değildir bu güneş, tersine. Uykusuz geçirilen bir</span>
      <span>geceden sonra, uyanıkken coşkuyla alınan kararlara, tek bir sözcük silmeden, çizmeden bir çırpıda yazılan</span>
      <span>yazılara attığımız bakışlar gibi, doyumsuz ve hesaplı bir ışık vurur bütün sevdiğim nesneler üstüne,</span>
      <span>şantiyenin paslı demirlerine, tahta perdenin çürük kaplamalarına. Victor-Noir caddesinin; geceleri ışıl ışıl</span>
      <span>yanan, kahveden çok akvaryum-</span>
    </p>
    <p class="calibre1">
      <span>— 31 —</span>
    </p>
    <p class="calibre1">
      <span>lan, gemileri, yıldızları ya da kocaman ak gözleri andıran o yan yana kahveleri; anlamı gizli güzelliklerini,</span>
      <span>inceliklerini yitirip gittiler.</span>
    </p>
    <p class="calibre1">
      <span>Kişinin tam kendine yöneleceği bir gün bu: güneşin, hoş görüden uzak bir yargı gibi yaratıklar üstüne saçtığı</span>
      <span>bu soğuk aydınlıklar gözlerimden giriyorlar içime, solgun bir ışıkla aydınlanıyorum içimde. Kendimden</span>
      <span>alabildiğine iğrenmem için, on beş dakika yeter de artar bile, biliyorum. Ama hayır, teşekkür ederim baylar,</span>
      <span>can attığım yok buna. Rollebon'un Saint-Petersbourg'da kaldığı zamanla ilgili dün yazdıklarımı yeniden</span>
      <span>okumaya da niyetim yok Kollarım yanıma sarkmış, öylece oturup kalmışım, ya da soluksuz bir kaç sözcük</span>
      <span>çiziktiriyorum. Esniyorum ve gecenin gelmesini bekliyorum. Ortalık karardığı zaman, nesneler de, ben de ten</span>
      <span>kafesinden kanatlanacağız.</span>
    </p>
    <p class="calibre1">
      <span>Rollebon'un, I. Paul'ün öldürülmesinde parmağı var mı, yok mu? Bugün bütün sorun bu benim için: öyle bir</span>
      <span>noktaya geldim ki, bu konuda kararımı vermeden yazıyı sürdüremem.</span>
    </p>
    <p class="calibre1">
      <span>Tcherkoff un yazdıklarına bakarsan, Bay de Rollebon parayı kont Pahlen'den alıyordu. Tcherkoff, fesatçıların</span>
      <span>çarı tahtından indirip hapsetmekle yetineceklerini söylüyor. (Bu karar Alexandre'dan gelse gerek.) Ama</span>
      <span>Pahlen, Paul'ün hesabını büsbütün görmekten yanaydı herhalde. Bu görev de Bay de Roîlebon'a verilmiş</span>
      <span>olmalıydı, Rollebon ne yapıp yapıp fesatçıları, I. Paul'ü öldürmeleri konusunda kandıracaktı.</span>
    </p>
    <p class="calibre1">
      <span>«Her birinin tek tek evine gidiyor, cinayetin nasıl işleneceğini şaşılacak bir ustalıkla gösteriyor, bu insanların</span>
      <span>yüreklerinde öldürme arzusu uyandırıyor, ya da bu arzuyu körüklüyordu.»</span>
    </p>
    <p class="calibre1">
      <span>Ama ben Tcherkoff'un yargılarına   güvenemiyorum,</span>
    </p>
    <p class="calibre1">
      <span>— 32 —</span>
    </p>
    <p class="calibre1">
      <span>aklı başında bir tanık değil, sapık büyücünün, yarı delinin teki: her şeyde şeytanca bir yan arar. Bay de</span>
      <span>Rollebon' un, böyle tiyatro oyuncusu gibi rol yapacağını hiç. sanmam. Neymiş? Cinayet sahnesini</span>
      <span>göstermişmiş? Hadi canım. Soğuk bir insan aslında o, alışılmışın dışına çıkmaz. Kendini göstermeden,</span>
      <span>düşüncelerini usul usul aşılar. Soluk ve cansız yöntemi; kendine benzeyen kimselere, hesaplı-kitaplı</span>
      <span>fesatçılara, siyasetçilere karşı geçer.</span>
    </p>
    <p class="calibre1">
      <span>Bayan Charriere de şunları yazıyor:</span>
    </p>
    <p class="calibre1">
      <span>«Adhemar de Rollebon süssüz ve sade konuşan bir insandı, el kol hareketleri yapmazdı, sesinin tonu</span>
      <span>değişmezdi. Gözleri hep yarı kapalı dururdu, kirpiklerinin altından kurşunî gözbebekleri güçlükle görünürdü.</span>
      <span>Sıkıcı bir insandı, yanında sıkıldığımı söylemek zorundayım. Konuşması biraz da, rahip Mably'nin yazı</span>
      <span>yazmasına benzerdi.»</span>
    </p>
    <p class="calibre1">
      <span>Bu adam mı oyuncu yeteneğiyle cinayet körükleyen... Peki, kadınları nasıl baştan çıkarıyordu? Bir de</span>
      <span>Segur'ün yazdığı, bana da doğru görünen şöyle garip bir olay var:</span>
    </p>
    <p class="calibre1">
      <span>«1787'de, Moulins yakınlarındaki bir handa, Diderot' nun dostu, filozofların düşüncelerinden etkilenen bir</span>
      <span>adam ölmek üzeredir. Çevredeki papazlar, Tanrıya karşı son görevini yerine getirmesi, dua etmesi için</span>
      <span>çabalarlarsa da bir sonuç alamazlar. Adamcağız dua etmeye yanaşmıyordu, çünkü kamu tanrıcıydı. (1) O</span>
      <span>sıra ordan geçmekte olan Bay de Rollebon, ne Tanrıya, ne de başka bir şeye inanmadığı halde, iki saat</span>
      <span>içinde hastayı yola getirebileceğini söyleyip Moulins papazlarıyla bahse girer. Sonunda bahsi papaz</span>
      <span>kaybeder. Bay de Rollebon, sabahın   üçünde</span>
    </p>
    <p class="calibre1">
      <span>(1)    Pantheiste.</span>
    </p>
  </body>

</html>
