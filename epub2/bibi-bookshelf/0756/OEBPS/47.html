<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>47</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>nüz, ama bir süre sonra bu parlaklık kaybolup yerini kül rengi bir tortu alır: beni asıl bu tortu ilgilendirirdi.</span>
      <span>Parrotin'in resimdeki görünümünde de güzel bir direniş göze çarpıyor, ama birdenbire birleşimdeki ışık</span>
      <span>kararıp tablo donuklaşıverdi. Ne kalıyordu geride? Kör gözler, ölü bir yılana benzeyen ince bir ağız ve</span>
      <span>yanaklar. Solgun ve yuvarlak çocuk yanaklar: resim bezinin üstüne yayılmışlardı. S.A.B.'nin memurları asla</span>
      <span>işkillenmemişlerdir bu yanaklardan: çünkü hiçbir zaman Parrotin'in bürosunda uzun süre kalamıyorlardı. İçeri</span>
      <span>girdiklerinde onun duvar gibi katı, korkunç bakışlarıyla karşılaşıyorlardı. Yumuşak, ak yanaklar bu korkunç</span>
      <span>bakışın ardına saklanmışlardı. Karısı kaç yıl sonra farkına varmıştı acep bunun?* İki yıl sonra mı? Yoksa beş</span>
      <span>yıl sonra mı? Şöyle bir sahne geliyor aklıma. Bir gün, yan yana yatarlarken, bir ay ışığı usul usul okşuyor</span>
      <span>kocasının burnunu. Ya da kocası yatakta değil de, sıcak bir odada, bir koltuğa gömülmüş gerine gerine</span>
      <span>yediklerini sindiriyor. Gözleri yarı kapalı, çenesine güneş ışığı düşmüş. Karısı kocasının bu halinden</span>
      <span>yararlanıp yüzüne bakma cesareti buluyor kendinde: bay Parrotin kendini salmış; bedeni; şişkin, salyalı,</span>
      <span>hayasızca koymuş kendini. Mutlaka o günden sonra da karısı Bayan Parrotin kocasının dizginlerini eline</span>
      <span>almıştır.</span>
    </p>
    <p class="calibre1">
      <span>Bir kaç adım gerileyip bütün bu büyük kişilerin hepsini şöyle tek tek bir daha gözden geçirdim: Pâcome'u,</span>
      <span>başkan Hebert'i, Parrotin kardeşleri, general Aubry'yi. Hepsinin başında da silindir şapka vardı; pazar günü</span>
      <span>yolda, düşünde Sainte Cecile'i gören, belediye başkanının karısı Bayan Gratien'e raslamışlardı. Kadını</span>
      <span>günümüzde hikmeti kaybolmuş cakalı tavırlarla selâmlamışlardı.</span>
    </p>
    <p class="calibre1">
      <span>Resimleri çok iyi yapılmıştı; ne var ki ressamın fırçası erkek yüzlerinde raslanan o gizemli güçsüzlüğü yan-</span>
      <span>_ 146 —</span>
    </p>
    <p class="calibre1">
      <span>sıtamıyordu. En zavallı yüzler bile fayans gibi dümdüzdü: bu yüzlerde, ağaçlar ve hayvanlar, toprağın ya da</span>
      <span>suyun düşüncesiyle boş yere bir yakınlık aradım. Yaşamları boyunca böyle zorunluk duymamışlardı demek.</span>
      <span>Ama gelecek kuşaklara hazırlanırken, bütün Bouville'de denizin ve tarlaların düzeltilmesi için yaptıkları</span>
      <span>çalışmaların, deniz dibi taraklamasını, kuyu açmalarını, sulamaları usturupla yüzlerine yerleştirsinler diye</span>
      <span>ünlü ressamların eline bırakmışlardı kendilerini. Böylece Renaudas ve Bordurin'in yardımlarıyla, içerden ve</span>
      <span>dışardan tüm Doğayı buyruklarının altına almışlardı. Bu karanlık resimlerde gördüğüm, insanın insan</span>
      <span>tarafından yeniden düşünülüşü, insanın insan tarafından, o tek ve en güzel süsle, İnsan ve Yurttaşlık Hakları</span>
      <span>demetiyle kazanılmasıydı. Hiçbir ard düşüncem olmaksızın insanın saltanatına hayranlık duydum.</span>
      <span>Bir bay ve bir bayan girmişti salona. Kara giysiler giyinmişlerdi, büzülüp duruyorlardı. Eşikte durdular birden.</span>
      <span>Bey şapkasını çıkardı hemen. Kadın heyecanla:</span>
    </p>
    <p class="calibre1">
      <span>«Ah ne güzel!» dedi.</span>
    </p>
    <p class="calibre1">
      <span>Bey hemen kendini toparlayıp, saygılı bir sesle ekledi :</span>
    </p>
    <p class="calibre1">
      <span>«Bütün bir yüzyıl var burda.»</span>
    </p>
    <p class="calibre1">
      <span>Bayan onayladı :</span>
    </p>
    <p class="calibre1">
      <span>«Evet anneannemin yaşadığı yüzyıl.»</span>
    </p>
    <p class="calibre1">
      <span>Birkaç adım attılar, Jean Parrotin'in gözlerini buldular üstlerinde. Bayanın ağzı hayranlıktan bir karış açıktı,</span>
      <span>bay kendi halinde bir insandı. Gururlu birine benzemiyordu, bu yıldırıcı bakışlara ve kısa süren oturuşlara</span>
      <span>yabancı olmasa gerekti. Usulca karısını kolundan tutup çekti:</span>
    </p>
    <p class="calibre1">
      <span>«Şuna bak,» dedi.</span>
    </p>
    <p class="calibre1">
      <span>Remy Parrotin'in gülücüğü alçak gönüllü insanlara</span>
    </p>
    <p class="calibre1">
      <span>— 147 —</span>
    </p>
    <p class="calibre1">
      <span>I</span>
    </p>
    <p class="calibre1">
      <span>her zaman rahatlık veren bir gülücüktü.   Kadın yaklaşıp dikkatle resmin altındaki yazıyı okumaya başladı:</span>
      <span>«1849, Bouville doğumlu Remy Parrotin, Paris Tıb Fakültesi öğretim görevlisi. Resim, Renaudas tarafından</span>
      <span>yapılmıştır.» Kocası :</span>
    </p>
    <p class="calibre1">
      <span>«Bilim Akademisi üyesi Parrotin'in   resmini Enstitü üyesi Renaudas yapmış. Tarih bu.»</span>
    </p>
    <p class="calibre1">
      <span>Kadın öyle anlamında başını salladı,    sonra Büyük Hoca'ya baktı.</span>
    </p>
    <p class="calibre1">
      <span>«En güzel yanı zeki bir insan hali olması.» Koca gayet sade cevapladı: «Bouville'i kuranlar bunlar işte.»</span>
      <span>Kadın duygulu bir sesle :</span>
    </p>
    <p class="calibre1">
      <span>«Hepsini bir araya koyduklarına iyi etmişler,» dedi. Bu koskoca salonda manevra yapan üç askerdik o anda.</span>
      <span>Saygıyla ve sessizce gülümsemekte olan koca bana kuşkulu gözlerle bakıp gülmekten vaz geçti. Geriye</span>
      <span>döndüm, Oliver Blevigne'in resminin önünde durdum. Tatlı bir kıvanç doldu içime: doğru! haklıymışım, resim</span>
      <span>gerçekten çok acaipti!</span>
    </p>
    <p class="calibre1">
      <span>Kadın bana doğru yaklaştı. Birden yüreklenip kocasına seslendi:</span>
    </p>
    <p class="calibre1">
      <span>«Gelsene Gaston!» Koca da yaklaştı. Karısı devam etti: «Bu adamın adını taşıyan bir    sokak var değil mi:</span>
      <span>Oliver Blevigne sokağı. Joaxtebouville'e    gelmeden, tam Coteau Vert'e çıkan küçük bir sokak var ya, işte o</span>
      <span>sokak.»</span>
    </p>
    <p class="calibre1">
      <span>Bir an susup devam etti:</span>
    </p>
    <p class="calibre1">
      <span>«Tedirgin biriymiş galiba,»</span>
    </p>
    <p class="calibre1">
      <span>«Haklısın, bu tür aksi adamlar hep konuşacak birini</span>
    </p>
    <p class="calibre1">
      <span>— 148 —</span>
    </p>
  </body>

</html>
