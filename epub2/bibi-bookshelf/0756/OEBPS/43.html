<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>43</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Merdivenin son basamağına gelince başımı kaldırdım. Kısa bir süre sonra ufak-tefek ihtiyar da</span>
    </p>
    <p class="calibre1">
      <span>yağmurluğunun düğmelerini ilikleyerek salonu terketti. O ilk üç basamağı indiğinde ben gözlerimi kapatıp</span>
      <span>çoktan karanlığa dalmıştım.</span>
    </p>
    <p class="calibre1">
      <span>Küçük serin bir okşayış duydum yüreğimde. Biri ıslık ¦çalıyordu uzakta. Gözkapaklarımı kaldırdım: yağmur</span>
      <span>yağıyordu. Tatlı ve sessiz bir yağmurdu bu. Alan yine o dört fener direğiyle yumuşak aydmlığma</span>
    </p>
    <p class="calibre1">
      <span>bürünmüştü. Yağmurun altında bir taşra alanı. Delikanlı geniş adımlar atarak</span>
    </p>
    <p class="calibre1">
      <span>—133 —</span>
    </p>
    <p class="calibre1">
      <span>uzaklaşıyordu; ıslık çalan oydu. Durumu bilmeyen öteki iki kişiye artık korkmadan çıkabileceklerini, havanın</span>
      <span>tehlikesinin geçtiğini bağırmak geldi içimden.</span>
    </p>
    <p class="calibre1">
      <span>Ufak-tefek yaşlı ihtiyar eşikte belirdi. Sıkılmış bir tavırla yanaklarını kaşıdı sonra yaygın bir ağızla gülümseyip</span>
      <span>şemsiyesini açtı.</span>
    </p>
    <p class="calibre1">
      <span>CUMARTESİ SABAHI</span>
    </p>
    <p class="calibre1">
      <span>Günün güzel geçeceğini muştulayan usul bir sis ve sevimli bir güneş var. Mably kahvesinde kahvaltı ettim.</span>
      <span>Kasadar kadın Bayan Florent tatlı tatlı gülümsedi. Oturduğum yerden bağırdım:</span>
    </p>
    <p class="calibre1">
      <span>«Bay Fasquelle rahatsız mıdır?»</span>
    </p>
    <p class="calibre1">
      <span>«Evet bayım; ağır bir gribe tutuldu: birkaç gün yatağından çıkamaz. Bu sabah Dunkerque'den kızı geldi.</span>
      <span>Babasına bakmak için buraya yerleşiyor.»</span>
    </p>
    <p class="calibre1">
      <span>Mektubunu aldığım günden bu yana, ilk kez özden olarak, yüreğimde Anny'yi yeniden göreceğim için</span>
      <span>mutluluk duydum. Altı yıldan bu yana ne yaptı ola? Birbirimizi yeniden görünce sıkılacak mıyız acep?</span>
      <span>Sıkılmanın, rahatsızlık duymanın ne olduğunu bilmez Anny. Sanki dün birbirimizden ayrılmışız gibi</span>
      <span>karşılayacak beni. Yeter ki daha başlangıçta bir budalalık etmeyeyim, sıkmayayım canını, ilk</span>
    </p>
    <p class="calibre1">
      <span>karşılaştığımızda elini sıkmamam gerektiğini unutmamalıyım, Anny hiç sevmez böyle şeyi.</span>
    </p>
    <p class="calibre1">
      <span>Kaç gün beraber kalacağız? Belki onu da alıp Bou-ville'e getiririm. Bu kentte bir kaç saat yaşaması, Printa-</span>
      <span>nia otelinde bir gece kalması yeter. Sonra her şey değişir;. korkum dağılabilir.</span>
    </p>
    <p class="calibre1">
      <span>— 134 —</span>
    </p>
    <p class="calibre1">
      <span>Öğleden   sonra</span>
    </p>
    <p class="calibre1">
      <span>Geçen yıl, Bouville Müzesi'ne ilk gelişinde Oliver Ble-vigne'in portresi hayli etkilemişti beni. Oran hatası</span>
      <span>yüzünden mi? Boyutlar yüzünden mi, neden anlayamamıştım, ama bir şeyler vardı bu resimde beni rahatsız</span>
      <span>eden: bu millet vekilinin resme iyice oturmuş bir hali yoktu.</span>
    </p>
    <p class="calibre1">
      <span>O günden sonra bu resmi yeniden görmek için bir kaç kez geldim. Ama baktıkça daha bir rahatsız ediyordu</span>
      <span>beni. Roma ödülünü kazanmış, altı kez madalya almış Bordurin gibi bir ressamın çizgilerinin hatalı</span>
      <span>olabileceğini kabul edemiyordum bir türlü.</span>
    </p>
    <p class="calibre1">
      <span>Derken bugün öğleden sonra, sahibi savaş sırasında büyük bir ihanetten hapse atılan bir şantaj dergisinin,</span>
      <span>Satirique BouviIIois'nin eski bir koleksiyonunu kurcalarken gerçeği görür gibi oldum. Hemen Kitaplıktan</span>
      <span>ayrılıp Müze'ye gittim.</span>
    </p>
    <p class="calibre1">
      <span>Müzenin loş aralığını hızla geçtim. Ak ve kara zemin taşlarında gürültüsüzce ilerliyordu ayaklarım.</span>
      <span>Çevremde kollarını büküp durmuş alçıdan bir ordu vardı. Geçerken, iki büyük bölmeye yerleştirilmiş kırık</span>
      <span>vazolar, tabaklar, bir altlığın üstünde mavi ve sarı renkte bir yarı tanrı heykeli gördüm. Bu salon seramik ve</span>
      <span>küçük sanatlara ayrılmış Bernard - Palissy salonuydu. Seramikten pek hoşlanmıyorum. Bir bay ve karalar</span>
      <span>giyinmiş bir bayan bu pişirilmiş nesnelere ha'yran hayran bakıyorlardı.</span>
    </p>
    <p class="calibre1">
      <span>Büyük salonun — yani Bordurin — Renaudas salonunun — girişine, görmediğim büyük bir resim asmışlardı.</span>
      <span>Şüphesiz çok yakında konmuş bu resim. Tablonun adı Bekârın Ölümü, altındaki imza Richard Severand. Bir</span>
      <span>devlet armağanıydı bu.</span>
    </p>
    <p class="calibre1">
      <span>-135 —</span>
    </p>
    <p class="calibre1">
      <span>1</span>
    </p>
    <p class="calibre1">
      <span>Bekâr yarı beline dek çıplaktı, gövdesi ölüler gibi yeşile çalıyordu, düzeltilmemiş bir karyolanın üstüne</span>
      <span>yığılmıştı. Darmadağınık çarşaflar ve örtüler adamın uzun zaman can çekiştiğini gösteriyordu. Bay</span>
      <span>Fasquelle'i düşünüp gülümsedim. Ama o şimdi yalnız değildi, kızı vardı başında dönen. Evet, resimde bir de</span>
      <span>hizmetçi görünüyordu, bekâra aynı zamanda karılık eden, yüzünden kötülük akan bir hizmetçi. Bir dolabın</span>
      <span>çekmecesini açmış, gümüş liraları sayıyordu. Odanın açık kapısından, karanlıkta bekleyen kasketli bir adam</span>
      <span>görülüyordu. Sigarası alt dudağına yapışmış bekliyordu. Duvarın dibinde bir kedi, kayıtsız, süt yalıyordu.</span>
      <span>Yalnız kendisi için yaşamıştı bu adam. Hayattaki tutumunun cezası olarak kimseler gelmemişti gözlerini</span>
      <span>kapamaya. Son bir uyarıydı bu resim bana: henüz zaman vardı önümde, çarkedip dönebilirdim. Ama biraz</span>
      <span>ilerlesem neler göreceğimi biliyorum: gireceğim büyük salonda, yüz elliden çok resim asılmıştı duvarlara;</span>
      <span>ailelerini ve Yetimevini genç yaşta ölüp terkeden birkaç delikanlı hesaba katılmazsa, resimlerde görülen</span>
      <span>insanlardan hiçbiri bekâr, hiçbiri çocuksuz, ölmemişti, hiçbiri en son dinsel törenden yoksun ölmemişti. Diğer</span>
      <span>günlerde olduğu gibi o gün de bu adamlar, ölümsüz yaşamdan hak ettikleri paylarını istemek için, kayar gibi,</span>
      <span>usulca ölüme akmışlardı.</span>
    </p>
    <p class="calibre1">
      <span>Çünkü onların da her şeye hakları vardı : yaşamaya, çalışmaya, zengin olmaya, buyruklar vermeye,</span>
      <span>saygıya, kısaca ölümsüzlüğe hakları vardı.</span>
    </p>
  </body>

</html>
