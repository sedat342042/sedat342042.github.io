<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>101</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Bu kırbaçh ve botlu iki herif de öbür dünyayı boylu-yacaklardandı. Benden bir süre sonra, ama uzun bir süre</span>
      <span>sonra değil. Gel gör ki boyuna, ellerindeki kâğıtlarda adlar arayıp duruyor, hapsetmek, öldürmek için milletin</span>
      <span>peşinde koşup duruyorlardı. İspanya'nın geleceğiyle ilgili, başka konularla ilgili bir takım kanıları vardı.</span>
      <span>Yaptıkları bu küçük işler acayip geliyordu, gülünç geliyordu bana. Onların yerinde olmayı istemezdim,</span>
      <span>adamlar deliydi düpedüz.</span>
    </p>
    <p class="calibre1">
      <span>Şişko, elindeki kamçısını botlarına vura vura hep bana bakıyordu. Bütün davranışları, yaşayan vahşî bir</span>
      <span>hayvan olduğunu göstermek için ölçülüp biçilmişti.</span>
    </p>
    <p class="calibre1">
      <span>—  Eee? Anlaşıldı mı?</span>
    </p>
    <p class="calibre1">
      <span>—  Gris'in nerde olduğunu bilmiyorum, Madrid'de olduğunu sanıyordum.</span>
    </p>
    <p class="calibre1">
      <span>Öbür subay, kime yutturuyorsun der gibilerden cansızca salladı sarı, solgun elini. Bu cansızlık da hesaplıydı.</span>
      <span>Küçük oyunlar, küçük numaralar peşindeydiler. Bu tür küçük oyunlarla kendilerini aldatan insanlar</span>
      <span>bulunabilmesi şaşırtıyordu beni.</span>
    </p>
    <p class="calibre1">
      <span>Ağır ağır:</span>
    </p>
    <p class="calibre1">
      <span>—  Düşünmek için on beş dakika izin size. Alın çamaşırlığa kapatın onu, on beş dakika sonra getirirsiniz.</span>
      <span>Söylememekte direnirse hemen kurşuna dizilsin! dedi.</span>
    </p>
    <p class="calibre1">
      <span>İşlerinin ustasıydılar doğrusu. Bütün geceyi ölümü bekleyerek geçirmiştim; Tom ve Juan'ın kurşuna</span>
      <span>dizilmesinden sonra bir saat daha bekletmişlerdi mahzende. Şimdiyse çamaşırlığa kapatıyorlardı. Dünden</span>
      <span>beri düzenledikleri oyunun sonucunu almaya çalışıyorlardı. Süre uzadık-</span>
    </p>
    <p class="calibre1">
      <span>— 309 —</span>
    </p>
    <p class="calibre1">
      <span>ça sinirleri daha çok zayıflayıp kendini teslim eder diyorlardı.</span>
    </p>
    <p class="calibre1">
      <span>İşte bunda yanılıyorlardı. Çamaşırlıkta, kendimi hayli yorgun duyduğumdan arkalıksız bir iskemleye oturdum</span>
      <span>ve düşünmeye başladım. Düşünmeye dediysem, onların önerisini düşünmeye değil, Gris'nin nerde olduğunu</span>
      <span>biliyordum elbette: Kentin dört kilometre uzağında, akrabalarından birinin evinde saklanıyordu. Gizlendiği</span>
      <span>yeri söylemeyeceğimi de biliyordum. Kesindi; kararlıydım, üstünde bile durmuyordum. Ne var ki bu tutumun</span>
      <span>nedenlerini anlamak isterdim. Gris'yi ele vereceğime öleyim daha iyi. Ama neden? Ramon Gris'yi</span>
    </p>
    <p class="calibre1">
      <span>sevmiyordum artık. Gris'ye olan dostluğum da, Concha'ya olan aşkım gibi, yaşama arzum, gibi tan</span>
      <span>ağarmadan az önce yok olup gitmişti. Elbette, Gris'yi her zaman beğenir, sayarım. Sağlam bir arkadaştır. Ne</span>
      <span>var ki, Gris'yi ele vermektense ölümü kabul edişim bu yüzden değildi; onun yaşamı benimkinden değerli</span>
      <span>değildi. Bir adamı duvara yaslayıp ölünceye dek ateş edeceklerdi üstüne. Bu adam ister ben olayım, ister</span>
      <span>Gris, ister bir başkası. İspanya'nın kurtuluşu için Gris'nin benden daha gerekli, benden daha önemli biri</span>
      <span>olduğunu biliyordum, ama şu an, İspanya da, Gris de umurumda değildi; hiç bir şeyin önemi kalmamıştı. Ve</span>
      <span>ben şimdi burada, bu çamaşırlıktaydım, Gris'yi ele verip postu kurtarabilirdim, oysa böyle bir şey yapmak</span>
      <span>istemiyordum, hatta bunu pek gülünç buluyordum. Bir direnişti bu. «İnsan direnmesini bilmeli!» diyordum ve</span>
      <span>garip bir kıvanç kaplıyordu yüreğimi.</span>
    </p>
    <p class="calibre1">
      <span>Beni almaya geldiler ve o iki subayın yanına götürdüler. Ayaklarımızın dibinden bir fare fırladı, zevklendim.</span>
      <span>Erlerden birine dönüp:</span>
    </p>
    <p class="calibre1">
      <span>— Fareyi gördünüz mü? dedim.</span>
    </p>
    <p class="calibre1">
      <span>— 310 —</span>
    </p>
    <p class="calibre1">
      <span>Karşılık vermedi. Yüzü asıktı, kendini önemli bir adam yerine koyuyordu. Bense gülmek istiyordum ama, bir</span>
      <span>kez başlarsam bir daha kendimi tutamam diye korktuğumdan gülemiyordum. Erin bıyıkları vardı.</span>
    </p>
    <p class="calibre1">
      <span>—  Senin bıyıklarını kazımalı ahbap, dedim.</span>
    </p>
    <p class="calibre1">
      <span>Bir insanın ölmeden yüzünün kıllarla kaplanmasından hoşlanması acayip geliyordu bana. Hatırı sayılır bir</span>
      <span>tekme oturttu, sustum.</span>
    </p>
    <p class="calibre1">
      <span>Şişko subay sordu:</span>
    </p>
    <p class="calibre1">
      <span>—  Eee, düşündün mü bakalım?</span>
    </p>
    <p class="calibre1">
      <span>Çok ender rastlanan bir böcekmiş gibi hayretle baktım heriflere.</span>
    </p>
    <p class="calibre1">
      <span>—  Nerde  olduğunu biliyorum,     mezarlıkta  saklanıyor, ya bir korugandadır, ya da mezarcıların odasında.</span>
      <span>Alay etmek için söylemiştim, kalkıp fişeklerini kuşanışlarını, kasıla kasıla buyruklar verişlerini seyretmek</span>
      <span>istiyordum.</span>
    </p>
    <p class="calibre1">
      <span>Hemen sıçrayıp kalktılar.</span>
    </p>
    <p class="calibre1">
      <span>—  Hadi, gidelim hemen. Moles, siz Teğmen Lopez'den on beş adam alın.</span>
    </p>
    <p class="calibre1">
      <span>Şişko bana döndü, sonra:</span>
    </p>
    <p class="calibre1">
      <span>—  Gerçeği söylediysen ben sözümde dururum,    ama yalan söylediysen çekeceğin var.</span>
    </p>
    <p class="calibre1">
      <span>Apar topar çıktılar. Bense erlerin gözetimi altında, istifimi bozmadan bekliyordum. Mezarlıktan dönerken</span>
      <span>suratlarının ne hal alacağını düşündükçe, zaman zaman gülümsüyor, hem sersemlemiş, hem itleşmiş</span>
      <span>duyuyordum kendimi. Koskoca mezar taşlarını kaldırışları, mezarların kapaklarını tek tek açışlarını</span>
      <span>getiriyordum gözlerimin önüne. Bir başka adammışım gibi dışardan bakıyordum duruma: Yiğitlik taslayan şu</span>
      <span>mahpusa, bıyıklarıyle ciddî adam tavırları takınan şu askerlere ve mezarlar arasında koşup</span>
    </p>
    <p class="calibre1">
      <span>— 311 —</span>
    </p>
    <p class="calibre1">
      <span>duran şu subay elbiseli adamlara. Tam bir güldürü, gülmekten katılır insan.</span>
    </p>
  </body>

</html>
