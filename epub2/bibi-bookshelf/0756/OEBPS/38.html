<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>38</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Sekiz gün sonra Anny'yi göreceğim.</span>
    </p>
    <p class="calibre1">
      <span>CUMA</span>
    </p>
    <p class="calibre1">
      <span>Redoute caddesinde yoğun bir sis vardı, Caserne'in duvarlarına sürünerek yürümenin daha akıllıca</span>
      <span>olduğunu düşündüm; sağımda arabaların farları ıslak bir ışık bırakıyorlardı, kaldırımın nerde bittiğini anlamak</span>
      <span>imkânsızdı. İnsanlar vardı çevremde, adımlarının sesini duyuyordum, bazan da mırıltılarını: ama kimseleri</span>
      <span>göremiyordum. Bir kezinde, omzumun hizasında bir kadın yüzü belirdi, ama sis yalayıp yuttu onu; başka bir</span>
      <span>kez, bir başkası geçti sür-tünerek, soluk soluğa. Nereye gittiğimi bilmiyordum, fazlaca dalmıştım galiba:</span>
      <span>dikkatle yürümek, ayak uçlarıyla yeri yoklaya yoklaya yürümek, hattâ kollarını öne uzata uzata yürümek</span>
      <span>gerekiyordu. Bu deneyden hiç de zevk al-</span>
    </p>
    <p class="calibre1">
      <span>;                                    —118 —</span>
    </p>
    <p class="calibre1">
      <span>mıyordum zaten. Öte yandan otele de dönmek istemiyordum, nasıl olsa yakalanmıştım bir kez. Derken,</span>
      <span>yarım saat kadar sonra, uzaktan uzağa mavimsi bir buğu gördüm. »Mavi buğuya doğru gide gide büyük bir</span>
      <span>ışığa ulaştım; ortada, ışığı sisleri delip geçen kahveyi, Mably kahvesini tanıdım.</span>
    </p>
    <p class="calibre1">
      <span>Mably kahvesinin on iki elektrik lambası vardır; ama yalnızca ikisi yanıyordu. Biri kasanın üstündeki, öteki</span>
      <span>tavandaki. Kahvenin tek bir garsonu vardır. Loş bir köşeye itekledi beni.</span>
    </p>
    <p class="calibre1">
      <span>«Burdan geçmeyin bayım, burayı siliyorum.» Yeleksizdi,  gömleğinin yakalığı  da  yoktu,  menekşe rengi</span>
      <span>çizgiler vardı gömleğinin üstünde. Ceketliydi. Esniyordu, parmaklarıyla saçlarını tarayıp tatsız tatsız bakıyor</span>
      <span>bana.</span>
    </p>
    <p class="calibre1">
      <span>— «Koyu bir kahveyle bir çörek getirin.»</span>
    </p>
    <p class="calibre1">
      <span>Hiçbir cevap vermeden gözlerini oğuşturup uzaklaştı.</span>
    </p>
    <p class="calibre1">
      <span>Karanlık sinmişti gözlerine dek, kirli, soğuk bir karanlık.</span>
    </p>
    <p class="calibre1">
      <span>Belli, kaloriferler yanmamıştı.</span>
    </p>
    <p class="calibre1">
      <span>Tek değildim, bir kadın oturmuştu karşıma, teni saydam bir kadın, bazan bulüzünü okşamak için, bazan</span>
      <span>şapkasını başına iyice oturtmak için durmadan oynatıyordu ellerini. Tek sözcük söylemeden çöreğini yeyip</span>
      <span>duran iri yarı, kumral biriyle beraberdi. Sessizlik çekilmez derecedeydi. Canım pipomu yakmak istedi, ama</span>
      <span>kibrit sesinin dikkatlerini çekmesi hoş görünmedi bana.</span>
    </p>
    <p class="calibre1">
      <span>Telefon zili. Eller duruveriyor: eller bulüzün üstünde asılı kalıyor. Garson ağırdan davranıyor. Telâş etmeden</span>
      <span>temizliğini bitiriyor, sonra telefona bakıyor. «Alo, bay George mu? Merhaba bay Georges... Evet efendim...</span>
      <span>Patron I burda yok... Evet inmesi gerekirdi... Ya, bu sisli havada...</span>
    </p>
    <p class="calibre1">
      <span>—119 —</span>
    </p>
    <p class="calibre1">
      <span>Genellikle saat sekize doğru iner... Evet bay Georges, söylerim kendisine. Hoşçakalın bayım.»</span>
    </p>
    <p class="calibre1">
      <span>Sis kül rengi ağır bir kadife gibi çöküyordu camlara. Vitrin camında., bir an, bir yüz belirip kayboldu.</span>
      <span>Kadın yakaran bir sesle,</span>
    </p>
    <p class="calibre1">
      <span>—  «Ayakkabımı bağla,» dedi. Adam hiç bakmadan cevapladı : «Bağları çözük değil.»</span>
    </p>
    <p class="calibre1">
      <span>Sinirlendi kadın, elleri, bulüzünün üstünde bir gidip bir geldi ve iri örümcekler gibi boynunda dolaştı.</span>
      <span>—  «Çözük çözük biliyorum,  ayakkabılarımın bağını.</span>
    </p>
    <p class="calibre1">
      <span>bağla.»</span>
    </p>
    <p class="calibre1">
      <span>Adam bezgin bir tavırla eğildi, kadının masanın altındaki ayağına usulca dokundu:</span>
    </p>
    <p class="calibre1">
      <span>«Tamam.»</span>
    </p>
    <p class="calibre1">
      <span>Memnun memnun  gülümsedi kadın.  Adam  garsonu</span>
    </p>
    <p class="calibre1">
      <span>çağırdı.</span>
    </p>
    <p class="calibre1">
      <span>«Borcumuz ne kadar?»</span>
    </p>
    <p class="calibre1">
      <span>«Kaç çörek yediniz?»</span>
    </p>
    <p class="calibre1">
      <span>Onları gözetmiş gibi olmamak için başımı önüme eğdim. Bir iki dakka sonra çıtırtılar duydum: bir eteklik</span>
      <span>kıyısı, çamurlu bir çift potin gördüm. Adamın sivri ve cilâİK potinleri, etekliğin ardından yürüdüler. Bana</span>
      <span>doğru ilerledi potinler, durdular, yarım bir çark yaptılar. Adam paltosunu giydi. Bu sırada, katı bir kolun</span>
      <span>ucundaki bir el etekliğin ucuna doğru sarktı; bir süre sarkık durdu el, etekliğin kumaşını mıncıkladı.</span>
      <span>Adam :</span>
    </p>
    <p class="calibre1">
      <span>«Hazır mısın?» dedi.</span>
    </p>
    <p class="calibre1">
      <span>El açıldı, sağ potinin üstündeki büyük bir çamur yıldıza dokunup kayboldu. «Oof,» dedi adam.</span>
    </p>
    <p class="calibre1">
      <span>— 120 —</span>
    </p>
    <p class="calibre1">
      <span>Askının yanındaki çantayı aldı. Çıktılar. Sisler içinde kayıplara karıştılar.</span>
    </p>
    <p class="calibre1">
      <span>Garson kahvemi getirirken :</span>
    </p>
    <p class="calibre1">
      <span>«Oyuncudur bunlar, Cine - Palaco'da, sahne arası gösterileri yapıyorlar. Kadın gözlerini bir bezle bağlayıp,</span>
      <span>seyircilerin adlarını, yaşlarını, elindeki kâğıdı hiç görmeden okur gibi söylüyor. Bugün cuma olduğundan</span>
      <span>program değişiyor, bunların gösterileri de bitti. Gidiyorlar artık,» dedi.</span>
    </p>
    <p class="calibre1">
      <span>Sonra oyuncuların masasına gidip, onlardan artakalan çörekleri getirmek istedi.</span>
    </p>
    <p class="calibre1">
      <span>«İstemez.»</span>
    </p>
    <p class="calibre1">
      <span>Bu çörekleri sevmiyordum zaten.</span>
    </p>
  </body>

</html>
