<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>8</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Cimrice acı çekiyor. Zevklerinde de cimri olmalı. Zaman zaman sorarım kendime. Bu tek-düze acıdan,</span>
      <span>şarkıyı bırakır bırakmaz başlayan bu homurdanmalarından kurtulmak istemez mi acep, hüznüne şöyle</span>
      <span>esaslıca gömülmek, umutsuzluğa dalıp boğulmak dilemez mi bu kadın? Sanırım elinden gelmez: derdiyle</span>
      <span>kördüğüm olmuş.</span>
    </p>
    <p class="calibre1">
      <span>PERŞEMBE ÖĞLEDEN SONRA</span>
    </p>
    <p class="calibre1">
      <span>«Bay de Rollebon çok çirkindi. Kraliçe Marie Antoinette, «sevgili maymunum,» derdi ona. Yine de bütün</span>
      <span>kadınların hoşuna gidiyordu, hem de öyle, maymun Voise-</span>
    </p>
    <p class="calibre1">
      <span>— 27 —</span>
    </p>
    <p class="calibre1">
      <span>non gibi soytarılık yaparak da değil. Yüreklerini kazandığı kadınları tutkunun uçurumlarına dek</span>
    </p>
    <p class="calibre1">
      <span>sürükleyebilen garip bir çekiciliği vardı. Dolaplar çeviren biri. Kraliçenin Gerdanlığı olayında şüpheli bir rol</span>
      <span>oynamış. Mirabeau -Tonneau ve Nerciat'yla birlikte ticarete girişmiş, sonra 1790'da ortalıkta görünmez</span>
      <span>olmuş. Derken Rusyadan sesi gelmiş, I. Paul'ün öldürülmesine adı karışmış, ordan uzak ülkelere, Hindistan,</span>
      <span>Çin ve Türkistan'a gitmiş. Ülkeden ülkeye dolaşıp duruyor, dolaplar çeviriyor, casusluk yapıyor. Ve 1813'de</span>
      <span>yeniden Paris'e dönüyor. 1816'da çok güçlü bir kimse oluveriyor: Angouleme düşesinin tek sırdaşı. Korkunç</span>
      <span>çocukluk anılarının etkisiyle, dik kafalı ve tutkulu bir insan haline gelen bu yaşlı kadm onu görünce birdenbire</span>
      <span>yumuşayıp, gülümsemeye başlıyor. Bu kadm sayesinde sarayda dilediği gibi at koşturuyor Bay de Rolle-</span>
      <span>bon. 1820'de, on sekiz yaşında çok güzel bir kız olan Bayan de Roquelaure'la evleniyor. Bay de Rollebon</span>
      <span>yetmiş yaşındadır. Mutluluğunun doruğunda, yaşantısının en güzel günlerini yaşamaktadır. Yedi ay sonra</span>
      <span>ihanetle suçlanıp bir zindana kapatılır. Beş yıl tutuklu kalıp, yargıç önüne çıkamadan ölür.»</span>
    </p>
    <p class="calibre1">
      <span>Germain Berger'nin (1) bu yazısını sıkıntılı bir yürekle yeniden okudum. Bay de Rollebon'u ilk önce, işte bu</span>
      <span>satırlar aracılığıyla tanıdım. Bu birkaç sözcük nasıl da sevdirmişti bu adamı bana! İşte onun özünden, bu</span>
      <span>ufak-tefek adamcağız yüzünden bu Kitaplıktayım şimdi. Yolculuktan döndüğümde hemen Paris'e ya da</span>
      <span>Marsilya' ya yerleşebilirdim. Ama markinin Fransada geçirdiği uzun</span>
    </p>
    <p class="calibre1">
      <span>(1)    Germain BERGER: Mirabeau - Tonneau ve dostları, sayfa 106, not 2, Champion, 1906 (Yayımcının</span>
      <span>notu).</span>
    </p>
    <p class="calibre1">
      <span>— 28 —</span>
    </p>
    <p class="calibre1">
      <span>zamanları kapsayan belgelerin çoğu Bouville belediye kitaplığında. Rollebon şatoda yaşıyordu, Marommes</span>
      <span>şatosunda. Savaştan önce bu kasabada markinin soyundan gelen Rollebon - Campouyre adlı bir mimar</span>
      <span>varmış, 1912'de ölürken kitaplarını Bouville kitaplığına armağan etmiş: Rollebon'un mektupları, günlüğünün</span>
      <span>bir bölümü ve çeşit çeşit belgeler de var aralarında. Hepsini inceleyemedim henüz.</span>
    </p>
    <p class="calibre1">
      <span>Bu yazıları bulduğuma o kadar seviniyorum ki. İşte on yıl var, uzaktım onlardan. Yazım da değişmiş galiba:</span>
      <span>daha bitişik yazıyormuşum harfleri. Bay de Rollebon'u ne kadar sevdim bu yıl! Bir akşamı hatırlıyorum şimdi</span>
      <span>-bir salı akşamıydı: bütün bir gün Mazarine'de çalışmış, 1789-1790 tarihli mektuplarından, Nerciat'yı nasıl</span>
      <span>avladığını çıkarmıştım. Geceydi, Maine caddesinden aşağı doğru iniyordum, Gaite sokağının başında</span>
      <span>kestane satm almıştım. Mutluydum! Almanyadan döndüğünde Nerciat'-nın yüzünün ne şekil aldığını</span>
      <span>düşünüp kendi kendime gülüyordum. Markinin yüzü de bu mürekkep gibi kendisiyle ilgilenmeye</span>
    </p>
    <p class="calibre1">
      <span>başladığımdan beri hayli sararıp soldu.</span>
    </p>
    <p class="calibre1">
      <span>Ne var ki, Bay de Rollebon'un 1801'den sonraki tutumundan hiçbir şey anlamıyorum. Belgeler de tamam</span>
      <span>oysa: mektuplar, anılar, gizli raporlar, polis kayıtları. Tam tersine, aradığımdan da fazlası var elimde. Ama</span>
      <span>bütün bu belgelerde eksik olan sağlamlık, geçerlik. Olguları yalanlamıyorlar, ama uyuşmuyorlar da. Aynı</span>
      <span>kişininmiş gibi görünmüyorlar. Buna rağmen, diğer tarihçiler yine de bu türden belgelerle çalışıyorlar. Nasıl</span>
      <span>yapıyorlar bunu? Yoksa ben mi onlardan daha kuruntulu, ya da daha az akıllıyım? Böyle bir soruyu kendime</span>
      <span>sorunca, bu kez de cevabı ilgilendirmiyor beni. Aslına bakarsan ne aradığımı .ben de</span>
    </p>
    <p class="calibre1">
      <span>— 29 —</span>
    </p>
    <p class="calibre1">
      <span>bilmiyorum. Ne arıyorum? Uzun zamandan beri yazacağım kitaptan çok, kitapta geçen adam, Rollebon</span>
      <span>ilgimi çekti. Ama şimdi adam... adam canımı sıkmaya başladı. Şimdi, kitap bağladı beni kendine, bu kitabı</span>
      <span>yazmak için, gittikçe güçlenen bir arzu duyuyorum içimde, yaşlandıkça artan bir arzu mu desek buna.</span>
      <span>Rollebon'un, Birinci Paul'ün öldürülmesinde parmağı olduğu elbette kabul edilebilir. Nitekim bu ölümden</span>
      <span>hemen sonra, Doğuda çar hesabına casusluk yapmak gibi bir göreve hayır demedi, demedi, demedi ama</span>
      <span>Napoleon'a çalışıp Alexandre'i aldatmaktan da geri durmadı. Öte yandan, kendisine bağlıymış gibi görünmek</span>
      <span>için Artois kontuyla haberleşip, ona da az önemli bilgiler uçurdu. Bütün bunlar olmayacak şey değil. Aynı</span>
      <span>yıllarda, tehlikeli ve karmaşık bir başka oyunu da Fouche oynuyordu. Belki de marki, Asyadaki prensliklere</span>
      <span>Fouche hesabına silâh satıyordu.</span>
    </p>
    <p class="calibre1">
      <span>Diyelim ki evet: bütün bunları yapabilirdi, ama ortada kanıt yok: bütün bunların kanıtlanamıyacağma da</span>
      <span>yavaş yavaş inanmaya başladım. Bunlar olaylardan kalkarak varılmış dürüst varsayımlar: bu varsayımların</span>
      <span>benden doğduğunu, bilgilerimin basit bir birleşiminden başka bir şey olmadığını çok iyi seziyorum.</span>
      <span>Rollebon'la ilgili belgelerde bu hususları aydınlatacak en küçük bir ışık bile yok. Bu tembel, ağır, tatsız</span>
      <span>olaylar, onlara vermek istediğim düzenin kesikliğiyle uyuşuyor, ama bu düzenin dışında kalıyorlar. Galiba</span>
    </p>
  </body>

</html>
