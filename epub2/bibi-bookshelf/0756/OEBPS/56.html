<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>56</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>«Teşekkürler, zahmet etmeyin.»</span>
    </p>
    <p class="calibre1">
      <span>Garson kız koşup yardım etmeye kalkmadan önce, delikanlı yağmurluğunu çıkarmıştı bile. Üstünde ceket</span>
      <span>yerine, fermuarlı deri bir kazak var. Garson kız bu kez kadına yöneliyor, ne var ki, delikanlı atılıp kıvrak bir</span>
      <span>hareketle arkadaşının mantosunu çıkarmasına yardım ediyor. Yanımızdaki bir masaya karşılıklı oturuyorlar.</span>
      <span>Uzun zamandan beri birbirleriyle tanışıyora benziyorlar. Yorgun, duru, biraz da somurtkan bir yüzü var</span>
      <span>kadmm. Birden •şapkasını çıkarıp, gülümseyerek, kara saçlarını tarazlıyor.</span>
    </p>
    <p class="calibre1">
      <span>Kitap Kurdu, iyilik dolu bakışlarla, uzun zaman süzüyor onları; sonra bana dönüp: «Güzelmişler!» der gibi,</span>
      <span>hafifçe göz kırpıyor.</span>
    </p>
    <p class="calibre1">
      <span>Çirkin değiller. Susuyorlar, birlikte olmaktan, beraber görünmekten mutlu gibiler. Anny ve ben bazan, Picca-</span>
      <span>dilly'deki bir lokantaya girdiğimizde, kendimizi, insanların uysal uysal izlediği nesneler gibi duyardık. Anny</span>
      <span>hoşlanmazdı bundan, ama ne yalan söyleyeyim, başkalarının bizi seyretmesinden biraz gurur duyardım ben.</span>
      <span>Şaşılacak şey oysa; şu delikanlıya pek yaraşan, temiz, özenli bir halim de yoktu, buna rağmen, başkalarının</span>
      <span>hemen dikkatini çekecek kadar çirkin de değilim. Ne var ki, her ikimiz de gençtik: şimdi, başkalarının</span>
      <span>gençliğini görünce duygulanacak bir yaşta olduğum halde duygulanmıyorum. Kadının, tatlı ve loş gözleri var,</span>
      <span>delikanlı portakal renginde, hafif tüylü, sevimli, küçük bir çenesi var. Duygulanı-</span>
    </p>
    <p class="calibre1">
      <span>—173 —</span>
    </p>
    <p class="calibre1">
      <span>yorum, doğru, ama biraz da tiksinti veriyorlar bana. Kendimden çok uzak hissediyorum onları: sıcaktan</span>
      <span>gevşemişler, ve yüreklerinde aynı tatlı, güçsüz düşü taşıyorlar. Rahatlar, sarı duvarlara, insanlara güvenli</span>
      <span>gözlerle bakıyorlar, dünyayı şu haliyle güzel buluyorlar, belli bir süre için herbiri, yaşamının anlamını ötekinin</span>
      <span>yaşantısında buluyor. Bir süre sonra ikisinin yaşantısı birleşip tek bir yaşantı olur, artık hiçbir anlamı olmayan</span>
      <span>ağır ve ılık bir yaşantı-ne var ki, hiçbir zaman anlamayacaklar bunu.</span>
    </p>
    <p class="calibre1">
      <span>Birbirlerinden çekinir gibi bir halleri var. Ama işte delikanlı, ürkek, fakat kararlı bir davranışla, arkadaşının</span>
      <span>elini tutuyor hafifçe. Genç kadın derin derin soluyor, birlikte yemek listesine eğiliyorlar. Evet, mutlular. Ya</span>
      <span>sonra, sonra n'olacak?</span>
    </p>
    <p class="calibre1">
      <span>Kitap Kurdu keyifli görünüyor:</span>
    </p>
    <p class="calibre1">
      <span>«Dün değil önceki gün sizi gördüm.»</span>
    </p>
    <p class="calibre1">
      <span>«Nerde?»</span>
    </p>
    <p class="calibre1">
      <span>Şakalaşıyormuş gibi kibarca,</span>
    </p>
    <p class="calibre1">
      <span>«Ha, ha!» diyor.</span>
    </p>
    <p class="calibre1">
      <span>Bir an hiçbir şey söylemeden bekletiyor beni. Sonra cevaplıyor:</span>
    </p>
    <p class="calibre1">
      <span>«Müzeden çıkıyordunuz.»</span>
    </p>
    <p class="calibre1">
      <span>«Ha evet, ama önceki gün değil; cumartesi günü,» diyorum.</span>
    </p>
    <p class="calibre1">
      <span>Önceki gün müzeye koşacak cesaret şüphesiz yoktu bende.</span>
    </p>
    <p class="calibre1">
      <span>«Orsini suikastıyla ilgili ünlü odundan oyma eseri gördünüz mü?»</span>
    </p>
    <p class="calibre1">
      <span>«Orda böyle bir eserin olduğunu bilmiyorum.»</span>
    </p>
    <p class="calibre1">
      <span>«Nasıl olur? Girerken sağdaki küçük bir salonda. Genel af çıkıncaya dek, Bouville'deki bir evin tavan</span>
      <span>arasında saklanan bir Commune devrimcisinin eseri. Burdan</span>
    </p>
    <p class="calibre1">
      <span>— 174 —</span>
    </p>
    <p class="calibre1">
      <span>"bir gemiye binip Amerikaya kaçmak istemiş, ama Bouvil-le'de liman polisi pek tetiktir. Yaman bir adammış.</span>
      <span>Boş zamanlarını, kayın ağacından büyük bir parçayı işleyerek geçirmiş. Bir çakıdan ve bir tırnak</span>
    </p>
    <p class="calibre1">
      <span>törpüsünden başka hiç bir şey de yokmuş elinde. İnce kısımları tırnak törpüsüyle yapmış: elleri, gözleri</span>
      <span>örneğin. Eserin uzunluğu bir metre elli santim, genişliği bir metre; bütün yapıt tek bir parça halindedir; her biri</span>
      <span>el kadar yetmiş kişi oyulmuş tahtaya, bir de imparatorun arabasını çeken iki at var. Ya yüzler bayım, tırnak</span>
      <span>törpüsüyle yapılmış o yüzleri bir görmeli, öyle derin bir insanî anlam taşıyorlar ki! İzninizle bayım, gerçekten</span>
      <span>görülmeye değer bir yapıt.»</span>
    </p>
    <p class="calibre1">
      <span>Bir tartışmaya girmek istemiyorum:</span>
    </p>
    <p class="calibre1">
      <span>«Ben yalnızca Bordurin'in tablolarını görmeye gitmiştim.»</span>
    </p>
    <p class="calibre1">
      <span>Kitap Kurdu hemen hüzünleniyor. Titrek bir gülücükle:</span>
    </p>
    <p class="calibre1">
      <span>«Büyük salondaki o resimleri mi? Resimden pek anladığım yok. Şüphesiz, Bordurin'in büyük bir ressam</span>
      <span>olduğunun ayırımındayım, nasıl derler, fırçalarını ustalıkla kullanıyor, biliyorum, ama estetik zevk, güzellik</span>
      <span>anlayışı işte o eksik bende bayım,» diyor.</span>
    </p>
    <p class="calibre1">
      <span>Hoşuma gidiyor bu hali.</span>
    </p>
    <p class="calibre1">
      <span>«Ben de heykelden anlamıyorum,» diyorum.</span>
    </p>
    <p class="calibre1">
      <span>«Ah bayım, ah! Yazık ki ben de anlamıyorum. Müzikten de, danstan da. Oysa bu konularda pek de boş</span>
      <span>sayılmam. Anlaşılır şey değil: öyle insanlar gördüm ki, benim bildiklerimin yarısını bile bilmedikleri halde bir</span>
      <span>tablonun önünde büyük bir zevk alıyormuş gibi hayranlıkla duruyorlar.»</span>
    </p>
    <p class="calibre1">
      <span>«Gösteriş yapıyorlar.»</span>
    </p>
    <p class="calibre1">
      <span>«Belki de.»</span>
    </p>
    <p class="calibre1">
      <span>—175 —</span>
    </p>
    <p class="calibre1">
      <span>Kitap Kurdu düşe dalıyor bir an:</span>
    </p>
  </body>

</html>
