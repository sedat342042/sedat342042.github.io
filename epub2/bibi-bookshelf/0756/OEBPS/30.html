<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>30</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>yaralıların boğazından dökülen her hıçkırık, süslenen kadınların her hareketi attığım her adımda, yüreğimin</span>
      <span>her vuruşunda yankısını buluyor.</span>
    </p>
    <p class="calibre1">
      <span>Bilmem neden durup duruyorum Gulet geçidinin önünde? Yoksa beklemiyorlar mı beni geçidin ötesinde?</span>
      <span>Ama seziyorum, orda, Tournebride sokağının ötesinde, Ducaton alanında, hayat bulmak için bana ihtiyaç</span>
      <span>duyan bir şey var. Sıkıntıyla doluyum: En küçük davranışım bile bağlıyor beni. Ne isteniyor benden</span>
      <span>sezemiyorum. Ama ya orası, ya burası, bir seçim yapmalıyım: Gillet geçidinden vaz geçiyorum. Ne vardı bu</span>
      <span>geçitte benimle ilgili, benim olan? Hiç bir zaman bilemeyeceğim bunu.</span>
    </p>
    <p class="calibre1">
      <span>Ducaton alanı bomboş. Yamldım mı yoksa? Buna dayanamayacağım artık. Sahi hiç bir şey olmayacak mı?</span>
      <span>Mably kahvesinin ışıklarına yaklaşıyorum. Şaşkınım, içeri girecek miyim, girmeyecek miyim, bilemiyorum.</span>
      <span>Buğulu koca camlara şöyle bir göz atıyorum.</span>
    </p>
    <p class="calibre1">
      <span>Kahve dolup taşıyor. Nemli elbiselerden çıkan buğu ve sigara dumanları yüzünden mavi bir renge bürünmüş</span>
      <span>hava. Tezgâhtar kız yine tezgâhında duruyor. Çok iyi tanırım onu: O da benim gibi kızıl tenlidir, karnı ağrır</span>
      <span>boyuna. Dağılan bedenlerin bazan çıkardığı menekşe kokusuna benzeyen hüzünlü bir gülüşle etekliklerinin</span>
      <span>altında çürüyüp duruyor. Baştan ayağa bir titremedir alıyor beni: Evet o, o beni bekliyordu. Ordaydı, tezgâhın</span>
      <span>arkasında gövdesini kıpırdatmadan dimdik duruyordu, gülüm-</span>
    </p>
    <p class="calibre1">
      <span>— 94 —</span>
    </p>
    <p class="calibre1">
      <span>süyordu. Kahvenin derinliklerinden bir şey gerilere doğrır gidiyor, gerilere, bu pazar gününün kopuk anılarına</span>
      <span>doğru gidiyor, kopuk anıları birbiriyle kaynaştırıp bir anlam .kazandırıyor onlara: Bütün bir gün buraya</span>
      <span>gelmek için dolaşıp durmuşum demek, buraya gelip, nar çiçeği rengindeki perdenin üzerinde açılan bu ince</span>
      <span>yüze uzun uzun bakmak için. Her şey duruverdi birden; yaşantım duru-verdi: Bu koca vitrin camı, bu su gibi</span>
      <span>yoğun ve mavi hava, suyun derinliklerindeki bu dolgun ve ak bitki ve bir de ben, bir bütün oluyoruz:</span>
      <span>Mutluyum.</span>
    </p>
    <p class="calibre1">
      <span>Redoute caddesinde buldum kendimi, düşündüm: Buruk bir pişmanlıktan başka nem kaldı? Söyleniyorum</span>
      <span>kendi kendime: «Şu serüven duygusu kadar sevdiğim, tuttuğum hiç bir şey yok dünyada. Ama bu duygu da</span>
      <span>canı istediği zaman geliyor; geldiği gibi de çabucak kaçıp gidiyor, onsuz nasıl da tatsızım! Hayatımı</span>
      <span>yaşamadığımı anlamam için mi böyle gelip gelip gidiyor, alay eder gibi yokluyor beni?»</span>
    </p>
    <p class="calibre1">
      <span>Ardımda,  kentte,  dümdüz  uzanan geniş caddelerde, L tahta tarabaların soğuk aydınlığında yaman bir</span>
      <span>toplumsal olay can çekişiyordu: Ölmek üzere olan pazar son soluğunu veriyordu.</span>
    </p>
    <p class="calibre1">
      <span>PAZARTESİ</span>
    </p>
    <p class="calibre1">
      <span>dün :</span>
    </p>
    <p class="calibre1">
      <span>Bu saçma, gösterişli cümleyi nasıl olmuş da yazmışım</span>
    </p>
    <p class="calibre1">
      <span>«Yapayalnızım, ama kentin üzerine yürüyen bir ordu gibiyim.»</span>
    </p>
    <p class="calibre1">
      <span>Süslü cümleler kurmaya ne gerek var? Ben bazı durumları açığa çıkarmak için yazıyorum. Edebiyatla alış-</span>
      <span>— 95 —</span>
    </p>
    <p class="calibre1">
      <span>verişim yok. Her şeyi kalemime geldiği gibi yazmalıyım; şu sözcük iyiymiş, bu sözcük kötüymüş</span>
    </p>
    <p class="calibre1">
      <span>dememeliyim.</span>
    </p>
    <p class="calibre1">
      <span>Asıl beni tiksindiren dün akşam kendimi yüce duy-mamdır. Yirmi yaşlarındayken kafayı çeker, Descartes</span>
      <span>gib" biri olduğumu söylerdim. Kendime kahraman süsü verdiğimi çok iyi seziyordum, ama aldırmıyordum</span>
      <span>buna, hoşuma gidiyordu. Devrisi gün uyandığımda, kusmuk dolu bir yataktaymışım gibi iğrenirdim</span>
      <span>kendimden. İçtim, ama içtiğim zamanlar da kusmadım, ne var ki kusmaktan beterdi duyduğum iç bulantısı.</span>
      <span>Ya dünkü yaptığım, keşke sarhoşken yazmış olaydım, hiç değilse sarhoştum der bir özür bulurdum</span>
      <span>yaptığıma. Bir budala gibi coşkuya vurmuşum kendimi. Su gibi saydam, soyut cümleler kurarak kendimi</span>
      <span>arıtmalıyım.</span>
    </p>
    <p class="calibre1">
      <span>Bu serüven duygusu elbette ki olaylardan gelmiyor: Kanıtı ortada bunun. Olaylardan çok, onların birbirini</span>
      <span>izleyiş biçiminden doğuyor. Sanırım şöyle oluyor bu: İnsan birdenbire zamanın geçip gittiğini, bir an'ın bir</span>
      <span>başkasına, onun da bir diğerine gittiğini, kısaca, birbirlerini izlediğini duyuyor; her an ölüp gidiyor-, onu</span>
      <span>durdurmak v.b. elimizde değil. O zaman da bu duyguyu, serüven duygusunu anlar içinde beliren olaylara</span>
      <span>bağlarız; biçimle ilgili bir şeyi özle ilgili sanırız. Zamanın bu ünlü akışından bol bol söz edilir, ama bu akış hiç</span>
      <span>bir zaman görülmez. Bir kadın görürsünüz, yaşlanacağını düşünürsünüz, ama yaşlanışını göremezsiniz. Ne</span>
      <span>var ki zaman zaman bu kadının yaşlanışını görür gibi olur, onunla birlikte yaşlandığınızı duyarsınız: Serüven</span>
      <span>duygusu işte bu duygudur.</span>
    </p>
    <p class="calibre1">
      <span>Yanlış hatırlamıyorsam, zamanın geri dönülmezliği deniyor buna. Serüven duygusu da olsa oisa bu</span>
      <span>duygudur, zamanın geri dönülmezliği duygusudur. Peki böyle bir duygu neden uyanmaz insanda her</span>
      <span>zaman ? Yoksa zamanın ge-</span>
    </p>
    <p class="calibre1">
      <span>— 96 —</span>
    </p>
    <p class="calibre1">
      <span>ri dönülmez olduğu anlar mı yok? Öyle anlar vardır ki insan her istediğini yapabileceğini, geleceği yaşayıp,</span>
      <span>gc /o dönebileceğini, bunun önemsiz bir şey olduğunu sanır; öyle anlar da vardır ki zaman kesitleri</span>
      <span>birbirleriyle dalı a ::;'a bağlıdır, zamanı yeniden yaşamaya başlamamız imkânı." olduğundan atılımımızın</span>
      <span>boşa gitmesi de söz konusu ;":o-ğildir.</span>
    </p>
  </body>

</html>
