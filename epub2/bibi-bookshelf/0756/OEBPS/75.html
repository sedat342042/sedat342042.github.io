<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>75</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>gibi, içeri girince duvarlarda o maskeleri ve şalları görmeliydim. Senin odana girince otel motel kalmazdı</span>
      <span>artık. Odana gelince, o da bambaşka bir âlemdi... Kapıyı açmaya gelmezdin, îçeri girdiğimde seni, odanın bir</span>
      <span>köşesinde, belki yere, her zaman yanında taşıdığın yün kadife döşemenin üstüne oturmuş, bana hışımla</span>
      <span>bakıp beklerken bulurdum... Ağzımı açıp tek bir sözcük söylemeye, tek bir hareket yapmaya ya da şöyle bir</span>
      <span>soluk almaya kalksam senin kaşların çatılır ve neden olduğunu bilmeden alabildiğine suçlu bulurdum</span>
      <span>kendimi. Sonra her dakka pot üstüne pot kırarak gırtlağıma dek hatalar içine gömülür giderdim...»</span>
      <span>«Kaç kere böyle bir şey oldu?»</span>
    </p>
    <p class="calibre1">
      <span>«Yüz kere!»</span>
    </p>
    <p class="calibre1">
      <span>«En azından. Artık ustalaştm mı, inceldin mi bakalım?»</span>
    </p>
    <p class="calibre1">
      <span>«Hayır!»</span>
    </p>
    <p class="calibre1">
      <span>«Bunu söylemem hoşuma gidiyor. Eee, bu gidişin sonu neye varacak?»</span>
    </p>
    <p class="calibre1">
      <span>«Sonu mu? Nasıl olsa yok artık...»</span>
    </p>
    <p class="calibre1">
      <span>Ve bir tiyatro oyuncusu sesiyle haykırıyor:</span>
    </p>
    <p class="calibre1">
      <span>«Vay, vay! Kolay kolay inanamıyorsun buna değil mi?»</span>
    </p>
    <p class="calibre1">
      <span>Sonra usul bir sesle sürdürüyor:</span>
    </p>
    <p class="calibre1">
      <span>— 228 —</span>
    </p>
    <p class="calibre1">
      <span>«Peki o halde, bu konuda inanabilirsin artık bana: Yok artık onlar!»</span>
    </p>
    <p class="calibre1">
      <span>«Üstün anlar yok mu artık?»</span>
    </p>
    <p class="calibre1">
      <span>«Hayır, yok.»</span>
    </p>
    <p class="calibre1">
      <span>Aptallaşıyorum. Israrla üstünde duruyorum:</span>
    </p>
    <p class="calibre1">
      <span>«Yani sen artık... Bitti demek bu... acıklı oyunlar, maskelerin, şalların, döşemelerin ve bizzat benim küçük bir</span>
      <span>oyuncu olduğumuz —ve senin başoyunculuğunu yaptığın— bir anlık acıklı oyunlar bitti demek?»</span>
    </p>
    <p class="calibre1">
      <span>Gülümsüyor.</span>
    </p>
    <p class="calibre1">
      <span>«Nankör. Kendisine bazan benimkinden çok daha önemli roller verdiğimi anlayamamış bile. Ne yapalım,</span>
      <span>evet, bitti! Çok mu şaşırdm?»</span>
    </p>
    <p class="calibre1">
      <span>«Ya, çok şaşırdım! Üstün anlar oyununun senden kop-mayan bir parça olduğunu, bunu senden almanın</span>
      <span>yüreğini söküp almak gibi bir şey olduğunu sanıyordum.» Hiç de pişman görünmeyen bir tavırla : «Ben de</span>
      <span>öyle sanıyordum,» deyip, hoş izlenim bırakmayan alaycı bir sesle ekledi :</span>
    </p>
    <p class="calibre1">
      <span>«Bunsuz  da  yaşayabildiğimi  görüyorsun.» Ellerini dizlerinden birinin üstünde kenetledi. Bütün yüzüne</span>
      <span>canlılık, gençlik taşıyan belli belirsiz bir gülümsemeyle havaya baktı. Üstünde, gizemli, yaşantısından</span>
      <span>hoşnut, şişman, küçük bir kız hali var.</span>
    </p>
    <p class="calibre1">
      <span>«Evet, senin değişmediğine memnunum. Yerini değiştirip, üstüne başka bir boya vurup, başka şekil çizerek</span>
      <span>başka bir yolun kıyısına dikselerdi, bana yönümü gösterecek nişangâhımdan olurdum. Sen gereklisin bana.</span>
      <span>Ben değişiyorum, ama senin hep aynı noktada, aynı yerde kaldığın anlaşılıyor, sana bakıp ne kadar</span>
      <span>değiştiğimi ölçüyorum.»</span>
    </p>
    <p class="calibre1">
      <span>— 229 —</span>
    </p>
    <p class="calibre1">
      <span>Her şeye rağmen, biraz incinmiş hissediyorum kendimi. Gür bir sesle :</span>
    </p>
    <p class="calibre1">
      <span>«Yanlış düşünüyorsun, oysa ben... Tam tersine, bu geçen zaman içinde hayli gelişme oldu bende de,</span>
      <span>aslında ben...»</span>
    </p>
    <p class="calibre1">
      <span>Ezici bir küçümsemeyle :</span>
    </p>
    <p class="calibre1">
      <span>«Ha anladım, düşünce değişikliği seninkisi, oysa ben iliklerime dek değiştim.»</span>
    </p>
    <p class="calibre1">
      <span>İliklerime dek... Sesinde... beni allak bullak eden bir şey vardı, anlayamıyordum. Her neyse, hemen bir</span>
      <span>sıçrama yaptım! Yitik bir Anny'yi aramaktan vaz geçiyorum. Bu kız, yıkılmış gibi görünen bu şişman kız, beni</span>
      <span>duygulandıran, sevdiğim kız.</span>
    </p>
    <p class="calibre1">
      <span>«Bir tür kesinlikle... fiziksel bir kesinlikle biliyorum, duyuyorum üstün anlar olmadığını. Yürürken parmak</span>
      <span>uçlarıma dek duyuyorum bunu. Her zaman duyuyorum, uyurken bile. Unutamıyorum hiç. Bir Tanrı esini gibi</span>
      <span>gelmedi asla o bana; yaşantım şu gün, şu saat değişti diyemem. Ne var ki şu an, bunu daha dün anlamışım</span>
      <span>gibi geliyor bana. Şaşkınım, tedirginim, alışamıyorum kendime.»</span>
    </p>
    <p class="calibre1">
      <span>Durgun bir sesle söylüyor bunları. Bunca değişmesinden gurur duyuyormuş gibi bir anlam da var sesindeki</span>
      <span>bu durgunlukta. Oturduğu sandığın üzerinde olağanüstü bir incelikle usul usul sallanıyor. Geldiğimden beri,</span>
      <span>bir zamanlar Marsilya'da tanıdığım Anny'ye hiç bu kadar ben-zememişti. Yeniden kazandı beni, gülünçlüğü,</span>
      <span>yapmacık-lığı, inceliği aşıp onun garip iç dünyasına yeniden daldım. Onun yanındayken duyduğum, beni</span>
      <span>tahrik eden o ılıklığı, damağımdaki buruk acıyı da yeniden duymaya başladım.</span>
    </p>
    <p class="calibre1">
      <span>Anny, dizinde kenetlediği ellerini çözüp, dizini koyve-</span>
    </p>
    <p class="calibre1">
      <span>— 230 —</span>
    </p>
    <p class="calibre1">
      <span>riyor. Susuyor. Kurallı bir sessizlik bu, operada orkestra</span>
    </p>
    <p class="calibre1">
      <span>yedi mezür çalarken sahnenin boş kalması gibi. Çayını içiyor. Sonra, fincanı yanma koyup, yumruklarını</span>
      <span>sandığın kıyılarına doğru dayayarak kaskatı duruyor.</span>
    </p>
    <p class="calibre1">
      <span>Ve birden, benim o çok sevdiğim, kinle kabarmış, buruk, ağulu Medusa yüzünü, en yüce yüzünü takınıyor.</span>
      <span>Anny asla yüzündeki anlamlı değiştirmez, eski oyuncuların maske değiştirmeleri gibi, yalnızca yüzünü</span>
    </p>
  </body>

</html>
