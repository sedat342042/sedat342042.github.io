<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>76</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>değiştirir, bir anda değiştirir hem de. Ve bu maskelerden her biri havayı değiştirmeye, arkadan gelecek olana</span>
      <span>yeni bir düzen vermeye yarar. Anny konuşurken maske belirir ve o konuştuğu sürece değişmeden öylece</span>
      <span>kalır. Sonra düşüp Anny'-den kopar.</span>
    </p>
    <p class="calibre1">
      <span>Beni görmüyormuş gibi hep bana bakıyor. Konuşacak. Maskesine uygun acıklı bir söylev, bir yas türküsü</span>
      <span>bekliyorum:</span>
    </p>
    <p class="calibre1">
      <span>Tek bir cümle dökülüyor ağzından :</span>
    </p>
    <p class="calibre1">
      <span>«Ben de bilmiyorum nasıl yaşadığımı.»</span>
    </p>
    <p class="calibre1">
      <span>Ses tonu hiç de uymuyor yüzüne. Acıklı değil bu ses... korkunç. Göz yaşı dökmeden, kendisine acınmasını</span>
      <span>istemeden kuru bir umiutsuzluğu tanımlıyor. Evet, kupkuru bir şey var Anny'de.</span>
    </p>
    <p class="calibre1">
      <span>Maske düşüyor, Anny gülümsüyor.</span>
    </p>
    <p class="calibre1">
      <span>«Hiç de üzgün değilim. Çok zaman şaşıyorum bile buna, ama biliyorum haksızdım. Neden üzgün olacaktım?</span>
      <span>Bir zamanlar hayli güzel tutkularım vardı. Annemden tutkuyla nefret ettim ve seni tutkuyla sevdim.»</span>
      <span>Seni tutkuyla sevdim derken meydan okur gibi gibi bir tavır takınmıştı.</span>
    </p>
    <p class="calibre1">
      <span>Cevap bekliyor. Susuyorum.</span>
    </p>
    <p class="calibre1">
      <span>«Bütün bunlar elbette bitti artık.»</span>
    </p>
    <p class="calibre1">
      <span>«Nasıl bilebilirsin bunu?»</span>
    </p>
    <p class="calibre1">
      <span>— 231 —</span>
    </p>
    <p class="calibre1">
      <span>«Biliyorum. Artık bana tutku verecek hiç bir şeyle, hiç kimseyle karşılaşmayacağımı biliyorum. Birini</span>
      <span>sevmeye koyulmak başlı başına bir iş, bir girişimdir. Güç ister, yürek ister, körlük ister... Hatta başlangıçta</span>
      <span>öyle bir an vardır ki uçurumun üstünden sıçramak ister. Düşünmeye kalkarsan aşamazsın onu.»</span>
    </p>
    <p class="calibre1">
      <span>«Neden?»</span>
    </p>
    <p class="calibre1">
      <span>Alaylı bir gözle bakıyor, sorumu cevaplamadan anlatmasını sürdürüyor:</span>
    </p>
    <p class="calibre1">
      <span>«Şimdi, göçmüş tutkularımla çevrili yaşıyorum. On iki yaşımda, bir gün, annem beni dövdü diye öfkelenip</span>
      <span>üçüncü kattan aşağıya atmaya kalkmıştım kendimi. Şimkii o güzel öfkeyi yeniden bulmaya uğraşıyorum.»</span>
      <span>Uzaklara dalmış ve bambaşka şeyler söylüyormuş gibi ekliyor ardından:</span>
    </p>
    <p class="calibre1">
      <span>«Nesnelere uzun zaman bakması da hoş olmuyor. Neyin nesi olduklarını öğrenmek, anlamak için onlara</span>
      <span>bakıyor, sonra hemen gözlerimi çevirmem gerekiyor.»</span>
    </p>
    <p class="calibre1">
      <span>«Peki neden?»</span>
    </p>
    <p class="calibre1">
      <span>«Tiksindiriyor beni.»</span>
    </p>
    <p class="calibre1">
      <span>«Sakın o da?... evet, kuşkusuz her şeye rağmen benzerlikler var arada. Aynı şey daha önce bir kez daha</span>
      <span>olmuş, Londra'da, aşağı yukarı aynı anda, aynı konular hakkında, aynı şeyleri düşünmüştük birbirimizden</span>
      <span>habersiz. Ne kadar isterdim onun da... Ama Anny'nin düşüncelerinde pek çok dönüşler vardır; söylediğini</span>
      <span>anlayıp anlamadığından insan hiç bir zaman emin olamaz. Açıkça öğrenmem gerek.</span>
    </p>
    <p class="calibre1">
      <span>«Dinle bak, bir şey söylemek isterim sana: Üstün anların ne olduğunu hiç bir zaman iyice bilmediğimin sen</span>
      <span>de farkındasın; hiç bir zaman açıklamadın bunu bana.»</span>
    </p>
    <p class="calibre1">
      <span>«Evet, farkındayım, ama sen de bu konuda hiç bir</span>
    </p>
    <p class="calibre1">
      <span>— 232 —</span>
    </p>
    <p class="calibre1">
      <span>çaba göstermedin. Kazık gibi dururdun yanımda.»</span>
    </p>
    <p class="calibre1">
      <span>«Yazık ki öyle! Bunun bana neye mal olduğunu çok iyi biliyorum.»</span>
    </p>
    <p class="calibre1">
      <span>«Başına gelen her şeyi sen kendin hak ettin. Sen istedin, çok suçluydun bu konuda; güçlü halinle canımı</span>
      <span>sıkıyordun. Bana, ben normalim der gibi bir halin vardı. Sağlık taşıyordu bedeninden, ruhsal bir sağlık</span>
      <span>fışkırıyor-du.»</span>
    </p>
    <p class="calibre1">
      <span>«Oysa en azından belki yüz kere sordum sana, ne olduğunu...»</span>
    </p>
    <p class="calibre1">
      <span>Öfkeyle cevapladı :</span>
    </p>
    <p class="calibre1">
      <span>«Evet sordun, ama nasıl sordun. Bakalım neymiş gibilerden, îşin gerçeği bu. Yapmacık bir nezaketle</span>
      <span>soruyordun, küçükken yaşlı kadınların bana ne oynuyorsun diye sordukları gibi.»</span>
    </p>
    <p class="calibre1">
      <span>Dalgın dalgın ekledi:</span>
    </p>
    <p class="calibre1">
      <span>«Aslında, en çok nefret ettiğim insan sen miydin, değil miydin, bilmiyorum.»</span>
    </p>
    <p class="calibre1">
      <span>Kendini koyvermemek için çaba gösteriyor, toparlanıp gülümsüyor, yanakları hâlâ alev alev. Çok güzel.</span>
      <span>«Ne olduğunu açıklayabilirim sana. Simidi artık, senin gibi yaşlı kadıncağızlara, kızmadan çocukluk</span>
      <span>oyunlarımı anlatacak kadar yaşlı sayılırım ben de. Hadi söyle bakalım, öğrenmek istediğin nedir?»</span>
      <span>«Onun ne olduğunu?»</span>
    </p>
    <p class="calibre1">
      <span>«Seçkin dorumlardan söz etmiştim sana?»</span>
    </p>
    <p class="calibre1">
      <span>«Sanmıyorum.»</span>
    </p>
    <p class="calibre1">
      <span>Emin bir sesle :</span>
    </p>
    <p class="calibre1">
      <span>«Evet, evet, söz etmiştim. Aix'de, şimdi adını hatırlamadığım o alanda. Bol güneşli bir gün bir kahvenin</span>
      <span>bahçesinde, portakal renkli güneş şemsiyelerinin altında oturuyorduk. Hatırlamıyorsun: Limonata içiyorduk,</span>
      <span>toz şe-</span>
    </p>
    <p class="calibre1">
      <span>— 233 —</span>
    </p>
    <p class="calibre1">
      <span>kerinin içinden ölü bir kara sinek çıkmıştı,» dedi.</span>
    </p>
  </body>

</html>
