<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>39</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>«Işıkları söndüreyim. Sabahın saat dokuzunda tek bir müşteri için iki lamba yakarsam patron hesabını sorar</span>
      <span>benden.»</span>
    </p>
    <p class="calibre1">
      <span>Kahve alacakaranlığa dönüştü. Şimdi yüksek vitrinlerden kurşuniye ve esmere bulanmış cılız bir aydınlık</span>
      <span>akıyordu.</span>
    </p>
    <p class="calibre1">
      <span>«Bay Fasquelle'i görmek istiyorum.»</span>
    </p>
    <p class="calibre1">
      <span>Yaslı kadının girdiğini görmemişim. Soğuk bir yel vuruyor, titriyorum.</span>
    </p>
    <p class="calibre1">
      <span>«Bay Fasquelle henüz inmedi.»</span>
    </p>
    <p class="calibre1">
      <span>«Bayan Florent gönderdi beni, rahatsız, bugün gelemeyecek.»</span>
    </p>
    <p class="calibre1">
      <span>Bayan Florent kasada oturan kızıl tenli kadındı.</span>
    </p>
    <p class="calibre1">
      <span>Yeniden konuşmaya başladı yaşlı kadın:</span>
    </p>
    <p class="calibre1">
      <span>— «Bu havalar dokunuyor midesine.»</span>
    </p>
    <p class="calibre1">
      <span>Garson ciddi bir tavır takındı:</span>
    </p>
    <p class="calibre1">
      <span>«Sisli hava değil mi? Bay Fasquelle'e de dokunur bu havalar, inmemesi beni şaşırtıyor zaten. Telefonla da</span>
      <span>aradılar. Her zaman saat sekizde burada olurdu.»</span>
    </p>
    <p class="calibre1">
      <span>— 121 —</span>
    </p>
    <p class="calibre1">
      <span>Yaşlı kadın başını yukarı kaldırdı hemen. «Yukarda mı?» «Evet, odası ordadır.»</span>
    </p>
    <p class="calibre1">
      <span>Kadın, kendi kendiyle konuşur gibi hafif bir sesle söylendi:</span>
    </p>
    <p class="calibre1">
      <span>«Sakın ölmüş olmasın. Ben de düşünmüştüm aynı şeyi. Sisli havalarda insanlar hep böyle şeyler düşünür.»</span>
      <span>Kadın gitti. Ben de gitmeliydim aslında. Hem karanlık, hem soğuk burası. Kapının altından sis sızıyor içeri.</span>
      <span>Usul usul yükselip sise boğacak her şeyi. En iyisi Belediye Kitaplığına gitmek, hem ışık bulurdum orda, hem</span>
      <span>kalorifer.</span>
    </p>
    <p class="calibre1">
      <span>Yeniden bir başka yüz belirdi vitrin camlarında, ağzı burnu oynayan bir yüz. Garson öfkeyle,</span>
    </p>
    <p class="calibre1">
      <span>«Dur biraz,» deyip koşarak dışarı çıktı. Yüz kayboldu. Yalnız kaldım. Acı acı, odamı bırakıp buralara</span>
      <span>geldiğime yakındım. Şimdi odamı da kaplamıştır bu sis; içeri girmeye yürek gerek.</span>
    </p>
    <p class="calibre1">
      <span>Karanlıkta, kasanın arkasında bir şeyler çıtırdadı. Patronun özel merdiveninden geliyordu bu ses. Artık iniyor</span>
      <span>muydu? Hayır, hayır, kimseler yoktu ortada; merdivenler kendiliğinden çıtırdıyordu. Bay Fasquelle henüz</span>
      <span>uyanmamıştı uykusundan. Belki de başımın üstünde, uyuyan biri değil de bir ölü vardı. Sisli bir sabahta</span>
      <span>yatağında ölü bulundu deyip altına şu satırı geçerler: Kahvede müşteriler herşeyden habersiz içkilerini</span>
      <span>yudumluyorlardı...</span>
    </p>
    <p class="calibre1">
      <span>Hâlâ yatağında mıydı acep? Çarşafları aşağıda, kafasını döşemeye çarpıp yerde uzanıp kalmasın?</span>
      <span>Çok iyi tanındım bay Fasquelle'i; zaman zaman nasılsın diye sağlığımı sorardı bana. Bakımlı sakalıyla</span>
      <span>sevimli bir şişkodur: öldüyse mutlak bir kriz geçirmiştir. Patlı-</span>
    </p>
    <p class="calibre1">
      <span>— 122 —</span>
    </p>
    <p class="calibre1">
      <span>can gibi mosmor kesilmiş, dili dışarıya fırlamıştır. Sakalı havaya kalkmış, boynu kılların altındadır.</span>
      <span>Karanlıkta yitip gidiyordu patronun merdiveni. Güç-t, lükle görebildim parmaklığın tokmağmı. Bu karanlığı</span>
      <span>aşmam gerekecekti... Merdivenler yine gıcırdayacaktı. Yukarıda odanın kapısıyla karşılaşacaktım...</span>
      <span>Ceset orda, başımın üzerinde, elektrik düğmesini çevirince, anlamak için o ılık tene dokunacaktım. —</span>
      <span>Dayanamıyorum artık, kalkıyorum. Merdivenlerde garsonla karşılaşırsam bir gürültü duyduğumu</span>
    </p>
    <p class="calibre1">
      <span>söyleyeceğim ona.</span>
    </p>
    <p class="calibre1">
      <span>Birden soluk soluğa içeri girdi garson. Bağırdı: «Evet bayım!» Budala! Bana doğru geliyor. «İki frank</span>
      <span>hesabınız.» «Yukarıda bir gürültü duydum,» dedim. «Eh olacak, vakit hayli geç çünkü!» «Biliyorum, ama</span>
      <span>bildiğin gürültülerden değil; hırıltı gibi, sağır bir gürültü.»</span>
    </p>
    <p class="calibre1">
      <span>Vitrinler ardındaki bu sis, bu karanlık salon insanı gerçekten ürkütüyordu. Gözlerini nasıl korkuyla açtı.</span>
      <span>unutamayacağım.</span>
    </p>
    <p class="calibre1">
      <span>Büsbütün korkutmak istedim. «Çıkıp bir bakın.»</span>
    </p>
    <p class="calibre1">
      <span>«Yo, yo, olmaz, etmediğini bırakmaz bana. Saat kaç şimdi?»</span>
    </p>
    <p class="calibre1">
      <span>«On.»</span>
    </p>
    <p class="calibre1">
      <span>«Saat on buçuğa kadar inmezse çıkıp bakarım.»</span>
    </p>
    <p class="calibre1">
      <span>Kapıya doğru bir adım attım.</span>
    </p>
    <p class="calibre1">
      <span>«Gidiyor musunuz? Oturmayacak mısınız?»</span>
    </p>
    <p class="calibre1">
      <span>«Hayır.»</span>
    </p>
    <p class="calibre1">
      <span>—123 —</span>
    </p>
    <p class="calibre1">
      <span>«Gerçek bir hırıltı mıydı duyduğunuz?» Çıkarken:</span>
    </p>
    <p class="calibre1">
      <span>«Bilmem, belki de bana öyle geldi,» dedim. Sis biraz dağılmış. Hızla Tournebride sokağına doğru yöneldim:</span>
      <span>bu sokak ışıklıdır. Tam bir düş kırıklığı oldu benim için: ışık yok muydu, vardı, mağazaların vitrinlerinden</span>
      <span>akıyordu. Ama kıvançlı, insanın içini aydınlatan bir ışık değildi bu: sis yüzünden apak kesilmiş bir ışıktı, su</span>
      <span>çizgileri gibi dökülüyordu omza.</span>
    </p>
    <p class="calibre1">
      <span>Bir yığın insan vardı, çoğu kadındı bunların : garson kızlar, hizmetçiler, patron kadınlar'a kadar, bir yığın</span>
      <span>kadın vardı, «Kendim satın alırım, böylesi daha iyi,» diyen kadınlardan Bir süre vitrinler önünde duruyor,</span>
      <span>sonra içeri giriyorlardı.</span>
    </p>
  </body>

</html>
