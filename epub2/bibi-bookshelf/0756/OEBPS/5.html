<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>5</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Eğer yanılmıyorsam ve bu işaretler yaşantımda yeni bir sarsıntının öncüleriyse o zaman yandık demektir.</span>
      <span>Öyle ahım şahım bir yaşantım olduğundan değil bu korkum, öyle oturaklı, değerli bir ömür geçirdiğim yok.</span>
      <span>Doğacak olan, tüm benliğimi kuşatacak olan şeyden korkuyorum. Yine nerelere sürükleyecek bu sarsıntı</span>
      <span>beni? Tüm araştırmalarımı, kitaplarımı bırakıp, çekip gitmem mi gerekecek yeniden? Bir kaç ay sonra,_bir</span>
      <span>kaç yıl sonra^yorgun, umutsuz, yeni yıkımlara mı uyanacağım? Bende-olup-bi-tenleri, henüz vakit varken,</span>
      <span>açıkça öğrenmek, "bilmek isterim.                          "</span>
    </p>
    <p class="calibre1">
      <span>30 Ocak, Sah</span>
    </p>
    <p class="calibre1">
      <span>Yeni bir şey yok.</span>
    </p>
    <p class="calibre1">
      <span>Sabah dokuzdan bire kadar kütüphanede çalıştım. XII. bölümü, Rollebon'un Rusya'da kaldığı günlerden</span>
      <span>tutun da, I. Paul'ün ölümüne kadar olan dönemdeki her şeyi tamamladım. İşte çalışma bitti. Geride</span>
      <span>yazdıklarımı daha belirgin ve düzenli bir biçimde derleyip toparlamaktan başka bir şey kalmıyor.</span>
    </p>
    <p class="calibre1">
      <span>— 18 —</span>
    </p>
    <p class="calibre1">
      <span>BULANTI</span>
    </p>
    <p class="calibre1">
      <span>Saat bir buçuk. Mably kahvesindeyim, sandöviç yiyorum. Aşağı yukarı her şey yolunda. Kahvelerde zaten</span>
      <span>her zaman her şey yolundadır. Hele de bu kahve; yüzünden hergelelik akan ama güvenilir Bay Fasquelle'in</span>
      <span>kahvesi, Mably kahvesi ise. Bu saat Bay Fasquelle'in öğlen uykusu saatidir. Gözleri kızarmaya başladı bile.</span>
      <span>Ama haline, tavrına bakacak olursan, canlı ve kararlı. Masalar arasında dolaşıyor, usul usul müşterilere</span>
      <span>yaklaşıyor:</span>
    </p>
    <p class="calibre1">
      <span>— «Nasıl, rahat mısınız Bayım?»</span>
    </p>
    <p class="calibre1">
      <span>Onu böylesine canlı gördüğüm için gülümsüyorum: kahvesinin boşaldığı saatlerde kafası da boşalır. Saat</span>
      <span>ikiyle dört arasında kahvede pek müşteri olmaz. îşte bu saatlerde Bay Fasquelle aptal aptal sağa sola gider</span>
      <span>gelir, garsonlar ışıklar karartır, garsonlar ışıkları karartır karartmaz da adam bilinçsizliğe akıverir: bu adam</span>
      <span>yalnız kalınca mutlaka uyur.</span>
    </p>
    <p class="calibre1">
      <span>Şu an yirmi kadar müşteri var içerde, bekârlar, küçük teknisyenler, işçiler, Aşevi dedikleri aile</span>
    </p>
    <p class="calibre1">
      <span>pansiyonlarında çarçabuk yemeklerini yedikten sonra, biraz gösterişli bir yere gerek duyduklarından, hemen</span>
      <span>bu kahveye gelip kahve içer, kâğıt oynarlar; biraz da gürültü ederler hani, ne var ki, kararsız gürültü rahatsız</span>
      <span>etmiyor beni. Var olmak için onlar da birlikte olmak zorundalar.</span>
    </p>
    <p class="calibre1">
      <span>Ben yalnız yaşıyorum, yapayalnız. Kimseyle konuşmuyorum, hem de hiçbir zaman; ne kimseden bir şey alır,</span>
      <span>ne kimseye bir şey veririm. Kitap Kurdu'nu saymamak gerek. Bir de Françoise var, «Rendez-Vous des</span>
      <span>Chemi-nots»nun sahibi olan kadın. Onunla da konuşuyor muyum acep? Bazan, yemekten sonra, bir bardak</span>
      <span>bira getirdiğinde sorarım:</span>
    </p>
    <p class="calibre1">
      <span>«Bu akşam boş musunuz?»</span>
    </p>
    <p class="calibre1">
      <span>Hiçbir zaman hayır demez. O önde, ben arkada, bi-</span>
    </p>
    <p class="calibre1">
      <span>19</span>
    </p>
    <p class="calibre1">
      <span>BULANTI</span>
    </p>
    <p class="calibre1">
      <span>rinci kattaki büyük odalardan birine gireriz. Bu odaları saatliğine, ya da bir günlüğüne kiraya verir. Para</span>
      <span>ödemem : ikimiz de hoşnutuz. Sevişmekten zevk alıyor (her gün bir erkeğe ihtiyacı vardır, benden</span>
      <span>başkalarıyla da sevişiyor elbette). Böylece, nedenini çok iyi bildiğim bazı hüzünlerimden kurtulmuş oluyorum.</span>
      <span>Odada hepsi hepsi bir iki sözcük geçer aramızda. Konuşmanın ne gereği var zaten? Herkes kendi işinde;</span>
      <span>üstelik, onun için, bir kahve müşterisinden başka neyim. Giysilerini çıkarırken bana:</span>
    </p>
    <p class="calibre1">
      <span>— «Bricot adında bir içki duydunuz mu? İki müşteri sormuş garson kıza. Bilmiyor, geldi bana sordu.</span>
      <span>İsteyenler yolcuymuş, Paris'te içmiş olmalılar bu içkiyi. Bilmediğim şeyi satın almak istemem. Sizce bir</span>
      <span>sakıncası yoksa çoraplarımı çıkarmıyorum,» der.</span>
    </p>
    <p class="calibre1">
      <span>Bir zamanlar — beni terkettikten uzun bir süre sonra bile — bir şey düşünürsem, o şey, mutlaka Anny'yle</span>
      <span>ilgili, Anny için düşündüğüm bir şey olurdu. Şimdi kimse için hiçbir şey düşündüğüm yok; sözcük aramak gibi</span>
      <span>kaygım bile kalmadı. Sözcükleri, şöyle ya da böyle saptadığım yok, bırakıveriyorum ağzımdan, az çok</span>
      <span>çabuk, kendiliklerinden çıkıyorlar. Çok zaman, sözcüklerden yoksun oldukları için, düşüncelerim de sisli.</span>
      <span>Garip ve eğlenceli biçimlere bürünüp yitip gidiyorlar: hemen unutuyorum bu düşünceleri.</span>
    </p>
    <p class="calibre1">
      <span>Şu delikanlılar çok hoşuma gidiyor: kahvelerini içerlerken, olmuş, ya da olması mümkün öyküler anlatıyorlar</span>
      <span>birbirlerine. Dün ne yaptıklarını sorun, şaşırmıyorlar: iki sözcükle hemen söyleyiveriyorlar size. Oysa aynı</span>
      <span>şey bana sorulsa şaşırıp kalırım. Şu bir gerçektir ki, uzun zamandan beri ne yapıp ne ettiğimi, zamanımı</span>
      <span>nasıl geçirdiğimi kimseler sormuyor. Kişi yalnız yaşayınca anlatmak denen şeyin bile ne olduğunu artık</span>
      <span>bilemez hale geliyor: değil</span>
    </p>
    <p class="calibre1">
      <span>20</span>
    </p>
    <p class="calibre1">
      <span>BULANTI</span>
    </p>
    <p class="calibre1">
      <span>olanlar, olması mümkünler bile dostlarla birlikte yitip gidiyor. Olaylar da öyle değil mi? Kendi hallerinde akıp</span>
      <span>gidiyorlar. Birdenbire, konuşan, sonra çekip giden insanlar beliriyor, kişi, başı sonu olmayan öykülere</span>
      <span>dalıyor, duyduklarına, gördüklerine tanıklık edecek olsa, pek kötü, iğrenç bir tanıklık olurdu bu. Ama neler</span>
      <span>görmüyor bu kahvelerde insan. Örneğin cumartesi, öğleden sonra saat dörde doğru, istasyonda, mavi giysili</span>
      <span>ufak tefek bir kadın, elinde bir mendil, gülerek ve mendili sallayarak geri geri koşuyordu. Aynı anda, üstünde</span>
    </p>
  </body>

</html>
