<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>102</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Yarım saat kadar sonra şişko tek başına yeniden geldi. Kurşuna dizin diye gelmiştir mutlaka, ötekiler</span>
      <span>mezarlıkta kalmış olmalı.</span>
    </p>
    <p class="calibre1">
      <span>Subay yüzüme baktı. Hayret, hiç de öyle rezil olmuş bir hali yoktu.</span>
    </p>
    <p class="calibre1">
      <span>—  Onu da ötekilerle birlikte büyük avluya götürün. Gerekli işlemleri tamamlanıp yargıç önüne çıksın, kararı</span>
      <span>mahkeme versin, dedi.</span>
    </p>
    <p class="calibre1">
      <span>Yanlış anladım gibime geldi. Sordum:</span>
    </p>
    <p class="calibre1">
      <span>—  Nasıl, beni... kurşuna dizmeyecekler mi beni?</span>
    </p>
    <p class="calibre1">
      <span>—  Bilemem, ne var ki şimdi değil. Sonrası beni ilgilendirmez.</span>
    </p>
    <p class="calibre1">
      <span>Bir türlü anlayamıyordum. Yeniden sordum:</span>
    </p>
    <p class="calibre1">
      <span>—  Ama niçin?</span>
    </p>
    <p class="calibre1">
      <span>Karşılık vermeden omuzlarını silkti, askerler alıp götürdüler beni. Büyük avluda yüz kadar mahpus vardı,</span>
      <span>kadınlar, çocuklar ve birkaç ihtiyar. Avlunun ortasındaki çimenin çevresinde dolanıp durmaya başladım,</span>
      <span>aptallaşmış-tım. Öğleyin yemekhaneye götürüp yemek verdiler. İki-üç kişi bir şeyler sordu bana, bir şeyler</span>
      <span>öğrenmek istediler. Mutlak tanıdığım birileriydiler, ama karşılık vermedim. Nerde olduğumu bile bilecek</span>
      <span>durumda değildim.</span>
    </p>
    <p class="calibre1">
      <span>Akşama doğru oniki kadar yeni mahpus doldurdular avluya. Fırıncı Garcia da aralarındaydı.</span>
    </p>
    <p class="calibre1">
      <span>Bana takıldı:</span>
    </p>
    <p class="calibre1">
      <span>—  Hay Allah! Seni sağ göreceğimi ummuyordum.</span>
    </p>
    <p class="calibre1">
      <span>—  Ölüm cezası verdiler, ama sonra nedense vaz geçtiler.</span>
    </p>
    <p class="calibre1">
      <span>—  Saat ikide tutukladılar beni.</span>
    </p>
    <p class="calibre1">
      <span>— 312 —</span>
    </p>
    <p class="calibre1">
      <span>—  Neden?</span>
    </p>
    <p class="calibre1">
      <span>Garcia politikayla uğraşmazdı:</span>
    </p>
    <p class="calibre1">
      <span>—  Bilmem, kendileri gibi düşünmeyen herkesi tutuk-luyorlar.</span>
    </p>
    <p class="calibre1">
      <span>Sonra, usul bir sesle ekledi:</span>
    </p>
    <p class="calibre1">
      <span>—  Gris de gitti elden. Titremeye başladım:</span>
    </p>
    <p class="calibre1">
      <span>—  Nasıl? Ne zaman oldu bu?</span>
    </p>
    <p class="calibre1">
      <span>—  Bu sabah. Kendi hatası yüzünden. Bu salı terket-miş saklandığı yeri, akrabasının evini, galiba bir şeyler</span>
      <span>çalınmış  kulaklarına.  Onu saklayacak bulunurdu bulunmasına, kendisi istememiş, artık kimseye borçlu</span>
      <span>kalmak istemiyorum, Ibbieta olsaydı evinde saklanabilirdim, ama madem Ibbieta'yı götürmüşler, ben de gidip</span>
      <span>mezarlıkta saklanacağım demiş.</span>
    </p>
    <p class="calibre1">
      <span>—  Mezarlıkta?</span>
    </p>
    <p class="calibre1">
      <span>—  Evet, kendi hatası yüzünden. Bu sabah da askerler mezarlığı aramışlar, olacağı buydu elbet,</span>
    </p>
    <p class="calibre1">
      <span>mezarcıların kulübesinde bastırmışlar, ateş edip devirmişler.</span>
    </p>
    <p class="calibre1">
      <span>—  Mezarlıkta!</span>
    </p>
    <p class="calibre1">
      <span>Her şey fır fır dönmeye başladı çevremde ve kendimi kıçüstü yere yığılmış buldum. Öyle bir katıla katıla</span>
      <span>gülüyordum ki, gülmekten gözlerim yaşarıyordu.</span>
    </p>
    <p class="calibre1">
      <span>_ SON —</span>
    </p>
    <p class="calibre1">
      <span>— 313 —</span>
    </p>
    <p class="calibre1">
      <span>JEAN-PAUL    SARTRE</span>
    </p>
    <p class="calibre1">
      <span>ODA</span>
    </p>
    <p class="calibre1">
      <span>(La Chambre)</span>
    </p>
    <p class="calibre1">
      <span>Çeviren : Erdoğan ALKAN</span>
    </p>
    <p class="calibre1">
      <span>* **!$</span>
    </p>
    <p class="calibre1">
      <span>Bayan Darbedat'nın, parmaklarının arasında bir lokum vardı. Şeker tozları, uçmasın diye soluğunu tutup</span>
      <span>büyük bir dikkatle ağzına götürdü lokumu. «Gül gibi» diye söylenip cam gibi saydam pelteye dişlerini geçirdi</span>
      <span>ve bir kokudur doldurdu ağzını: «Hastalık insanın duyularını amma da inceltiyor, ne garip.» Camileri, aşırı</span>
      <span>saygılı Doğuluları düşünmeye başladı (balayında Cezayir'e gitmişti) ve solgun dudaklarına bir gülücük</span>
      <span>yayıldı. Doğrusu doğuluların lokumları da çok güzeldi.</span>
    </p>
    <p class="calibre1">
      <span>Bütün çabalarına rağmen şeker tozları elindeki kitabın sayfalarına dökülüp ince ve ak bir katman</span>
    </p>
    <p class="calibre1">
      <span>oluşturmuştu. Sayfaları birkaç kez elinin tersiyle süpürmek zorunda kaldı. Her süpürüşte elleri, kâğıdın</span>
      <span>üstündeki tozları kaydırıp yuvarlıyor, hışır hışır ötüyordu kâğıtta: «Kumsalda okuduğum Arcahon'u</span>
      <span>hatırlatıyor,» diye söylendi. 1907 yazını deniz kıyısında geçirmişti. O zamanlar yeşil kurdeleli büyük bir hasır</span>
      <span>şapkası vardı. Eline, Gyp' den ya da Colette Yver'den bir roman alıp, dalga kırana çok yakın bir yere</span>
      <span>otururdu. Rüzgâr dalga dalga kum taşırdı kucağına, kimi zaman, kitabını köşelerinden tutup sil kelemek</span>
      <span>zorunda kalırdı. Şeker tozları aynı duyguyu uyandırmıştı, ne var ki, kum taneleri kuruydu, oysa bu küçük</span>
      <span>Şeker tozları biraz parmak uçlarına yapışıyordu. Kara bir denizin üstündeki, kurşunî, duru gök kesiti canlandı</span>
      <span>— 317 —</span>
    </p>
    <p class="calibre1">
      <span>gözlerinin önünde. «Eve henüz doğmamıştı,» diye düşündü. Kendini sandal ağacından yapılmış, anılarla</span>
      <span>yüklü, değerli bir kutu gibi hissediyordu. Birden, o zamanlar okuduğu kitabın adı geldi belleğine: Küçük</span>
    </p>
  </body>

</html>
