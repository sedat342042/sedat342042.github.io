<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>66</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>ortaya. Ve buraya, bu vagona alıp getirmişler bunu ve şimdi ilerliyor vagon, titreyen camlarıyle sarsıla sarsıla</span>
      <span>ilerliyor ve şu kırmızı nesneyi taşıyor bağrında. Mırıldanıyorum: Bir sıradır bu, büyü gibi bir şey. Ama asılıp</span>
      <span>kalıveriyor dudaklarımda sözcük: Nesnenin üstüne konmaya yanaşmıyor. Kırmızı derisi, binlerce küçük</span>
      <span>ayaklarıyle, ölü ayaklarıyle kaskatı kalıveriyor havada nesne. Kanlı, şişmiş karniyle, ölü bacaklarının fırladığı</span>
      <span>havaya dönük karniyle bu kutu içinde, bu kurşunî gökyüzünde çalkalanan nesne bir sıra olamaz. Kurşunî</span>
      <span>büyük bir ırmakta, taşmış bir ırmakta su yuta yuta şişmiş, akıntıya kapılmış, bacakları havada ölü bir eşektir</span>
      <span>örneğin, ben de eşşeğin karnına oturup ayaklarını durgun suya sallandıran biri. Adlarından kurtuldu</span>
      <span>nesneler, dikbaşlı ve kocaman, dev gibi oradalar. Onlara sıra demek, ad takmak aptalca bir şey. Adsız</span>
      <span>nesneler ortasın-dayım. Tekim, savunmasızım, söyleyecek sözüm yok, altımdan üstümden, ardımdan</span>
      <span>çepeçevre kuşatıyorlar beni. Hiç bir şey istedikleri, kendilerini kabul ettirmeye kalk-</span>
    </p>
    <p class="calibre1">
      <span>— 201 —</span>
    </p>
    <p class="calibre1">
      <span>tıklan da yok. Yastık kaplamanın altında, tahta çepere karşı durmuş, nerdeyse bir gülücüğe benzeyen</span>
      <span>gizemli ve afacan bîr tavırla sıra boyunca koşan küçük kara bir çizgi var. Bunun bir gülücük olmadığını çok</span>
      <span>iyi biliyorum, ama öte yandan var olduğunu da biliyorum. Ak camların altında, camların çıkardığı gürültülerin</span>
      <span>altında koşup duruyor, camların ardından gelip geçen mavi görüntüler altında direniyor, duruyor, yeniden</span>
      <span>ilerliyor, bir gülücüğün belirsiz anısı gibi, yarı yarıya unutup ancak ilk hecesini hatırlayabildiğimiz bir sözcük</span>
      <span>gibi direniyor. îyisi mi gözleri başka bir yana çevirip başka bir şey düşünmek, örneğin surdaki, karşımdaki</span>
      <span>kanepenin üstüne yarım uzanmış gibi kaykılan şu adamı, mavi gözlü, çömlek kafalı adamı. Bedeninin bütün</span>
      <span>bir sağ yanı çökmüş, sağ kolu gövdesine yapışmış, sağ yan inmeliymiş gibi güçlükle görülüyor, zar-zor,</span>
      <span>cimrice görülüyor. Ama önemli olan özellikle sol yan, sol yanında durmadan bir çürüme üreten asalak küçük</span>
      <span>bir varoluş var. Kol titremeye başladı, sonra yükseldi, kolun ucunda kaskatı bir el. Derken el de titremeye</span>
      <span>başladı ve el kelle düzeyine gelince bir parmak doğrulup tırnağıyle saç dibini kaşımaya koyuldu. Bir tür</span>
      <span>şehvetli kaşıntı ağzın sağ yanma yerleşti, sol yan ölü kaldı. Camlar titriyor, kol titriyor, tırnak kaşıyor, kaşıyor,</span>
      <span>tek bir noktaya bakan gözler altında ağız gülümsüyor ve adam, ağzının sağ yanını şişiren ve varolabilmek</span>
      <span>için sağ kolunu ve sağ yanağını ödünç alan bu küçük varoluştan habersiz, olanlara katlanıyor. Önüme</span>
      <span>duruyor biletçi :</span>
    </p>
    <p class="calibre1">
      <span>«Durakta inebilirsiniz,»</span>
    </p>
    <p class="calibre1">
      <span>Biletçiyi itip tramvaydan atlıyorum. Başka türlü yapamazdım. Nesnelerin bu kadar yakın olmasına</span>
      <span>katlanamazdım. Parmaklıklı bir kapıyı itip içeri giriyorum, bütün varoluşlar bir sıçrayışta doruklara konuyor.</span>
      <span>Nerde oldu-</span>
    </p>
    <p class="calibre1">
      <span>— 202 —</span>
    </p>
    <p class="calibre1">
      <span>ğumu anlıyorum şimdi: Parktayım. Büyük kara gövdeler : arasındaki, gökyüzüne uzanan kara ve düğümlü</span>
      <span>eller arasındaki bir kanepenin üstüne bırakıyorum kendimi. Bir ağaç, ayaklarımın altında kara tırnaklarıyle</span>
      <span>torjrağı kaşıyor. Ne kadar isterdim şu an kendimi salıvermek, unutmak ve uyumak. Yapamam oysa,</span>
      <span>boğulacak gibiyim çünkü. Varoluş her yanımdan içime işliyor, gözleriyle, bur-nuyle, ağzıyle sokuluyor.</span>
      <span>Ve anîden, bir vuruşta gözlerimin önündeki perde yırtılıyor, anladım, gördüm artık.</span>
    </p>
    <p class="calibre1">
      <span>Akşamın altısı</span>
    </p>
    <p class="calibre1">
      <span>Rahatladım, şimdi hoşnutum diyemem; tersine, bu yükün altında eziliyorum. Ne var ki amacıma ulaştım.</span>
      <span>Bilmek istediğimi biliyorum, ocak ayından beri bu başıma gelenlerin nedenini kavradım. Bulantı bırakmadı</span>
      <span>beni, kolay kolay bırakacağını da sanmıyorum, ama bir dert gözüyle de bakmıyorum ona artık. Benim için bir</span>
      <span>hastalık, bir hırçınlık nöbeti olmaktan çıktı: Bulantı ben'im çünkü.</span>
    </p>
    <p class="calibre1">
      <span>Az önce parktaydım. Tam oturduğum kanepenin altında, kestane ağacının kökü toprağa dalıyordu. Bunun</span>
      <span>bir kök olup olmadığını hatırlayamıyorum artık. Sözcükler ve sözcüklerle birlikte nesnelerin anlamı, kullanış</span>
      <span>biçimleri ve insanların nesneler üstüne koydukları en küçük işaretler kaybolup gitmişti. îçime korku salan bu</span>
      <span>boğumlu, bu yaban, bu kara kitlenin önünde yapayalnız, başım önüme eğik, hafifçe kamburum çıkmış,</span>
      <span>oturuyordum. Öğrenmek istediğimi işte orada kavradım.</span>
    </p>
    <p class="calibre1">
      <span>Soluğumu kesti, içime doğan şey. «Varoluşmak»m ne demek olduğunu şu son    günlerden önce hiç bir</span>
      <span>zaman</span>
    </p>
    <p class="calibre1">
      <span>— 203 —</span>
    </p>
    <p class="calibre1">
      <span>sezememiştim. Ben de ötekiler gibiydim, ilkbahar giysileriyle deniz kıyısında dolaşan insanlar gibiydim. Ben</span>
      <span>de onlar gibi «deniz yeşildir, ötede, yukardaki şu ak nokta küçük bir martıdır,» diyordum, ama martının</span>
      <span>varoluştu-ğunu, «varoluştan - bir martı» olduğunu sezemiyordum; varoluş genellikle saklar kendini. Ordadır,</span>
      <span>burdadır, çevre-mizdedir, bizdedir, biz'dir, ondan söz etmeksizin iki sözcük bile kullanamayız, ne var ki</span>
      <span>dokunamayız da ona. Varoluşu düşündüğümü sanırdım, demek ki hiç bir şey düşünmü-yormuşum, kafam</span>
      <span>boşmuş ya da tek bir sözcük varmış kafamda: «Olmak» sözcüğü. Ya da... nasıl söylesem? Ben değginlik'i</span>
      <span>düsünüyormuşum, kendi kendime deniz yeşil nesneler sınıfına değgindir ya da, yeşil denizin niteliklerinden</span>
      <span>biri diyormuşum. Nesnelere bakarken bile onların varoluştuğunu düşünmekten ne kadar uzakmışım.</span>
      <span>Nesneleri bir süs, bir çevre süsü olarak görüyordum. Onları elime alıyordum, araç niteliğindeydi, dirençlerini</span>
      <span>öngörmüyor değildim, ne var ki bütün bunlar yüzeysel kalıyordu. Tutup bana varoluşun ne olduğunu</span>
      <span>sormaya kalksalardı, düpedüz, ne olacak, hiç bir şey, nesnelere gerçek yapıları değiştirilmeden dıştan</span>
    </p>
  </body>

</html>
