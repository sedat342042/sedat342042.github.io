<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">ON BİR</span><span class="calibre6"><br class="calibre16" /></span></h1>

  <h2 class="calibre9" id="sigil_toc_id_11"><a class="calibre5" id="bookmark0"></a><span class="calibre6">YÖRÜNGE</span></h2>

  <p class="calibre7">Pitts’in sakin saati sona ermişti, ama sona ermemiş olmasını isterdi. Öğleden sonraki randevularını ani bir kararla iptal etti. Düşünecek zaman istiyordu.</p>

  <p class="calibre7">Özellikle de Marlene’i düşünmek istiyordu.</p>

  <p class="calibre7">Annesi Eugenia Insignia Fisher bir sorundu ve gerçekte son on iki yılda tam bir sıkıntı olmuştu. Duygusaldı, mantığın izin verdiği her şeyin önünde fırlayıp gidiyordu. Ama bir insandı yine de; yönetilip kontrol edilmeliydi; mantığın huzur verici duvarları arasına sokulabilir ve zaman zaman huzursuzluk duysa da, orada tutulabilirdi.</p>

  <p class="calibre7">Marlene için öyle değildi ama. Pitt’in onun bir canavar olduğunda hiç kuşkusu yoktu. Anlamsız bir nedenle annesine yardım etmek için kendisini öylesine aptalca ele verdiğinden Pitt ancak minnet duyardı. Ne var ki, kız deneyimsizdi ve yeteneklerini gerçekten yıkıcı bir şekilde kullanabileceği zamana kadar saklayacak zekâdan yoksundu.</p>

  <p class="calibre7">Ancak büyüdükçe ancak daha tehlikeli olurdu ve şimdiden önlenmesi gerekirdi. Ve şimdi onu öteki canavar, Erythro, önleyecekti.</p>

  <p class="calibre7">Pitt kendini akıllı buluyordu. Erythro’nun bir canavar olduğunu daha ilk baştan sezmişti. Onun da okunacak yüz ifadesi vardı, yıldızının kanlı ışığının yansıması tehdit edici ve kötü haberci bir ifadeydi.</p>

  <p class="calibre7">Megas ile Erythro’nun Nemesis’in çevresindeki yörüngelerinin yüz milyon mil dışındaki asteroid kuşağına vardıklarında Pitt, kendine güvenle, "İşte burası," demişti.</p>

  <p class="calibre7">Herhangi bir güçlük beklememişti. Nemesis asteroidler arasında pek az sıcaklık ve ışık yayıyordu. Rotor’un mükemmel çalışan bir mikro-füzyonu olduğu için doğal sıcaklık ve ışık kaybı önemli değildi. Kızıl ışığı hemen hemen hiç denecek dereceye indiğinden insanın yüreğine oturmuyor, zihnini karartmıyor, ruhunu ürpertmiyordu.</p>

  <p class="calibre7">Ayrıca asteroid kuşağında bir üs kendilerini Nemesis ve Megas’ın yerçekim etkilerinin zayıf olduğu bir noktada tutacak, bunun sonucunda da manevra daha az enerji harcamayı gerektirecekti. Asteroidlerden kolayca maden çıkarılabilirdi.</p>

  <p class="calibre7">İdeal!</p>

  <p class="calibre7">Ancak Rotor halkı büyük bir çoğunlukla Yerleşim Biriminin Erythro çevresinde yörüngeye oturtulmasını istemişti. Pitt, insanın ruhunu ezecek kızıl ışığın altında olacaklarını, Erythro kadar Megas’ın da etkisinde bulunacaklarını ve yine de maden gereksinimi için asteroidlere gitmek zorunda kalacaklarını söylemişti.</p>

  <p class="calibre7">Pitt yerini aldığı eski başkan Tambor Brossen’le de tartışmıştı bunu. Epey yorgun olan Brossen Başkanlıktan daha çok seviyordu şimdi üstlendiği emekli devlet adamı rolünü. (Pitt’in karar vermek konusunda duyduğu zevkin kendisine de eksik olduğunu söylediği duyulmuştu.)</p>

  <p class="calibre7">Brossen, Pitt’in Yerleşim Biriminin yeri konusundaki tasasına gülmüştü, açıkça değil kuşkusuz, gözleriyle. "Rotor’un seninle aynı fikirde olması için eğitilmesi gerektiğini hissetmene hiç gerek yok, Janus. Bırak Birim arasıra kendi dilediğini yapsın. Böylece başka zamanlarda senin dediklerini yapmaya daha hazır olacaklardır. Erythro’nun çevresinde dönmek istiyorlarsa, bırak Erythro çevresinde dönsünler."</p>

  <p class="calibre7">"Ama bunun bir anlamı yok ki, Tambor. Bunu anlamıyor musun?"</p>

  <p class="calibre7">"Elbette ki anlıyorum. Rotor’un bütün varlığı süresince büyük bir dünyanın yörüngesinde olmasını da anlıyorum. Rotorlu- iar için doğru olan bu ve şimdi de bunu istiyorlar."</p>

  <p class="calibre7">"Biz Dünyanın yörüngesindeydik. Erythro Dünya değildir; Dünyaya hiç benzemez."</p>

  <p class="calibre7">"O da bir dünyadır ve Dünya boyundadır. Toprağı ve denizi vardır. Atmosferinde oksijen vardır. Dünyaya bu kadar benzeyen bir yer bulmak için belki de binlerce ışıkyılı dolaşmamız gerekebilir. Bırak insanların istedikleri olsun diyorum sana."</p>

  <p class="calibre7">Pitt, içinde bir ses her adımda aksini söylediyse de, Bros- sen’in öğüdünü tutmuştu. Yeni Rotor Erythro’nun çevresinde yörüngeye girmişti. Henüz yapım halinde olan diğer ikisi de. Asteroid kuşağındaki Yerleşim Birimleri plan aşamasındaydı, ancak kamuoyunun bunları yürürlüğe koymakta heyecansız davrandığı da açıkça belli oluyordu.</p>

  <p class="calibre7">Nemesis’in keşfinden bu yana tüm olup bitenler içinde Pitt Erythro çevresinde yörüngeye girmeyi Rotor’un en büyük yanılgısı olarak görüyordu. Bunun yapılmaması gerekirdi. Ama... ama aksini Rotor’a zorla kabul ettirebilir miydi? Daha çok mu uğraşması gerekirdi acaba? Bu da yeni bir seçime ve kendisinin yerinden olmasına mı yol açardı?</p>

  <p class="calibre7">En büyük sorun geçmişe duyulan özlemdi. İnsanlar hep başlarını çevirip geriye bakarlardı ve Pitt onları her zaman ileri bakmaya zorlayamıyordu, Brossen’i düşün...</p>

  <p class="calibre7">Brossen yedi yıl önce öldüğünde Pitt başucundaydı. Yaşlı adamın son sözlerini sadece kendisi duyabilmişti. Brossen Pitt’ in yanına gelmesini İşaret etmişti. Sonra derisi kâğıt kadar kuru zayıf elini uzatıp Pitt’i tutmuş, "Dünyanın Güneşi ne kadar parlaktı," demiş ve ölmüştü.</p>

  <p class="calibre7">İşte Rotorlular Güneşin bir zamanlar ne kadar parlak. Dünyanın ne kadar yeşil olduğunu unutamamaları yüzünden Pitt’in mantığına karşı çıkmışlar ve Rotor’un parlak olmayan bir güneşin çevresinde dönen yeşil olmayan bir dünyanın çevresinde yörüngeye girmesini istemişlerdi.</p>

  <p class="calibre7">Bu işleme hızında on yıllık bir kayıp demekti. Baştan aste- roid kuşağına yerleşmiş olsalardı, şimdi on yıl İlerde olacaklardı. Pitt’in hiç kuşkusu yoktu bundan.</p>

  <p class="calibre7">Bu bile Pitt’in Erythro’ya karşı duygularını zehirlemeye yeterdi, oysa ona bağlı olarak başka kötü, hem de çok kötü, şeyler vardı.</p>
</body>
</html>
