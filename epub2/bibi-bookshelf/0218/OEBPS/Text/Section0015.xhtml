<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">ON YEDİ</span></h1>

  <h2 class="calibre9" id="sigil_toc_id_17"><a class="calibre5" id="bookmark1"></a><span class="calibre6">GÜVENLİ Mİ?</span></h2>

  <p class="calibre7">Insignia’nın içinde bir sıkıntı vardı. Marlene’e bu konuda danışılması için ısrar eden Siever Genarr olmuştu.</p>

  <p class="calibre7">"Sen onun annesisin, Eugenia," demişti. "Onu küçük bir kız olarak görmemek elinde değil. Bir annenin mutlak bir kraliçe, kızının da sahip olduğu bir mal olmadığını anlaması biraz uzun sürer."</p>

  <p class="calibre7">"Bana ders verip durma, Siever. Senin çocuğun falan yok. Başkasının çocukları hakkında konuşmak kolaydır."</p>

  <p class="calibre7">"Özür dilerim. Diyelim ki, bir bebeğin anısına senin kadar duygusal olarak bağlı değilim. Kızı çok seviyorum, ama onu sadece çok zeki bir genç kadın olarak görebiliyorum. O kız önemli, Eugenia. İçimde öyle bir duygu var ki, o senden de benden daha önemli. Bu konu ona danışılmalı... "</p>

  <p class="calibre7">"Emniyette olmalı o."</p>

  <p class="calibre7">"Kabul ediyorum, ama en iyi nasıl emniyette olacağını kendisiyle konuşmalıyız. Genç ve deneyimsiz, ama ne yapılması gerektiğini bizden iyi biliyor olabilir. Üç yetişkinmişiz gibi konuşalım. Annelik otoriteni kullanmaya kalkışmayacağına bana söz ver, Eugenia."</p>

  <p class="calibre7">İşte şimdi üçü Genarr’ın odasında oturmuşlardı; korunma devreye girmişti, Marlene yüzden yüze bakarak dudaklarını sıkıca bastırdı ve mutsuz bir sesle, "Bundan hoşlanmayacağım " dedi.</p>

  <p class="calibre7">"Korkarım haberler kötü," dedi Insignia. "Sözü fazla uzatmayacağım, Rotor’a dönmeyi düşünüyorum."</p>

  <p class="calibre7">Marlene şaşırmıştı. "Ama o kadar önemli işin var, anne. Onları bırakamazsın. Bırakmaya niyetin olmadığını da görüyorum. Hiçbir şey anlamadım."</p>

  <p class="calibre7">"Marlene, biz senin Rotor’a dönmeni düşünüyoruz. Yalnız senin."</p>

  <p class="calibre7">"Ciddisin," dedi Marlene fısıldar gibi. "İnanamıyorum. Ben Rotor’a dönmem. Dönmek istemiyorum. Asla. Benim dünyam Erythro. Ben burada kalmak istiyorum."</p>

  <p class="calibre7">"Marlene..." diye bağırdı Insignia.</p>

  <p class="calibre7">Genarr elini kadına doğru kaldırdı, hafifçe başını salladı. Insignia sustu.</p>

  <p class="calibre7">"Neden bu kadar çok istiyorsun burada kalmayı?" diye sordu Genarr.</p>

  <p class="calibre7">"İstiyorum da ondan. Bazı zaman canınız belirli bir yemeği çeker, onu yemek istersiniz. Nedenini açıklayamazsınız. Sadece istediğinizi bilirsiniz. Ben de Erythro için açlık duyuyorum. Nedenini bilmiyorum ama istiyorum. Bunu açıklayamam."</p>

  <p class="calibre7">"Annen sana bizim bildiklerimizi anlatsın," dedi.</p>

  <p class="calibre7">Insignia Marlene’in soğuk elini acuçları içine aldı. "Marlene, Erythro’ya gelmeden önce bana Başkan Pitt ile görüşmeni anlatıyordun hani?"</p>

  <p class="calibre7">"Evet."</p>

  <p class="calibre7">"Bana onun Erythro’ya gidebileceğimizi söylediği zaman bir şeyleri söylemediğini, eksik bıraktığını anlatmıştın. Bunun ne olduğunu bilmiyordun ama hoş bir şey olmadığından, kötü bir şey olduğundan kuşkulanmıştın."</p>

  <p class="calibre7">"Evet, hatırladım."</p>

  <p class="calibre7">Insignia duraksadı, Marlene’in iri gözleri katılaştı. Sanki kendi kendine konuşurmuş gibi, aklından geçenleri söylediğinin farkında olmadan mırıldandı. "Başta optik titreşim. El neredeyse şakakta. Yürüyor." Dudakları kıpırdadığı halde sesi kesilmişti.</p>

  <p class="calibre7">Sonra, öfkeli bir sesle, "Benim aklımdan zorum mu olduğunu düşünüyorsun?" diye bağırdı.</p>

  <p class="calibre7">"Hayır," dedi Insignia. "Tam tersi, yavrum. Beyninin kusursuz olduğunu biliyoruz ve öyle kalmasını istiyoruz. Dinle şimdi... "</p>

  <p class="calibre7">Marlene, Erythro Vebasını görünürde büyük bir kuşkuyla dinledi. Sonunda, "Bana anlattıklarına inandığını görüyorum, anne," dedi. "Ama biri sana yalan söylemiş de olabilir."</p>

  <p class="calibre7">"Bunu benden duydu," dedi Genarr. "Sana bunun doğru olduğunu kendi gözlemlerime dayanarak söylüyorum. Şimdi söyle bakalım doğru konuştum mu, konuşmadım mı?"</p>

  <p class="calibre7">Marlene bu meydan okumayı kabul edip devam etti. "Peki neden ben tehlikedeyim öyleyse? Neden ben sizden ya da annemden daha çok tehlikedeyim?"</p>

  <p class="calibre7">"Annenin de dediği gibi, Marlene, Veba daha çok hayalgü- cü fazla olan insanlara geliyor. Olağanüstü zekâların hastalığa daha kolay tutulduklarını gösteren kanıtlar var elimizde, senin de benim yaşamım boyunca görmediğim bir zekân var, o yüzden sen hastalığı daha çabuk kapabilirsin. Başkan bana senin Erythro’da istediğin gibi dolaşmana izin vermem için talimat gönderdi, her istediğini yapacak, hatta Kubbe dışına çıkmak istersen, seni önlemeyecektik. Bununla çok iyi bir insan olarak görüneceği gibi, seni dışarda mikrop kapma olasılığını arttırmak umudunu da taşıyor olabilir."</p>

  <p class="calibre7">Marlene duygularını belli etmeden düşündü bunu.</p>

  <p class="calibre7">"Görmüyor musun, Marlene?" dedi Insignia. "Başkan seni öldürmek istemiyor. Onu bununla suçlayamayız. Senin sadece beynini işlemez duruma sokmaya çalışıyor. Beynin zararlı kendisi için. Bilmeni istemediği düşüncelerini okuyabilirsin ve o da bunu kabul edemez. O sırlarla dolu bir insandır."</p>

  <p class="calibre7">"Başkan Pitt bana zarar vermek istiyorsa, neden siz beni ona geri göndermekte ısrar ediyorsunuz peki?" diye sordu Marlene.</p>

  <p class="calibre7">Genarr kaşlarını kaldırdı. "Anlattık ya. Burada tehlikedesin."</p>

  <p class="calibre7">"Ama orada da, onun yanında tehlikede olacağım. Benü yok etmek istiyorsa bundan sonra ne yapabilir? Benim burada aklımı kaybedeceğime inanıyorsa beni "unutabilir. Üstüme düşmez, değil mi? Hiç olmazsa burada olduğum sürece."</p>

  <p class="calibre7">"Ama Veba, Marlene. Veba." Insignia kızını kucaklamak için kollarını uzattı.</p>

  <p class="calibre7">Marlene geriledi. "Ben Vebayı, düşünmüyorum."</p>

  <p class="calibre7">"Ama sana anlattık... "</p>

  <p class="calibre7">"Anlattığınız önemli değil. Ben burada tehlikede değilim. Ben aklımı bilirim. Bu yaşıma kadar onunda yaşadım. Onu anlarım. Tehlikede değil."</p>

  <p class="calibre7">"Mantıklı ol ama Marlene," dedi Genarr. "Aklının yerinde olduğunu biliyorsan da, hastalığa kapılabilir. Menenjit olursun, beyin tümörü olabilir hatta zamanla bunama da. Kendine bir şey olmayacağını iddia etmekle bu olasılıkları uzaklaştırabilir misin?"</p>

  <p class="calibre7">"Ben onlardan söz etmiyorum. Ben Vebadan söz ediyorum. Ben Vebaya tutulmam."</p>

  <p class="calibre7">"Bundan emin olamazsın ki, yavrum. Vebanın ne olduğunu bile bilmiyoruz."</p>

  <p class="calibre7">"Ne olursa olsun, bana gelmeyecektir."</p>

  <p class="calibre7">"Bunu nasıl bilebilirsin, Marlene?" diye sordu Genarr.</p>

  <p class="calibre7">"Biliyorum işte."</p>

  <p class="calibre7">Insignia sabrının sonuna gelmişti. Marlene’i bileklerinden yakaladı. "Marlene, ne deniyorsa onu yapacaksın."</p>

  <p class="calibre7">"Hayır, anne. Anlamıyorsun. Rotor’dayken beni bir şeyin Erythro’ya çektiğini hissediyordum. Şimdi buraya geldiğim halde, o her neyse beni daha da kuvvetle çekiyor. Burada kalmak istiyorum. Burada güvenlik içinde olacağım. Rotor’a dönmek istemiyorum. Orada güvenlikte olamam."</p>

  <p class="calibre7">Genarr elini kaldırarak Insignia’yı söyleyeceği her neyse" söyleyemeden susturdu.</p>

  <p class="calibre7">"Ben bir ara yol öneriyorum, Marlene. Annen buraya bazı gökbilimse! gözlemler yapmaya geldi. Bu onun epey zamanını olacak, O kendi işiyle uğraşırken sen Kubbede kalacağına ve benim uygun gördüğüm önlemleri alacağına, zaman zaman muayene edilmeye razı geleceğine söz ver. Zihnin çalışmasında bir değişiklik saptamazsak, annen işini bitirene kadar burada Kubbede onu beklersin ve sonra yeniden oturur konuşuruz. Tamam mı?"</p>

  <p class="calibre7">Marlene başını eğerek düşündü. Sonra, "Tamam," dedi. "Ama anne, sakın işin bitmeden bitmiş gibi davranmaya kalkma. Ben anlarım. Ve üstünkörü iş yapmaya da kalkışma. Onu da anlarım."</p>

  <p class="calibre7">İnsigna kaşlarını çattı. "Oyun oynamıyorum, Marlene ve senin için bile olsa, bilerek kötü bir şey yapmayacağımı bil."</p>

  <p class="calibre7">"Özür dilerim, anne. Beni sinir bozucu biri olarak gördüğünü biliyorum."</p>

  <p class="calibre7">Insigna derin bir soluk aldı. "Bunu inkâr etmiyorum, ama sinir bozsan da bozmasan da, benim kızımsın, Marlene. Seri severim ve güvenlik içinde olmanı isterim. Yalan mı söylüyorum, ha?"</p>

  <p class="calibre7">"Hayır, yalan söylemiyorsun, anne, ama lütfen burada emniyetteyim dediğim zaman inan bana. Erythro’ya geldiğimden beri mutluyum. Rotor’da mutluluk nedir bilmemiştim."</p>

  <p class="calibre7">"Neden mutlusun peki?" diye sordu Genarr.</p>

  <p class="calibre7">"Bilmiyorum, Siever Amca. Ama nedenini bilmesen de mutlu olmak yeterlidir, değil mi?"</p>

  <p class="calibre11">* * *</p>

  <p class="calibre7">"Yorgun görünüyorsun, Eugenia."</p>

  <p class="calibre7">"Bedenen değil, Genarr. İki ay hesap yapmak içimde bir yorgunluk yarattı. Uzay öncesi gökbilimcilerin sadece o ilkel bilgisayarlarıyla yaptıklarını nasıl başardıklarını aklım almıyor doğrusu. Kepler yıldızların hareketini sadece logaritma ile hesaplayabilmişti ve logaritma yeni keşfedildiği için kendini talihli sayıyordu."</p>

  <p class="calibre7">"Gökbilimden pek anlamayan birini mazur görürsen bir şey söyleyeceğim: ben çağımızda gökbilimcilerin bilgisayarlarına talimat verip uyumaya gittiklerini, birkaç saat sonra kalkıp bütün istediklerini basılmış olarak masalarında hazır bulduklarını sanıyordum."</p>

  <p class="calibre7">"Keşke öyle olsa. Bu iş çok değişikti. Nemesis ile Güneşin birbirlerine oranla gerçek hızlarını bulmak zorundaydım ki, ikisinin birbirlerine en yakın ne zaman ve ne kadar uzaklıkta olduklarını hesap edeyim. En küçücük bir yanlışlıkta Nemesis’in Dünyaya hiç zarar vermeyeceğini gösterirken gerçekte Nemesis Dünyayı ya da öteki onu çarpıp un ufak edebilir."</p>

  <p class="calibre7">"Nemesis ile Güneş Evrende yalnız olsalar bile güçtür bunu hesaplama," diye devam etti Insignia. "Oysa çevrelerinde hepsi de hareket halinde olan yıldızlar var. Bunlardan en az bir düzinesi Nemesis veya Güneş ya da her ikisi üstünde küçücük bir etki yapacak kadar büyüktür. Etki küçük ama, eğer hesaplanmasa bir milyon kilometreye varan bir yanlış yapmak İşten bile değil. Ve hesabı tamam yapmak için her yıldızın kütlesini, durumunu ve hızını çok hassas olarak bilmek gerek.</p>

  <p class="calibre7">"Bu on beş kütlenin hesaplanmasını gerektirecek çok karmaşık bir problemdir, Siever. Nemesis Güneş Sisteminin ortasından geçerken gezegenlerin çoğunu etkileyecek. Her gezegenin o sırada yörüngesinin hangi noktasında olduğu çok önemli. Ve Nemesis’in çekimiyle ne kadar kayacağı ve bu kaymanın öteki gezegenler üstünde ne gibi bir etki yapacağı, bu arada Megas’ın etkisinin de hesaplanması gerek."</p>

  <p class="calibre7">"Peki, sonuç nedir,- Eugenia?"</p>

  <p class="calibre7">"Dünyanın ekseni biraz daha kayacak."</p>

  <p class="calibre7">"Yani?"</p>

  <p class="calibre7">"Yani Dünya yaşanmayacak kadar sıcak olacak."</p>

  <p class="calibre7">"Peki, Megas ile Erythro’ya ne olacak?"</p>

  <p class="calibre7">"Ölçüye gelebilecek bir şey olmayacak. Nemetik Sistem Güneş Sisteminden daha küçük olduğu için çok daha sıkı bir biçimde birbirine bağlıdır. Burada önemli bir kıpırdama olmayacak ama Dünyada olacak."</p>

  <p class="calibre7">"Bu ne zaman olacak?"</p>

  <p class="calibre7">"Beş bin yirmi dört yıl sonra Nemesis en yakın olacağı noktaya varacak. Nemesis ve Güneş birbirlerine yaklaşıp uzaklaşırlarken bu etki yirmi otuz yıl sürecek."</p>

  <p class="calibre7">"Çarpışma gibi bir şey olacak mı?"</p>

  <p class="calibre7">"Önemli bir şey olma olasılığı hemen hemen sıfır. Büyük kütleler arasında bir çarpışma olmayacak. Bir güneş asteroidi Erythro’ya ya da Nemetik bir asteroid Dünyaya çarpabilir kuşkusuz. Böyle bir şey Dünya için felaket demekse de, pek uzak bir olasılık bu. Ancak yıldızlar birbirlerine çok yakınlaşana kadar bunu hesaplama olanağı yok."</p>

  <p class="calibre7">"Ama ne olursa olsun Dünyanın boşaltılması gerekecek. Değil mi?"</p>

  <p class="calibre7">"Mutlaka."</p>

  <p class="calibre7">"Bunu yapacak beş bin yılları var."</p>

  <p class="calibre7">"Beş bin yıl sekiz milyar insanın boşaltılması için uzun bir süre değildir. Onların uyarılması gerek."</p>

  <p class="calibre7">"Uyarılmadıkları takdirde bunu kendileri öğrenemezler mi?"</p>

  <p class="calibre7">"Ne zaman öğreneceklerini kim bilebilir? Yakında öğrenecek olsalar bile onlara ışıkhızı desteği tekniğini vermemiz gerek. Buna sahip olmalılar."</p>

  <p class="calibre7">"Belki çok uzun zaman alacak ama sonunda onların da bunu kendilerinin yapacağına inanıyorum."</p>

  <p class="calibre7">"Ya yapamazlarsa?"</p>

  <p class="calibre7">"Yüz yıla kalmadan Rotor ile Dünya arasında iletişimin kurulacağına inanıyorum. Işıkhızı desteğini ulaşım için kullanabiliyorsak zamanı gelince iletişim için de kullanabileceğiz. Ya da Dünyaya bir Yerleşim Birimi göndeririz ve hâlâ zamanımız olur."</p>

  <p class="calibre7">"Pitt gibi konuşuyorsun."</p>

  <p class="calibre7">Genarr kıs kıs güldü. "O sürekli yanlış olamaz ya."</p>

  <p class="calibre7">"Pitt iletişim kurmak istemeyecektir. Bundan eminim."</p>

  <p class="calibre7">"Hep kendi istediği olacak değil ya. Karşı çıkmasına rağmen Erythro’da bir Kubbe kurduk işte. Üstelik günü gelince ölecek. Eugenia, şu anda bu kadar düşünme Dünyayı. Daha yakınımızda olan sorunlarımız var. Marlene işinin bitmek üzere olduğunu biliyor mu?"</p>

  <p class="calibre7">"Nasıl bilmez ki? Sanırım hesaplarımın neresinde olduğum kolumu kaldırışımda ya da saçımı tarayışımda belli oluyor."</p>

  <p class="calibre7">"Giderek daha çok algılamaya başladı, değil mi?"</p>

  <p class="calibre7">"Evet. Demek buna sen de dikkat ettin?"</p>

  <p class="calibre7">"Ettim elbette. Hem de tanıyalı bu kadar az zaman geçmesine karşın."</p>

  <p class="calibre7">"Sanırım biraz da büyüyor olmasından. Memelerinin büyümesi gibi algılaması da büyüyor belki. Sonra yaşamının büyük bir bölümünü bu yeteneğini saklamaya çalışmakla geçirdi. Onu ne yapacağını bilemiyor ve hep başına dert açıyordu. Şimdi korkmuyor artık, böylece de yeteneği gelişiyor."</p>

  <p class="calibre7">"Ya da dediği gibi Erythro’da olmaktan hoşlanıyor ve bundan aldığı zevk algılamasını güçlendiriyor."</p>

  <p class="calibre7">"Bunu düşündüm, Siever. Erythro onu etkiliyor mu dersin? Yani ters anlamda demek istiyorum. Bu Veba mikrobu onu daha algılayıcı yapıyor olamaz mı?"</p>

  <p class="calibre7">"Bu sorunun yanıtlanabileceğim sanmıyorum, Eugenia, ama bu algılama düzeyi Vebanın etkisi ise, aklı dengesini hiç bozmuyor denilebilir. Ve sana şu kadarını söyleyeyim, burada kaldığımız süre içinde Vebaya yakalananların hiçbirinde Eugenia’nın bu yeteneğini uzaktan yakından andıran bir şey yoktu."</p>

  <p class="calibre7">Insignia içini çekti. "Teşekkür ederim. İnsanı rahatlatıyorsun. Ve Marlene’e karşı bu kadar anlayışlı ve dost olduğun için de teşekkür ederim."</p>

  <p class="calibre7">"Kolay bir şey bu. Onu seviyorum."</p>

  <p class="calibre7">"Bunu o kadar doğalmış gibi söylüyorsun ki. Sevilecek bir kız değildir. Annesi olsam da biliyorum bunu."</p>

  <p class="calibre7">"Ben onu sevilebilir buluyorum. Ben kadınlarda aklı güzelliğe tercih ederim, meğer ki, sende olduğu gibi ikisi de bir- arada olsun, Eugenia... "</p>

  <p class="calibre7">"Yirmi yıl önce belki," diyerek yine içini çekti Insignia.</p>

  <p class="calibre7">"Gözlerim senin vücudunla birlikte yaşlandı, Eugenia. Hiçbir değişiklik göremiyorlar. Ama Marlene’in güzel olmaması benim için önemli değil. Algılama yeteneği bir yana, korkunç akıllı bir kız."</p>

  <p class="calibre7">"Evet, o da var. Çok sıkıcı olduğu zamanla bununla avunuyorum."</p>

  <p class="calibre7">"İş oraya geldiğinde, korkarım Marlene sıkıntı olmaya devam edecek, Eugenia."</p>

  <p class="calibre7">Insignia birden başını kaldırdı. "Nasıl?"</p>

  <p class="calibre7">"Bana Kubbede olmanın yeterli olmadığını söyledi. Dışarı çıkmak istiyor senin çalışmaların biter bitmez. Israr ediyor."</p>

  <p class="calibre7">Insignia dehşetle baktı erkeğe.</p>
</body>
</html>
