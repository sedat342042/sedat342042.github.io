<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark1"></a><span class="calibre15">ON İKİ</span></h1>

  <h2 class="calibre9" id="sigil_toc_id_12"><span class="calibre6">ÖFKE</span></h2>

  <p class="calibre7">Rotor’un gittiği yerde bir gariplik olduğu hakkında Dünyaya bir ipucu veren Crile Fisher ikinci ipucunu da vermişti.</p>

  <p class="calibre7">Dünyaya döneli iki yıl oluyordu artık ve Rotor zihninde giderek soluklaşmaya başlamıştı. Eugenia Insignia epey kafa karıştıran bir anıydı (ona karşı nasıl bir duygu beslemişti?) ama Marlene bir acı olarak kalmıştı içinde. Zihninde onu Roseanne’dan ayıramadığını fark etmişti. Hatırladığı bir yaşındaki kız ile on yedi yaşındaki kızkardeş bir tek kişilikte birleşmişlerdi kafasının içinde.</p>

  <p class="calibre7">Yaşam güç değildi. İyi bir emekli aylığı alıyordu. Hatta ona iş de bulmuşlardı, başında bulunduğu yöneticilik önemli sonuçlar doğuracak kararlar vermesini hiç gerektirmiyordu. Onu, hiç olmazsa kısmen bağışlamışlardı Eugenia’nın bir tek sözünü hatırladığı için: ‘Nereye gittiğimizi bilseydin...’</p>

  <p class="calibre7">Ama yine de gözetlendiği izlenimi vardı ve buna duyduğu kırgınlık hiç geçmemişti.</p>

  <p class="calibre7">Garand Wyler zaman zaman yanına geliyordu, hep dostça, hep meraklı, hep şu ya da bu şekilde Rotor konusuna dönerek. Şu anda da karşısındaydı işte ve Fisher’in beklediği gibi yine Rotor konusu açılmıştı.</p>

  <p class="calibre7">Fisher yüzünü buruşturarak, "Neredeyse iki yıl olacak," dedi. "Benden ne istediğinizi anlayamadım bir türlü?"</p>

  <p class="calibre7">Wyler başını salladı. "Bunu bildiğimi söyleyemem, Crile. Elimizde sadece karının o sözü var. Bu belli ki yeterli değil. Onunla yaşadığın yıllar boyunca sana başka şeyler de söylemiş olmalı. Konuşmalarınızı düşün, ikinizin arasındaki konuları. Bir şey bulamıyor musun?"</p>

  <p class="calibre7">"Garand, beşinci keredir aynı şeyi soruyorsun. Sorguya çekildim. İpnotize edildim. Beynimi didik didik ettiler. Limon gibi sıktılar beni. Ve içimde bir şey kalmadı. Beni bırakın artık, gidin uğraşacak başka bir şey bulun kendinize. Ya da iş verin bana. Dışarda yüzlerce Yerleşim Birimi var, dostlar birbirlerine sırlarını söylüyorlar, düşmanlar birbirlerini gözetliyor. Onlardan birinin ne bildiğini -hatta neyi bildiğini bilmediğini-kim bilebilir ki."</p>

  <p class="calibre7">"Doğrusunu istersen o yönde araştırmalara başladık, dostum," dedi Wyler. "Bir de Uzak Araştırma üstünde duruyoruz. Rotor’un bizim bilmediğimiz bir şey bulması olasılığı çok fazla. Biz Uzak Araştırma aracı göndermedik şimdiye kadar. Başka bir Birim de göndermedi. Sadece Rotor’un bunu yapacak kapasitesi vardı. Rotor her ne bulmuşsa, bu Uzak Araştırma verileri içindedir."</p>

  <p class="calibre7">"İyi. O verileri arayın öyleyse. Sizi yıllarca uğraştıracak kadar şey bulursunuz herhalde. Ama benim yakamı bırakın."</p>

  <p class="calibre7">"Doğrusu orada bizi gerçekten yıllarca uğraştıracak bilgi var," dedi Wyler. "Açık Bilim Anlaşması gereğince Rotor bize pek çok bilgi verdi. Özellikle de dalga uzunluğunun her boyunda alınmış yıldız fotoğrafları var. Uzak Araştırma kameraları gökyüzünün hemen hemen her yerine erişebiliyorlardı, biz bunları ayrıntılı olarak inceledik ama bir şey bulamadık."</p>

  <p class="calibre7">"Hiçbir şey mi?"</p>

  <p class="calibre7">"Şimdiyi kadar hiç, ama dediğin gibi daha yıllarca inceleyebiliriz de. Gökbilimcilerin müthiş heyecan duydukları bir iki bilgi bulduk. Onlar pek memnun, hemen çalışmaya koyuldular. Ama nereye gittiklerini belli edecek bir tek iz bile yok. Alfa Centauri sisteminin büyük yıldızlarının çevresinde dönen gezegenler olup olmadığını belli edecek hiçbir şey bulamadık. Komşularımızda bilmediğimiz beklenmedik bir Güneşimsi yıldız da yok. Zaten ben pek bir şey bulacağımızı sanmıyordum. Bizim Güneş Sisteminde göremediğimiz ne görebilir ki Uzak Araştırma? Sadece iki ışık ayı uzağa gitmişti. Bunun pek bir fark yapması düşünülemez. Yine de içimizde bazıları Rotor’un, hem de çok kısa bir zaman içinde bir şey görmüş olduğunu hissediyorlar. Bu da bizi yine sana getirdi."</p>

  <p class="calibre7">"Neden ben?"</p>

  <p class="calibre7">"Eski karın Uzak Araştırma projesinin başkanı olduğu için."</p>

  <p class="calibre7">"Pek değil. Bilgiler toplandıktan sonra başgökbilimciliğe getirilmişti." "Araştırmanın bir bölümünde ve ondan sonra başkandı. Sana Uzak Araştırma ile ne bulduklarını anlatmadı mı?"</p>

  <p class="calibre7">"Tek bir sözcük bile. Dur bir dakika, Uzak Araştırma kameralarının gökyüzünün hemen hemen her yerine erişebildiklerini mi söylemiştin?"</p>

  <p class="calibre7">"Evet."</p>

  <p class="calibre7">"‘Hemen hemen her yeri’ ne kadardır?"</p>

  <p class="calibre7">"Sana kesin bir rakam verebilecek durumda olduğumu sanmıyorum. Yüzde doksanı en az."</p>

  <p class="calibre7">"Daha fazlası olabilir mi?"</p>

  <p class="calibre7">"Belki."</p>

  <p class="calibre7">"Acaba...?"</p>

  <p class="calibre7">"Ne?"</p>

  <p class="calibre7">"Rotor’da Pitt adında biri vardı her şeyin başında."</p>

  <p class="calibre7">"Onu biliyoruz."</p>

  <p class="calibre7">"Ama sanırım ben onun nasıl iş göreceğini biliyorum. Uzak Araştırma bilgilerini azar azar verirdi. Anlaşmaya uymak için. Ve Rotor yola çıktığında size teslim etmeye fırsat bulamadığı bilgiler kalırdı elinde. Belki yüzde on falan. Ve o yüzde on da en önemlileri olurdu."</p>

  <p class="calibre7">"Yani Rotor’un nereye gittiğini bize söyleyecek bölüm mü?"</p>

  <p class="calibre7">"Olabilir."</p>

  <p class="calibre7">"Ama bu da elimizde yok."</p>

  <p class="calibre7">"Var elbette."</p>

  <p class="calibre7">"Bunu da nereden çıkardın?"</p>

  <p class="calibre7">"Az önce Uzak Araştırma fotoğraflarında Güneş Sistemi kayıtlarında göremeyeceğin neyi göreceğini merak ediyordun. Neden zamanını size verdiklerini inceleyerek geçiriyorsun? Size vermedikleri bölümü sapta ve o bölgeyi bizim haritalarımızdan tara. Uzak Araştırma haritasında daha değişik görünebilecek bir şey olup olmadığını sor kendine ve bunun nedenini ara. Ben sizin yerinizde olsaydım yapacağım buydu." Sesi yükselmiş, bağırıyordu artık. "Dön onların yanına. Planı ellerinde olmayan gökyüzü parçasını taramalarını söyle."</p>

  <p class="calibre7">"Çok karışık bir iş," diye söylendi Wyler.</p>

  <p class="calibre7">"Hiç de değil. Her şey açık seçik ortada. Merkezde beynini oturak olarak kullanmayan birini bul, belki o zaman bir yere varırsınız."</p>

  <p class="calibre7">"Göreceğiz," dedi Wyler. Fisher’e elini uzattı. Fisher somurttu ve adamın elini sıkmadı.</p>

  <p class="calibre7">Wyler bir daha ortaya çıktığında aradan aylar geçmişti. Fisher hiç de hoş karşılamadı onu. Bu boş gününde çok sakindi, hatta kitap bile okuyordu.</p>

  <p class="calibre7">Fisher kitabın yirminci yüzyılın bir kötülüğü olduğuna ve sadece seyretmenin uygarca olduğuna inananlardan değildi. Bir kitabı tutmakta, sayfalarını çevirmekte, okuduğuna dalmakta, hatta elinde kitapla uyuklamakta bile bir şey vardı. Oysa filmin ortasında uyuklarsan gözünü açtığında bitmiş olduğunu görürdün. Fisher bu ikisinden kitabın daha uygarca olduğuna inanırdı.</p>

  <p class="calibre7">Keyifli uyuşukluğundan kaldırıldığı için daha da kızmıştı.</p>

  <p class="calibre7">"Şimdi ne var?" diye saygısızca sordu.</p>

  <p class="calibre7">Wyler nazik gülümsemesini kaybetmedi, dişleri arasından, "Tam da söylediğin şekilde bulduk, " dedi.</p>

  <p class="calibre7">Fisher hatırlamamıştı. "Neyi buldunuz?" Sonra hatırladı birden. "Aman bilmem gerekmeyen bir şey söyleme bana," dedi. "Merkezle bir daha başım belaya girsin istemem."</p>

  <p class="calibre7">"Geç kaldın, Crile. İsteniyorsun. Hem de Tanayama’nın kendisi istiyor seni."</p>

  <p class="calibre7">"Ne zaman?"</p>

  <p class="calibre7">"Seni yanına götürebileceğim kadar çabuk."</p>

  <p class="calibre7">"O zaman neler olup bittiğini anlat bana. Karşısına bir şey bilmeden çıkmak istemem."</p>

  <p class="calibre7">"Benim de niyetim o zaten. Gökyüzünün Uzak Araştırma’nın rapor etmediği her bölümü taradık. Anlaşılan bunu yapanlar senin dediğin gibi Uzak Araştırma kameraları Güneş Sistemi kameralarının göremediği neyi görebilirdi, diye düşünmüş olacaklar. Yakın yıldızlardan birinin kayması olabilirdi bu ve bunu aramayı akıllarına koyunca gökbilimciler çok şaşırtıcı ve asla tahmin edemeyecekleri bir şey buldular."</p>

  <p class="calibre7">"Eee, devam et."</p>

  <p class="calibre7">"Bir saniyelik bir yay paralaksı olan çok soluk bir yıldız buldular."</p>

  <p class="calibre7">"Ben gökbilimci değilim. Olağanüstü bir şey mi bu?""3u, yıldızın Alfa Centauri’nin yarısı kadar uzaklıkta olduğu demek."</p>

  <p class="calibre7">"Çok soluk dedin."</p>

  <p class="calibre7">"Küçük bir toz bulutunun arkasındaymış diyorlar. Bak, sen gökbilimci değilsin ama Rotor’da karın gökbilimciydi. Belki de o buldu bunu. Bu konuda bir şey söyledi mi sana?"</p>

  <p class="calibre7">Fisher başını salladı. "Tek sözcük bile söylemedi. Tabii..."</p>

  <p class="calibre7">"Evet?"</p>

  <p class="calibre7">"Son aylarda heyecanlı bir hali vardı. Sevincinden çatlayacakmış gibi."</p>

  <p class="calibre7">"Nedenini sormadın mı?"</p>

  <p class="calibre7">"Rotor’un kısa sürede yola çıkacağından sandım. Gideceği için çok heyecanlanıyordu ve bu da beni çılgına çeviriyordu." "Kızın yüzünden mi?"</p>

  <p class="calibre7">Fisher başını eğdi.</p>

  <p class="calibre7">"Bu heyecanı yeni yıldız için de olabilirdi. Her şey yerli yerine oturdu şimdi. Doğal olarak bu yeni yıldıza gideceklerdir. Ve onu karın bulduysa, bu onun yıldızı olacaktır. Gitmek için o kadar hevesli olmasının nedeni de bu olabilir. Bu mantıklı mi sence?"</p>

  <p class="calibre7">"Belki. Mantıksız diyemem."</p>

  <p class="calibre7">"Pekâlâ öyleyse. Tanayama seni bunun için görmek istiyor. Ve çok kızgın. Görüldüğü kadarıyla sana değil, ama yine de kızgın."</p>

  <p class="calibre7">Bu kere herhangi bir gecikme olamayacağı için Crile Fisher hemen o gün Yeryüzü Soruşturma Kurulunda, ya da çalışanların deyimiyle Merkezde buldu kendini.</p>

  <p class="calibre7">Otuz yıldır Merkezi yöneten Kattimoro Tanayama epey yaşlanmaya başlamıştı. Onu gösteren holograf kayıtları yıllar önce yapılmıştı, saçları henüz kara ve düz, vücudu dimdik, yüz ifadesi canlıyken.</p>

  <p class="calibre7">Şimdi saçları kırlaşmıştı, uzun olmayan vücudu hafifçe eğilmişti; emekliye ayrılmayı düşünecek yaşa yaklaşmakta, diye aklından geçirdi Fisher, ama ayakta ve görevi başında ölmekten başka bir niyeti yek. Fisher onun kasılmış kapakları arasındaki gözlerinin her zamanki gibi canlı ve keskin olduğunu gördü.</p>

  <p class="calibre7">Fisher onu anlamakta güçlük çekiyordu. Dünyada bir dilin olabileceği derecede evrenseldi İngilizce. Ancak değişik biçimleri vardı ve Tanayama’nınki Fisher’in alışkın olduğu Kuzey Amerikan İngilizcesi değildi.</p>

  <p class="calibre7">Tanayama soğuk bir sesle, "Rotor’da bizi başarısızlığa uğrattın, Fisher," dedi.</p>

  <p class="calibre7">Fisher bu konuyu sürdürmekte bir anlam görmedi, zaten Tanayama ile tartışmaya girmenin hiçbir anlamı yoktu.</p>

  <p class="calibre7">"Evet, Sayın Başkan," dedi.</p>

  <p class="calibre7">"Hâlâ bize verecek bilgin olabilir."</p>

  <p class="calibre7">Fisher sessizce içini çekti. "Defalarca sorguya çekildim ama."</p>

  <p class="calibre7">"Duydum, biliyorum. Ama sana her şey sorulmuş değil. Benim yanıt istediğim bir sorum var."</p>

  <p class="calibre7">"Buyurun, Sayın Başkan."</p>

  <p class="calibre7">"Rotor’da kaldığın süre içinde, sende Rotor’un lider kadrosunun Dünyadan nefret ettiği izlenimini uyandıracak bir şey fark ettin mi?"</p>

  <p class="calibre7">Fisher’in kaşları kalktı. "Nefret mi? Bütün Yerleşim Birimlerinde olduğu gibi Rotor’da da insanların Dünyayı küçümsedikleri, onu vahşi, zalim ve yozlaşmış olarak gördükleri açık seçik belliydi. Ama nefret? Doğrusunu isterseniz, nefret duyacak kadar önemli görmüyorlardı bizi."</p>

  <p class="calibre7">"Ben lider kadrosundan söz ediyorum, halk yığınlarından değil."</p>

  <p class="calibre7">"Ben de, Sayın Başkan. Nefret yoktu."</p>

  <p class="calibre7">"Bunu başka türlü açıklamak olanaksız."</p>

  <p class="calibre7">"Neyi, Sayın Başkan? Eğer sormama izin verirseniz?"</p>

  <p class="calibre7">Tanayama başını kaldırıp sertçe baktı (kişiliğinin güçlülüğü boyunun kısa olduğunu unutturuyordu insana). "Bu yeni yıldızın bize doğru hareket etmekte olduğunu biliyor musun? Bize doğru?"</p>

  <p class="calibre7">Fisher şaşkın bir ifadeyle Wyler’e baktı. Ama Wyler pencereden giren güneşin berisinde gölgede oturuyordu ve görüldüğü kadarıyla hiçbir yana bakmamaktaydı.</p>

  <p class="calibre7">Ayakta olan Tanayama, "Otur, Fisher," dedi. "Eğer düşünmene yardımcı olacaksa, otur. Ben de oturacağım." Tanayama masasının kenarına oturdu, kısacık ayakları yere değmemiş, sallanıyordu.</p>

  <p class="calibre7">"Yıldızın hareketini biliyor muydun?"</p>

  <p class="calibre7">"Hayır, efendim. Ajan Wyler söyleyene kadar varlığını da bilmiyordum."</p>

  <p class="calibre7">"Öyle mi? Rotor’da biliniyor olmalıydı ama."</p>

  <p class="calibre7">"Biliyorlarsa da, bana kimse söylemedi, efendim."</p>

  <p class="calibre7">"Sen Rotor’dan ayrılmadan önce karın heyecanlı ve neşesiymiş, Ajan Wyler’e öyle söylemişsin. Bunun nedeni neydi?"</p>

  <p class="calibre7">"Ajan Wyler bu halinin yıldızı onun keşfetmiş olmasından kaynaklandığını düşünüyor."</p>

  <p class="calibre7">"Ve belki de karın yıldızın yönünü biliyor ve bizim başımıza geleceklere seviniyordu."</p>

  <p class="calibre7">"Bu düşüncenin onun neden mutlu edeceğini anlamadım. Sayın Başkan. Ben karımın yıldızın hareketini, hatta var olup olmadığını bildiğini bilmediğimi söylemek isterim. Ben Rotor’da herhangi bir kimsenin yıldızın varlığını bildiğini bilmiyorum."</p>

  <p class="calibre7">Tanayama kaşınıyormuş gibi çenesinin kenarını ovuşturarak Fisher’e baktı.</p>

  <p class="calibre7">"Rotordakilerin hepsi Euro’luydu, değil mi?"</p>

  <p class="calibre7">Fisher’in gözleri irileşti. Bu halk deyimini uzun zamandır duymamıştı - hele bir hükümet yetkilisinin ağzından, asla. Dünyaya döndükten az sonra Wyler’in Rotor’un ‘Kar beyazı’ olduğunu söylediğini hatırladı. Ama bunu o zaman yersiz bir espri olarak kabul etmiş ve önem vermemişti.</p>

  <p class="calibre7">Kırgın bir sesle, "Bilemeyeceğim, Sayın Başkan," dedi. "Onları pek incelemedim. Atalarının kimler olduğunu bilmiyorum."</p>

  <p class="calibre7">"Haydi, haydi, Fisher. Bunların incelenmesi gerekmez. Görünüşlerinden de anlayabilirsin. Rotor’da kaldığın süre Afro, Mongo ya da Hindu bir yüze rastladın mı? Esmer tenli birini gördün mü?"</p>

  <p class="calibre7">Fisher dayanamayıp patladı. "Sayın Başkan, yirminci yüz- yılcılık yapıyorsunuz." (Bunu belirtmenin daha güçlü bir yolunu bilseydi, onu da söyleyecekti.) "Ben bu gibi şeyleri düşünmem, Dünyada kimse de düşünmemeli. Sizin böyle düşünmenize şaş- tim doğrusu. Bu bilinmiş olsa durumunuz için pek yararlı olmaz kanısındayım."</p>

  <p class="calibre7">"Peri masallarını bırak, Ajan Fisher." Başkan parmağın! iki yana salladı. "Ben olandan söz ediyorum. Dünyada aramızda bu farklılıkları, en az göstermelik olarak, gözardı ettiğimizi biliyorum."</p>

  <p class="calibre7">"Göstermelik olarak mı sadece?" dedi Fisher öfkeyle.</p>

  <p class="calibre7">"Sadece göstermelik olarak," dedi Tanayama soğuk bir sesle. "Dünya insanları Yerleşim Birimlerine gidince farklılıklarına göre gruplaşıyorlar. Eğer hiç farklılık olmadığını kabul ediyor olsalardı bunu neden yapsınlar? Herhangi bir Yerleşim Biriminde ki hepsi birbirinin eşidir, eğer başlangıçta bir karışım varsa, azınlıkta olanlar huzursuzluk duyarlar, ya da huzursuzluk duymaya itilirler ve azınlıkta olmadıkları başka bir Yerleşim Birimine göçerler. Doğru değil mi?"</p>

  <p class="calibre7">Fisher bunu inkâr edemezdi. Öyleydi ve kendisi de her nasılsa bunu böyle kabul etmişti. "İnsan tabiatı," dedi. "Cins cinsi çeker."</p>

  <p class="calibre7">"Çok doğru. Cins cinsi çeker, çünkü kendisinden olmayandan nefret eder."</p>

  <p class="calibre7">"Mongo Yerleşim Birimleri de var," dedi Fisher. Kekelemeye başlamıştı, gücendirilmesi kolay ve tehlikeli bir insan olan Başkanı gücendirebileceğini anlamıştı.</p>

  <p class="calibre7">Tanayama gözünü bile kırpmadı. "Bunun çok iyi biliyorum, ancak gezegenin en son egemenleri Euro’lardı ve bunu unutamazlar, değil mi?"</p>

  <p class="calibre7">"Belki ötekiler de bunu unutamıyorlar ve bu nedenle nefret etmek için daha çok nedenleri var."</p>

  <p class="calibre7">"Ama Güneş Sisteminden kaçan Rotor’du."</p>

  <p class="calibre7">"ışıkhızı aracını keşfeden onlar oldu da ondan."</p>

  <p class="calibre7">"Ve sadece kendilerinin bildikleri ve bizim Güneş Sistemimize doğru yol alan ve belki de onu sarsacak kadar yakından geçecek olan yakın bir yıldıza da onlar gittiler."</p>

  <p class="calibre7">"Bunu bildiklerini bilemeyiz, hatta yıldızı bildiklerini de."</p>

  <p class="calibre7">"Elbette biliyorlar," dedi Tanayama. "Ve bizi uyarmadan gittiler."</p>

  <p class="calibre7">"Sayın Başkan, size saygım sonsuz, ama bu mantıksız bir şey. Yerleşecekleri yıldız, yaklaştığında bizim Güneş Sistemimizi altüst edecekse, o yıldızın kendi sistemi de altüst olacak demektir."</p>

  <p class="calibre7">"Başka Yerleşim Birimleri yaptıkları takdirde oradan kolayca kaçabilirler. Bizim boşaltmamız gereken sekiz milyarlık bir dünya var ki, bu çok daha güç bir iştir."</p>

  <p class="calibre7">"Ne kadar zamanımız var?"</p>

  <p class="calibre7">Tanayama omuzlarını silkti. "Söylediklerine göre birkaç bin yıl."</p>

  <p class="calibre7">"Bu epey uzun bir zaman. Bizi uyarmaları gerektiği akıllarına gelmemiş olabilir bu durumda. Yıldız yaklaştıkça, hiç kuşkusuz uyarı gerektirmeden keşfedilecektir."</p>

  <p class="calibre7">"Ve o zaman da, boşaltma için daha az zamanımız olacak. Onlar yıldızı bir rastlantıyla buldular. Karının sana düşünmeden söylediği o söz olmasaydı ve sen bize raporları verilmeyen bölgeye bakmamız önerisinde bulunmasaydın daha uzun bir süre yıldızı fark edemeyecektik."</p>

  <p class="calibre7">"Ama Sayın Başkan, böyle bir şeyi neden istesinler? Böyle nedensiz bir nefret neden?"</p>

  <p class="calibre7">"Nedensiz değil. Euro’lu olmayanlarla dolu Güneş Sisteminin yok olabilmesi için. İnsanlığın yalnız türdeş bir Euro temeli üzerinde yeni bir başlangıç yapabilmesi için. Ha? Ne diyorsun buna?"</p>

  <p class="calibre7">Fisher çaresizlikle salladı başını. "Olanaksız. Akıl almaz bir şey bu."</p>

  <p class="calibre7">"Başka hangi nedenle bizi uyarmamış olabilirler?"</p>

  <p class="calibre7">"Kendileri yıldızın hareketini bilmiyorlar olamaz mıydılar?"</p>

  <p class="calibre7">"Olanaksız," dedi Tanayama. "Akıl almaz. Bizi yok olmuş görmek istemekten başka bir nedenleri olamazdı. Ama biz de uzaydışı yolculuğu keşfedeceğiz ve bu yeni yıldıza gidip onları bulacağız. O zaman ödeşeceğiz işte."</p>
</body>
</html>
