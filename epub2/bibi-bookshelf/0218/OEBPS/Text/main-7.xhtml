<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark0"></a><span class="calibre15">OTUZ BEŞ</span></h1>

  <h2 class="calibre9" id="sigil_toc_id_35"><span class="calibre6">BULUŞMA</span></h2>

  <p class="calibre7">Eugenia Insignia şaşkınlık ve hoşnutsuzluk arası bir sesle, "Marlene bu sabah şarkı söylüyordu," dedi. "Dünyaların özgür olduğu yıldızlar falan diye bir şeyler... "</p>

  <p class="calibre7">"O şarkıyı ben de bilirim," dedi Genarr. "Sana okurdum ama sesim güzel değildir."</p>

  <p class="calibre7">Yemeklerini az önce bitirmişlerdi. Artık her gün birlikte yemek yiyorlar, konu değişmez olarak hep Marlene olduğu halde Genarr öğle saatlerini iple çekiyordu. Insignia’nın bu konuyu ondan başka kimseyle konuşamadığı için birlikte olduğunu düşünüyordu ama ne fark ederdi ki? Mazereti ne olursa olsun...</p>

  <p class="calibre7">"Onun daha önce şarkı söylediğini hiç duymamıştım," dedi Insignia. "Hatta şarkı, söyleyemez sanıyordum. Aslında çok da güzel sesi varmış."</p>

  <p class="calibre7">"Bu mutlu ya da heyecanlı ya da memnun olduğunun bir işareti,&nbsp;<span style="font-size: 1em;">Insignia. Bence Evrende yerini buldu, yaşama nedenini buldu artık. Bunu hepimiz bulamayız. Çoğumuz yaşamın özel anlamını ararız, bulamayız ve kükreyen bir umutsuzluktan sakin bir teslimiyete kadar bir durumda pes ederiz. Ben sakin teslimiyetçi tipim."</span></p>

  <p class="calibre7">Insignia gülümsedi. "Benim öyle olmadığımı sandığından eminim."</p>

  <p class="calibre7">"Sen kükreyen bir umutsuzluk içinde değilsin, Eugenia, ama kaybedilmiş savaşlara devam etmek eğilimindesin."</p>

  <p class="calibre7">Kadın bakışlarını indirdi. "Crile’dan mı söz ediyorsun?"</p>

  <p class="calibre7">"Öyle düşündüysen, öyle demek istemişimdir. Ama ben aslında Marlene’i düşünüyordum. Sekiz on keredir çıkıyor dışarı. Bayılıyor buna. Mutlu oluyor. Ama sen burada korkularınla boğuşup duruyorsun. Seni rahatsız eden nedir, Eugenia?"</p>

  <p class="calibre7">Insignia çatalını tabağı içinde dolaştırarak, "Kayıp duygusu," dedi. "Haksızlık. Crile bir seçim yaptı ve onu kaybettim. Marlene bir seçim yaptı ve onu kaybediyorum."</p>

  <p class="calibre7">"Biliyorum." Genarr elini uzattı, kadın dalgın dalgın elini erkeğin avucuna bıraktı.</p>

  <p class="calibre7">"Marlene bizimle gittikçe daha az oluyor ve bomboş dünyayı bize yeğliyor. Sonunda orada yaşamanın bir yolunu bulacak, buraya daha seyrek gelecek ve tümüyle kaybolacak."</p>

  <p class="calibre7">"Haklısın sanırım, ama yaşam bir kayıplar senfonisidir. Gençliğini kaybedersin, ana babanı, sevdiklerini, dostlarını, rahatını, sağlığını ve sonunda da hayatını. Kaybı inkâr etmek bunların dışında bir de kendine hâkimiyetini ve huzurunu da kaybetmektir."</p>

  <p class="calibre7">"O asla mutlu bir çocuk olmadı, Siever."</p>

  <p class="calibre7">"Bunun için kendini suçlama."</p>

  <p class="calibre7">"Daha anlayışlı olabilirdim."</p>

  <p class="calibre7">"Başlamak için hiç geç değildir. Marlene koca bir dünya istedi ve buna sahip olmak istedi. Kendisi için bir yük olan o yeteneğini başka bir varlıkla iletişimde kullanmak istedi ve bunu Şaşardı. Bunu bırakmasını ister misin? Ona daha büyük bir kayıp, olağanüstü beynini kullanma kaybı verdirerek kendi kaybından kurtulabilir misin?"</p>

  <p class="calibre7">Gözleri yaşla dolu olduğu halde Insignia güldü. "Sen yılanı deliğinden çıkarırsın bu konuşmalarınla, Siever."</p>

  <p class="calibre7">"Öyle mi? Benim konuşmam Crile’in suskunlukları kadar etkili olamadı ama."</p>

  <p class="calibre7">"Başka etkenler de vardı." Kadın kaşlarını çattı. "Önemi yok bunların. Sen buradasın şimdi, Siever ve beni rahatlatıyorsun."</p>

  <p class="calibre7">Genarr esefle, "Şunu bunu değil de, rahatlamayı aradığımız zaman ateşler epey sönük demektir," dedi.</p>

  <p class="calibre7">"Bunun bir sakıncası yok herhalde."</p>

  <p class="calibre7">"Dünyada hiçbir şeyin sakıncası yok. Birbirlerinde huzur bulmadan ihtirasların doruğuna çıkan ama sonunda bütün bunların yerine huzurun olmasını istemiş pek çok çift vardır sanırım. Bilemiyorum. Sessiz zaferler o kadar sessizdir ki. Gerekli ama önemsenmeyen."</p>

  <p class="calibre7">"Senin gibi mi, zavallı Siever’ciğim?"</p>

  <p class="calibre7">"Eugenia, ben hayatımı kendine acıma tuzağına düşmemek için çabalayarak geçirdim, şimdi benim kıvrandığımı seyretmek için buna zorlama beni."</p>

  <p class="calibre7">"Siever, ben senin kıvrandığını görmek istemiyorum ama."</p>

  <p class="calibre7">"İşte senden duymak istediğim de buydu. Ne kadar kurnaz olduğumu gördün şimdi. Marlene’in varlığı yerine bir başkasını geçirmek istersen, rahatlamak istediğin anlarda yanında olmaya hazırım. Gitmemi istemediğin takdirde koskoca bir dünya bile beni senin yanından çekip alamaz."</p>

  <p class="calibre7">Kadın erkeğin elini tuttu. "Ben sana lâyık değilim, Siever."</p>

  <p class="calibre7">"Beni kabul etmemek için bunu mazeret olarak kullanma, Eugenia. Ben kendimi sana feda etmek istiyorum ve sen beni bundan alıkoymamalısın."</p>

  <p class="calibre7">"Daha değerli birini bulamadın mı?"</p>

  <p class="calibre7">"Aramadım bile. Rotor kadınları arasında beni isteyene de pek rastlamadım. Ayrıca daha değerli bir şeyi ne yapardım ki? Kendimi hak edilen bir armağan olarak sunmak ne kadar sıkıcı olurdu. Hak edilmeyen bir armağan, göklerden yağan bir nimet olabilmek ne kadar romantik olurdu."</p>

  <p class="calibre7">Insignia daha rahat bir gülümsemeyle, "Sen de çılgınsın," dedi. "Biliyor musun, her nedense bunu fark etmemiştim şimdiye kadar."</p>

  <p class="calibre7">"Gizli derinliklerim vardır benim. Beni daha iyi tanıdıkça...."</p>

  <p class="calibre7">Mesaj alıcısının ani vızıltısıyla sözü yarım kaldı.</p>

  <p class="calibre7">Kaşlarını çattı. "İşte gördün mü, Eugenia? Seni tam istediğim kıvama getirdim - ve bunu nasıl başardığımı da bilemiyorum - tam kollarımın arasında erimeye hazırdın ki, aramıza bir şey girdi işte. Oo!"</p>

  <p class="calibre7">Sesi birden değişmişti. "Saltade Leverett"</p>

  <p class="calibre7">"Kim o?"</p>

  <p class="calibre7">"Sen onu tanımazsın. Kimse pek tanımaz ya. Tanıdığım en keşiş gibi yaşayan insan. Sevdiği için asteroit kuşağında yaşar. Yıllardır görmemiştim moruğu. Neden moruk dediğimi de bilmiyorum ya, benim yaşımdadır çünkü.</p>

  <p class="calibre7">"Mesaj gizli ve mühürlü de. Sadece benim parmak izimle açılabilir. Bu da açmadan önce senden dışarı çıkmanı rica etmemi gerektiriyor."</p>

  <p class="calibre7">Insignia hemen kalktıysa da, Genarr oturmasını işaret etti. "Saçmalama, Eugenia. Gizlilik memurluğun hastalığıdır. Ben aldırmam bile."</p>

  <p class="calibre7">Kâğıda parmağını basınca harfler belirmeye başladı. "İnsanın parmakları olmasaydı.... " Birden sustu.</p>

  <p class="calibre7">Sessizce kadına uzattı kâğıdı.</p>

  <p class="calibre7">"Bunu okumama izin var mı?"</p>

  <p class="calibre7">Genarr başını salladı. "Yok, ama kimin umurunda. Oku."</p>

  <p class="calibre7">Insignia kâğıdı okur okumaz başını kaldırdı. "Yabancı bir gemi mi? Buraya mı inecekmiş?"</p>

  <p class="calibre7">"Öyle diyor."</p>

  <p class="calibre7">"Peki, ama Marlene? Dışarda şimdi."</p>

  <p class="calibre7">"Erythro onu korur."</p>

  <p class="calibre7">"Nereden biliyorsun? Bu yabancı varlıkların gemisi olabilir. Gerçek yabancı varlıkların. İnsan olmayanların. Erythro’daki o şeyin onlar üstünde gücü olmayabilir."</p>

  <p class="calibre7">"Biz de Erythro için yabancıyız ve bizi rahatça kontrol edebiliyor."</p>

  <p class="calibre7">"Oraya gitmeliyim."</p>

  <p class="calibre7">"Bunun ne yararı... "</p>

  <p class="calibre7">"Kızımın yanında olmalıyım. Benimle gel. Bana- yardım et. Onu Kubbeye getirmeliyiz."</p>

  <p class="calibre7">"Gelenler bu çok güçlü yabancı varlıklarsa Kubbe’de de güvencede olamayız."</p>

  <p class="calibre7">"Siever, mantığın sırası mı şimdi? Lütfen. Kızımın yanında olmak istiyorum!"</p>

  <p class="calibre11">* * *</p>

  <p class="calibre7">Çektikleri fotoğrafları inceliyorlardı. Tessa Wendel başını salladı.</p>

  <p class="calibre7">"İnanılmaz bir şey. Dünya tümüyle boş. Bunun dışında."</p>

  <p class="calibre7">"Her yerden zekâ fışkırıyor," dedi Merry. "Bu kadar yaklaştıktan sonra artık yanılmak olanaksız. Boş olsun olmasın zeki yaratıkların olduğu kesin."</p>

  <p class="calibre7">"Ama en çok o Kubbede, değil?"</p>

  <p class="calibre7">"Evet, Kaptan. En kolay orada seziliyor. Ve çok tanıdık. Kubbe dışında küçük farklılıklar var ki, bunun ne anlama geldiğini bilemiyorum."</p>

  <p class="calibre7">Wu, "Biz insan zekâsından üstününü bilmediğimiz için..."</p>

  <p class="calibre7">Wendel ona döndü. "Sence Kubbe dışındaki zeki yaratıklar insan değil mi?"</p>

  <p class="calibre7">"İnsanların on üç yılda tüm gezegenin altını kazamayacaklarında fikir birliğine vardığımıza göre, başka nasıl bir sonuca varabilirim ki?"</p>

  <p class="calibre7">"Ya Kubbe? O insan yapısı mı?"</p>

  <p class="calibre7">"O bambaşka bir şey. Blankowitz’in pleksonlarına dayanmayan bir şey. Astronomi araçları görünüyor. Kubbe, ya da onun bir bölümü gözlemevi olarak kullanılıyor."</p>

  <p class="calibre7">"Yabancı yaratıklar gökbilimci olamaz mı?" diye Jarlow biraz alayla sordu.</p>

  <p class="calibre7">"Olabilir elbette," dedi Wu. "Ama kendilerine özgü araçları olur. Oysa ben dünyada kullandığımıza tıpatıp benzeyen kompüterize kızılötesi tarayıcısı görüyorum. Şöyle diyelim. Zekânın kökenini unutun bir an. Ya Güneş Sisteminde üretilmiş, ya da Güneş Sisteminde hazırlanmış planlara göre yapılmış araçlar görüyorum. Burası kesin. İnsanlarla ilişkiye girmemiş yabancı yaratıkların bu tür araçlar yapabileceklerini kabul etmem."</p>

  <p class="calibre7">"Ben de senin gibi düşünüyorum, Wu," dedi Wendel. "Bu dünyada ne olursa olsun, o kubbenin altında insanlar var ya da vardı."</p>

  <p class="calibre7">"İnsanlar demeyin, Kaptan," diye atıldı Crile Fisher. "Rotor’lu onlar. Bu dünyada onların dışında başka kimse olamaz."</p>

  <p class="calibre7">"Bu da kolayca yanıtlanamayan bir nokta," dedi Wu.</p>

  <p class="calibre7">"O kadar küçük bir kubbe ki," dedi Blankowitz. "Rotor’da ise on binlerce kişi olmalıydı."</p>

  <p class="calibre7">"Altmış bin," diye mırıldandı Fisher.</p>

  <p class="calibre7">"Hepsi o kubbeye sığamazlar."</p>

  <p class="calibre7">"Başka kubbeler de olabilir," dedi Fisher. "Dünyanın çevresini bin&nbsp;<span style="font-size: 1em;">kere tarasak da bir sürü şeyi gözden kaçırmamız mümkün."</span></p>

  <p class="calibre7">"Plekson tipinde bir değişiklik olan tek yer burası," dedi Blankowitz. "Bunun gibi başka kubbeler olsaydı, en az bir ikisini seçebilirdim."</p>

  <p class="calibre7">"Ya da, belki yeraltında millerce yayılmış bir yapının sadece üst kısmını görüyoruz," diye atıldı Fisher.</p>

  <p class="calibre7">"Rotorlular bir Yerleşim Birimiyle geldiler," diye ‘Wu fikrini söyledi. "Birim hâlâ duruyor olabilir. Hatta birkaç tane olabilir. Bu kubbe bir ileri karakoldur belki."</p>

  <p class="calibre7">"Biz Yerleşim Birimi falan görmedik ama" dedi Jarlow.</p>

  <p class="calibre7">"Bakmadık ki. Bütün dikkatimizi sadece bu dünya üzerinde topladık."</p>

  <p class="calibre7">"Ben bu dünya dışında zekâ belirtisine rastlamadım," dedi Blankowitz.</p>

  <p class="calibre7">"Sen de gereği gibi bakmadın," dedi Wu. "Bir iki Yerleşim Birimi bulmak için tüm gökyüzünü taramak gerekirdi, ama sen bu dünyada pleksonları saptadıktan sonra bir daha başka yere bakmadın."</p>

  <p class="calibre7">"Gerekli görüyorsan bakarım."</p>

  <p class="calibre7">Wendel elini kaldırdı. "Yerleşim Birimleri varsa neden onlar bizi görmediler? Enerji yayınımızı saklamaya kalkışmadık. Bu yıldız sisteminin boş olduğundan emindik."</p>

  <p class="calibre7">"Onlar da aynı güven içinde olabilirler, Kaptan," dedi Wu. Onlar da bizi aramadıklarından yanlarından geçmiş olabiliriz. Ya da bizi fark etmişlerse, gelenin kim ya da ne olduğunu anlayamamışlar ve tıpkı bizim gibi ne yapmaları gerektiğini düşünüyorlardır. Bence bu büyük gezegenin insan olduğuna inandığımız yerine inip ilişki kurmaya çalışmalıyız."</p>

  <p class="calibre7">"Aşağı inmek güvenli olur mu?" diye sordu Blankowitz.</p>

  <p class="calibre7">"Bence olur. Bizi hemen öldürecekler değiller ya. Öldürmeden önce kim olduğumuzu öğrenmek isteyeceklerdir. Ayrıca burada kararsızlık içinde bekleyip durursak hiçbir şey başaramayız. O zaman da geri dönüp bu bulduklarımızı anlatmalıyız. Dünya o zaman ışıkötesi araçlardan oluşan bir filo gönderir buraya. Ama çok az bilgi getirdiğimiz için de bize teşekkür edecek değillerdir. Tarihe başarısız seferi yapan insanlar olarak geçeriz o zaman." Wu gülümsedi. "Gördünüz mü, Kaptan, Fisher’den iyi ders almışım, değil mi?"</p>

  <p class="calibre7">"Öyleyse sen aşağı inip ilişki kurmamızdan yanasın," deai Wendel.</p>

  <p class="calibre7">"Kesinlikle."</p>

  <p class="calibre7">"Ya sen, Blankowitz?"</p>

  <p class="calibre7">"Ben merak ediyorum. Kubbeden çok yabancı yaratıkları.</p>

  <p class="calibre7">Onlar hakkında bilgi edinmek isterdim."</p>

  <p class="calibre7">"Jarlow?"</p>

  <p class="calibre7">"Yeterli silahımız ya da iletişim araçlarımız olmasını isterdim. Öldürülürsek Dünya bu yolculuğun sonunda hiçbir şey öğrenmiş olmayacak. O zaman buraya gelecek olanlar da bizim gibi hazırlıksız olacaklardır. Yine de bu buluşmadan sağ çıkarsak çok önemli bilgiler götürebileceğiz Dünyaya. Bu riske girmeye değer bence."</p>

  <p class="calibre7">"Benim fikrimi sormayacak mısın, Kaptan?" dedi Fisher.</p>

  <p class="calibre7">"Senin Rotorluları görmek istediğini biliyorum."</p>

  <p class="calibre7">"Doğru. Bence sessizce inelim ve ben ortalığı keşfe çıkayım. Bir aksilik olursa siz beni orada bırakıp hemen Dünyaya dönersiniz. Ben harcanabilirim, ama gemi harcanamaz."</p>

  <p class="calibre7">Wender‘in yüzü gerginleşmişti. "Neden sen?" •</p>

  <p class="calibre7">"Rotorluları tanıdığım için ve... gitmek istediğim için."</p>

  <p class="calibre7">"Ben de seninle gelmek istiyorum," dedi Wu.</p>

  <p class="calibre7">"İki kişinin tehlikeye atılmasına ne gerek var?"</p>

  <p class="calibre7">"İki kişi tek kişiden daha güvenlikli olur. Tehlike anında biri tehlikeyi savuşturmaya çalışırken diğeri kaçabilir. Ve en önemlisi de, senin Rotorluları tanıdığını söylemen. Yargıların çarpıtılmış olabilir."</p>

  <p class="calibre7">"O halde iniyoruz," dedi Wendel. Fisher ile Wu gemiden çıkacaklar. Fisher ile <sup class="calibre14">!</sup>Wu arasında fikir ayrılığı çıkarsa kararı verecek Wu olacak."</p>

  <p class="calibre7">"Neden?" diye öfkeyle sordu Fisher.</p>

  <p class="calibre7">"Wu senin Rotorluları tanıdığını ve yargılarının çarpıtılmış olabileceğini söyledi, ben de bu konuda ona katılıyorum."</p>

  <p class="calibre11">* * *</p>

  <p class="calibre7">Marlene mutluydu. Sanki yumuşacık bir kucakta her şeyden korunuyor gibiydi. Nemesis’in kızılımsı ışığını görüyor, rüzgârı yanaklarında hissediyordu. Bulutlar Nemesis’in koca yuvarlağını kısmen ya da tümüyle örttüklerinde ışık azalıyor, griye dönüşüyordu.</p>

  <p class="calibre7">Ama gri ışıkta da kızıl ışıkta olduğu gibi net görüyordu. Nemesis’in ışığı örtüldüğünde rüzgâr serinliyorsa da, hiç ürpertmiyordu kızı. Sanki</p>

  <p class="calibre7">Erythro görme gücünü arttırıyor, gerektiğinde vücudunun çevresindeki havayı ısıtıyor, ona elinden geldiğince özen gösteriyordu. Ve Erythro ile konuşabiliyordu. Erythro üstündeki yaşamın oluşturan hücreleri Erythro olarak düşünmeye karar vermişti. Gezegen gibi. Neden olmasın? Başka ne olabilirdi ki? Hücreler tek tek alındığında çok ilkeldiler, kendi vücudunun hücrelerinden bile ilkel. Prokaryot hücrelerinin trilyon kere trilyonlarcası birbirine bağlı parçacıklar halinde birleşip gezegeni saran bir organizma oluşturduklarından bunlar gezegenin kendisi olarak kabul edilebilirdi.</p>

  <p class="calibre7">Ne garip, diye düşündü. Bu dev canlı Rotor’un gelmesinden önce kendisinden başka bir canlının varolduğunu asla bilememişti.</p>

  <p class="calibre7">Marlene’in soruları ve duyularının sadece beyninde oluşması gerekli değildi. Erythro zaman zaman incecik gri bir duman gibi, insan biçimini andıran bir şey gibi belirirdi önünde. Hep bir akan, eriyen havası vardı. Marlene bunu göremezdi ama milyonlarca görünmeyen hücrenin her an o biçimi terk edip yerine yenilerinin dolduğunu hissederdi. Hiçbir prokaryot hücresi içinde bulunduğu su kabarcığından uzun süre uzak kalamazdı.</p>

  <p class="calibre7">Erythro bir daha Aurinel’in biçimine girmemişti. Kendisine söylenmeden bunun rahatsız edici olduğunu anlamıştı. Şimdi belirli bir görüntüsü yoktu; Marlene’in düşüncelerine göre hafif değişimler gösteriyordu. Erythro kızın aklından geçenleri ondan iyi okuyup ve o anda gözlerinin önündeki hayalin biçimini alıyor, kız buna dikkatle bakmaya çalışırken hemen değişiyor, bir başka biçime giriyordu. Marlene zaman zaman annesinin yanağını, Siever Amcanın burnunu, okulda arkadaşlık ettiği çocukların yüzlerinden parçaları seçerdi.</p>

  <p class="calibre7">Erythro kendini gösterirken Marlene’in kafasına dolan düşünceler sözcükler halinde pek dile getirilemezdi. Bu sözcüklerin ardında, onları aşan ve ezen duygular ve nöron titreşimleri vardı ki, bunlar Erythro’da hemen yeni bir kavram düzenlemesi yaratırdı. <sub class="calibre17">v</sub></p>

  <p class="calibre7">Erythro zihinlerle deneyler yapmış, onları hissetmişti. İnsanların ‘hissetmek’ dediği gibi değil de, insani sözcükleri ve kavramları andıran bir şeyle. Ve bu zihinlerden bazıları bozulmuş, çürümüş, kötülemişlerdi. Erythro ondan sonra rastgele seçimi bırakmış, kendisine dayanacak zihinleri aramaya başlamıştı.</p>

  <p class="calibre7">"Ve beni buldun?" dedi Marlene.</p>

  <p class="calibre7">"Seni buldum."</p>

  <p class="calibre7">"Neden ama? Neden aradın beni?"</p>

  <p class="calibre7">Biçim titredi daha bir dumana dönüştü. "Sadece bulmak için."</p>

  <p class="calibre7">Yanıt değildi bu. "Neden seninle birlikte olmamı istiyorsun?"</p>

  <p class="calibre7">Biçim solmaya başladı ve düşünce de o kadar uçucuydu. "Benimle birlikte olmak."</p>

  <p class="calibre7">Ve kayboldu sonra.</p>

  <p class="calibre7">Ama sadece görüntüsü gitmişti. Marlene onun korumasını hâlâ hissediyordu. Neden kaybolmuştu ama? Sorularıyla onu rahatsız mı etmişti?</p>

  <p class="calibre7">Bir ses duydu.</p>

  <p class="calibre7">Boş bir dünyada, çok az olduğu için, sesleri sınıflandırmak kolaydı. Akan suyun sesi, rüzgârın sesi, hepsi o kadar. Bir de kendi çıkardığı sesler vardı, ayak sesleri, elbisenin hışırtısı, soluğunun ıslığı gibi.</p>

  <p class="calibre7">Marlene’in duyduğu bunlardan hiçbiri değildi. O yana döndü. Solundaki kayanın ardında bir erkek başı vardı.</p>

  <p class="calibre7">Kubbeden birinin kendisini almaya geldiğini sanarak kızdı. Neden hâlâ onu arıyorlardı ki? Bundan sonra dalga verici de takmayacaktı; o zaman onu hiç bulamazlardı.</p>

  <p class="calibre7">Ama Kubbedeki herkesi tanıyordu artık; bu adamı hiç görmemişti oysa. Kubbedeki herkesin adını bilmezdi ama yüzlerinin hepsini bilirdi.</p>

  <p class="calibre7">Bu yeni yüzü Kubbede görmemişti.</p>

  <p class="calibre7">Adam ona bakıyordu. Sanki soluk soluğa kalmış gibi ağzı aralıktı. Ve sonra bu her kimse kayanın üstünden atlamış ona doğru koşmaya başlamıştı.</p>

  <p class="calibre7">Marlene adama döndü. Çevresinde hissettiği koruma çok güçlüydü. Korkmuyordu.</p>

  <p class="calibre7">Adam iki üç metre ötede, sanki görünmeyen bir engele çarpmış gibi durdu.</p>

  <p class="calibre7">Sonra, boğulur gibi bir sesle, "Roseanne!" dedi.</p>

  <p class="calibre11">* * *</p>

  <p class="calibre7">Marlene dikkatle süzüyordu adamı. Algılanabilir hareketlerinde bir heyecan, bir sahiplik duygusu seziliyordu: sahiplik, yakınlık, benim, benim, benim.</p>

  <p class="calibre7">Marlene bir adım geriledi. Bu nasıl olabilirdi? Bu adam neden... ,</p>

  <p class="calibre7">Küçük bir kızken gördüğü bir holovizyon resmi hayal meyal canlandı kafasının içinde.</p>

  <p class="calibre7">Ve sonunda buna dayanamadı. Ne kadar olanaksız da olsa, ne kadar hayaldışı da olsa... "Baba?" dedi,</p>

  <p class="calibre7">Adam sanki kendisini kucaklamak istercesine ileri atıldı, Marlene yine bir adım geriledi. Adam durdu, baş dönmesine engel olmak istiyormuş gibi elini başına götürdü.</p>

  <p class="calibre7">"Marlene," dedi adam. "Marlene demek istemiştim."</p>

  <p class="calibre7">Adını yanlış söylüyordu. İki heceliymiş gibi. Ama onun için doğruydu bu. Nasıl bilebilirdi ki?</p>

  <p class="calibre7">İkinci bir adam gelip birincisinin yanında durdu. Düz kara saçları, geniş bir yüzü, çekik gözleri, soluk bir teni vardı. Marlene o güne kadar onun gibi birini görmemişti. Şaşkınlıktan açılan ağzını güçlükle kapattı.</p>

  <p class="calibre7">İkinci adam birincisine şaşkın bir sesle, "Bu senin kmn mı, Fisher?" dedi.</p>

  <p class="calibre7">Marlene’in gözleri faltaşı gibi açıldı, Fisher! Babası.</p>

  <p class="calibre7">Babası öteki adama bakmadı.. Gözlerini kendisinden ayırmıyordu. "Evet."</p>

  <p class="calibre7">Ötekisi, daha da yumuşak bir sesle "Ve ilk seferinde tam isabet ha, Fisher?" dedi. "Buraya iniyorsun ve karşına çıkan ilk kişi kızın oluyor."</p>

  <p class="calibre7">Fisher bakışlarını kızından ayırmak için gözle görünür bir çaba harcadı ama başaramadı. "Sanırım öyle, Wu." dedi. "Marlene, senin soyadın Fisher, değil mi? Annen Eugenia Insignia’dır, tamam mı? Adım Crile Fisher ve senin babanım."</p>

  <p class="calibre7">Kollarım açtı kızına.</p>

  <p class="calibre7">Marlene babasının yüzündeki özlem ifadesinin gerçek olduğunu biliyordu, ama yine bir adım geriledi. "Nasıl oldu buraya geldin?" diye sordu.</p>

  <p class="calibre7">"Seni bulmak için Dünyadan geldim. Seni bulmak için. Bunca yıl sonra."</p>

  <p class="calibre7">"Beni neden bulmak istedin? Bebekken terk etmiştin beni."</p>

  <p class="calibre7">"O zaman buna zorunluydum, ama hep sana dönmeyi hayal ettim."</p>

  <p class="calibre7">Başka bir ses - çelik gibi sert - araya girdi. "Demek Marlene için döndün? Sadece onun için?"</p>

  <p class="calibre7">Eugenia Insigna soluk yüzü, hemen hemen bembeyaz dudakları, titreyen elleriyle orada duruyordu. Arkasında şaşkın görünen Siever Genarr vardı. İkisi de tulum giymemişlerdi.</p>

  <p class="calibre7">"Bir Yerleşim Biriminden, Güneş Sisteminden binlerini bekliyordum," dedi Insignia. "Yabancı bir varlık bekliyordum. Aklıma gelebilecek her olasılığı düşündüm yabancı bir geminin gelmekte olduğunu öğrenince. Ama bir kere bile Crile Fisher’ in gelebileceğini düşünmemiştim. Ve Marlene için!"</p>

  <p class="calibre7">"Ben başkalarıyla önemli bir görevle geldim. Bu Chao-Li Wu. Ve..."</p>

  <p class="calibre7">"Ve karşılaştık işte. Hiç beni karşında bulacağın aklına gelmiş miydi? Yoksa sadece Marlene’i mi düşünüyordun? Önemli görevin neydi? Marlene’i bulmak mı?"</p>

  <p class="calibre7">"Hayır. Görevimiz bu değildi. Sadece isteğimdi bu."</p>

  <p class="calibre7">"Ve ben?"</p>

  <p class="calibre7">Fisher gözlerini kaçırdı. "Marlene için geldim."</p>

  <p class="calibre7">"Onun için geldin demek? Onu götürmek için mi?"</p>

  <p class="calibre7">"Ben düşündüm ki..." Fisher’in sözleri boğazına takıldı.</p>

  <p class="calibre7">Wu merakla bakıyordu. Fisher’e. Genarr ise düşünceli bir öfkeyle kaşlarını çatmıştı.</p>

  <p class="calibre7">Insignia kızına döndü. "Marlene, bu adamla bir yere gider misin?"</p>

  <p class="calibre7">"Ben kimseyle bir yere gitmiyorum, anne."</p>

  <p class="calibre7">"İşte yanıtını aldın, Crile," dedi Insignia. "Beni bir yaşındı çocuğumla terk edip sonra on beş yıl sonra ortaya çıkarak, ‘Eh, artık onu alacağım’ diyemezsin, beni hiç hesaba katmadan. Biyolojik olarak senin çocuğun, evet, ama o kadar. On beş yıllık bakım ve sevgi hakkıyla da benimdir."</p>

  <p class="calibre7">"Benim için kavga etmenin anlamı yok, anne," dedi Marlene.</p>

  <p class="calibre7">Chao-li Wu öne çıktı. "Özür dilerim. Beni tanıştırdılar ama kimseyi bana tanıştırmadılar. Siz kimsiniz, hanımefendi?"</p>

  <p class="calibre7">"Eugenia Insignia Fisher." Insignia Fisher’i gösterdi. "Bunun karısıydım, bir zamanlar."</p>

  <p class="calibre7">"Bu da sizin kızınız mı, hanımefendi?"</p>

  <p class="calibre7">"Evet. Marlene Fisher."</p>

  <p class="calibre7">Wu hafifçe eğilerek selam verdi. "Ya bu bey?"</p>

  <p class="calibre7">"Siever Genarr," dedi Genarr. "Arkamda ufukta gördüğünüz Kubbenin komutanıyım."</p>

  <p class="calibre7">"Güzel. Komutan, sizinle konuşmak istiyorum. Bir aile tartışması olması beni üzdü ama aslında bunun bizim görevimizle hiçbir ilgisi yok."</p>

  <p class="calibre7">"Ve sizin göreviniz neymiş bakalım?" diye yeni bir ses duyuldu. Elinde silaha benzeyen bir şey tutan beyaz saçlı bir adam yaklaşıyordu onlara doğru.</p>

  <p class="calibre7">Genarr’ın yanından geçerken, "Selam, Siever," dedi.</p>

  <p class="calibre7">Genarr şaşırmıştı. "Saltade. Ne işin var burada?"</p>

  <p class="calibre7">"Rotor’dan Başkan Pitt’i temsilen geldim. Size sorumu tekrarlıyorum, bayım. Göreviniz nedir? Adınız nedir?"</p>

  <p class="calibre7">"Adım Dr. Chao-Li Wu. Ya sizinki?"</p>

  <p class="calibre7">"Saltade Leverett."</p>

  <p class="calibre7">"Sizi selamlarım. Barış için geliyoruz." Wu gözlerini adamın elindeki silahtan ayırmıyordu.</p>

  <p class="calibre7">"Umarım öyledir. Altı gemimin de silahları sizinkine çevrilmiş durumda."</p>

  <p class="calibre7">"Öyle mi?" dedi Wu. "Bu küçük kubbenin bir filosu var demek."</p>

  <p class="calibre7">"Bu küçük kubbe sadece bir ileri karakoldur. Filom var. Blöfe kalkışmayın."</p>

  <p class="calibre7">"Size inanıyorum. Ama bizim küçük gemimiz Dünyadan geliyor. Işıkötesi uçuşu gerçekleştirdiğimiz için gelebildik buraya. Ne demek istediğimi anladınız mı? Işıktan hızlı yolculuk."</p>

  <p class="calibre7">"Anladım."</p>

  <p class="calibre7">Genarr birden. "Dr. Wu doğru mu söylüyor, Marlene?" diye sordu.</p>

  <p class="calibre7">"Evet, Siever Amca."</p>

  <p class="calibre7">"İlginç," diye mırıldandı Genarr.</p>

  <p class="calibre7">"Bu genç bayanın beni doğrulamasına sevindim," diye Wu devam etti. "Kendisini Rotor’un ışıkötesi uçuş uzmanı olarak kabul edebilir miyim?"</p>

  <p class="calibre7">"Hiçbir şeyi kabul etmenize gerek yok," dedi Leverett sabırsızlıkla. "Neden geldiniz buraya? Sizi davet eden olmadı."</p>

  <p class="calibre7">"Doğru. Burada bize itiraz edecek kimse olduğunu bilmiyorduk. Ancak size gereksiz yere kötü bir harekete kalkışmamanızı salık veririm. Yapacağınız yanlış bir hareketle gemimiz bir anda uzaydışına çıkacaktır."</p>

  <p class="calibre7">"Bu konuda pek emin değil," dedi Marlene.</p>

  <p class="calibre7">Wu’nun kaşları çatıldı. "Yeteri kadar eminim. Eğer gemimizi yok etmeyi başarsanız bile Dünyadan nerede olduğumuzu biliyorlar ve sürekli haberleşme içindeyiz. Bize bir şey olursa bundan sonra buraya elli ışıkötesi savaş gemilik bir filo gelecektir. Bu tehlikeyi göze almamanızı tavsiye ederim, efendim."</p>

  <p class="calibre7">"Doğru değil," dedi Marlene.</p>

  <p class="calibre7">"Doğru olmayan ne?" diye sordu Genarr.</p>

  <p class="calibre7">"Dünyadan nerede olduklarını bildiklerini söylediğinde doğru değildi bu ve o da bunu biliyordu."</p>

  <p class="calibre7">"Bu kadarı yeter bana," dedi Genarr. "Saltade, bu insanlar ışıkötesi iletişime sahip değiller."</p>

  <p class="calibre7">Wu’nun yüz ifadesi, değişmemişti. "Küçük bir kızın tahminlerine mi güveniyorsunuz?"</p>

  <p class="calibre7">"Tahmin değil o. Kesin gerçek. Saltade, sana sonra anlatırım. İnan bana."</p>

  <p class="calibre7">"Babama sorun," dedi Marlene. "O size anlatacaktır." Babasının kendisinin bu yeteneğini nasıl bildiğini anlamıyordu, bir yaşındayken bunu göstermediğinden emindi. Ama babasının da bunu anladığını görebiliyordu. Diğerleri göremeseler de, sanki babası bağıra bağıra söylüyordu bunu.</p>

  <p class="calibre7">"Israr etmenin yararı yok. Wu," dedi Fisher. "Marlene bizim aklımızdan geçenleri okuyabilir."</p>

  <p class="calibre7">Wu’nun serinkanlılığı ilk kez kaybolur gibi oldu. Kaşlarını çattı. "Kızın da olsa, bu çocuk hakkında ne biliyorsun sen? Bebekliğinden beri görmedin onu."</p>

  <p class="calibre7">"Bir zamanlar bir kız kardeşim vardı," dedi Fisher.</p>

  <p class="calibre7">Genarr birden anlamıştı. "Demek aileden gelen bir şey bu. İlginç. Eh, Dr. Wu herhangi bir blöfü yutmayacak bir silahımız var burada. Birbirimize karşı açık olalım. Bu dünyaya neden geldiniz?"</p>

  <p class="calibre7">"Güneş Sistemini kurtarmak için. Mutlak otoriteniz olduğuna gqre bu genç hanıma sorun bakalım bu kere gerçeği söyleyip söylemediğimi."</p>

  <p class="calibre7">"Elbette gerçeği söylüyorsunuz, Dr. Wu." dedi Marlene. "O tehlikeyi biz de biliyoruz. Bunu annem keşfetti." "Annenin yardımı olmadan biz de keşfettik, küçük hanım," dedi Wu.</p>

  <p class="calibre7">Saltade Leverett yüzden yüze bakıyordu. "Neden söz ettiğinizi sorabilir miyim?"</p>

  <p class="calibre7">Genarr, "İnan bana, Janus Pitt’in bu konuyu çok iyi biliyor, Saltade," dedi. "Sana söylemediğine üzüldüm, ama şimdi kendisiyle ilişki kurarsan durumu sana anlatacaktır. Kendisine ışıktan hızlı yolculuk yapmasını bilen insanların karşısında bulunduğumuzu ve bir anlaşma yapabileceğimizi söyle."</p>

  <p class="calibre11">* * *</p>

  <p class="calibre7">Dört kişi Siever Genarr’ın Kubbedeki özel dairesinde oturuyorlardı ve Genarr tarh bilinci duygusunun altında ezilmemeye çalışıyordu. İnsanlık tarihinin ilk yıldızlararası toplantısıydı bu. Dördü de bir daha başka hiçbir şey yapmasalar yalnız bunun için Galaksi tarihine geçeceklerdi.</p>

  <p class="calibre7">İkiye iki.</p>

  <p class="calibre7">Güneş Sistemi tarafında (Güneş Sistemini o yozlaşmış Dünyanın temsil edeceği ve ışıkötesi uçuşu gerçekleştirenin modern Birimler değil de onlar olması inanılır şey değildi) Chao- Li Wu ve Crile Fisher vardı.</p>

  <p class="calibre7">Wu konuşkan bir matematikçiydi. Fisher ise (Genarr onunla bir kere daha karşılaşmış olduğu gerçeğine alışamamıştı) sessizce ve düşünceli oturuyor, konuşmalara pek karışmıyordu.</p>

  <p class="calibre7">Kendi taraflarında ise bir anda üç kişiyle birlikte bulunmaktan huzursuz ve kuşkulu Saltade Leverett, Wu’nun konuşkanlığına sahip değilse de, derdini açıkça anlatmakta güçlük çekmiyordu.</p>

  <p class="calibre7">Genarr ise Fisher kadar suskundu. Ancak kendisi diğer üçünün bilmediği bir şeyi bildiği için konu üstünde anlaşmalarını bekliyordu.</p>

  <p class="calibre7">Saatler geçmiş, karanlık çökmüştü. Önce öğle, sonra da akşam yemeği getirilmişti. Gerilimi azaltmak için zaman zaman konuşmalara ara vermişlerdi. Bu aralardan birinde Genarr Insigna ile Marlene’in yanma gitmişti.</p>

  <p class="calibre7">"Pek kötü gidiyor sayılmaz," dedi Genarr. "Her ¡ki tarafın da kazanacak çok şeyi var."</p>

  <p class="calibre7">"Ya Crile?" diye sordu Insignia. "Marlene konusunu ortaya attı mı?"</p>

  <p class="calibre7">"Eugenia, doğrusunu istersen ondan söz etmedi. Bu konuda pek mutsuz olduğunu sanıyorum."</p>

  <p class="calibre7">"Olması gerek," dedi Insignia acı bir sesle.</p>

  <p class="calibre7">Genarr duraksadı. "Sen ne diyorsun, Marlene?"</p>

  <p class="calibre7">Marlene o içleri okunamayan kara gözleriyle baktı adama. "Ben bunu çoktan aştım, Siever Amca."</p>

  <p class="calibre7">"Biraz katı kalplisin."</p>

  <p class="calibre7">"Neden olmasın?" diye Insignia hemen parladı. "Daha bebekken terkedildi."</p>

  <p class="calibre7">"Ben katı kalpli değilim," dedi Marlene. "Onu rahat ettirebilirsem, ettireceğim. Ama ona ait değilim. Sana da, anne. Üzgünüm benim yerim Erythro. Siever Amca, verilen karan bana söyleyeceksin, değil mi?"</p>

  <p class="calibre7">"Buna söz vermiştim."</p>

  <p class="calibre7">"Çok önemli."</p>

  <p class="calibre7">"Biliyorum."</p>

  <p class="calibre7">"Erythro’yu temsil etmek için ben de orada olmalıyım."</p>

  <p class="calibre7">"Erythro’nun orada olduğundan eminim, ama konuşmalar bitmeden sen de taraf olacaksın. Bunu ben sana garanti etmeseydim Erythro nasıl olsa bir çaresine bakacaktı, Marlene."</p>

  <p class="calibre7">Sonra da toplantıya geri dönmüştü.</p>

  <p class="calibre7">Chao-Li Wu arkasına yaslanmıştı, ciddi yüzünde yorgunluktan eser yoktu.</p>

  <p class="calibre7">"Durumu özetleyeyim," dedi. "Işıkötesi uçuş olmadığı takdirde bu Komşu Yıldız - ki buna sizin gibi Nemesis diyeceğim artık - Güneş Sistemine en yakın yıldızdır. Yıldızlara gidecek herhangi bir geminin ilk durak olarak buraya uğraması normaldir. Ama tüm insanlık gerçek ışıkötesi yolculuğa kavuşunca uzaklıkların önemi kalmayacak ve insanlar en yakın yıldızı değil, en rahat yaşanabilir yıldızı arayacaklardır. Yörüngesinden en az Dünya tipi bir gezegen olan Güneş tipi yıldızlar arayacaklardır. Nemesis bir kenara atılacaktır.</p>

  <p class="calibre7">"Şimdiye kadar gizliliği bir fetiş gibi koruyarak bu yıldız sistemini kendisine saklamak isteyen Rotor’un artık böyle bir şey yapmasına gerek kalmayacaktır. Öteki yerleşim Birimleri bu yıldızı istemeyecekleri gibi Rotor da artık istemeyebilir. İsterse o da Güneş tipi yeni yıldızlar arayabilir kendisine. Galakside bu tür milyarlarca yıldız vardır. "Rotor’un ışıkötesi uçuşa sahip olması için silahınızı bana doğrultup bütün bildiklerimi size anlatmamı isteyebilirsiniz. Ben bir matematikçiyim, hem de kuramsal bir matematikçi ve bilgim çok sınırlıdır. Gemimizi ele geçirseniz bile ondan da pek bir şey öğrenemeyeceksiniz. Yapmanız gereken şey Dünyaya bilim adamlarıyla mühendislerden bir grup göndermek ve onları orada eğitmemizi sağlamaktır.</p>

  <p class="calibre7">"Bunun karşılığında sizin Erythro adını verdiğiniz bu dünyayı istiyoruz. Anladığım kadarıyla Kubbe dışında bir kolonileşme hareketine girmemişsiniz burada. Kubbeyi gözlem ve diğer araştırmalarınız için kullanıp kendiniz Yerleşim Birimlerinde yaşıyorsunuz.</p>

  <p class="calibre7">"Güneş Sisteminin Yerleşim Birimleri Güneş tipi gezegenler aramaya gidebildikleri halde Dünyalılar bundan yoksundurlar. Birkaç bin yıl içinde boşaltılması gereken sekiz milyar insanımız var. Nemesis Güneş Sistemine yaklaştıkça yeni Dünya tipi dünyalar bulana kadar onları buraya getirebiliriz ve burasını bir ara istasyon olarak kullanabiliriz.</p>

  <p class="calibre7">"Buraya geldiğimizi kanıtlamak için sizin seçeceğiniz bir Rotorluyu Dünyaya götürmek istiyoruz. Daha birçok gemi inşa edip buraya döneceğiz, Erythro’ya sahip olmak istediğimiz için buraya döneceğimizden hiç kuşkunuz olmasın. O zaman ışıkötesi uçuşun tekniğini öğrenecek bilim adamlarınızı alırız. Bu tekniği diğer Birimlere de öğretmeyi kabul ediyoruz. Verdiğimiz kararları özetlemiş oldum mu?"</p>

  <p class="calibre7">"Bu kadar basit değil," dedi Leverett. "Dünyalıların burada iskân edilmesi için Erythro’nun yeşertilmesi gerekecek."</p>

  <p class="calibre7">"Evet, ayrıntılara girmedim," dedi Wu. "Bunlar da çözümlenecek, ama bizim tarafımızdan değil."</p>

  <p class="calibre7">"Doğru, Başkan Pitt ve Konsey Rotor adına karar vereceklerdir."</p>

  <p class="calibre7">"Dünya adına da Dünya Kongresi. Ancak ortada kazanılacak bu kadar şey varken, başarısızlığa uğranılacağını sanmıyorum."</p>

  <p class="calibre7">"Güvenlik önlemleri alınmalı. Dünyaya nereye kadar güvenebiliriz?"</p>

  <p class="calibre7">"Dünyanın Rotor’a güveneceği kadar sanırım. Bu güvenceleri sağlamak bir yıl da sürer, beş yıl da, on yıl da. Zaten işe başlamak için yeterli sayıda gemi yapımı yıllar alacak. Ama hazırlayacağımız binlerce yıllık bir program olacak."</p>

  <p class="calibre7">"Hesaba katılması gereken rakip zeki yaratıkların olmadıklarını varsayarak," diye homurdandı Leverett.</p>

  <p class="calibre7">"Bu geleceğin işidir. Siz şimdi Başkanınızla konuşacak mısınız?</p>

  <p class="calibre7">Bize katılacak Rotorluyu seçip bir an önce Dünyaya dönmemize izin verecek misiniz?"</p>

  <p class="calibre7">Fisher öne eğildi. "Bu kişinin kızım Marlene olmasını..."</p>

  <p class="calibre7">Genarr adamın sözünü kesti. "Üzgünüm, Crile. Kendisiyle konuştum. Bu dünyadan ayrılmayı reddediyor."</p>

  <p class="calibre7">"Annesi de onunla gelirse..."</p>

  <p class="calibre7">"Hayır, Crile. Annesinin bununla hiçbir ilgisi yok. Eugenia’yı geri istesen ve Eugenia da seninle dönmeye razı olsa Marlene yine de Erythro’da kalacak. Senin burada onunla kalmak istemenin de bir yararı yok. Onu sen de kaybettin, annesi de."</p>

  <p class="calibre7">"O daha bir çocuk," dedi Fisher. "Bu kararları veremez."</p>

  <p class="calibre7">"Ne yazık ki, senin için de, Eugenia İçin de, buradaki hepimiz ve hatta belki de bütün insanlık için de bu kararları o verebilir. Hatta kendisini buraya almayı söz vermiştim, şimdi vardığımız kararları bir de ona açıklarız."</p>

  <p class="calibre7">"Buna gerek yok herhalde," dedi Wu.</p>

  <p class="calibre7">"Haydi, haydi, Siever," dedi Leverett. "Küçük bir kızdan izin alacak değiliz ya."</p>

  <p class="calibre7">"Lütfen iyi dinleyin beni," dedi Genarr. "Bir deney yapmama izin verin. Marlene’in verdiğimiz kararları öğrenmesi için buraya getirilmesini istiyorum. İçinizde bunun doğru olmadığını düşünen varsa çıksın odadan."</p>

  <p class="calibre7">"Sen aklını kaçırmışsın, Siever," dedi Leverett. "Bir çocukla oyun onamaya hiç niyetim yok. Pitt ile konuşacağım hemen. Telsizin nerede?" .</p>

  <p class="calibre7">Leverett ayağa kalktığı anda birden sendeledi ve düştü.</p>

  <p class="calibre7">Wu korkuyla doğruldu yerinde. "Bay Leverett... "</p>

  <p class="calibre7">Leverett yerde dönüp kolunu uzattı. "Biriniz yardım edin bana."</p>

  <p class="calibre7">Genarr adamı kaldırıp koltuğuna oturttu. "Ne oldu?" diye sordu.</p>

  <p class="calibre7">"Bilemiyorum. Bir an için gözlerimi körelten bir baş ağrısı geldi."</p>

  <p class="calibre7">"Ve odadan çıkamadın," dedi Genarr. Wu’ya döndü. "Marlene’Ie konuşmanın gerekli olmadığına siz de inandığınıza göre odadan çıkar mısınız?"</p>

  <p class="calibre7">Wu gözlerini Genarr’dan ayırmadan yerinde doğruldu, yüzünü buruşturdu ve yine oturdu.</p>

  <p class="calibre7">"Genç hanımla görüşmek doğru olacak sanırım," dedi.</p>

  <p class="calibre7">"Bu mutlaka gerekli," dedi Genarr. "En az bu dünyada o genç hanımın istekleri yasadır."</p>

  <p class="calibre11">* * *</p>

  <p class="calibre7">"Hayır!" dedi Marlene çığlığı andıran bir sesle. "Bunu yapamazsınız!"</p>

  <p class="calibre7">"Neyi yapamayız?" diye sordu Leverett.</p>

  <p class="calibre7">"Erythro’yu bir ara istasyon olarak kullanamazsınız, ne nedenle olursa olsun."</p>

  <p class="calibre7">"Neden, küçük hanım? Boş ve kullanılmayan bir dünya burası," diye Wu aralarına girdi.</p>

  <p class="calibre7">"Boş değil. Kullanılmayan değil. Siever Amca, söyle onlara."</p>

  <p class="calibre7">"Marlene’in söylemek istediği şu: Erythro’da fotosentez yapabilen sayısız prokaryot hücresi vardır. Atmosferinde oksijen bulunması da bu yüzdendi."</p>

  <p class="calibre7">"Ee, ne fark eder ki?" diye sordu Wu.</p>

  <p class="calibre7">Genarr hafifçe boğazını temizledi. "Hücreler tek tek ele alındığında canlıların virüs düzeyinden bir derece yüksekte olacakları kadar ilkel. Ancak tek tek ele alınamayacakları anlaşılıyor. Hep birlikte işe müthiş büyüklükte bir organizma oluşturuyorlar. Dünyayı çevreleyecek kadar."</p>

  <p class="calibre7">"Organizma mı?"</p>

  <p class="calibre7">"Bir tek organizma ve Marlene buna gezegenin adını veriyor."</p>

  <p class="calibre7">"Ciddi misiniz?" diye sordu Wu. "Bu organizmanın varlığını nereden biliyorsunuz?"</p>

  <p class="calibre7">"Genellikle Marlene aracılığıyla."</p>

  <p class="calibre7">"İsteriye tutulmuş olabilecek bir genç hanım aracılığıyla mı?" Genarr parmağını kaldırdı. "Onun aleyhinde ciddi bir şey söylemeyin. Erythro’nun -organizmanın yani- bir espri anlayışı olduğundan pek emin değilim. Her şeyi değil ama pek çok şeyi Marlene aracılığıyla biliyoruz. Saltade Leverett ayağa kalktığında yere yıkıldı. Siz biraz önce, belki- de kalkmak için doğruluğunuzda epey rahatsızlandınız. Bunlar Erythro’nun eylemleridir. Bu dünyaya ilk geldiğimiz günlerde bizim Erythro Vebası adını verdiğimiz küçük bir akıl hastalığı salgını başlattı. İstediği zaman ağır zararlar verdirebilir ve istediği zaman da korkarım insanı öldürür. Lütfen bunu denemeye kalkışmayın."</p>

  <p class="calibre7">Fisher söze karıştı. "Yani size bunları yapan Marlene değil..."</p>

  <p class="calibre7">"Hayır, Crile. Marlene’in bazı yetenekleri var ama kötülük yapacak derecede değil. Tehlikeli olan Erythro’dur."</p>

  <p class="calibre7">"Onun tehlikeli olmasına nasıl engel olabiliriz?" diye sordu Fisher.</p>

  <p class="calibre7">"İlk olarak Marlene’in kibarca dinleyerek. Ve onunla benim konuşmama izin verin. Erythro beni tanıyor. Ve Dünyayı kurtarmak istediğimi söylediğimde bana inanın. Milyarlarca insanın ölümüne neden olmak gibi bir isteğim yok benim."</p>

  <p class="calibre7">Genarr Marlene’e döndü. "Dünyanın tehlikede olduğunu anlıyorsun, değil mi, Marlene? Annen sana Nemesis’in yakından geçmesinin Dünyayı yok edebileceğini anlatmıştı."</p>

  <p class="calibre7">"Bunu biliyorum, Siever Amca," dedi kız ıstırap dolu bir sesle. "Ama Erythro kendine aittir." -</p>

  <p class="calibre7">"Ama paylaşmak isteyebilir, Marlene. Kubbe’nin burada kalmasına izin veriyor. Biz ona bir rahatsızlık vermiyoruz anlaşıldığı kadarıyla."</p>

  <p class="calibre7">"Ama Kubbe de binden az insan var ve Kubbe’den dışarı da çıkmıyorlar, insan zihinlerini inceleyebildiği için Erythro Kubbe’ye aldırmıyor."</p>

  <p class="calibre7">"Dünyalılar gelince onları da inceleyebilir."</p>

  <p class="calibre7">"Sekiz milyar insanı mı?"</p>

  <p class="calibre7">"Hayır, sekiz milyar değil. Buraya geçici olarak yerleşecekler, sonra kalkıp başka başka yerlere gideceklerdir. Herhangi bir anda burada nüfusun pek az bir kısmı olacaktır."</p>

  <p class="calibre7">"Yine de milyonlar eder bu. Hepsini bir kubbeye sığdırıp ihtiyaçları olan yiyecek ve suyu sağlayamazsın. Onları Erythro’ ya yayıp gezegeni yaşamaya elverişli hale getirmek zorundasın. Erythro buna katlanamaz. Kendini korumaya kalkışacaktır."</p>

  <p class="calibre7">"Bundan emin misin?"</p>

  <p class="calibre7">"Öyle olması gerekir. Onun yerinde siz olsaydınız ne yapardınız?"</p>

  <p class="calibre7">"Ama bu milyarların ölümü demek."</p>

  <p class="calibre7">"Benim elimde olan bir şey değil bu." Kız dudaklarını sıkıca bastırdı. "Başka bir yol daha var."</p>

  <p class="calibre7">"Bu kız ne diyor böyle?" diye Leverett sertçe sordu.</p>

  <p class="calibre7">Marlene Leverett’e şöyle bir baktıktan sonra yine Genarr’a döndü.</p>

  <p class="calibre7">"Bilmiyorum. Ama Erythro biliyor. Yani... bilginin burada olduğunu ama açıklayamadığını söylüyor."</p>

  <p class="calibre7">Genarr birbiri ardından patlayacak sorulan önlemek için kollarını kaldırdı. "Bırakın ben konuşayım."</p>

  <p class="calibre7">"Marlene, sakinleş." dedi. "Erythro için kaygılanıyorsan, yersiz bu. Kendisini koruyabildiğini biliyorsun. Erythro açıklayamıyor demekle ne kast ettiğini anlat bana."</p>

  <p class="calibre7">Marlene soluk soluğa kalmıştı. "Erythro bu bilginin burada olduğunu biliyor, ama insan deneyimi, insan bilimi, insan gibi düşünme yeteneği yok onun. Anlamıyor."</p>

  <p class="calibre7">"Bilgi bürodaki zihinlerde mi yani?"</p>

  <p class="calibre7">"Evet, Siever Amca."</p>

  <p class="calibre7">"Peki, Erythro beyinlere bunu iletebilir mi?"</p>

  <p class="calibre7">"Onlara zarar verir. Ama zarar vermeden benim beynime iletebilir."</p>

  <p class="calibre7">"Umarım öyledir, ama sende bu bilgi var mı?"</p>

  <p class="calibre7">"Yok elbette. Ama benim beynimi onlarınki yerine kullanabilir. Seninki yerine. Babamınki yerine. Herkes için."</p>

  <p class="calibre7">"Güvenli mi bu?"</p>

  <p class="calibre7">"Erythro öyle düşünüyor... ama ben korkuyorum, Siever Amca."</p>

  <p class="calibre7">"Çılgınlık bu," diye mırıldandı Wu. Genarr parmağını dudağına götürerek konuşmamasını işaret etti.</p>

  <p class="calibre7">Fisher ayağa kalkmıştı. "Marlene, kızım..."</p>

  <p class="calibre7">Genarr şiddetle tersledi adamı. "Yapabileceğin hiçbir şey yok, Crile. Milyarlarca insan söz konusu ve organizmanın yapabildiğini yapmasına izin vermek zorundayız. Marlene."</p>

  <p class="calibre7">Marlene’in gözleri yuvalarında dönmüştü. Transa geçmiş gibiydi. "Siever Amca, tut beni," diye fısıldadı. Sendeleyerek koştu Genarr’a. Genarr kızı sımsıkı kucakladı. "Sakin ol, Marlene... bir şey olmayacak... "</p>

  <p class="calibre7">Kızın kaskatı vücudunu kucaklamış olarak yerine oturdu.</p>

  <p class="calibre11">* * *</p>

  <p class="calibre7">Dünyayı görünmez yapan bir ışık patlamasıydı sanki. İnsanın kendinden başka bir şey mevcut değildi.</p>

  <p class="calibre7">Genarr, Genarr olduğunun bile farkında değildi. Kendisi de yoktu artık. Sadece çok karmaşık pırıltılı bir sis. Giderek genişleyen ve ipliklere ayrılan ve ayrıldığı her iplik aynı derecede bir karmaşıklığa dönüşen bir sis.</p>

  <p class="calibre7">Bir dönüş, , bir gerileme, sonra yeniden yaklaştıkça bir genişleme.</p>

  <p class="calibre7">Ezelden beri varolan ve sonu hiç gelmeyecek bir zamana kadar var olacak bir şey.</p>

  <p class="calibre7">Yaklaştıkça genişlemediği halde giderek genişleyen bir açıklığa sonsuz bir düşüş. Değişim olmadan sürekli bir değişim. Yeni karmaşıklıklara açılan küçük patlamalar.</p>

  <p class="calibre7">Birbiri ardından. Ses yok. Duyu yok. Görüntü bile yok. Aydınlık olmadan ışığın niteliklerine sahip bir şeyin bilincinde oluş. Zihnin kendi bilincinde olmasıydı bu.</p>

  <p class="calibre7">Sonra acıyla -sanki Evrende acı denen bir şey varmış gibi- ve bir hıçkırıkla -sanki Evrende ses diye bir şey varmış gibi- soluklaşmaya ve dönmeye başladı. Hızlı, daha hızlı, sonunda parlayan bir tek ışık noktası olup kaybolana kadar.</p>

  <p class="calibre11">* * *</p>

  <p class="calibre7">Evren varlığıyla rahatsızlık vericiydi. Wu gerindi. "İçinizde bunu hisseden oldu mu?" Fisher başını salladı.</p>

  <p class="calibre7">"Ben inançlı biriyim," dedi Leverett. "Bu çılgınlıksa, o zaman hepimiz çılgınız."</p>

  <p class="calibre7">Genarr hâlâ Marlene’i kucağında tutuyordu. Kız güçlükle soluk almaktaydı.</p>

  <p class="calibre7">"Marlene. Marlene."</p>

  <p class="calibre7">Fisher güçlükle doğruldu yerinde. "İyi mi?"</p>

  <p class="calibre7">"Bilemem. Yaşıyor, ama yeterli değil bu."</p>

  <p class="calibre7">Kızın gözleri açıldı. Bomboş bakışlarla bakıyordu Genarr’a.</p>

  <p class="calibre7">"Marlene," diye mırıldandı Genarr.</p>

  <p class="calibre7">"Siever Amca."</p>

  <p class="calibre7">Genarr tuttuğu soluğunu bıraktı. En azından kendisini tanımıştı kız.</p>

  <p class="calibre7">"Kıpırdama," dedi. "Geçene kadar bekle."</p>

  <p class="calibre7">"Geçti artık. Geçtiğine o kadar sevindim ki."</p>

  <p class="calibre7">"Sen iyi misin?"</p>

  <p class="calibre7">Kız bir an durakladı. "Evet, kendimi iyi hissediyorum," dedi. "Erythro iyi olduğumu söylüyor."</p>

  <p class="calibre7">"Bizde olduğu söylenen bu gizli bilgiyi buldun mu?" diye sordu Wu.</p>

  <p class="calibre7">"Evet, Dr. Wu. Buldum." Kız alnının terini eliyle sildi. "Buna siz sahiptiniz."</p>

  <p class="calibre7">"Ben mi? Neymiş ki bu?"</p>

  <p class="calibre7">"Ben anlamadım," dedi kız. "Ama tarif edersem belki siz anlarsınız."</p>

  <p class="calibre7">"Neyi tarif edersen?"</p>

  <p class="calibre7">"Yerçekiminin nesneleri çekmek yerine itmesi gibi bir şey."</p>

  <p class="calibre7">"Yerçekimi itmesi. Evet, ışıkötesi uçuşun bir parçasıdır bu." Wu derin bir soluk alıp doğruldu. "Benim yaptığım bir keşif."</p>

  <p class="calibre7">"Işıkötesi uçuşta Nemesis’e yakın geçerseniz yerçekimi itmesi var," dedi Marlene. "Ne kadar hızlı giderseniz bu itiş o derece artar."</p>

  <p class="calibre7">"Evet, gemi itilir."</p>

  <p class="calibre7">"Nemesis’de aksi yönde itilmez mi?"</p>

  <p class="calibre7">"Evet, ama bu kütlesinin oranına bağlıdır; Nemesis’in itilmesi ölçülemeyecek kadar küçük olur."</p>

  <p class="calibre7">"Peki, ama bu yüzyıllarca tekrarlansa?"</p>

  <p class="calibre7">"Nemesis’in hareketi yine de çok az olur."</p>

  <p class="calibre7">"Ama yolu hafifçe değişir ve ışıkyılı uzaklıklarda bu sapma artar ve Nemesis Dünyaya zarar vermeyecek kadar uzağından geçer."</p>

  <p class="calibre7">"Eh... "</p>

  <p class="calibre7">"Bu hesaplanabilir mi?" diye sordu Leverett.</p>

  <p class="calibre7">"Deneyebiliriz. Bir asteroid, normal hızda geçiyor, saniyenin trilyonda biri kadar bir sürede uzaydışına çıkıyor ve normal hızıyla bir milyon mil ötede çıkıyor. Nemesis’in çevresinde yörüngede olan asteroidler hep aynı yüzlerinden uzaydışına çıkarlar." Bir an düşündü. "Biraz zamanım olsaydı bunu ben de düşünürdüm."</p>

  <p class="calibre7">"Şerefi yine sana ait olacak." dedi Genarr. "Marlene bunu senin beyninden aldı ne de olsa."</p>

  <p class="calibre7">Genarr diğer üçüne baktı. "Eh, beyler, çok büyük bir aksilik olmadıkça Erythro’yu ara istasyon olarak kullanmayı unutalım. Zaten kendisi de buna izin vermezdi ya. Yerçekimi itmesini gereği gibi kullanmayı öğrenirsek, Dünyayı boşaltmamız gerekmeyecek. Marlene’i de işin içine soktuğumuz için durum çok daha düzeldi sanırım."</p>

  <p class="calibre7">"Siever Amca?"</p>

  <p class="calibre7">"Evet, canim."</p>

  <p class="calibre7">"Çok uykum var."</p>

  <p class="calibre11">* * *</p>

  <p class="calibre7">Tessa Wendel Crile Fisher’e baktı. "Kendi kendime hep ‘Döndü işte’ diyorum. Her nedense Rotorluları bulduktan sonra bir daha döneceğine inanmıyordum."</p>

  <p class="calibre7">"İlk karşılaştığım insan Marlene’di. Marlene."</p>

  <p class="calibre7">Boşluğa bakıyor gibiydi Fisher. Wendel başka bir şey söylemedi. Bunu kendisinin düşünüp bir sonuca varması gerekti. Kendilerinin düşünecek çok daha başka şeyleri vardı.</p>

  <p class="calibre7">Bir Rotorlu alıyorlardı geri dönerlerken: Ranay D’Aubisson, bir nörofizikçi. Yirmi yıl önce Dünyada bir hastanede çalışmıştı. Onu hatırlayıp tanıyanlar bulunurdu. Onun kimliğini saptamaya yarayacak kanıtlar da bulunurdu. Başardıkları şeyin canlı kanıtı olacaktı.</p>

  <p class="calibre7">Wu da çok değişmişti. Komşu Yıldızın hareketini saptırmak için yerçekimi itişini kullanacak planlar yapmaya koyulmuştu. (Şimdi ona Nemesis diyordu, ancak gezegeni çok hafif de olsa yolundan saptırmayı başarırsa Dünyanın intikam tanrıçası olmayabilirdi.)</p>

  <p class="calibre7">Wu çok da alçakgönüllü olmuştu artık. Keşfin şerefini istemiyordu ki Wendel İçin akıl almaz bir şeydi bu. Wu, projenin toplantıda ortaya atıldığını söylemiş, daha fazla ayrıntıya girmemişti.</p>

  <p class="calibre7">Wendel Fisher’in hafifçe kaşlarını çatmış olarak kendisine bakmakta olduğunu farketti.</p>

  <p class="calibre7">"Neden geri dönmeyeceğimi sandın, Tessa?"</p>

  <p class="calibre7">Wendel açık konuşmaya karar verdi. "Karın benden genç.</p>

  <p class="calibre7">Crile ve kızını bırakmayacağı da kesin. Ve kızına sahip olmak için o kadar beklediğine göre... "</p>

  <p class="calibre7">"Bunun tek yolu olarak Eugenia ile kalacağımı sandın, öyle mi?"</p>

  <p class="calibre7">"Onun gibi bir şey işte."</p>

  <p class="calibre7">Fisher başını salladı. "Ne olursa olsun, sonuç öyle olmazdı. Onu ilk gördüğümde Roseanne sandım, kız kardeşim. Özellikle gözleri... Başka bakımlardan da Roseanne’a benziyordu. Ama Roseane’dan çok ileriydi, Tessa. İnsan değildi. Bunu daha sonra açıklarım. Ben..." Yine başını salladı.</p>

  <p class="calibre7">"Boşver, Crile. Canın ne zaman isterse o zaman anlatırsın."</p>

  <p class="calibre7">"Tümüyle bir kayıp olmadı bunca yıl. Onu gördüm. Yaşıyor. Sağlığı yerinde. Ve sonunda sanırım bundan fazlasını istemedim. Her nasılsa, geçirdiğim tecrübeden sonra... Marlene... sadece Marlene oldu. Hayatımın sonuna kadar istediğim ise sensin, Tessa."</p>

  <p class="calibre7">"En iyisini mi yapıyorsun, Crile?"</p>

  <p class="calibre7">"Evet. Resmen boşanacağım. Resmen evleneceğiz. Rotor’u ve Nemesis’i Wu’ya bırakacağım; şenle ben de Dünyada ya da istediğin bir Yerleşim Biriminde yaşarız. İyi bir emeklilik aylığımız olacak, Galaksi ile sorunlarını başkalarına bırakırız. Biz elimizden geleni yaptık, Tessa. Yani demek istediğin, senin de istediğin buysa..."</p>

  <p class="calibre7">"O anı iple çekiyorum, Crile."</p>

  <p class="calibre7">Bir saat sonra hâlâ sımsıkı kucaklamışlardı birbirlerini.</p>

  <p class="calibre11">* * *</p>

  <p class="calibre7">"Orada olmadığıma öyle memnunum ki," dedi Eugenia Insigna. "Hep o anı düşünüyorum. Zavallı Marlene. Kimbilir ne kadar korkmuştur."</p>

  <p class="calibre7">"Korktu. Ama başardı da, Dünyayı kurtarmayı başardı. Pitt bile artık bir şey yapamaz bu konuda. Bir bakıma, tüm yaşamı boşa geçmiş oldu. Şimdi gizlice yeni bir uygarlık yaratmanın anlamı kalmadı. Artık Dünyanın kurtarılması projesini yürütmek zorunda. Zorunlu buna. Rotor gizli değil artık. İstenildiği anda erişilebilir ve insanlar arasına karışmazsak Dünyada olsun tüm insanlık bize karşı olacaktır. Marlene olmasaydı bunlar olamazdı,"</p>

  <p class="calibre7">Insignia daha önemli şeyler düşünüyordu. "Ama korktuğu zaman, gerçekten korktuğu zaman, sana döndü, Crile’a değil."</p>

  <p class="calibre7">"Evet."</p>

  <p class="calibre7">"Ve onu sen kucakladın, Crile değil."</p>

  <p class="calibre7">"Evet ama bundan mistik bir anlam çıkarma, Eugenia. Beni tanıyordu, Crile ise tanımıyordu."</p>

  <p class="calibre7">"Bunu nasıl olsa mantıklıca açıklayacaktın, Siever. Sen "böylesin işte. Ama sana döndüğüne secindim. Crile onu hak etmemişti."</p>

  <p class="calibre7">"Doğru. Ama şimdi, lütfen, Eugenia, bırak bunları artık. Crile gidiyor. Bir daha asla dönmeyecek. Kızını gördü. Onun Dünyayı kurtaracak bir yol bulduğunu gördü. Bunu ona çok görme. Ben de çok görmüyorum. O yüzden, sence bir sakıncası yoksa konuyu değiştireceğim artık. Bana D’Aubisson’un da onlarla gideceğini biliyor musun?"</p>

  <p class="calibre7">"Evet. Herkes bundan söz ediyor. Onu özleyeceğimi söyleyemem. Marlene’e hiç de sempatiyle davranmazdı o."</p>

  <p class="calibre7">"Zaman zaman sen de bakmazdın, Eugenia. Ranay için büyük bir şey bu. Sözde Erythro Vebasının verimli bir çalışma alanı olmadığını anlayınca burada işi kalmamıştı; ama Dünyada modern beyin tarama yöntemini tanıtıp esaslı bir meslek hayatına kavuşabilir."</p>

  <p class="calibre7">"Pekâlâ. Aferin ona."</p>

  <p class="calibre7">"Ama Wu geri gelecek. Çok zeki bir insan. Doğru çözüm onun beyninden çıktı. İtici Etki üzerine çalışmaya geldiğinde Erythro’da kalmak isteyeceğinden eminim. Marlene’i olduğu gibi onu da avucuna aldı Erythro organizması. Ve işin komiği, sanırım Leverett’i de."</p>

  <p class="calibre7">"Bu organizma nasıl bir sistem kullanıyor sence?"</p>

  <p class="calibre7">"Yani neden Wu’yu seçiyor da Crile’ı seçmiyor mu diye soruyorsun? Neden beni değil de, Leverett’i?"</p>

  <p class="calibre7">"Wu’nun Crile’dan daha akıllı olmasını anlıyorum, ama sen Leverett’ten çok daha iyi bir insansın, Siever. Seni kaybetmek istemezdim, o başka."</p>

  <p class="calibre7">"Teşekkür ederim. Erythro organizmasının kendine özgü bir ölçüsü var sanırım. Hatta bunun ne olduğu hakkında bir fikrim bile var diyebilirim."</p>

  <p class="calibre7">"Sahi mi?"</p>

  <p class="calibre7">"Evet. Benim beynim taranırken. Marlene aracılığıyla yani, Erythro organizması içimize giriyordu. Onun düşüncelerini görebildim sanıyorum. Bilinçli olarak değil kuskusuz. Ama her şey olup bittiğinde daha önce bilmediğim şeyleri biliyormuş gibiydim. Marlene’in organizma ile iletişim kurmasını sağlayan garip bir yeteneği var. Ve onun aracılığıyla başka beyinleri efe araştırabiliyor bu organizma. Ama kızı çok daha başka bir şey için seçti."</p>

  <p class="calibre7">"Ne?"</p>

  <p class="calibre7">"Bir ip parçası olduğunu düşün, Eugenia. Birdenbire ve beklenmedik bir anda bir dantelin bilincine varsan neler hissederdin? Bir daire olduğunu düşün. Karşına desenli bir küre çıksa neler hissederdin? Erythro sadece bir tür beyin tanıyordu, kendisininkini. Onun beyni çok büyük ama çok da ilkel. Çok sıkı bağlarla bağlı olmayan trilyonlarca hücre birimlerinden oluştuğu için.</p>

  <p class="calibre7">"Sonra hücresel birimleri kendisininkine kıyasla çok az, ama aralarında sayısız bağlantılar olan insan beynine rastlıyor. İp yerine dantel. Bunun güzelliği karşısında kendisinden geçmiştir. Marlene’in beynini de içlerinde en güzeli olarak bulmuş olmalı. O yüzden onu çekti kendisine. Gerçek bir Rembrandt ya da Van Gogh elde etme fırsatın olsa sen de aynı şeyi yapmaz mıydın? O yüzden öyle titizlikle korudu kızı. Büyük bir sanat eserini sen de öyle korumaz mıydın? Ama insanlık için onu tehlikeye attı yine de. Marlene için güç oldu bu, ama organizmanın da soyluluğunu gösterdi.</p>

  <p class="calibre7">"Her neyse, ben Erythro organizmasını böyle görüyorum işte. Onu bir sanatsever olarak görüyorum, güzel beyinler koleksiyoncusu."</p>

  <p class="calibre7">Insignia güldü. "Bu hesapla Wu ile Leverett’in de güzel beyinleri olmalı."</p>

  <p class="calibre7">"Erythro’ya göre öyledir herhalde. Ve Dünyadan bilim adamları geldikçe koleksiyonunu arttırmaya devam edecektir. Sıradan insanlardan apayrı bir koleksiyonu olacak. Erythro grubu. Onlara uzayda yeni yuvalar bulmalarında yardımcı olacaktır ve sonunda belki de Galakside iki dünya türü olacaktır: Dünyalıların dünyaları ve gerçek Uzaylıların, öncülerin dünyası. Bunun sonunun nasıl geleceğini merak ederim doğrusu. Gelecek onlarda olacaktır. Bu bakımdan kendim için üzgünüm de."</p>

  <p class="calibre7">"Böyle düşünme," dedi Insignia. "Geleceğin insanlarını bırak ne isterlerse yapsınlar gelecekle. Şu anda sen ve ben, birbirimizi insan ölçülerine göre yargılayan iki insanız."</p>

  <p class="calibre7">Genarr neşeyle güldü, çirkin yüzü aydınlandı. "Buna sevindim, çünkü ben senin beynini güzel buluyorum ve belki sen de benimkini öyle buluyorsundur."</p>

  <p class="calibre7">"Siever, ben seni hep beğenmişimdir."</p>

  <p class="calibre7">Genarr’ın gülümsemesi solar gibi oldu. "Ama başka tür güzellikler olduğunu da bilirim."</p>

  <p class="calibre7">"Benim için yok artık. Her türlü güzellik var sende, Siever. Sen ve ben sabahı kaybettik. Ama önümüzde hâlâ öğleden sonrası var."</p>

  <p class="calibre7">"O zaman, başka ne isteyebilirim ki, Eugenia? Öğleden sonrayı paylaşacaksak, iyi ki kaybettik sabahı."</p>

  <p class="calibre7">Elele tutuştular.</p>
</body>
</html>
