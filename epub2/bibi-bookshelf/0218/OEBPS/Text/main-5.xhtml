<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre8" style="text-decoration:underline"><a class="calibre5" id="bookmark0"></a><span class="calibre6">YİRMİ ALTI</span></span></h1>

  <h2 class="calibre9" id="sigil_toc_id_26"><a class="calibre5" id="bookmark1"></a><span class="calibre6">GEZEGEN</span></h2>

  <p class="calibre7">Crile Fisher İgor Koropatsky’nin, adamın Tanayama’nın yerine gelip de projenin başkanı olduğu üç yılda sadece iki kere görmüştü.</p>

  <p class="calibre7">Ancak giriş ekranında yüzünü gördüğü anda tanımaması da olanaksızdı. Koropatsky hâlâ eski güler yüzlülüğündeydi. İyi giyiniyordu, boynunda en son moda geniş bir kravat vardı.</p>

  <p class="calibre7">Fisher ise sabahtan beri hiçbir şey yapmadan bomboş oturduğundan pek insan içine çıkacak durumda değildi, ancak, habersiz de gelmiş olsa, Koropatsky’yi kabul etmemek diye bir şey olamazdı.</p>

  <p class="calibre7">Fisher evrensel olarak "bir dakika’ olarak kabul edilen bir eli havada insan figürü düğmesine bastı.</p>

  <p class="calibre7">Saçını tarayıp üstüne başına çekidüzen verecek ancak bir iki dakikası vardı. Traş da olabilirdi ama Koropatsky’nin bundan fazla bekletilmeyi hakaret olarak kabul edeceğinden emindi.</p>

  <p class="calibre7">Yana kayarak açılan kapıdan Koropatsky girdi. Hoş bir gülümsemeyle, "İyi günler, Fisher, seni rahatsız ettiğimi biliyorum," dedi.</p>

  <p class="calibre7">"Ne münasebet. Sayın Başkan, rica ederim. Ancak Dr. Wendel’i görmek istiyorsanız korkarım şu anda gemide kendisi." "Ben de öyle olacağını düşünmüştüm zaten. O zaman sizinle konuşmaktan başka çarem yok. Oturabilir miyim?"</p>

  <p class="calibre7">"Elbette, Sayın Başkan." Fisher daha önce davranıp oturmasını söylemediği için kendine kızmıştı. "Bir şey içer miydiniz?"</p>

  <p class="calibre7">"Hayır." Koropatsky göbeğine vurdu. "Her sabah tartılırım ve bu da iştahımı kaybetmeye yeter bile, hemen hemen yani. Fisher, seninle erkek erkeğe konuşmaya fırsat bulamamıştım. Bunu istiyordum oysa."</p>

  <p class="calibre7">"Benim için bir onurdur. Sayın Başkan," diye mırıldanan Fisher iyice huzursuzlanmıştı artık. Neler oluyordu?</p>

  <p class="calibre7">"Gezegenimizin size pek çok borcu var."</p>

  <p class="calibre7">"Nasıl buyurursanız, efendim."</p>

  <p class="calibre7">"Sen sistemden ayrılmadan önce Rotor’daydın."</p>

  <p class="calibre7">"On dört yıl önce, efendim."</p>

  <p class="calibre7">"Biliyorum. Rotor’da evlenmiştin ve bir de çocuğun olmuştu."</p>

  <p class="calibre7">"Evet, Sayın Başkan," dedi Fisher alçak bir sesle.</p>

  <p class="calibre7">"Ama Rotor Güneş Sistemini terk etmeden hemen önce Dünyaya döndün."</p>

  <p class="calibre7">"Evet, efendim."</p>

  <p class="calibre7">"Sana söylenen ve burada tekrarladığın bir şey ve ayrıca yaptığın bir öneriyle Dünya Komşu Yıldızı buldu."</p>

  <p class="calibre7">"Evet, efendim."</p>

  <p class="calibre7">"Adelia’dan Dr. Tessa Wendel’i getiren de şendin."</p>

  <p class="calibre7">"Evet, efendim."</p>

  <p class="calibre7">"Ve onun burada sekiz yıl çalışıp mutlu olmasını da sen sağladın, öyle mi?"</p>

  <p class="calibre7">Adam kıs kıs güldü, Fisher onun daha yakında olsaydı parmağıyla kendisini dürtükleyeceğinden emindi.</p>

  <p class="calibre7">Fisher sözlerine dikkat ederek, "İyi geçiniriz, Sayın Başkan," dedi.</p>

  <p class="calibre7">"Ama evlenmediniz."</p>

  <p class="calibre7">"Ben evliyim. Sayın Başkan."</p>

  <p class="calibre7">"Ve on dört yıldır da karından ayrısın. Boşanman pek güç olmaz."</p>

  <p class="calibre7">"Bir de kızım var."</p>

  <p class="calibre7">"Yeniden evlensen de kızın yine kızın kalır."</p>

  <p class="calibre7">"Bu anlamsız bir formalite olur."</p>

  <p class="calibre7">"Belki." Koropatsky başını salladı. "Belki böylesi daha iyi. Işıkötesi geminin yola çıkmaya hazır olduğunu biliyorsun. 2237’nin başında yola çıkartmayı düşünüyoruz."</p>

  <p class="calibre7">"Dr. Wendel de öyle söylemişti, efendim."</p>

  <p class="calibre7">"Nöron detektörleri takıldı ve iyi çalışıyorlar."</p>

  <p class="calibre7">"Onu da söylemişti, efendim."</p>

  <p class="calibre7">Koropatsky iri kafasını düşünceli düşünceli salladı. Sonra aniden Fisher’e baktı. "Bunun nasıl çalıştığını biliyor musun?"</p>

  <p class="calibre7">Fisher başını iki yana salladı. "Hayır, efendim. Geminin çalışması konusunda hiçbir bilgim yok."</p>

  <p class="calibre7">Koropatsky başını eğdi yine. "Benim de. Dr. Wendel ile mühendislerimizin söylediklerini kabul etmek zorundayız. Ama bir şey hâlâ eksik."</p>

  <p class="calibre7">"Öyle mi?" (Fisher kaygıyla ürperdi. Yine gecikme mi?) "Neymiş eksik olan, Sayın Başkan?"</p>

  <p class="calibre7">"İletişim. Bir gemiyi ışıktan hızlı hareket ettiren bir şey varsa, dalgaları ya da mesaj taşıyan başka bir şeyi de ışıktan hızlı iletebilen bir şey olmalı bence. Bana kalırsa ışıkötesi hızla bir mesaj göndermek ışıkötesi bir gemiyi yönetmekten daha kolay olmalı."</p>

  <p class="calibre7">"Bilemeyeceğim, efendim."</p>

  <p class="calibre7">"Ama Dr. Wendel bunun aksinin geçerli olduğunu söylüyor. Etkin bir ışıkötesi iletişim yöntemi bulunamamış henüz. İlerde bu da olacak diyor ama bu çok uzun sürebileceği için şimdi bunu beklemek istemiyor."</p>

  <p class="calibre7">"Ben de beklemek istemiyorum, efendim."</p>

  <p class="calibre7">"Evet, ben de ilerleme ve başarıya bir an önce ulaşmak istiyorum. Yıllardır bekliyoruz, geminin bir an önce yola çıkıp dönmesi için sabırsızlanıyorum. Ama gemi bir kere yola koyulduktan sonra bir daha haberleşme olanağımız olmayacak demek bu."</p>

  <p class="calibre7">Adam yine düşünceli düşünceli salladı başını. Fisher bir şey söylemedi. (Neler oluyordu? Koca ayı nereye varmak istiyordu şimdi?)</p>

  <p class="calibre7">Koropatsky Fisher’e baktı. "Komşu Yıldızın bize doğru gelmekte olduğunu biliyorsun, değil mi?"</p>

  <p class="calibre7">"Evet, efendim, böyle bir şey duydum ama genel kanıya göre yıldız çok uzaktan geçecekmiş."</p>

  <p class="calibre7">"İnsanların inanmalarını istediğimiz şey bu. Gerçek şu ki, Fisher, Komşu Yıldız Dünyanın yörüngesel hareketini bozacak kadar yakından geçecektir."</p>

  <p class="calibre7">Fisher şaşkınlıktan bir an donakaldı. "Gezegeni yok mu edecek?"</p>

  <p class="calibre7">"Fiziki olarak değil. Ancak iklim Dünyanın yaşanabilir bir yer olmayacağı kadar değişecek."</p>

  <p class="calibre7">"Kesin mi bu?" Fisher duyduğuna inanmak istemiyordu.</p>

  <p class="calibre7">"Bilim adamlarının ne zaman kesin olduklarını bilemem. Ancak önlem almamızı gerekli kılacak kadar kesin görünüyorlar. Beş bin yılımız var önümüzde, ışıkötesi uçuşu da geliştiriyoruz, eğer gemi çalışırsa tabii."</p>

  <p class="calibre7">"Dr. Wendel çalışacak diyorsa, çalışacağından eminim, Sayın Başkan."</p>

  <p class="calibre7">"Güveninde haklı olduğunu umalım. Ama yine de ışıkötesi uçuşla beş bin yıl bile bizi kötü durumda bırakıyor. Dünyanın sekiz milyar insanını, bitkilerini ve hayvanları taşımak için Rotor gibi yüz otuz bin Yerleşim Birimi kurmamız gerekir. Bu da, şimdiden başlayarak yılda yirmi altı Nuh’un Gemisi yapmaktır. Önümüzdeki beş bin yıl içinde nüfusun hiç artmayacağım kabul edersek, o da."</p>

  <p class="calibre7">"Yılda yirmi altı gemiyi başarabiliriz belki," dedi Fisher. "Yüzyıllar geçtikçe deneyimimiz ve uzmanlığımız da artacaktır, uzun bir süredir nüfus kontrolünü da başardık."</p>

  <p class="calibre7">"Pekâlâ. Şimdi şunu söyle bana: Dünyanın, Ayın, Merih’in ve asteroidlerin tüm kaynaklarından yararlanıp Dünya nüfusunu yüz otuz bin Yerleşim Birimine yerleştirir ve Güneş Sistemini Komşu Yıldızın insafına terk edip buradan ayrılırsak, o Yerleşim Birimleri nereye gidebilirler?"</p>

  <p class="calibre7">"Bilmiyorum, efendim."</p>

  <p class="calibre7">"Nüfusumuzu alacak büyüklükte ve Dünyaya benzeyen gezegenler bulmak zorundayız. Bunu düşünmemiz gerek ve bundan beş bin yıl sonra değil, şimdi düşünmeliyiz."</p>

  <p class="calibre7">"Uygun gezegenler bulamazsak bile Birimleri uygun yıldızların çevresinde yörüngeye oturtabiliriz." Fisher parmağıyla yuvarlaklar çizdi havada.</p>

  <p class="calibre7">"Bu kesinlikle olamaz."</p>

  <p class="calibre7">"Ama Güneş Sisteminde oluyor ya, efendim."</p>

  <p class="calibre7">"Bugün Güneş Sisteminde, bütün yerleşim Birimlerine rağmen insan soyunun yüzde 99’unu barındıran bir tek gezegen var. İnsanlık hâlâ biziz, Birimler ise çevremizde uçuşan tüyler. Bunlar kendi başlarına var olabilirler mi? Böyle bir şeyin kanıtı yok elimizde ve ben onların yaşayamayacaklarına inanıyorum."</p>

  <p class="calibre7">"Haklı olabilirsiniz, efendim."</p>

  <p class="calibre7">"Olabilir miyim? Bundan hiç kuşkum yok. Birimliler bizden nefret ediyorlarmış gibi davranıyorlar ama akıllarından hiç çıkmıyoruz. Biz onların tarihleriyiz. Onların örneğiyiz. Canlılıklarını kazanabilmek için tekrar tekrar dönecekleri kaynağız biz. Kendi başlarına kalırlarsa, kuruyup giderler."</p>

  <p class="calibre7">"Haklı olabilirsiniz, efendim, ancak bu deney henüz yapılmadı. Yerleşim Birimlerinin bir gezegene bağlı olmadan tek başlarına yaşadıkları bir durum olmadı... "</p>

  <p class="calibre7">"Ama böyle bir durum yaşandı, en azından bir benzeri. Dünyanın eski tarihinde insanlar adalara yerleşmişlerdi. İrlandalılar İzlanda’ya; Norveçliler Grönland’a; isyancılar Pitcairn Adasına; Polinezyalılar Paskalya Adasına. Sonuç ne oldu? Koloniciler dağıldılar ve kimi zaman da tümüyle ortadan yok oldular. Hep bir kötüye gidiş oldu. Anakara dışında, ya da anakaraya çok yakın adalar dışında bir uygarlık kurulamadı. İnsanlığın genişliğe, çeşitliliğe, bir ufka, bir sınıra ihtiyacı vardır. Anladın mı?"</p>

  <p class="calibre7">"Evet, efendim." (Belirli bir noktadan sonra tartışmanın ne anlamı vardı ki?)</p>

  <p class="calibre7">Koropatsky sağ işaret parmağını sol avucuna vurdu. "Bu yüzden, en az başlangıç için bir gezegen bulmalıyız. Bu da bizi yeniden Rotor konusuna getirir."</p>

  <p class="calibre7">Fisher’in kaşları şaşkınlıkla kalktı. "Rotor’a mı, Sayın Başkan?"</p>

  <p class="calibre7">"Evet. Buradan gittiklerinden bu yana geçen on dört yılda ne oldu onlara?"</p>

  <p class="calibre7">"Dr. Wendel sağ kalmayı başaramadıkları kanısında." (Bunu söylerken içi cızlamıştı. Her düşündüğünde de cızlardı zaten.)</p>

  <p class="calibre7">"Onun öyle düşündüğünü biliyorum. Kendisiyle konuştum ve sözlerini tartışmadan kabul ettim. Arpa bu konuda senin fikrini öğrenmek istiyorum."</p>

  <p class="calibre7">"Benim bir fikrim yok, efendim. Sadece sağ olduklarım umuyorum. Rotor’da kızım var benim."</p>

  <p class="calibre7">"Belki hâlâ da var. Düşün hele! Onları yok edecek ne olabilirdi? Bozuk bir parça. Rotor bir gemi değil ki, elli yıldır ciddi bir bozukluk göstermemiş bir Yerleşim Birimi. Burası ile Komşu Yıldız arasındaki boşlukta uçtu ve boşluktan daha az zararsız ne olabilir ki?"</p>

  <p class="calibre7">"Küçük bir kara delik, bilinmeyen bir asteroid..."</p>

  <p class="calibre7">"Bunun için elde bir kanıt var mı? Bunlar sadece tahminler ve gökbilimcilere sorarsan sıfıra yakın olasılıklar. Rotor’un Komşu Yıldıza -eğer oraya gitmişlerse- sağ salim vardığın" tahmin edebiliriz ve herkes onların başka bir yere gitmiş olmalarım düşünmüyor."</p>

  <p class="calibre7">"Oraya sağ salim vardıklarını düşünmek isterdim."</p>

  <p class="calibre7">"Ama o zaman da bir soru geliyor akla: Rotor sağ salim Komşu Yıldıza varmışsa, orada ne yapıyor peki?"</p>

  <p class="calibre7">"Orada duruyor."</p>

  <p class="calibre7">"Ama nasıl? Komşu Yıldızın çevresinde yörüngede mi? Bir kızıl cücenin çevresinde sonsuz ve yapayalnız bir yolculuk yapan bir tek Birim? Sanmıyorum. Orada kuruyup giderler ve bunu anlamaları da pek uzun sürmez."</p>

  <p class="calibre7">"Ve ölürler mi? Vardığınız sonuç bu mu? Sayın Başkan?"</p>

  <p class="calibre7">"Hayır. Pes edip yuvalarına dönerler. Yenilgiye uğradıklarını kabul eder ve güvenliğe geri gelirler. Ancak bunu yapmadılar. Ne düşünüyorum, biliyor musun? Onların Komşu Yıldız çevresinde yaşanabilir bir gezegen bulduklarını düşünüyorum."</p>

  <p class="calibre7">"Ama bir kızıl cücenin çevresinde dönen yaşanabilir bir gezegen olamaz ki. Enerji eksikliği vardır ve bunu gidermek için çok yaklaşınca da çekim etkisi artar. Dr. Wendel anlatmıştı bunu."</p>

  <p class="calibre7">"Evet, gökbilimciler bana da aynı şeyi söylediler. Ama. " Sözünün burasında başını salladı Koropatsky. "... Deneyimlerim bana göstermiştir ki, bilim adamları ne kadar kendilerinden emin olurlarsa olsunlar, doğanın onları şaşırtacak bir şeyi mutlaka vardır. Her neyse, senin bu yolculuğa katılmana neden izin verdiğimizi biliyor musun?"</p>

  <p class="calibre7">"Evet, Sayın Başkan. Selefiniz yaptığım hizmetlere karşılık gönderileceğimi söylemişti."</p>

  <p class="calibre7">"Benim bundan daha iyi bir nedenim var. Büyük bir insan olan selefim son günlerinde hastalıklı yaşlı bir insandı. Düşmanları onun paranoyak olduğunu düşünürlerdi. Rotor’un Dünyanın içinde bulunduğu tehlikeyi bildiğine ve Dünyanın yok olması için bizi uyarmadan gittiklerine inanırdı ve bu yüzden de Rotor’un cezalandırılması gerektiği düşüncesindeydi. Ancak o gitti ve şimdi yerinde ben varım. Ben yaşlı da değilim, hastalıklı veya paronayak da, Rotor’un sağlam ve Komşu Yıldızda olduğunu kabul edersek niyetimiz onlara bir zarar vermek değildir."</p>

  <p class="calibre7">"Buna sevindim. Sayın Başkan, ama bu Dr. Wendel’le konuşmanız gereken bir konu değil mi? Geminin kaptanı odur."</p>

  <p class="calibre7">"Dr. Wendel bir Yerleşim Birimlidir. Sen ise sadık bir Dünyalısın."</p>

  <p class="calibre7">"Dr. Wendel yıllarca sadakatle çalıştı ışıkötesi projesinde."</p>

  <p class="calibre7">"Projeye sadık olduğu kesin. Ama Dünyaya sadık mı acaba? Dünyanın Rotor’a karşı politikasını tam olarak uygulayacağına güvenebilir miyiz?"</p>

  <p class="calibre7">"Dünyanın Rotor politikasının ne olduğunu sorabilir miyim, efendim? Bizi uyarmadıkları için cezalandırılmalarının söz konusu olmadığını sanırım."</p>

  <p class="calibre7">"Doğru. Biz şimdi kardeşlik ve iyi ilişkiler istiyoruz. Dostluk kurulduktan sonra Rotor ve gezegeni hakkında toplanacak bütün bilgilerle hemen geri dönülmeli."</p>

  <p class="calibre7">"Bunu Dr. Wendel’e söylerseniz - bu durum kendisine anlatılırsa -istenileni yerine getirecektir sanırım."</p>

  <p class="calibre7">Koropatsky kıs kıs güldü. "İnsan öyle olacak gibi düşünür ama onun nasıl olduğunu bilirsin. Gençliğin baharında bir kadın değil. İyi bir kadın - doğrusu kendisinde kusur bulamıyorum - ama elli yaşını geçti artık."</p>

  <p class="calibre7">"Ne çıkar bundan?" (Fisher bile alınmıştı buna.)</p>

  <p class="calibre7">"Başarılı bir ışıkötesi uçuştan gerekli deneyimleri edinmiş olarak döndüğünde bizim için her zamankinden daha değerli olacağını bilecektir. Daha yeni, daha iyi, daha ileri ışıkötesi gemiler yaratması istenecektir kendisinden. Işıkötesi pilotlar yetiştirecektir. Ama tehlikeye atılamayacak kadar değerli olduğu için bir daha ışıkötesi uçuşlara gönderilmeyeceğini de bilecektir. O yüzden, Dünyaya dönmeden önce daha başka keşifler yapmak isteyecektir. Yeni yıldızlar keşfedip yeni ufukların ötesine gitmenin heyecanını terk etmek istemeyecektir. Ama onun Rotor’a gidip, bilgileri toplayıp geri dönmesi dışında bir tehlikeye atılmasını istemiyoruz. Bunun için kaybedecek zamanımız da yok zaten. Anlıyor musun?" Adamın sesi sertleşmişti.</p>

  <p class="calibre7">Fisher yutkundu. "Ama bir neden yok... "</p>

  <p class="calibre7">"Nedenim var, Dr. Wendel burada bir Yerleşim Birimlidir. Dünyada en çok ona bağımlıyız ve o da Birimlidir. Çok ayrıntılı psikolojik bir profili çıkartıldı. Gerek bilgisi olarak gerekse bilgisi dışında çok uzun zaman incelendi. Eline fırsat geçirdiği anda keşfe çıkacağından hiç kuşkumuz yok artık. Ve o zaman da haberleşme olanağımız olmayacak. Nerede olduğunu, ne yaptığını bilemeyeceğiz. Yaşayıp yaşamadığını bile bilemeyeceğiz."</p>

  <p class="calibre7">"Bütün bunları bana neden anlatıyorsunuz, Sayın Başkan?"</p>

  <p class="calibre7">"Onun üzerinde büyük bir etkin olduğunu biliyoruz. Eğer sen kararlı olabilirsen, sana uyacaktır."</p>

  <p class="calibre7">"Benim etkimi biraz abartıyorsunuz sanırım."</p>

  <p class="calibre7">"Abartmadığımızdan eminim. Seni de çok uzun zamandır inceliyoruz ve doktorun sana ne kadar bağlı olduğunu biliyoruz, hatta belki de senin düşündüğünden de çok. Senin sadık bir Dünya evladı olduğunu biliyoruz. Rotor ile gidip karın ve kızınla kalabilirdin, ama onları kaybetme pahasına Dünyaya döndün. Ayrıca, ışıkhızı desteği konusunda bilgi getirmediğin için selefim Tanayama tarafından başarısız bulunacağını ve bunun mesleğinin sonu olacağını bilerek döndün Dünyaya. O yüzden senin Dr. Wendel’i sıkı bir denetim altında tutacağına, kısa zamanda buraya geri getireceğine ve bu sefer ihtiyacımız olan bilgiyi de sağlayacağına inanıyorum."</p>

  <p class="calibre7">"Elimden geleni yapacağım, Sayın Başkan," dedi Fisher.</p>

  <p class="calibre7">"Bunu sanki kuşkuluymuşsun gibi söylüyorsun. Lütfen senden istediğimin önemini anla. Onların ne yapmakta olduklarını, ne kadar güçlü olduklarını, gezegenin neye benzediğini bilmek zorundayız. Bunu bildiğimiz zaman bizim ne yapmamız gerektiğini ve nasıl bir yaşama hazırlıklı olmamızı gerektiğini bileceğiz. Çünkü Fisher, bir gezegenimiz olmalı ve bu şimdi olmalı. Rotor’un gezegenini almaktan başka çaremiz de yok."</p>

  <p class="calibre7">"Eğer böyle bir şey varsa," dedi Fisher kısık bir sesle. "Olması gerek. Dünyanın yaşamaya devam etmesi buna bağlı çünkü."</p>
</body>
</html>
