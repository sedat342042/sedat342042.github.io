<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark0"></a><span class="calibre15">BEŞ</span></h1>

  <h2 class="calibre9" id="sigil_toc_id_5"><span class="calibre6">YETENEK</span></h2>

  <p class="calibre7">Insignia kendine şaşmış bir halde oturuyordu orada. Bu hikâyeyi on dört yıldır hemen hemen her gün yaşadığı halde kimseye anlatmış değildi. Anlatmayı aklından hayalinden bile geçirmemişti. Bunu kendisiyle birlikte mezara götüreceğini tahmin etmişti.</p>

  <p class="calibre7">Utanılacak bir şeyi olduğu için değil, sadece özel bir şeyi olduğu için.</p>

  <p class="calibre7">Ve şimdi de, hiçbir noktasını saklamayarak hepsini anlatmıştı işte. Hem de şu ana kadar bir çocuk, umutsuz garip bir çocuk olarak gördüğü kızına.</p>

  <p class="calibre7">O çocuk şimdi iri kara gözlerini kırpmadan kendisine bakıyordu.</p>

  <p class="calibre7">"Şu halde onu sen kaçırttın," dedi sonunda.</p>

  <p class="calibre7">"Bir bakıma, evet. Ama çok kızmıştım. Seni götürmek istiyordu. Dünyaya."</p>

  <p class="calibre7">"Beni o kadar çok mu istiyordun?" diye sordu Marlene.</p>

  <p class="calibre7">"Elbette," dedi Insignia, alınmışçasına. Sonra, o gözlerin karşısında düşünülemeyecek olan o şeyi düşündü bir an. Gerçekten istemiş miydi Marlene’i?</p>

  <p class="calibre7">Ama sakin bir sesle, "Elbette," dedi "Neden istemeyecekmişim ki?"</p>

  <p class="calibre7">Marlene başını salladı, bir an o aksi ifade belirdi yüzünde. "Sanırım sevimli bir bebektim," dedi. "Belki de o istemişti beni. Beni senden çok istediği için mutsuz muydun? O istedi diye mi beni yanında tuttun?"</p>

  <p class="calibre7">"Ne korkunç şeyler söylüyorsun öyle? Hiç de öyle değil." Insignia kulaklarına inanamıyordu. Bu şeyleri Marlene ile konuşarak insan rahatlamazdı. Marlene giderek daha çok geliştiriyordu bu acımasız saldırıları. Insignia bunu daha önce de farketmiş ve mutsuz bir çocuğun patlamalarına vermişti. Ama giderek daha sık oluyordu ve Marlene bunu isteyerek yapıyor gibiydi.</p>

  <p class="calibre7">"Marlene. Babanı kaçırttığımı da nereden çıkardın? Ben böyle bir şey ne söyledim ne de sana bu düşünceyi verecek bir neden oldu."</p>

  <p class="calibre7">"Anne, ben olanları nasıl bildiğimi bilemiyorum. Kimi zaman bana ya da bir başkasına babamdan söz ederken sanki pişmanlık duyduğun bir şeymiş gibi söylüyorsun."</p>

  <p class="calibre7">"Pişmanlık mı? Ben bunu hiç hissetmedim."</p>

  <p class="calibre7">"Ve ben bu izlenimleri birer birer alırken birden berraklaşıyorlar. Senin konuşman, bakışın... "</p>

  <p class="calibre7">Insignia dikkatle baktı kızına. "Ne düşünüyorum şu anda?" diye aniden sordu.</p>

  <p class="calibre7">Marlene hafifçe irkildi, güldü. Gülmek değildi bu, daha çok kıkırdama.</p>

  <p class="calibre7">"Kolay," dedi. "Benim senin ne düşündüğünü bildiğimi düşünüyorsun. Ama yanılıyorsun. Ben insanın aklından geçenleri okuyamam. Sadece sözcüklerden, yüz ifadelerinden, davranışlardan sonuçlar çıkarabilirim. İnsanlar sakladıklarını sandıkları şeyleri kolay kolay saklayamazlar. Ben de insanları o kadar uzun süre izledim ki."</p>

  <p class="calibre7">"Neden? Yani onları izleme zorunluğunu neden hissettin?"</p>

  <p class="calibre7">"Ben çocukken herkes yalan söylerdi bana. Ne kadar sevimli olduğumu söylerlerdi. Ya da ben duyabilecek bir yerdeysem sana söylerlerdi bunu. Ama yüzlerinde, ‘Hiç de öyle düşünmüyorum ya’ diyen bir bakış vardı. Ve bu bakışın yüzlerinde olduğunu bilmiyorlardı bile. Önce bunun farkında olmadıklarına inanamıyordum. Ama sonra kendi kendime, ‘Doğru söylediklerine inanmaları herhalde kendileri için çok rahatlatıcı,’ diye düşündüm."</p>

  <p class="calibre7">Marlene bir an sustu, sonra birden, "Babama nereye gideceğimizi neden söylemedin?" diye sordu.</p>

  <p class="calibre7">"Söyleyemezdim. Bana ait bir sır değildi bu."</p>

  <p class="calibre7">"Söylemiş olsaydın belki bizimle gelirdi."</p>

  <p class="calibre7">Insignia şiddetle salladı başını. "Hayır, gelmezdi. Dünyaya dönmeye kararlıydı."</p>

  <p class="calibre7">"Ama ona Başkan Pitt’in dönmesine izin vermeyeceğini söyleyebilirdin, değil mi? Babam ne de olsa çok şey biliyordu."</p>

  <p class="calibre7">"Pitt o zaman Başkan değildi," dedi Insignia dalgın bir sesle. Ama sonra birden canlandı. "Onu o koşullar altında istemezdim. Sen olsan ister miydin?"</p>

  <p class="calibre7">"Bilemiyorum. Kalmış olsaydı ne olacağını bilemiyorum."</p>

  <p class="calibre7">"Ama ben biliyorum." Insignia alev alev yandığını hissediyordu. O son konuşmayı ve Fisher’e gitmesi gerektiğini söylediği sahneyi hatırlamıştı. Hayır, bir hata olmamıştı bu. Onu bir tutsak, Rotor’un zorla orada tutulan bir üyesi olarak istemezdi. O kadar sevmemişti onu. Ve o kadar da nefret etmemişti.</p>

  <p class="calibre7">Ama kendini ele vermemek için hemen konuyu değiştirdi. "Bugün Aurinel’in canını sıktın. Neden Dünyanın yok edileceğini söyledin ona? Bana gelip anlattı, çok huzursuz olmuştu."</p>

  <p class="calibre7">"Sen ona benim çocuk olduğumu ve çocukların sözüne bakılmayacağını söyleseydin. Hemen inanırdı buna."</p>

  <p class="calibre7">Insignia bunu duymazlıktan geldi. Belki de gerçeği söylemekten kaçınmanın en iyi yolu hiçbir şey söylememekti.</p>

  <p class="calibre7">"Sen Dünyanın yok edileceğine gerçekten inanıyor musun?"</p>

  <p class="calibre7">"Evet. Sen zaman zaman Dünyadan söz edersin. ‘Zavallı Dünya’ dersin. Hemen hemen her seferinde ‘Zavallı Dünya’ dersin."</p>

  <p class="calibre7">Insignia yüzünün kızardığını hissetti. Gerçekten Dünyadan öyle mi söz ediyordu? "Neden demeyeyim?" dedi. "Kalabalık, eskimiş, nefret ve açlık ve sefalet dolu bir yer. Dünyaya acıyorum ben. Zavallı Dünya."</p>

  <p class="calibre7">"Hayır, anne. Öyle söylemezsin. Onu söylediğin zaman..." Marlene bir şey yakalamak istermiş gibi, parmaklarıyla dokunacakmış da hemen o anda kaçırmış gibi elini kaldırdı.</p>

  <p class="calibre7">"Evet, Marlene?"</p>

  <p class="calibre7">"Biliyorum biliyorum da nasıl anlatacağımı çıkaramıyorum."</p>

  <p class="calibre7">"Denemeye devam et. Bunu bilmem gerek."</p>

  <p class="calibre7">"Sen bunu söylerken ben senin suçluluk hissettiğin, sanki bu senin yüzünden olacakmış gibi bir izlenime kapılıyorum."</p>

  <p class="calibre7">"Neden ama? Benim ne yaptığımı sanıyorsun?"</p>

  <p class="calibre7">"Bunu bir kere gözetleme odasındayken söylediğini duydum. Nemesis’e baktın, ben o zaman Nemesis’in de bununla bir ilgisi olabileceğini düşündüm. Bilgisayara Nemesis’in ne demek olduğunu sordum. Acımasızca yok eden, intikam alan bir şeymiş."</p>

  <p class="calibre7">"Onun adının konulma nedeni o değildi."</p>

  <p class="calibre7">"Adını sen koydun," dedi Marlene.</p>

  <p class="calibre7">Güneş Sistemini arkalarında bıraktıktan sonra bu bir sır olmaktan çıkmıştı. Insignia’nın gezegeni bulan ve adını koyan kişi olduğu biliniyordu.</p>

  <p class="calibre7">"Adını ben koyduğum için, adın konulma nedeninin o olmadığını biliyorum."</p>

  <p class="calibre7">"O zaman neden suçluluk duyuyorsun, anne?"</p>

  <p class="calibre7">(Sus, eğer gerçeği söylemek istemiyorsan.)</p>

  <p class="calibre7">"Dünya nasıl yok edilecek sence?" diye sordu sonunda.</p>

  <p class="calibre7">"Bilmiyorum, ama senin bildiğini sanıyorum, anne."</p>

  <p class="calibre7">"Boşuna tartışıyoruz, Marlene, yeter artık. Ama bundan kimseye söz etmeni istemediğimi de aklından çıkarma, ne babandan, ne de Dünyanın yok edileceği hakkındaki saçmalıklardan."</p>

  <p class="calibre7">"İstemezsen söylemem, ama yok etme kısmı saçma değil."</p>

  <p class="calibre7">"Ben öyle diyorum. Saçma olarak kabul edeceğiz."</p>

  <p class="calibre7">Marlene başını eğdi. "Ben biraz gözetleme yerine gideceğim," dedi ilgisizce. "Sonra da yatacağım."</p>

  <p class="calibre7">"Aferin." Insignia odadan çıkan kızının arkasından baktı.</p>

  <p class="calibre7">Suçlu, diye düşündü. Kendimi suçlu hissediyorum. Yüzümde taşıyorum bunu. Bakan görüyor.</p>

  <p class="calibre7">Herkes değil. Sadece Marlene. Bunu görme yeteneği var onda.</p>

  <p class="calibre7">Marlene’de sahip olmadıklarının yerine geçecek bir şey olmalıydı. Zekâ yeterli değildi. Yeterli olmadığı için de bu yüz ifadesini, ses tonunu, mimikleri okuma yeteneği vardı ve böylece kendisinden hiçbir şey saklanamazdı.</p>

  <p class="calibre7">Bu tehlikeli yeteneğini ne kadardır gizli tutuyordu? Ne zaman farkına varmıştı bunun? Yaşı ilerledikçe güçlenen bir şey miydi bu? Ve neden bunun şimdi ortaya çıkmasına izin vermiş ve annesini yenilgiye uğratmak için kullanmaya kalkışmıştı?</p>

  <p class="calibre7">Aurinel’de gördüğü şeylerden çocuğun kendisini kesin olarak ittiğini anladığı için mi? Bunun sonucunda körlemesine bir saldırıya mı geçmişti?</p>

  <p class="calibre7">Suçlu, diye düşündü Insignia. Neden suçluluk hissetmeyeyim ki? Hep benim yüzümden. Baştan, keşif anından bilmem gerekirdi, ama bilmek istemedim.</p>
</body>
</html>
