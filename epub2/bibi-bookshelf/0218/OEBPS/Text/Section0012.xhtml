<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark2"></a><span class="calibre15">ON ÜÇ</span></h1>

  <h2 class="calibre9" id="sigil_toc_id_13">KUBBE</h2>

  <p class="calibre7">Eugenia Insignia kızının sözlerini kulaklarına inanamayarak dinledi. Bir insan kulağının iyi işitmediğinden mi kuşkulanırdı yoksa genç kızın aklını kaçırdığından mı?</p>

  <p class="calibre7">"Ne diyorsun sen, Marlene? Erythro’ya gitmem de nereden çıktı?"</p>

  <p class="calibre7">"Başkan Pitt’e söyledim, o da bunu ayarlayacağını söyledi."</p>

  <p class="calibre7">Insignia aptallaşmıştı. "Neden ama?"</p>

  <p class="calibre7">Marlene sinirlendiğini belli eden bir sesle, "Çünkü hassas ölçümler yapmak istediğini ve Rotor’da bu hassaslığı sağlayamadığını söyleyip duruyorsun. Bunu Erythro’dan yapabilirsin. Ama gerçek sorunu yanıtlamadığımı düşündüğünü görüyorum."</p>

  <p class="calibre7">"Evet. Yani Başkan Pitt neden bunu ayarlayacağını söylesin? Ben ondan kaç kere bunu istediysem hep reddetti beni. Birkaç uzman dışında kimsenin Erythro’ya gitmesini istemiyor."</p>

  <p class="calibre7">"Ben bunu kendisine daha değişik bir biçimde sundum, anne." Marlene bir an duraksadı. "Senden kurtulmak istediğini bildiğimi ve bu fırsatı kaçırmamasını söyledim."</p>

  <p class="calibre7">Insignia öyle derin bir soluk almıştı ki, boğulur gibi oldu, öksürmeye başladı. Gözleri sulanarak, "Böyle bir şeyi nasıl söylersin?" dedi.</p>

  <p class="calibre7">"Ama gerçek bu, anne. Gerçek olmasaydı söylemezdim. Onun seninle konuşmasını duydum, senin onun hakkında söylediklerini duydum, her şey açıkça belliydi. Sen onun canını sıkıyorsun ve o da senin, her ne konudaysa, kendisini rahatsız etmeni istemiyor. Bunu biliyorsun."</p>

  <p class="calibre7">Insignia dudaklarını sımsıkı bastırdı. "Yavrum, bundan sonra bütün sırlarımı sana söyleyeceğim artık. Bu şeyleri ağzından cımbızla almak beni gerçekten çok sıkıntılı bir duruma düşürüyor." "Biliyorum, anne. Özür dilerim."</p>

  <p class="calibre7">"Ama yine de anlamıyorum. Başkanın benden sıkıldığını ona anlatman gerekmezdi. Bunu biliyor olmalı zaten. Öyleyse neden beni istediğim zaman göndermedi?"</p>

  <p class="calibre7">"Erythro ile ilgili her şeyden nefret ediyor o. Senden kurtulmak bile bu nefretini geçirmedi. Ama bu kere sen yalnız gitmiyorsun. Sen ve ben, ikimiz gideceğiz."</p>

  <p class="calibre7">Insignia öne eğildi, ellerini ortalarındaki masaya dayadı. "Hayır, Molly, Marlene. Erythro sana göre yer değil. Ben ölçümlerimi yapıp döneceğim ve sen de beni burada bekleyeceksin."</p>

  <p class="calibre7">"Korkarım ki bu isteğin olmayacak, anne. Senin gitmene izin vermesinin bir nedeni de benden kurtulacak olması. O yüzden ikimizin de gitmesini önerdiğimde seni göndermeyi kabul etti. Anladın mı?"</p>

  <p class="calibre7">Insignia’nın kaşları çatıldı. "Hayır, anlamadım. Senin ne ilgin var bu işle?"</p>

  <p class="calibre7">"Onunla konuşurken ikimizden de kurtulmak istediğini bildiğimi söyledim. Yüzü birden dondu, tüm ifadesini silmek için Benim yüz ifadelerinden falan anladığımı biliyor ve neler hissettiğini tahmin etmemi istemiyordu sanırım. Ama yüzünü dondurma da kendisini ele vermektir. Üstelik insan bütün duygularını saklayamaz. Gözler titreşir ve insan da bunu bilemez.</p>

  <p class="calibre7">"Demek senden kurtulmak istediğini de biliyordun."</p>

  <p class="calibre7">"Daha da kötüsü var. Benden korkuyor."</p>

  <p class="calibre7">"Seriden niye korksun ki?"</p>

  <p class="calibre7">"Bilmemi istemediği şeyleri biliyorum diye benden nefret ediyor sanırım." Marlene içini çekti. "Pek çok kimse beni sevmez bu yüzden."</p>

  <p class="calibre7">Insignia başını salladı. "Bunu anlayabilirim. İnsanların kendilerini çırılçıplak hissetmelerine neden oluyorsun. Zihnen soyunmuşlar da soğuk bir rüzgâr esiyormuş gibi."</p>

  <p class="calibre7">Kızına baktı. "Kimi zaman ben de aynı şeyi hissederim. Geçmişe bakınca beni ta küçüklüğünden beri rahatsız ettiğini fark ediyorum. Kendi kendimi senin aşırı zeki..."</p>

  <p class="calibre7">"Bence öyleyim," dedi Marlene.</p>

  <p class="calibre7">"O da var, ama bundan fazla bir şey de vardı, her ne kadar açık seçik görmediysem bile. Bu... bu konuda konuşmak seni rahatsız ediyor mu?"</p>

  <p class="calibre7">"Seninle konuşmak etmiyor, anne." Ancak sesinde bir duraksama vardı.</p>

  <p class="calibre7">"Pekâlâ, küçükken böyle bir şeyi yapabildiğini ve bunun başka çocuklarda olmayan bir şey olduğunu fark ettiğin zaman neden gelip bana söylemedin?"</p>

  <p class="calibre7">"Bir kere denedim aslında, ama sen çok sabırsızdın. Yani, bir şey demedin ama senin meşgul olduğunu ve çocuk saçmalıklarıyla uğraşmak istemediğini görmüştüm."</p>

  <p class="calibre7">Insignia’nın gözleri irileşti. "Ben bunun çocuk saçmalığı olduğunu söyledim mi?"</p>

  <p class="calibre7">"Söylemedin ama bana bakışın ve ellerini tutuş biçimin bunu anlatıyordu."</p>

  <p class="calibre7">"Bana söylemekte ısrar etmeliydin."</p>

  <p class="calibre7">"Küçük bir çocuktum. Sen de hep mutsuzdun, Başkan Pitt’le babamın yüzünden."</p>

  <p class="calibre7">"Onu bırak şimdi. Şu anda bana söylemek istediğin başka şey var mı?"</p>

  <p class="calibre7">"Bir şey daha var," dedi Marlene. "Başkan Pitt gidebileceğimizi söylediği zaman sanki bir şeyi eksik bıraktığı izlenimine kapıldım, söylemediği bir şey vardı sanki."</p>

  <p class="calibre7">"Pek! neydi bu, Marlene?"</p>

  <p class="calibre7">"İşte bütün iş burada, anne. İnsanların akıllarından geçeni okuyamam. Sadece dış görünüşlerden bir anlam çıkarabilirim ki, o da zaman zaman pek bulanık olur. Yine de... "</p>

  <p class="calibre7">"Evet?"</p>

  <p class="calibre7">"Söylemediği her neyse, bunun hiç de hoş olmadığını, hatta kötü olduğunu hissettim."</p>

  <p class="calibre11">* * *</p>

  <p class="calibre7">Erythro’ya gidiş hazırlığı Insignia’nın epey zamanını aldı. Rotor’da öyle yarıda bırakılmayacak şeyler vardı. Gökbilim bölümünde yapılması gereken işler, verilecek talimatlar, başyardımcısının geçici olarak bölüm başkanı olarak atanması ve bu. gidiş konusunda garip bir biçimde suskun olan Pitt’le son konuşmalar...</p>

  <p class="calibre7">Insignia bunu gidişinden önceki son raporunda dile getirdi.</p>

  <p class="calibre7">"Biliyorsun, yarın Erythro’ya gidiyorum," dedi.</p>

  <p class="calibre7">"Affedersin?" Pitt, Insignia’nın verdiği son rapordan başını kaldırdı. Insignia onun raporu okumakta olduğuna inanmamıştı. (Kendisi de Marlene’in huylarını mı kapıyor ve bunu nasıl kullanacağını bilemiyordu? Görmediği halde gördüğüne inanmaya başlamalıydı şimdi.)</p>

  <p class="calibre7">Sabırla, "Biliyorsun, yarın Erythro’ya gidiyorum," dedi.</p>

  <p class="calibre7">"Yarın mı? Eh, nasıl olsa döneceğin için bu bir veda değil. Kendine iyi bak. Bunu bir tatil olarak kabul et."</p>

  <p class="calibre7">"Nemesis’in uzaydaki hareketi üzerinde çalışmak niyetindeyim."</p>

  <p class="calibre7">"O mu? Eh..." Pitt elleriyle sanki önemsiz bir şeyi itiyor- muş gibi bir hareket yaptı. "Nasıl istersen. Bir çevre değişikliği, çalışmaya devam etsen bile tatil sayılır."</p>

  <p class="calibre7">"Buna izin verdiğin için sana teşekkür etmek istiyorum, Janus."</p>

  <p class="calibre7">"Kızın istedi bunu. Onun istediğini biliyor muydun?"</p>

  <p class="calibre7">"Evet. O gün bana gelip söyledi. Ben de ona seni rahatsız etmeye hakkı olmadığını söyledim. Ona karşı çok hoşgörülü davrandın."</p>

  <p class="calibre7">Pitt homurdandı. "Çok olağanüstü bir kız. İsteğini yerine getirmekte bir sakınca görmedim. Geçici bir şey bu. Hesaplarını bitir ve buraya dön."</p>

  <p class="calibre7">İki keredir dönmemden söz ediyor, diye düşündü Insignia. Marlene burada olsaydı bundan ne anlam çıkarırdı acaba? Kötü bir şey diyor. Ama ne?</p>

  <p class="calibre7">"Döneceğiz," dedi.</p>

  <p class="calibre7">"Nemesis’in zararsız olduğu haberiyle umarım, bundan beşbin yıl sonra."</p>

  <p class="calibre7">"Buna gerçekler karar verecek," diyerek adamın yanından çıktı Insignia.</p>

  <p class="calibre7">Çok garip, diye düşünüyordu Insignia. Uzayda doğduğu yerden iki ışıkyılı uzaktaydı ve sadece iki kere binmişti uzay gemisine - hem de çok kısa bir yolculuk için - Rotor’dan Dünyaya ve sonra tekrar Rotor’a.</p>

  <p class="calibre7">Uzayda yolculuk yapmak için fazla bir hevesi yoktu. Bu yolculuğun arkasındaki itici güç Marlene’di. Kendi başına Pitt’i gidip gören, o garip şantajı yapan oydu. Ve gerçekten heyecanlı olan da oydu. Erythro’ya gitmek için garip bir zorunluluk duyuyordu. Insignia bunu anlamıyor ve buna kızının kendine özgü akli ve duygusal karmaşası olarak bakıyordu. Yine de, güvenli, küçük, rahat Rotor’u bırakıp tam altı yüz elli bin kilometre ötedeki (bu neredeyse Rotor’un Dünyadan olan uzaklığının iki katıydı) bomboş Erythro’ya gitme düşüncesi kendisini ürküttüğü zaman Marlene’in heyecanıyla yeniden canlanır gibi oluyordu.</p>

  <p class="calibre7">Kendilerini Erythro’ya götürecek uzay gemisi ne zarifti ne de güzel. Ama işe yarardı. Erythro ile Rotor arasında gidip gelen bir dizi küçük roketten biriydi. Erythro’dan yerçekimine karşı koyan bir patlamayla fırlatılır, inerken de dizginlenemeyen bir atmosferin rüzgârlı, sarsıntılı ve güvenilmez havasında yerçekimine yenik düşmemeye çalışırdı.</p>

  <p class="calibre7">Insignia yolculuğun pek zevkli geçmesini beklemiyordu. Zaten büyük bir kısmında ağırlıksız ortamda olacaklardı ve iki gün ağırlıksız ortam hiç kuşkusuz sıkıcıydı.</p>

  <p class="calibre7">Marlene’nin sesi Insignia’yı daldığı hayalden uyandırdı "Haydi, anne, bizi bekliyorlar. Bagaj kontrolü falan yapıldı."</p>

  <p class="calibre7">Insignia yürüdü. Hava kilidinden geçerken son düşündüğü şey Janus Pitt’in neden gitmelerine izin verdiğiydi.</p>

  <p class="calibre7">Siever Genarr Yeryüzü kadar büyük bir dünyaya hükmediyordu. Ya da, daha doğrusu, üç kilometre kare olup giderek genişleyen kubbe altındaki bir bölgeye hükmetmekteydi. Beş yüz milyon kilometre karelik kara ve denizden oluşan dış dünyada ise insan yoktu. Mikroskobik boyutlardan büyük başka canlı yaratık da yoktu. Böylece bir dünya onu işgal eden çokhücreli yaşam biçimleri tarafından yönetiliyor denilebilirse, kubbeli alanda yaşayıp çalışan yüzlerce kişinin bu dünyanın hâkimleri olduğu söylenirdi ve Siever Genarr da onların egemeniydi.</p>

  <p class="calibre7">Genarr iriyarı bir adam değilse de, güçlü hatları kendisine etkileyici bir hava veriyordu. Gençliğinde bu yüzden yaşından büyük görünmüştü, ama şimdi artık elli yaşını tam olarak göstermekteydi. Burnu uzun, gözleri hafif şişti, saçları kırlaşmaya başlamıştı. Ancak sesi müzikal bir baritondu. (Bir zamanlar meslek olarak sahneyi düşünmüşse de, görünüşü arasıra karakter rolleri oynamasını zorunlu kılmış, sonunda yönetici yeteneği üstün gelmişti.)</p>

  <p class="calibre7">Üç odalı bir yapı şimdiki büyük madencilik ve araştırma istasyonu haline dönüşürken on yıl süreyle kendisini Erythro’da tutan şey bu yeteneği olmuştu.</p>

  <p class="calibre7">Kubbenin bazı kusurları vardı. Pek az kimse uzun süre kalabiliyordu burada. Hemen hemen her gelen kendisini sürgüne gönderilmiş olarak kabul ettiği ve sürekli bir Rotor’a dönme’ özlemi içinde bulunduğundan Erythro’ya nöbetleşe gelinmekteydi. Ve çoğu da, Kubbe’nin içi Rotor kadar aydınlık olduğu halde Nemesis’in kızılımsı ışığını ya tehdit edici ya da iç- kapayıcı buluyorlardı.</p>

  <p class="calibre7">Ama iyi yanları da yok değildi.’ Genarr, Rotor’da her yıl biraz daha anlamsızlaşan gürültülü politikadan kurtulmuştu. Daha da önemlisi, fikirlerine genellikle -boşuna- karşı çıktığı Janus Pitt’ten kurtulmuş oluyordu.</p>

  <p class="calibre7">Pitt daha ilk baştan Erythro’da yerleşim birimi kurulmasına, Rotor’un Erythro çevresinde yörüngeye oturmasına karşı çıkmıştı. Ancak bu noktada büyük kamuoyu tarafından yenilgiye uğratılabilmişti. Ama o da.</p>

  <p class="calibre7">Kubbe için yeterli fon ayrılmasını ve büyümesini engelleyerek İntikamını almıştı. Genarr Kubbe’de Rotor için asteroidlerde elde edileceğinden daha ucuza bir su kaynağı geliştirmemiş olsaydı, Pitt Kubbe’yi çoktan kapatırdı.</p>

  <p class="calibre7">Pitt’in mümkün olduğunca Kubbenin varlığını görmezlikten gelmesi Genarr’ın yöneticiliğine seyrek olarak müdahale etmesi demekti ki, bu da Genarr’ın çok işine geliyordu.</p>

  <p class="calibre7">Bu yüzden, normalde olduğu gibi yazışmalarla olacağı yerde Pitt’in kalkıp da kendisine yeni gelen iki kişiyi özel olarak bildirmesine çok şaşırmıştı. Pitt, hiçbir tartışma kabul etmeyen o sesiyie konuyu ayrıntılarıyla anlatmış ve konuşmalarının duyulmaması için korunmayı çalıştırmıştı.</p>

  <p class="calibre7">Ve gelenlerden birinin Eugenia Insignia olması çok daha büyük bir sürprizdi.</p>

  <p class="calibre7">Ayrılış’tan yıllarca önce arkadaştılar, ancak mutlu kolej günlerinden sonra Insignia doktora yapmak İçin Dünyaya gitmiş ve Rotor’a bir Dünyalı ile dönmüştü. Genarr kadını bir iki kere -o da uzaktan-görebilmişti evliliğinden sonra. Fisher’den Ayrılış’tan hemen önce ayrıldığı zaman da, Genarr’ın da İnsignia’nın da kendi işleri vardı ve eski dostluklarını yenilemeyi düşünememişlerdi.</p>

  <p class="calibre7">Genarr kadını zaman zaman hatırlamışsa da, onun belli bir acı içinde olduğunu, büyütecek bebeğini aklına getirince pek rahatsız etmek istememişti. Ondan sonra da kendisi Erythro’ ya gönderilmiş ve bu da yeniden bir araya gelebilme olasılığını ortadan kaldırmıştı. Kendisi zaman zaman Rotor’a tatile gidiyorsa da, artık orada huzurlu olamıyordu. Bazı eski Rotor dostlukları ancak güçlüklerle sürdürülüyordu artık.</p>

  <p class="calibre7">Ve şimdi de Eugenia kızıyla birlikte geliyordu. Genarr kızın adını hatırlamıyordu, belki de hiç öğrenmemişti. Ama hiç görmediği kesindi. Şimdi on beş yaşında olmalıydı. Genarr onun genç Eugenia’ya benzeyip benzemediğini düşünürken içinde hafif bir titreme hissetti.</p>

  <p class="calibre7">Genarr Erythro Kubbesine o kadar alışmıştı ki artık eleştirisel bir gözle bakamıyordu. Kadın erkek cinsten çalışan insanların eviydi burası, çocuk yoktu. Haftalar ya da aylar süren nöbetlerle çalışan, kimi zaman ikinci bir kere için yine dönen insanlar. Şu ya da bu nedenle Kubbeyi seçen dört kişiyle kendisinden başka sürekli kalanı yoktu.</p>

  <p class="calibre7">Kubbeden normal bir yaşama yeri olarak gurur duyacak kimse yoktu. Gereklilikten dolayı temiz ve düzenli tutuluyorsa da, bir yapaylık havası da yok değildi. Düz çizgiler, kemerler, düzlemler ve dairelerden oluşan bir yer. Bir odanın hatta bir masanın bile belirli bir kişiliğin iniş çıkışlarını aldığı sürekli bir yaşamın düzensizliğinden yoksundu.</p>

  <p class="calibre7">Kuşkusuz kendisi vardı. Masası ve odası kendi köşeli ve düzeysel kişiliğini yansıtmaktaydı. Erythro Kubbesinde kendisini evinde hissetmesinin bir nedeni de buydu belki. Ruhunun biçimi Kubbenin basit geometrisiyle uyumluydu.</p>

  <p class="calibre7">Ama Insignia burası için ne düşünecekti acaba? insanlar hiç değişirler miydi? Crile Fisher’in kendisini terk etmesi onu acılaştırmış mıydı?..</p>

  <p class="calibre7">Genarr kırlaşmış şakaklarını kaşırken bunların yararsız ve zaman israfı düşünceler olduğunu düşündü. Gelir gelmez yanına getirilmesi için haber bıraktığından, nasıl olsa az sonra görecekti onu.</p>

  <p class="calibre7">Yoksa karşılamak üzere kendisi mi gitseydi?</p>

  <p class="calibre7">Hayır! Bunu kaç kere düşünmüştü. Çok hevesli görünemezdi; makamının onuruna yakışmazdı bu.</p>

  <p class="calibre7">Ama sonra nedeninin bu olmadığını düşündü. Kadının huzurunu kaçırmak istemiyordu; onun kendisini, bir Dünyclı erkeğin uzun boyu ve yakışıklılığı karşısında öyle utanılacak bir şekilde geri çekilen aynı huzursuz ve yeteneksiz hayranı olduğunu düşünmesini istemiyordu. Eugenia Crile’ı gördükten sonra bir daha hiç bakmamıştı ona, en azından ciddi olarak.</p>

  <p class="calibre7">Genarr Janus Pitt’in mesaimi bir daha okudu, bütün mesajları gibi kısa ve kupkuru ama ardında o tanımlanması olanaksız otorite duygusuyla.</p>

  <p class="calibre7">Pitt’in anneden çok çocuk üzerinde durduğunu farketti. Kızın Erythro’ya derin bir ilgi gösterdiğini ve gezegenin yüzeyini incelemek istediği takdirde izin verilmesini bildiriyordu.</p>

  <p class="calibre7">Bu ne demekti acaba?</p>

  <p class="calibre11">* * *</p>

  <p class="calibre7">İşte karşısındaydı. Ayrılış’tan on dört yaş daha büyük. Crile öncesi gençliğinden yirmi yıl daha yaşlı. Birlikte C Çiftlik Bölgesine gidip az çekimli düzeylere çıktıkları ve kendisi bir takla atma denemesi yapıp&nbsp;<span style="font-size: 1em;">karın üstü düşerken kahkahalarca güldüğü günden yirmi yaş daha büyük.</span></p>

  <p class="calibre7">Eugenia yaşını gösteriyordu, ama pek şişmanlamamıştı şimdi kısa ve düz olan saçları hâlâ canlı bir kumraldı.</p>

  <p class="calibre7">Kadın gülümseyerek kendisine doğru yürürken Genarr hain kalbinin atışlarının hızlandığını hissetti. Insignia iki elini birden uzattı, Genarr ıkadının ellerini avuçları içine aldı.</p>

  <p class="calibre7">"Siever, sana ihanet ettim ve çok utanıyorum," dedi Insignia.</p>

  <p class="calibre7">"Bana mı ihanet ettin, Eugenia? Ne diyorsun sen?" Neden söz ediyordu bu kadın? Herhalde Crile ile evliliğinden değil.</p>

  <p class="calibre7">"Seni her gün düşünmeliydim. Sana mesajlar göndermeli, haberler vermeli, seni ziyarete gelmeliydim."</p>

  <p class="calibre7">"Oysa sen beni hiç düşünmedin!"</p>

  <p class="calibre7">"O kadar da kötü değilim, canım. Arada sırada aklıma gelmedin değil. Seni asla unutmadım. Bunu bir an bile getirme aklıma. Sadece düşüncelerim beni harekete geçirmedi, o kadar."</p>

  <p class="calibre7">Genarr başını salladı. Söyleyecek ne vardı ki? "Çok meşgul olduğunu biliyordum," dedi. "Ve ben de buradaydım, gözden uzak, gönülden uzak."</p>

  <p class="calibre7">"Gönülden değil. Hiç değişmemişsin, Siever."</p>

  <p class="calibre7">"Yirmisinde yaşlı görünmenin avantajı bu. İnsan ondan sonra hiç değişmiyor. Zaman geçiyor, biraz daha yaşlı görünüyorsun, hepsi bu."</p>

  <p class="calibre7">"Haydi, haydi, yumuşak kalpli kadınların hemen seni savunmaya koşmaları için kendine zalim davranmayı meslek edinirsin sen. Bu huyun hiç değişmemiş."</p>

  <p class="calibre7">"Kızın nerede, Eugenia? Onun da seninle geleceğini söylemişlerdi."</p>

  <p class="calibre7">"Geldi. Hiç kuşkun olmasın. Erythro, nedenini bilmiyorum ama cenneti onun. Hemen odalarımıza gidip bavulları boşaltıp yerleştirmeye başladı. O tip bir genç kızdır. Ciddi. Sorumlu. Pratik. Görevinin bilincinde. Birinin zamanında bana tüm sevilmeyen erdemler diye sıraladığı her şev var onda."</p>

  <p class="calibre7">Genarr güldü. "Ben iyi bilirim onları. Bilsen yaşamım boyunca bir tek kötü huyum olsun diye nasıl çalıştım. Hep de yenildim ama."</p>

  <p class="calibre7">"Sanırım insan yaşlandıkça daha çok sevilmeyen erdemlere ve daha az sevimli kötü huylara ihtiyaç duyuyor. Siever, peki ama sen neden sürekli olarak Erythro’dasın? Kubbenin yönetilmesi gerektiğini biliyorum ama herhalde Rotor’da bu işi yapabilecek bir tek sen yoksun."</p>

  <p class="calibre7">"Doğrusunu istersen, bir tek benim olduğumu düşünmek hoşuma gidiyor. Burasını seviyorum aslında ve zaman zaman kısa bir tatil için Rotor’a gidiyorum."</p>

  <p class="calibre7">"Ve beni görmeye gelmiyorsun?"</p>

  <p class="calibre7">"Benim tatilde olmam senin de tatil yapıyor olman değil ki. Sanırım sen benden daha meşgulsün, hele Nemesis’i keşfetmenden sonra. Ama düş kırıklığına uğradım şimdi. Kızınla tanışmak istiyordum." "Tanışacaksın. Adı Marlene. Benim için Molly ama böyle çağrılmayı kabul etmiyor. On beş yaşında bu tür şeylere karşı müthiş hoşgörüsüz oldu ve Marlene denilmesinde ısrar ediyor. Onunla tanışacaksın, hiç merak etme. Doğrusunu istersen ilk karşılaşmamızda yanımızda olmasını istememiştim. O varken nasıl rahat rahat geçmişi anardık?"</p>

  <p class="calibre7">"Geçmişi anmak mı istiyorsun, Eugenia?"</p>

  <p class="calibre7">"Bazı şeyleri, evet."</p>

  <p class="calibre7">Genarr duraksadı. "Crile’ın Ayrılış’a katılmamasına üzüldüm," dedi.</p>

  <p class="calibre7">Insignia’nın gülümsemesi dondu kaldı. "Bazı şeyleri, Siever." Insignia dönüp pencereye yürüdü, dışarı baktı. "Burası çok esaslı bir yer. Gördüğüm kadarı bile çok etkileyici. Parlak ışıklar. Büyükçe binalar. Oysa Rotor’da Kubbeden hiç söz edilmez neredeyse. Burada kaç kişi yaşıyor?"</p>

  <p class="calibre7">"Değişiyor. Hızlı ve yavaş zamanlarımız var. Bir ara dokuz yüz kişi olduk. Şu anda beş yüz on altı kişiyiz. Herkes herkesi tanır. Pek Kolay değil bu. Her gün gelen de olur, giden de."</p>

  <p class="calibre7">"Senden başka."</p>

  <p class="calibre7">"Birkaç kişi daha var."</p>

  <p class="calibre7">"Peki, ama neden bu Kubbe, Siever? Ne de olsa Erythro’nun solunabilir bir havası var."</p>

  <p class="calibre7">Genarr dudağını ısırdı ve ilk kez kadınla göz göze gelmekten kaçındı. "Solunabilir ama aslında pek rahat değil. Işık düzeyi yanlış. Kubbenin dışına çıkınca pembe bir ışık içindesin. Nemesis gökte yükselince de turuncumsu. Okuyabilirsin. Ama yine de doğal görünmüyor. Sonra, Nemesis’in de doğal bir görünümü yok. Çok büyük görünüyor ve pek çok kimse onun tehdit edici bir görünümü olduğunu ve kızıl ışığın yıldıza öfkeli bir ifade verdiğini söylüyor. Ve insanlar bunalıma giriyorlar. Nemesis gerçekte tehlikeli de, en azından bir derece. Gözleri kör edecek kadar parlak olmadığı için bakıp güneş lekelerini gözlemek mümkün. Kızılötesi ışınlar gözün ağ tabakasını kolaylıkla bozabilir. Açıkta dolaşacak insanlar bu yüzden özel bir başlık giymek zorundalar."</p>

  <p class="calibre7">"Şu halde Kubbe dışarıya karşı bir korunmadan çok normal ışığı içerde tutmak için, desene."</p>

  <p class="calibre7">"Havayı bile soluyoruz aslında. Kubbenin havası ve suyu Erythro’dan alınır. Ama bazı şeyleri içeri sokmamak için de çok dikkat ederiz. Prokaryotları. O küçük mavi-yeşil hücreleri."</p>

  <p class="calibre7">Insignia düşünceli bir tavırla salladı başını. Havada oksijen varlığının açıklamasıydı bu. Erythro’da yaşam vardı; Güneş Sistemindeki hücresel yaşamın en basit biçimlerine eşitti bu.</p>

  <p class="calibre7">"Bunlar gerçekten prokaryot mu?" diye sordu. "Onlara böyle denildiğini biliyorum, ama bizim bakterilere de bu ad verilir. Bakteri mi bunlar?"</p>

  <p class="calibre7">"Güneş Sistemi tarihindeki herhangi bir şeye benzetmek gerekirse, en çok fotosentez yapan bakterilere benziyor diyebiliriz. Bu soruyu sormakta haklısın ama. Hayır, bizim bakteriler değil bunlar. Bunlarda nükleoprotein var ama bizim yaşam biçimlerde var olandan çok değişik bir yapıda. Sonra bunlarda magnezyumu eksik olan bir tür klorofil var, bu kızılötesi ışınlar üzerinde etkili olduğundan hücreler yeşil değil de renksiz oluyorlar. Çeşitli enzimler, çeşitli oranlarda mineral izleri var. Yine de prokaryot adı verilecek kadar Dünyanın hücrelerini andırıyorlar."</p>

  <p class="calibre7">"Ve bunlar Erythro’nun havasındaki oksijeni mi sağlıyorlar?"</p>

  <p class="calibre7">"Kesinlikle. Başka bir açıklaması olamaz oksijenin. Eugenia, sen gökbilimcisin, Nemesis’in kaç yaşında olduğu hakkında ne düşünülüyor son günlerde?"</p>

  <p class="calibre7">Insignia omuzlarını silkti. "Kızıl cüceler neredeyse ölümsüzdürler. Nemesis Evren kadar yaşlı olabilir ve görünür bir değişiklik olmadan daha yüz milyar yıl yaşayabilir. Yapacağımız en iyi tahmin yıldızın yapısını oluşturan elementleri hesaplayarak elde edilebilir. Onun ilk kuşak bir yıldız olduğunu ve hidrojen ile helyumdan başka bir şey olmadan başladığını düşünelim. O zaman on milyar yaşındadır ki, bu</p>

  <p class="calibre7">da Güneş Sisteminin Güneşinden iki kat yaşlı demektir."</p>

  <p class="calibre7">"Şu halde Erythro da on milyar yaşında demek."</p>

  <p class="calibre7">"Kesinlikle. Bir yıldız sistemi bir anda oluşur, bölük pörçük değil. Neden sordun?"</p>

  <p class="calibre7">"On milyar yıla rağmen yaşamın prokaryot aşamasını geçmemiş olması garip geliyor bana."</p>

  <p class="calibre7">"Bu hiç de şaşırtıcı değil, Siever. Dünyada ilk yaşamın ortaya çıkmasından iki üç milyar yıl sonrasına kadar da sadece prokaryotlar vardı. Erythro’da ise güneşin enerji birikimi Dünyada olduğundan daha azdır. Daha karmaşık yaşam biçimlerinin ortaya çıkması için enerji gerekir. Rotorlular bu konulan sık sık tartışırlar."</p>

  <p class="calibre7">"Bundan hiç kuşkum yok," dedi Genarr. "Ama bunlar buraya pek gelmiyor. Biz de yerel sorunlarımız ve işlerimizle uğraşıyoruz elbette, herhalde prokaryot konusunun da bunların arasında pek yeri yoktur."</p>

  <p class="calibre7">"Ona bakarsan biz de Rotor’da Kubbe hakkında pek bir şey duymuyoruz."</p>

  <p class="calibre7">"Evet, zamanla her şey kendi özel yerine yerleşiyor. Ama diğer yandan, Kubbenin de pek öyle görkemli bir yanı yok. Basit bir atelye burası, o yüzden Rotor’da günlük olayların karşısında kaybolmasına hiç şaşmam. Bütün dikkat, kurulmakta olan yeni Yerleşim Birimleri üzerinde toplanıyor şimdi. Onlardan birine taşınacak mısın?"</p>

  <p class="calibre7">"Asla. Ben Rotorluyum ve öyle kalmak niyetindeyim. Özür dileyerek belirteyim, gökbilimsel bir gereklilik olmasaydı şimdi burada olmazdım. Rotor’dan daha sabit bir yerden bazı gözlemler yapmam gerekiyor."</p>

  <p class="calibre7">"Pitt bunu bildirdi. Sana her desteği sağlama emrini aldım."</p>

  <p class="calibre7">"Güzel. Bunu yapacağından eminim. Ha, bir şey sorayım, demin Kubbenin prokaryotları dışarda tutmasının iyi olacağı gibi bir şey söylemiştin. Bunu başarabiliyor musunuz? Buranın suyu içilebilir mi?"</p>

  <p class="calibre7">"Biz içtiğimize göre içilir kuşkusuz. Kubbede prokaryot yok. Gelen su -daha doğrusu içeri giren her şey- prokaryotları birkaç saniye içinde öldüren mavi-mor ışıktan geçiriliyor. Işıktaki kısa dalga fotonları hücrelerin ana yapısını bozuyor. Bazıları içeri girse bile, bunlar, bildiğimiz kadarıyla zehirli ya da zararlı değiller. Hayvanlar üzerinde deney yaptık."</p>

  <p class="calibre7">"Bu iyi işte."</p>

  <p class="calibre7">"Bu iş karşılıklı oluyor ama. Bizim mikroorganizmalarımız da Erythro koşullarında Erythro’nun prokaryotlarıyla başa çıkamıyorlar. Erythro toprağına bizim bakterilerimizi koyduğumuzda bunlar büyüyüp çoğalamıyorlar."</p>

  <p class="calibre7">"Ya çokhücreli bitkiler?"</p>

  <p class="calibre7">"Onu da denedik ama pek başarılı olamadık. Nemesis’in ışığından olmalı, çünkü Erythro’nun toprağını ve suyunu kullanarak Kubbe içinde bitki yetiştirebiliyoruz. Bunları Rotor’a raporla bildiriyoruz ama bu tür bilgilerin orada pek yayıldığını sanmam. Dediğim gibi Rotor Kubbe ile ilgilenmiyor. Pitt’in bizimle ilgilenmediği kesin ve Rotor’da tek önemli kişi olan da o, değil mi?"</p>

  <p class="calibre7">Genarr bunu epey zorlama bir gülümsemeyle söylemişti. (Marlene bunu görse ne derdi acaba? diye düşündü Insignia.)</p>

  <p class="calibre7">"Pitt korkulacak biri değildir," dedi. "Kimi zaman bıktırıcıdır, ama bu başka bir şey. Biliyor musun, Siever, gençliğimizde senin bir gün Başkan olacağını düşünürdüm hep. Çok akıllı idin."</p>

  <p class="calibre7">"İdim mi?"</p>

  <p class="calibre7">"Hâlâ da öylesin eminim, ama o günlerde çok politiktin, özgün fikirlerin vardı. Büyülenmiş gibi dinlerdim seni. Bazı bakımlardan Janus’tan iyi bir Başkan olabilirdin. İnsanları dinlerdin bir kere. Hep kendi dediğinin olmasında ısrar etmezdin."</p>

  <p class="calibre7">"Bu da çok berbat bir Başkan olacağımın kanıtı işte. Benim hayatta pek kesin hedeflerim yoktur. Herhangi bir anda o an için doğru gördüğümü yapmak isterim, sonunda iyi bir şey çıkacağını umarak. Pitt ise ne istediğini bilir ve her ne pahasına olursa olsun oraya varmak ister."</p>

  <p class="calibre7">"Onu yanlış anlıyorsun, Siever. Güçlü fikirleri vardır ama çok mantıklı bir insandır."</p>

  <p class="calibre7">"Hiç kuşkusuz, Eugenia. En büyük yeteneği de mantıklılığıdır. Neyin ardında ise, onun mutlaka iyi, tümüyle mantıklı, tümüyle insani bir nedeni vardır. Herhangi bir an bir neden uyduruverir ve bu konuda o kadar içtendir ki, buna kendini bile inandırır. Onunla bir işin olmuşsa, başta istemediğin bir şeyi istetmiştir mutlaka sana ve seni emrederek ya da tehdit ederek değil de, sabırlı ve çok mantıklı fikirlerle kendi yanına çekmiştir."</p>

  <p class="calibre7">Insignia, zayıf bir sesle, "Şey..." dedi.</p>

  <p class="calibre7">"Onun mantıklılığını tattığını görüyorum," dedi Genarr. "Ne</p>

  <p class="calibre7">kadar iyi bir Başkan olduğunu gör işte. İyi bir insan değil, ama iyi bir Başkan."</p>

  <p class="calibre7">"Onun iyi bir insan olmadığını söyleyecek kadar ileri gidemem, Siever." Insignia başını salladı.</p>

  <p class="calibre7">Genarr odadan çıkan kadının ardından baktı. Eugenia geçmişi hatırlamak istemişti ve kendisinin de ilk tepkisi kocasından söz etmek olmuştu ve kadın birden dönüvermişti.</p>

  <p class="calibre7">"Eh, bu konuda tartışmasak da olur. Kızınla tanışmak istiyorum." Genarr ayağa kalktı. "Yemekten sonra sizi dairenizde ziyarete gelsem?"</p>

  <p class="calibre7">"Çok iyi olur."</p>

  <p class="calibre7">Genarr içini çekti. Kendi fırsatlarını berbat etme yeteneğine hâlâ sahipti.</p>

  <p class="calibre11">* * *</p>

  <p class="calibre7">Eugenia Insignia kızına, "Adı Siever Genarr," dedi. "Erythro Kubbesinin başı olduğu için kendisine Sayın Komutan diye hitap etmek doğru olur."</p>

  <p class="calibre7">"Anne, rütbesi öyleyse elbette ben de öyle derim."</p>

  <p class="calibre7">"Onu şaşırtmanı istemiyorum..."</p>

  <p class="calibre7">"Böyle bir şeyi neden yapayım ki?"</p>

  <p class="calibre7">"Bunu çok kolaylıkla yaparsın, Marlene. Bunu biliyorsun. Vücut dilini bir kenara bırakıp dinle adamı. Lütfen! Kolejdeyken ve daha sonra iyi arkadaştık. On yıldır Kubbede olmasına ve bu süre içinde kendisini görmemiş olmama rağmen hâlâ iyi dostumdur."</p>

  <p class="calibre7">"Sanırım sevgilindi."</p>

  <p class="calibre7">"İşte demek istediğim buydu," dedi Insignia. "Onu gözetleyip de ne düşündüğünü, hissettiğini söylemek yok. Ve şunu da kafana yerleştir, sevgilim değildi. Sadece arkadaştık, birbirimizden hoşlanırdık -arkadaş olarak. Ama babandan sonra..." Insignia başını salladı. "Başkan Pitt hakkındaki sözlerine de dikkat et, eğer konu açılırsa. Komutan Genarr’ın Başkan Pitt’e güvenmediğini hissettim ve..."</p>

  <p class="calibre7">Marlene o ender gülümsemelerinden birini yöneltti annesine. "Komutan Siever’in bilinçaltı davranışlarını mı izledin yoksa? Çünkü bu dediğin hissetmekten de başka bir şey..."</p>

  <p class="calibre7">Insignia başını salladı. "Gördün mü işte? Bir an bile kendine engel olamıyorsun. Pekâlâ, duygu değil. Başkana güvenmediğini söyledi. Ve biliyor musun, bunda haklı da... "</p>

  <p class="calibre7">Insignia birden Marlene’e döndü. "Tekrar ediyorum, Marlene. Komutanı istediğin kadar izleyip öğrenmek istediklerini öğrenebilirsin, ama bu konuda kendisine bir şey söylemeyeceksin. Ectna söyle! Anladın mı?"</p>

  <p class="calibre7">"Bir tehlike mi var diyorsun, anne?"</p>

  <p class="calibre7">"Bilmiyorum."</p>

  <p class="calibre7">"Ben biliyorum," dedi Marlene. "Başkan Pitt Erythro’ya gidebileceğimizi söylediği anda tehlike olduğunu anlamıştım Ama bu tehlikenin ne olduğunu bilmiyorum."</p>

  <p class="calibre11">* * *</p>

  <p class="calibre7">Marlene’i görmek bir şok olmuştu Siever Genarr için ve kızın kendisine, bir şok geçirdiğini ve bunun nedenini biliyormuş gibi bakmasıyla daha da kötü bir duruma düşmüştü.</p>

  <p class="calibre7">Kızda Eugenia’nın çocuğu olduğunu belli edecek hiçbir şey yoktu, ne annesinin güzelliği, ne zarafeti, ne de sevimliliği. Sadece şimdi ruhunu okurmuş gibi bakan o iri gözleri ki bunlar da Eugenia’nın gözleri değildi. Annesini geçtiği tek yeriydi gözleri.</p>

  <p class="calibre7">Ancak aradan çok geçmeden ilk izlenimini bir yana bırakmıştı. Ana kızla çay içerken Marlene kusursuz bir terbiye örneği göstermişti. Tam bir hanımefendiydi ve zeki olduğu da anlaşılıyordu. Ne demişti Eugenia? Bütün sevilmeyen erdemler. O kadar da kötü değildi ama. Kız bazı çirkin insanlar gibi, bir sevgi açlığı hissediyordu sanki. Kendisi gibi. Birden tanıdık bir duygu seline kapıldı.</p>

  <p class="calibre7">Bir süre sonra, "Eugenia, Marlene ile yalnız konuşmamın bir sakıncası var mı?" diye sordu.</p>

  <p class="calibre7">Insignia durumu şakaya döndürmeye çalışarak, "Belirli bir nedenin mi var, Siever?" diye sordu.</p>

  <p class="calibre7">"Başkan Pitt ile konuşan ve ikinizin buraya gelmesi için onu ikna eden Marlene’di. Kubbenin Komutanı olarak Başkan Pitt’in sözleri ve eylemleriyle bağlıyım, onun için Marlene’in o görüşmesi hakkında söyleyecekleri benim için önemlidir. Sadece ikimiz olursak daha rahat konuşacağımızı düşündüm."</p>

  <p class="calibre7">Insignia odadan çıktıktan sonra Genarr şimdi köşedeki büyük koltukta gömülmüş gibi oturan Marlene’e döndü. Kız ellerini kucağında kavuşturmuş, iri gözleriyle ciddi ciddi bakıyordu Komutana.</p>

  <p class="calibre7">Genarr sesine hafif bir neşe katarak, "Annen seni benimle yalnız bırakmakta biraz çekingen davrandı," dedi. "Sen de öyle misin?"</p>

  <p class="calibre7">"Hiç değilim. Annem çekindiyse bu sizi düşündüğündendi, benim için değildi."</p>

  <p class="calibre7">"Beni mi? Neden?"</p>

  <p class="calibre7">"Sizi gücendirecek bir şey söyleyeceğimden korkuyor."</p>

  <p class="calibre7">"Böyle bir şey yapar mıydın, Marlene?"</p>

  <p class="calibre7">"İsteyerek değil. Sayın Komutan. Bunu yapmamaya çalışacağım."</p>

  <p class="calibre7">"Bunda da başarılı olacağına inanıyorum. Seninle neden yalnız konuşmak istediğimi biliyor musun?"</p>

  <p class="calibre7">"Anneme Başkan Pitt’le görüşmem hakkında bilgi almak istediğinizi söylediniz. Bu doğru, ama aynı zamanda benim gerçekten nasıl biri olduğumu öğrenmek istiyorsunuz."</p>

  <p class="calibre7">Genarr’ın kaşları hafifçe kalktı. "Doğal olarak seni daha iyi tanımak isterdim."</p>

  <p class="calibre7">"Sadece bu değil," dedi Marlene.</p>

  <p class="calibre7">"Ne öyleyse?"</p>

  <p class="calibre7">Marlene bakışlarını çevirdi. "Özür dilerim, Sayın Komutan."</p>

  <p class="calibre7">"Ne için?"</p>

  <p class="calibre7">Marlene’in yüzü mutsuzca çarpıldı, ama konuşmadı.</p>

  <p class="calibre7">"Marlene, ne var? Bana söylemelisin. Seninle açık açık konuşmak çok önemli benim için. Annen sana konuşmana dikkat etmeni söylediyse, unut onu. Eğer benim duyarlı olduğumu ve çabuk alındığımı söylediyse, lütfen onu da unut. Hatta sana benimle açık konuşmanı ve beni gücendireceğini düşünmemeni emrediyorum <span class="calibre10">ve</span> Erythro Kubbesinin Komutanı olduğum için emirlerimi yerine getirmelisin."</p>

  <p class="calibre7">Marlene birden güldü. "Beni gerçekten merak ediyorsunuz, değil mi?"</p>

  <p class="calibre7">"Elbette."</p>

  <p class="calibre7">"Annemin kızı olduğum halde neden böyle olduğumu merak ediyorsunuz çünkü."</p>

  <p class="calibre7">Genarr’ın gözleri faltaşı gibi açılmıştı. "Ben böyle bir şey söylemedim."</p>

  <p class="calibre7">"Söylemenize gerek yoktu. Annemin eski arkadaşısınız Bunu söyledi bana. Ama ona âşıktınız ve bu duyguyu yenemediniz ve benim de onun gençliğine benzeyeceğimi umuyordunuz, ama beni görünce birden irkildiniz."</p>

  <p class="calibre7">"İrkildim mi? Bu o kadar belli miydi?"</p>

  <p class="calibre7">"Çok kibar bir insan olduğunuz ve duygularınızı bastırmak istediğiniz için çok küçük bir jestti bu, ama oradaydı. Kolayca gördüm bunu. Sonra bakışlarınız bir anneme bir bana kaydı. Sonra benimle ilk konuştuğunuzda sesinizin tonu. Çok açıktı bunlar. Anneme benzemediğimi düşünüyordunuz ve düş kırıklığına uğramıştınız."</p>

  <p class="calibre7">Genarr arkasına yaslandı. "Ama bu çok güzel bir şey."</p>

  <p class="calibre7">Marlene’in yüzü mutlulukla aydınlandı birden. "Doğru mu söylüyorsunuz, Sayın Komutan? Evet, doğru söylüyorsunuz. Gücenmediniz. Rahatsız olmadınız. Bu sizi mutlu kılıyor. Bundan memnun olan ilk insansınız siz. Annem bile hoşlanmaz oysa."</p>

  <p class="calibre7">"Hoşlanıp hoşlanmamak önemli değil. Olağanüstü bir durum karşısında tümüyle önemsizdir hoşlanıp hoşlanmamak. Marlene, vücut dilini ne zamandan beri okuyabiliyorsun böyle?"</p>

  <p class="calibre7">"Oldum olası, ama her geçen gün biraz daha usta oluyorum. Bunu herkes yapabilir bence, eğer iyice bakıp düşünülürse..."</p>

  <p class="calibre7">"Hayır, Marlene. Yapılamaz. Hiç aklına getirme bunu. Ve ten anneni seviyorum, öyle mi?"</p>

  <p class="calibre7">"Bundan hiç kuşkum yok, Sayın Komutan. Onun yanındayken her bakışınız, her sözünüz, her hareketinizle belli ediyorsunuz bunu."</p>

  <p class="calibre7">"Peki o bunun farkında mı?"</p>

  <p class="calibre7">"Sizin kendisini sevdiğinizden kuşkulanıyor ama sekmenizi istemiyor."</p>

  <p class="calibre7">Genarr bakışlarını çevirdi. "Hiç de istemedi."</p>

  <p class="calibre7">"Babamın yüzünden."</p>

  <p class="calibre7">"Biliyorum."</p>

  <p class="calibre7">Marlene duraksadı. "Ama bence yanılıyor annem. Sizi şu anda benim gibi görebilse..."</p>

  <p class="calibre7">"Ama ne yazık ki göremez. Arna senin görebilmen beni mutlu etti.</p>

  <p class="calibre7">Çok güzelsin."</p>

  <p class="calibre7">Marlene’in yüzü kızardı. "Bunu inanarak söylüyorsunuz!"</p>

  <p class="calibre7">"Elbette." "Ama..."</p>

  <p class="calibre7">"Sana yalan söyleyemem, değil mi? O yüzden söylemeye çalışmayacağım. Yüzün güzel değil. Vücudun güzel değil. Ama sen güzelsin ve önemli olan da bu. Ve buna inandığımı görebiliyorsun."</p>

  <p class="calibre7">"Evet, görüyorum," dedi Marlene. Öyle bir mutlulukla gülümsedi ki, yüzü bile birden güzelleşti sanki.</p>

  <p class="calibre7">Genarr da güldü. "Şimdi Başkan Pitt’ten söz edelim mi artık? Senin ne kadar kurnaz bir kız olduğunu anladığım için bu konuşma çok daha önemli oldu benim için. Hazır mısın?"</p>

  <p class="calibre7">"Evet, Siever Amca. Size amca dersem kızmazsınız, değil mi?"</p>

  <p class="calibre7">"Elbette ki, hayır. Bundan şeref duyarım. Şimdi bana Başkan Pitt’i anlat. Benden annene mümkün olan her desteği ve bütün gökbilim araçlarımızı emrine vermemi istedi. Sence bunun nedeni nedir?"</p>

  <p class="calibre7">"Annem Nemesis’in yıldızlara göre hareketini ölçmek istiyor ve Rotor bu ölçümlerin hassas olarak yapılmasına olanak tanımıyor. Erythro’da çok daha iyi yapılabilirmiş."</p>

  <p class="calibre7">"Annenin bu projesi yeni bir şey mi?"</p>

  <p class="calibre7">"Hayır, Siever Amca. Bana söylediğine göre çok uzun zamandır gerekli bilgileri toplamaya çalışıyormuş."</p>

  <p class="calibre7">"Peki annen neden daha önce istememiş buraya gelmeyi?"</p>

  <p class="calibre7">"İstedi ama Başkan Pitt reddetti."</p>

  <p class="calibre7">"Şimdi neden razı oldu?"</p>

  <p class="calibre7">"Ondan kurtulmak istediği için."</p>

  <p class="calibre7">"Annen gökbilim sorunlarıyla onu sık sık rahatsız ettiyse buna inanırım. Ama ondan uzun bir süre önce bıkmış olmalı. Neden şimdi gönderdi onu?"</p>

  <p class="calibre7">Marlene’in sesi çok hafiflemişti.</p>

  <p class="calibre7">"Benden kurtulmak istediği için."</p>
</body>
</html>
