<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark5"></a><span class="calibre15">DÖRT</span></h1>

  <h2 class="calibre9" id="sigil_toc_id_4"><a class="calibre5" id="bookmark6"></a><span class="calibre6">BABA</span></h2>

  <p class="calibre7">Aradan on dört yıl geçtikten sonra bu tür düşüncelerle hâlâ kendine işkence edebilmesi garip, belki de aptallıktı.</p>

  <p class="calibre7">Rotor’da erkeklerin ortalama boyu bir yetmişin biraz altındayken Crile bir seksendi. Janus Pitt örneğinde olduğu gibi, sadece bu bile ona bir güçlülük havası veriyordu. Ve Insignia, kendi kendine açıkça kabul etmese bile, kocasının gücüne güvenemeyeceğini anladıktan çok sonra da, bu havası devam etmişti.</p>

  <p class="calibre7">Onun da köşeli bir yüzü vardı; irice bir burun, çıkık elmacık kemikleri, güçlü bir çene, her nasılsa bir açlık ve vahşilik ifadesi. Her şeyinde bir erkeklik havası vardı. Insignia onu ilk gördüğünde bunun neredeyse kokusunu almış ve bir anda âşık olmuştu.</p>

  <p class="calibre7">Insignia o sıralarda gökbilim okuyordu. Dünyadaki çalışmasını tamamlayıp Uzak Araştırma konusunda çalışma hakkını kazanabilmek için Rotor’a dönmeye can atıyordu. Uzak Araştırmanın mümkün kılacağı büyük ilerlemeleri hayal ederdi hep (ve bir an bile aklına gelmemişti bunların en şaşırtıcısını kendisinin yapacağını).</p>

  <p class="calibre7">Sonra Crile’a rastlamış ve bir Dünyalıya çılgınca âşık olmuştu, bir Dünyalı. Onunla birlikte olmak için Dünyada kalmaya bir gecede razı olmuş, Uzak Araştırmayı falan unutuvermişti.</p>

  <p class="calibre7">Erkeğin kendisine şaşkınlıkla bakıp, "Burada benimle kalmak mı? Ben seninle Rotor’a gelmeyi yeğlerim," demesini hâlâ hatırlardı. Insignia onun, dünyasını kendisi için terk etmek isteyeceğini hayal bile edemezdi.</p>

  <p class="calibre7">Insignia, Crile’ın Rotor’a gelme iznini nasıl aldığını bilmiyordu ve asla öğrenememişti.</p>

  <p class="calibre7">Ne de olsa, göçmenlik kuralları çok sıkıydı. Bir Yerleşim Birimi belirli bir nüfusa eriştikten sonra hemen göçmen akınım durdururdu, rahatça yaşatabileceği insan miktarının belirli bir sayısı olduğu için ve ekolojik dengesini sabit tutmak istediği için. Dünyadan -hatta başka Yerleşim Birimlerinden- önemli işler için Rotor’a gelenler sıkıcı bir mikroplardan arındırma sürecinden, belirli bir karantinadan geçirilirler ve sonra da Birimi en kısa zamanda terk etmeleri istenirdi.</p>

  <p class="calibre7">Ama Crile Dünyadan gelmişti işte. Bir keresinde mikropsuzlaştırma sürecinin parçası olan haftalarca beklemeden yakınmıştı ve Insignia da onun her şeye rağmen gelmekte ısrar etmesine gizlice sevinmişti. Bu kadar güçlüğe katlanmaya razı olduğuna göre kendisini çok seviyordu.</p>

  <p class="calibre7">Ama zaman zaman içine kapanır, çevresine pek dikkat etmezdi, Insignia da o zamanlar onu bu kadar güçlüğe rağmen Rotor’a getiren şeyin gerçekten ne olduğunu merak ederdi. Belki de bu neden kendisi değil de. Dünyadan kaçmak ihtiyacıydı. Bir suç mu işlemişti orada? Çok kötü bir düşman mı edinmişti?</p>

  <p class="calibre7">Bıktığı bir kadından mı kaçmıştı? Bunu sormaya asla cesaret edememişti.</p>

  <p class="calibre7">Ve Crile da kendiliğinden bir şey söylemiş değildi.</p>

  <p class="calibre7">Rotor’a girmesine izin verildikten sonra bile orada ne kadar kalmasına izin verileceği sorunu çıkmıştı. Göçmen Dairesi onun Rotor yurttaşı olması için özel bir izin vermeliydi ki, bu pek olası değildi.</p>

  <p class="calibre7">Insignia Crile Fisher’i Rotorlular için kabul edilemez yapan şeyler yüzünden onu daha da çok sevdiğini fark etmişti. Dünya doğumlu olması erkeğe bir başkalık ve bir çekicilik veriyordu. Gerçek Rotorlular -yurttaş olsun olmasın- ondan bir yabancı olarak nefret edeceklerdi, ama kendisi bunu bile cinsel bir heyecan kaynağı olarak görüyordu. Düşman bir dünyaya karşı onun için savaşacak ve başarılı olacaktı.</p>

  <p class="calibre7">Crile yeni toplumda para kazanacak ve bir yer edinmesini sağlayacak bir iş aradığında Insignia ona üç kuşaktır Rotor’lu olan bir kadınla evlendiğinde Göçmen Dairesinin kendisine tam yurttaşlık vermesinin kolaylaşacağını söylemişti.</p>

  <p class="calibre7">Bu olasılık hiç aklına gelmemiş gibi şaşırmış, sonra da sevinmişti Crile. Insignia onun bu tutumunu az da olsa düş kırıcı bulmuştu. Yurttaşlığı elde etmek yerine sevdiği için evlenmesi çok daha hoştu, ama sonra, eğer böyle gerekiyorsa böyle olsun, diye düşünmüştü.</p>

  <p class="calibre7">Böylece, uzun süren tipik bir Rotorlu nişanlılığından sonra eklenmişlerdi.</p>

  <p class="calibre7">Yaşam fazla bir değişiklik olmadan devam etmişti. Ateşli bir âşık değildi Crile, ama evlenmeden önce de değildi zaten. Karısına gösterdiği dalgın sevgi, arasıra duyulan bir sıcaklık Insignia’yı sürekli mutlu tutmaya yetmişti. Crile hiçbir zaman zalim değildi ve Insignia için kendi dünyasını terk etmiş ve onunla birlikte olabilmek için büyük zahmetlere girmişti. Bu da onun lehine bir puandı ve Insignia da bunu öyle saymıştı.</p>

  <p class="calibre7">Evliliklerinden hemen sonra tam bir yurttaş olmasına rağmen erkeğin içinde bir tatminsizlik kalmıştı. Insignia bunu anlıyor ve onu tümüyle suçluyamıyordu. Yurttaş olabilirdi ama yine de Rotor doğumlu olmadığı için Rotor’daki en ilginç iş alanları kendisine kapalıydı. Crile nasıl bir eğitim gördüğünden hiç söz etmediği için Insignia onun neler yapabileceğini bilemiyordu. Kültürlü bir konuşması yoktu, ama kendi kendini eğitmiş olmak da ayıp değildi, Insignia Dünyada insanların Yerleşim Birimlerinde olduğu gibi mutlaka yükseköğrenim görmediklerini bilirdi.</p>

  <p class="calibre7">Bu düşünce onu rahatsız ediyordu. Grile Fisher’i Dünyalı Olmasına bir diyeceği yoktu. Ama onun kültürsüz bir Dünyalı olmasını hazmedip hazmedemeyeceğini bilemiyordu.</p>

  <p class="calibre7">Ama kimse böyle bir imada bulunmamıştı ve Crile onun Uzak Araştırma konusundaki hikâyelerini sabırla dinliyordu. Insignia teknik ayrıntıları ortaya atarak onun eğitimini sınamış değildi. Ama kocası zaman zaman sorular sorup bu konularda yorumlar yaptıkça onları değerli buluyor ve kendini sorularının ve yorumlarının zekice olduğuna inandırıyordu.</p>

  <p class="calibre7">Fisher’in çiftliklerden birinde toplum gözünde pek yükseklerde olmayan saygın, hatta önemli bir işi vardı. İşinden şikâyet etmezdi, doğrusu hakkını teslim etmek gerekirdi, ama işi konusunda da hiç konuşmaz ya da zevk aldığını göstermezdi. Sonra hep o tatminsizlik havası vardı.</p>

  <p class="calibre7">Insignia öyle neşeli bir sesle, "Ee, bugün işte neler oldu bakalım?" diye sormamayı öğrenmişti.</p>

  <p class="calibre7">İlk başlarda sorduğu zaman bir iki kere aldığı karşılık pek kısa olmuştu. "Bir şey olmadı." Canı sıkkın kısa bir bakışla birlikte.</p>

  <p class="calibre7">Insignia zamanla ona çalıştığı işyeri dedikodularını da anlatmamaya başlamıştı. Çünkü bunlar da kocasının işini kendi işiyle karşılaştırmasına neden olabilirdi.</p>

  <p class="calibre7">Insignia bu korkularının, kocasınınkinden çok, kendi güvensizliğinin örnekleri olduğunu kabul etmek zorundaydı. Insignia günlük işinden söz etme gereğini duyduğunda kocası sabırsızlık belirtileri göstermiyordu. Hatta bazen, belli belirsiz bir merakla, ışıkhızı destekli araç konusunu bile soruyordu. Ancak Insignia’nın bu konuda bildiği ya pek azdı ya da hiç.</p>

  <p class="calibre7">Crile, Rotor politikasıyla ilgileniyor ve ilgi alanının küçüklüğüne karşı bir Dünyalı sabırsızlığı gösteriyordu. Insignia da buna karşı hoşnutsuzluğunu göstermemek için kendini güç tutardı.</p>

  <p class="calibre7">Zamanla aralarında, ancak gördükleri filmler, katıldıkları toplumsal etkinlikler konusundaki konuşmalarla kesilen bir sessizlik doğmuştu.</p>

  <p class="calibre7">Ama bu da kesin bir mutsuzluğa götürmemişti onları. Pasta beyaz ekmeğe dönüşmüştü ve beyaz ekmekten çok daha kötü şeyler vardı.</p>

  <p class="calibre7">Bunun küçük bir yararı da olmuştu. Sıkı güvenlik koşulları altında çalışmak insanın hiç kimseye işinden söz etmemesini gerektirirdi. Oysa kaç kişi kocasına ya da karısına uygulardı bunu? Insignia zaten işi de fazla bir güvenlik önlemini gerektirmediğinden böyle bir şey yapmış değildi.</p>

  <p class="calibre7">Ancak Komşu Yıldızı keşfi birdenbire sımsıkı güvenlik ağlarıyla örüldüğünde de bunu başarabilir miydi? Hiç kuşkusuz en doğal şeydi insanın kocasına, adını insanlık varoldukça gökbilim kitaplarına geçirecek olan bir keşifte bulunduğunu söylemek. Hatta Pitt’ten önce ona söyleyebilirdi bile. Koşa koşa eve gelir ve "Bil bakalım bugün ne oldu? İmkânı yok bilemezsin..." diyebilirdi.</p>

  <p class="calibre7">Ama böyle yapmamıştı. Fisher’in ilgilenebileceği aklına bile gelmemişti. Kocası başkalarıyla işlerini konuşabilirdi, örneğin çiftçilerle ya da maden işçileriyle, ama karısıyla değil.</p>

  <p class="calibre7">Bu yüzden ona Nemesis’ten söz etmemek büyük bir çaba gerektirmemişti. Böyle bir konu yoktu aralarında, hiç de olmamıştı hatta ta evliliklerinin sona erdiği o korkunç güne kadar.</p>

  <p class="calibre11">* * *</p>

  <p class="calibre7">Ne zaman tüm kalbiyle geçmişti Pitt’in tarafına?</p>

  <p class="calibre7">Insignia ilk başlarda Komşu Yıldızı bir sır olarak saklamak, Güneş Sisteminden ayrılıp yerinden başka bir şeyini bilmedikleri bir yöne göçmek düşüncesinden müthiş huzursuz olmuştu. İnsanlığın geri kalanını dışlayan yeni bir uygarlığı gizlice kurmayı ahlâken yanlış ve ayıp denecek kadar şerefsiz bir şey olarak görüyordu.</p>

  <p class="calibre7">Yerleşim Birimi güvenliği ileri sürülünce söylenenleri kabul etmişti ama Pitt ile özel bir hesaplaşmaya da hazırlanıyordu. Söyleyeceklerini aklında sürekli prova etmişti hiçbir eksiği gediği kalmayana kadar, ama sonra, her nedense, bunları dile getirmemişti.</p>

  <p class="calibre7">Girişimi hep, ama hep Pitt ele almıştı.</p>

  <p class="calibre7">Daha ilk başta, "Unutma, Eugenia, yıldızı sen hemen hemen bir rastlantıyla keşfettin, aynı şeyi bir meslektaşın da yapabilir," dedi.</p>

  <p class="calibre7">"Bu pek olası değil... "</p>

  <p class="calibre7">"Hayır, Eugenia, bir olasılığa güvenecek değiliz. Bunu kesinleştireceğiz. Kimsenin o yöne bakmamasını, kimsenin Nemesis’in varlığını ortaya çıkaracak bilgisayar verilerini incelemek istememesini sağlamalısın."</p>

  <p class="calibre7">"Bunu nasıl yapabilirim ki?"</p>

  <p class="calibre7">"Çok kolay. Ben Başkanla konuştum, bu andan başlayarak Uzak Araştırma projesinin başı sensin."</p>

  <p class="calibre7">"Ama bu benim başkalarını atlayarak... "</p>

  <p class="calibre7">"Evet. Sorumluluk, ücret ve toplumsal statünde bir ilerleme demek bu. Bunların hangisine karşı çıkıyorsun?"</p>

  <p class="calibre7">"Hiçbirine."</p>

  <p class="calibre7">"Baş gökbilgin görevini başarıyla yürüteceğinden hiç kuşkum yok, ancak başlıca amacın, Nemesis’le hiçbir ilgisi olmayacak araştırmaların en yüksek kalite ve verimle yapılması olmalıdır."</p>

  <p class="calibre7">"Ama Janus, onu sonsuza kadar gizli tutamazsın."</p>

  <p class="calibre7">"Böyle bir niyetim yok zaten. Güneş Sisteminden çıktıktan sonra nereye gitmekte olduğumuzu hepimiz bileceğiz. O zamana kadar bunu çok az kişi bilecek ve bu çok az kişi de mümkün olduğu kadar geç öğrenecek."</p>

  <p class="calibre7">Insignia, biraz utanarak da olsa, terfiinin itirazlarını hafiflettiğini farketti.</p>

  <p class="calibre7">Bir başka seferinde Pitt, "Ya kocan?" diye sordu.</p>

  <p class="calibre7">"Ne varmış kocamda?" Insignia hemen savunmaya geçmişti.</p>

  <p class="calibre7">"Anladığım kadarıyla o bir Dünyalı."</p>

  <p class="calibre7">Insignia’nın dudakları kenetlendi. "Köken olarak Dünyalı ama Rotor yurttaşıdır."</p>

  <p class="calibre7">"Bunu biliyorum. Ona Nemesis konusunda bir şey söylemedin herhalde?"</p>

  <p class="calibre7">"Kesinlikle hayır."</p>

  <p class="calibre7">"Bu kocan olacak adam sana Dünyayı neden terk ettiğini ve Rotor yurttaşı olmak için neden bu kadar çaba harcadığını anlattı mı?"</p>

  <p class="calibre7">"Hayır. Ben de zaten sormadım."</p>

  <p class="calibre7">"Peki, ama bunu hiç merak etmez misin?"</p>

  <p class="calibre7">Insignia bir an duraksadıktan sonra gerçeği söyledi. "Zaman zaman merak ettiğim olur."</p>

  <p class="calibre7">Pitt gülümsedi. "O zaman sana gerçeği anlatmalıyım belki de."</p>

  <p class="calibre7">Bunu yaptı da. Ama asla haşin bir tavırla değil. Hiçbir zaman bir tokmak değildi, daha çok her konuşmada damla damla akan su gibi. Insignia’yı entelektüel kabuğundan çıkararak. Ne de olsa, Rotor’da yaşamak sadece Rotorlu olan şeyleri anlamayı kolaylaştırıyordu.</p>

  <p class="calibre7">Ama Pitt’in sayesinde, onun anlattıklarıyla, önerdiği filmleri seyrederek Dünya ile milyarlık nüfusunu, orada hüküm süren açlık ve şiddeti, uyuşturucularını ve yabancılaşmasını fark etmeye başlamıştı. Dünyanın kaçacak bir şey, bir sefalet çukuru olduğunu anlıyordu şimdi. Crile Fisher’in oradan kaçmasını merak etmiyordu artık. Neden daha çok Dünyalının onu izlemediğine şaşıyordu.</p>

  <p class="calibre7">Yerleşim Birimlerinin durumu da daha iyi değildi. Onların nasıl kapalı olduklarını, insanların birinden ötekine serbestçe gidemediklerini görüyordu. Hiçbir Yerleşim Birimi diğerinin mikroskobik bitki ve hayvanlarını istemiyordu. Ticaret giderek azalıyor ve yapılan bu pek az alışveriş de çok titizlikle sterilize edilmiş yükler halinde otomat taşıyıcılar tarafından gerçekleştiriliyordu.</p>

  <p class="calibre7">Yerleşim Birimleri birbirleriyle kavga ediyorlar, birbirlerinden nefret ediyorlardı. Mars çevresi Yerleşim Birimleri de hemen hemen aynı derecede kötüydü. Sadece asteroit bölgesindeki Birimler serbestçe çoğalıyorlardı ve onlar bile bütün iç Yerleşim Birimlerinden kuşkulanmaya başlamışlardı.</p>

  <p class="calibre7">Insignia Pitt’e hak verdiğini hissediyor, hatta katlanılmaz sefaletten kaçıp ıstırap tohumlarının yok edildiği bir dünyalar sistemini heyecanla düşünüyordu. Yeni bir başlangıç, yeni bir fırsat.</p>

  <p class="calibre7">O sırada hamile olduğunu anlayınca bu heyecanı solmaya başladı. Kendisi ve Crile için bu uzun yolculuk riski göze alınabilirdi. Ama bir bebeği bu riske atmak...</p>

  <p class="calibre7">Pitt yılmadı. Insignia’yı kutladı. "Çocuk burada doğacak ve senin de duruma alışacak zamanın olacak. Yola çıkmamıza en az bir buçuk yıl var. O zaman daha fazla beklemek zorunda olmamakla ne kadar talihli olduğunu anlayacaksın. Çocuğun mahvolmuş bir gezegen ve umutsuzca bölünmüş insanlık konusunda hiçbir anısı olmayacak. O sadece üyeleri arasında kültürel bir anlayışın olduğu yeni bir dünyayı bilecek. Talihli çocuk. Benim oğlumla kızım ne yazık ki yetişkinler artık."</p>

  <p class="calibre7">Insignia yine bu düşünce yolunu benimsemişti ve Marlene doğduğunda gecikmekten, çocuğun Güneş Sistemi denilen kalabalık başarısızlığın izlerini taşıyacağından korkmaya başlamıştı.</p>

  <p class="calibre7">Artık tümüyle Pitt’in yanındaydı.</p>

  <p class="calibre7">Fisher’in Marlene’e hayran olması Insignia’yı rahatlatmıştı: Kocasının babalığı becereceğini pek sanmıyordu. Ama o Marlene’in üzerine titriyor, çocuğun büyütülmesinde üstüne düşenleri yapıyordu. Hatta bu yüzden neşelenmeye bile başlamıştı.</p>

  <p class="calibre7">Marlene’in birinci doğum günü yaklaşırken Güneş Sisteminde Rotor’un ayrılmaya kararlı olduğu hakkında söylentiler dolaşmaya başlamıştı. Bu, hemen hemen sistem boyunca bir bunalım yaratmıştı ve artık Başkanlığına kesin gözle bakılan Pitt de bundan pek memnun oluyordu.</p>

  <p class="calibre7">"Ne yapabilirler ki?" dedi. "Bizi durdurmaları olanaksız, üstelik kendi Güneş Sistemi şovenlikleriyle bütün bu ihanet çığlıkları sadece ışıkhızı aracı araştırmalarını kısıtlayacak ki, bu da bizim işimize gelir."</p>

  <p class="calibre7">"Bu haber nasıl duyuldu acaba, Janus?" diye sordu Insignia.</p>

  <p class="calibre7">"Benim sayemde." Pitt güldü. "Şu anda bizim gideceğimiz gerçeğini öğrenmelerine hiçbir itirazım yok, yeter ki, gideceğimiz yeri bilmesinler. Nasıl olsa gidişimizi daha fazla saklama olasılığı yok. Bildiğin gibi, bu konuda oylama yapılması gerek ve bütün Rotorlular gideceğimizi bildikten sonra sistemin tümünün bunu duyması da doğaldır."</p>

  <p class="calibre7">"Oylama mı?"</p>

  <p class="calibre7">"Elbette. Düşün bir kere. Korkan ya da kendi Güneşlerini özleyecek bir Yerleşim Birimi halkıyla yola çıkamayız. Hedefimize asla varamayız o zaman. Biz bizimle gelmek isteyenleri alabiliriz sadece."</p>

  <p class="calibre7">Haklıydı. Güneş Sistemini terk etmek için onay alma kampanyası hemen başlatıldı ve haberin daha önce sızdırılmış olması Rotor dışındaki ve içindeki tepkiyi hafifletecek bir tampon oldu.</p>

  <p class="calibre7">Bazı Rotorlular heyecanlanmışlar, bazıları da korkmuşlardı.</p>

  <p class="calibre7">Insignia’nın kocası haberi müthiş bir tepkiyle karşıladı. "Çılgınlık bu," dedi.</p>

  <p class="calibre7">Insignia, dikkatli bir tarafsızlıkla, "Kaçınılmaz bir şey," dedi.</p>

  <p class="calibre7">"Neden? Yıldızlar arasında dolaşmaya başlamanın bir anlamı yok ki. Nereye gidebiliriz? Orada hiçbir şey yok ki."</p>

  <p class="calibre7">"Milyarlarca yıldız var."</p>

  <p class="calibre7">"Kaç gezegen var peki? Yaşanılabilir bir gezegen bilmiyoruz, yaşanılmayanları ise bir avuç sadece. Güneş Sistemimiz bildiğimiz tek yurttur bizim."</p>

  <p class="calibre7">"Keşif insanlığın kanındadır." Pitt’in sözlerinden biriydi bu.</p>

  <p class="calibre7">"Romantik bir saçmalık. Milletin insanlıktan ayrılıp uzayda kaybolmaya evet diyeceğini sanan var mı içinizde?"</p>

  <p class="calibre7">"Crile, anladığım kadarıyla Rotor’da lehte bir hava var."</p>

  <p class="calibre7">"Konseyin propagandası o. İnsanların burayı terk etmeye evet diyeceklerini mi sanıyorsun? Güneşi terk edeceklerine? Asla. Böyle bir şey olduğu takdirde biz de Dünyaya döneriz."</p>

  <p class="calibre7">Insignia’nın kalbi duracak gibi oldu. "Hayır," dedi. "O fırtına mıdır, kasırga mıdır, tayfun mudur, onlardan birini mi istiyorsun? Buz parçalarını, tepeden aşağı dökülen suları ve ıslıklar çalarak savrulan havayı mı istiyorsun?"</p>

  <p class="calibre7">Crile kaşlarını kaldırdı. "O kadar da kötü değil, canım. Arasıra fırtına olur ama bu da önceden bilinir. Aslında pek sert olmadığı takdirde ilginç şeylerdir bunlar. Biraz soğuk, biraz sıcak, biraz nem, hoş şeylerdir bunlar. Değişiklik yaratır. İnsanı canlı tutar. Sonra o çeşitli mutfakları düşün."</p>

  <p class="calibre7">"Mutfak mı? Bunu nasıl söyleyebiliyorsun? Dünyadaki insanların çoğu açlıktan ölüyorlar. Buradan sık sık yiyecek gönderiyoruz oraya."</p>

  <p class="calibre7">"Bazı insanlar açlık çekiyor, evrensel değil bu." "Marlene’in o koşullar altında yaşamasını bekleyemezsin."</p>

  <p class="calibre7">"Milyarlarca çocuk yaşıyor ama."</p>

  <p class="calibre7">"Benimki onlardan biri olmayacak," dedi Insignia.</p>

  <p class="calibre7">Artık bütün umudu Marlene’deydi. Kız on aylıktı ve dört dişi çıkmıştı, tutunarak ayağa kalkıyor, o meraklı zeki gözleriyle dünyaya bakıyordu.</p>

  <p class="calibre7">Fisher hâlâ çok seviyordu çirkin kızını, hatta eskisinden de çok. Onunla oynamadığı zamanlar uzun uzun bakardı o güzel gözlerine. Bir tek güzel yanının eksik olan bütün diğerlerini örttüğünü söylerdi.</p>

  <p class="calibre7">Marlene’i sonsuza kadar terk etmek anlamına gelecekse, herhalde Fisher Dünyaya dönmezdi. Insignia, onun sevip evlendiği kadını Dünyaya tercih edeceğine pek inanmıyordu, ama Marlene durumu değiştirebilirdi.</p>

  <p class="calibre7">Herhalde.</p>

  <p class="calibre11">* * *</p>

  <p class="calibre7">Oylamanın ertesi günü Insignia kocasının öfkeden bembeyaz kesildiğini gördü. Fisher boğulurcasına, "Hile karıştırdılar," dedi.</p>

  <p class="calibre7">"Şşşt! Çocuğu uyandıracaksın."</p>

  <p class="calibre7">Ve kocası bir an yüzünü buruşturdu ve sustu.</p>

  <p class="calibre7">Insignia, "İnsanların gitmek istedikleri kesin," dedi yavaş sesle.</p>

  <p class="calibre7">"Sen lehte mi oy verdin?"</p>

  <p class="calibre7">Insignia düşündü. Kocasını yatıştırmak için yalan söylemesinin anlamı yoktu. Duygularını zaten açıkça belli etmişti. "Evet," dedi.</p>

  <p class="calibre7">"Pitt öyle emrettiği için, herhalde."</p>

  <p class="calibre7">Insignia şaşırmıştı. "Hayır! Ben kendi kararımı verebilirim."</p>

  <p class="calibre7">"Ama seninle o..." Fisher sözünün sonunu getirmedi.</p>

  <p class="calibre7">Insignia kanının başına çıktığını hissetti. "Ne demek istiyorsun sen?" Kızma sırası ona gelmişti. Kendisini sadakatsizlikle mi suçlayacaktı?</p>

  <p class="calibre7">"O politikacı. Ne pahasına olursa olsun Başkanlığa oynuyor. Herkes biliyor bunu. Sen de onunla birlikte yükselmeyi planlıyorsun. Politik sadakat seni bir yerlere getirecek, değil mi?"</p>

  <p class="calibre7">"Nereye getirecekmiş? Benim varmak istediğim bir yer yok. Ben bir gök bilginiyim, politikacı değil."</p>

  <p class="calibre7">"Terfi ettin ama değil mi? Senden daha yaşlı, daha deneyimli insanların başına getirildin."</p>

  <p class="calibre7">"Bunun nedeninin çok çalışmam olduğunu düşünmek isterim." (Ona gerçeği söylemeden nasıl savunacaktı kendisini?)</p>

  <p class="calibre7">"Öyle düşünmek istediğine eminim. Ama bunu Pitt yaptı."</p>

  <p class="calibre7">Insignia derin bir soluk aldı. "Bu konuşma bizi nereye götürüyor böyle?"</p>

  <p class="calibre7">"Dinle!" Fisher’in sesi alçaktı, Marlene’in uyuduğunu hatırlatmasından bu yana olduğu gibi. "Bir Yerleşim Birimi halkının ışıkhızı aracıyla yola çıkma tehlikesini göze alacağına inanamam. Ne olacağını nereden bilebilirsin? Bunun çalışacağından nasıl emin olabilirsin? Hepimiz ölebiliriz."</p>

  <p class="calibre7">"Uzak Araştırma başarılı oldu."</p>

  <p class="calibre7">"Bu Uzak Araştırma aracında canlı var mıydı? Yoksa canlıların ışık hızına ne gibi bir tepki göstereceklerini nasıl biliyorsun? Işıkhızı hakkında ne biliyorsun?"</p>

  <p class="calibre7">"Hiçbir şey."</p>

  <p class="calibre7">"Neden? Laboratuvarda çalışmıyor musun? Benim gibi çiftliklerde çalışmıyorsun ki."</p>

  <p class="calibre7">(Kıskanıyor, diye düşündü Insignia.) "Laboratuvar derken sanki hepimiz bir odada çalışıyormuşuz der gibisin. Sana söyledim; ben bir gökbilginiyim ve ışıkhızı aracı hakkında hiçbir şey bilmiyorum."</p>

  <p class="calibre7">"Yani Pitt sana bu konuda bir şey söylemiyor mu?"</p>

  <p class="calibre7">"Işıkhızı aracı hakkında mı? Kendisi de bilmiyor ki."</p>

  <p class="calibre7">"Yani şimdi bana bunu kimsenin bilmediğini mi söylüyorsun?"</p>

  <p class="calibre7">"Böyle bir şey demedim. Uzaydışı uzmanları biliyorlar. Haydi, Crile. Bilmesi gerekenler biliyor. Diğerleri de bilmiyorlar."</p>

  <p class="calibre7">"Uzman birkaç kişi dışında herkes için bir sır şu halde?"</p>

  <p class="calibre7">"Tam üstüne bastın."</p>

  <p class="calibre7">"O zaman ışıkhızı aracının güvenli olduğunu bilmiyorsun, Yalnız uzmanlar biliyor. Peki, onlar nasıl biliyorlar dersin?"</p>

  <p class="calibre7">"Deney yaptıklarını tahmin ederim."</p>

  <p class="calibre7">"Tahmin edersin demek?"</p>

  <p class="calibre7">"Mantıklı bir tahmin bu. Bize güvenli olduğunu söylüyorlar."</p>

  <p class="calibre7">"Ve hiç yalan söylemezler herhalde."</p>

  <p class="calibre7">"Onlar da gidecekler. Ayrıca deneyler yaptıklarından eminim."</p>

  <p class="calibre7">Fisher kısık gözlerle baktı karısına. "Şimdi de eminsin. Uzak Araştırma senin projendi. Araçta canlı var mıydı?"</p>

  <p class="calibre7">"Ben gerçek fırlatılmayla ilgilenmedim. Ben sadece elde edilen verileri değerlendirdim."</p>

  <p class="calibre7">"Canlılar hakkındaki sorumu yanıtlamadın."</p>

  <p class="calibre7">Insignia’nın sabrı taşmıştı sonunda. "Bak," dedi. "Ben böyle sorguya çekilmekten hiç hoşlanmıyorum, bebek de huzursuzlanıyor zaten. Bir iki soru da ben sorayım. Sen ne yapmayı düşünüyorsun? Bizimle gelecek misin?"</p>

  <p class="calibre7">"Gelmek zorunda değilim. Oylama gelmek istemeyenleri serbest bırakıyordu."</p>

  <p class="calibre7">"Gelmek zorunda olmadığını biliyorum, ama gelecek misin? Aileni bozmak istemezsin herhalde."</p>

  <p class="calibre7">Bunu söylerken gülümsemeye çalışmıştı ama inandırıcı olmadığını biliyordu.</p>

  <p class="calibre7">"Ben ayrıca Güneş Sistemini de terk etmek istemiyorum," dedi kocası. "Beni terk etmeyi yeğlersin demek? Ve de Marlene’i?"</p>

  <p class="calibre7">"Marlene’i neden terk edeyim? Sen kendini bu çılgınca projeyle tehlikeye atmak istesen bile, çocuğu da atmana gerek yok ki."</p>

  <p class="calibre7">"Ben gidersem Marlene de gider. Bunu kafana sok, Crile. Sen onu nereye götürebilirsin ki? Yarım kalmış bir asteroid Yerleşim Birimine mi?" "Elbette ki hayır. Ben Dünyalıyım, istersem oraya dönebilirim."</p>

  <p class="calibre7">"Ölmek üzere olan bir gezegene mi döneceksin? Aferin sana."</p>

  <p class="calibre7">"Daha epey yıl vardır önünde, seni temin edebilirim."</p>

  <p class="calibre7">"Öyleyse neden terk ettin orasını?"</p>

  <p class="calibre7">"Kendimi geliştireceğimi sanmıştım. Rotor’a gelmenin sonsuzluğa dönüşü olmayan bir bilet almak olduğunu bilmiyordum."</p>

  <p class="calibre7">"Nereye gittiğimizi bilseydin, dönmeye bu kadar hevesli olmazdın." "Neden? Rotor nereye gidiyor ki."</p>

  <p class="calibre7">"Yıldızlara."</p>

  <p class="calibre7">"Kaybolmaya."</p>

  <p class="calibre7">Birbirlerine baktılar, Marlene gözlerini açarak hafif bir sesle uyandığını bildirdi. Fisher bebeğe bakınca sesi yumuşamıştı. "Eugenia, ayrılmamız gerekmez. Marlene’i bırakmak istemem elbette. Seni de. Benimle gel." "Dünyaya mı?"</p>

  <p class="calibre7">"Evet. Neden olmasın? Orada dostlarım var. Şimdi bile. Karım ve çocuğum olarak sizi almakta hiçbir güçlük çıkarmazlar. Dünyada ekolojik denge o kadar önemli değildir. Koskoca bir gezegende oluruz orada, uzayda pis bir kubbenin içinde değil."</p>

  <p class="calibre7">"Daha büyük ve daha pis bir kubbede olmak için mi? Asla!"</p>

  <p class="calibre7">"İzin ver Marlene’i alayım öyleyse. Sen gökbilgini olduğun ve Evreni incelemek istediğin için bu yolculuğun tehlikelerini önemsemeyebilirsin, ama bebek Güneş Sisteminde kalmalı ve güvenlik içinde olmalıdır."</p>

  <p class="calibre7">"Dünyada güvenlik içinde mi? Gülünç oluyorsun. Bütün bunlar bebeğimi elimden almak için miydi?"</p>

  <p class="calibre7">"Bizim bebeğimiz."</p>

  <p class="calibre7">"Benim bebeğim. Sen git. Senin gitmeni istiyorum, ama bebeğime el süremezsin. Pitt’i tanıdığımı söylüyorsun, evet, tanıyorum. Yani istesen de istemesen de, seni asteroidlere gönderebilirim ve oradan çürümekte olan Dünyana bir yolunu bulur gidersin. Şimdi evimden çık ve gönderilene kadar kendine yatacak başka yer bul. Nerede olduğunu bildirince sana kişisel eşyalarını gönderirim. Ve buraya dönebileceğini sanma. Burası korunuyor olacaktır."</p>

  <p class="calibre7">Insignia kalbinden taşan bütün acıyla bunu söylediği anda, gerçeği söylediğini anladı. Ona yalvarabilirdi. Ama bunu yapmamıştı. Bağışlamasız davranmıştı ona ve evinden kovmuştu.</p>

  <p class="calibre7">Ve Fisher gitti. Insignia onun eşyalarını gönderdi. Rotor’la gitmeyi reddetti Fisher. Ve gönderildi. Insignia onun Dünyaya gittiğini tahmin ediyordu.</p>

  <p class="calibre7">Sonsuza kadar uzaklaşmıştı kendisinden ve Marlene’den. Onu kovmuştu ve kocası bir daha dönmemek üzere gitmişti.</p>
</body>
</html>
