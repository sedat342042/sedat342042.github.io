<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre8" style="text-decoration:underline"><a class="calibre5" id="bookmark3"></a>ÜÇ</span></h1>

  <h2 class="calibre9" id="sigil_toc_id_3"><a class="calibre5" id="bookmark4"></a><span class="calibre6">ANA</span></h2>

  <p class="calibre7">Yemek saatiydi ve Insignia kızından pek az da olsa korktuğu o anlardan birini yaşıyordu.</p>

  <p class="calibre7">Bu hal giderek güçlenmişti son günlerde ve bunun nedenini bilemiyordu. Belki de Marlene’in gittikçe sessizleşmesi, içine kapanması, hep dile getirilmeyecek kadar derin düşüncelere dalıyor olmasındandı.</p>

  <p class="calibre7">Insignia’nın içindeki bu huzursuz korku kimi zaman da suçlulukla karışıyordu: kızına karşı ana sabrı gösterememesinin suçluluğu; kızın fiziki kusurlarının gözüne batmasından doğan suçluluk. Marlene’de gerçekten de ne annesinin sevimliliği ne de babasının pek alışılmamış yakışıklığından eser vardı.</p>

  <p class="calibre7">Marlene kısa boylu ve güdüktü. Zavallı Marlene’e tam olarak uyacak tek sözcük buydu.</p>

  <p class="calibre7">Ve zavallı, elbette. Insignia kafasının içinde kızı için hep bu sıfatı kullanır ve ağzından çıkmasını da güç önlerdi.</p>

  <p class="calibre7">Kısa boylu. Güdük. Şişman olmadığı halde kalın gövdeli. Marlene buydu işte. Zarif hiçbir yanı yoktu. Saçları koyu kumral, uzun ve düzdü. Burnu biraz toparlak, ağzının kenarları hafifçe aşağıya kıvrık, çenesi küçük, tüm davranışları pasif ve içedönük.</p>

  <p class="calibre7">Ama gözleri iri, parlak ve kömür karasıydı. Kirpikleri yapay sanılacak kadar uzundu. Ama gözler, kimi zaman hayranlık uyandırıcı da olsa, diğerlerinin yerini tutamazdı.</p>

  <p class="calibre7">Insignia, Marlene daha beş yaşındayken onun fiziğiyle bir erkeği kendine çekemeyeceğini anlamıştı ve her geçen yıl bunu daha açık seçik görebiliyordu.</p>

  <p class="calibre7">Aurinel kızın çocukluk yıllarında, parlak zekâsına ve hemen hemen ışıltılı anlayışına kapılmış görünüyordu. Marlene de utangaçlığına rağmen onun yanında rahat etmişti, sanki ‘oğlan’ denilen bu nesnede, ne olduğunu bilemediği, sevilecek bir şey olduğunu hissetmiş gibi.</p>

  <p class="calibre7">Insignia, Marlene’in son iki yılda ‘oğlan’ denilen şeyin ne olduğunu sonunda anladığına inanıyordu. Kafası için değilse de, yaşı için çok ileri olan kitapları okuması ve filmleri seyretmesi herhalde bunda kendisine yardımcı olmuştu. Ama Auri-nel de bu arada büyümüştü ve hormonları üzerindeki hakimiyetini kurunca artık sadece hoş vakit geçirilecek biri değildi.</p>

  <p class="calibre7">Insignia o akşam yemekte, "Günün nasıl geçti, yavrum?" diye sordu.</p>

  <p class="calibre7">"Sakin. Aurinel beni aramaya geldi ve sanırım sonra da sana haber verdi. Beni aratmak için zahmete girmene üzüldüm."</p>

  <p class="calibre7">Insignia içini çekti. "Ama Marlene, zaman zaman senin mutsuz olduğunu sanıyorum, bu yüzden senin için kaygılanmam doğal değil mi? Çoğu zaman hep yalnız kalıyorsun."</p>

  <p class="calibre7">"Yalnız olmaktan hoşlanıyorum."</p>

  <p class="calibre7">"Ama hiç de öyle görünmüyorsun. Yalnız kalmaktan mutlu olduğun belli olmuyor. Seninle arkadaşlık etmek isteyen çok kimse var, onların arkadaşın olmalarına izin verirsen çok daha mutlu olursun. Aurinel de senin arkadaşın."</p>

  <p class="calibre7">"Arkadaşımdı. Bugünlerde hep başkalarıyla. Hele bugün çok belliydi bu. Dolorette’ten başka bir şey düşünmediği için ne söylediğinin farkında değildi."</p>

  <p class="calibre7">"Ama bunun için Aurinel’i suçlayamazsın ki, Dolorette onun yaşında."</p>

  <p class="calibre7">"Yıl olarak," dedi Marlene. "Kuş beyinlinin biri."</p>

  <p class="calibre7">"Aurinel’in yaşındayken yaş çok önemlidir."</p>

  <p class="calibre7">"O da bunu belli ediyor. O da kuş beyinli oluyor zaten. Dolorette üzerine ne kadar düşerse kafası o kadar boşalıyor."</p>

  <p class="calibre7">"Ama büyüyecek, Marlene, biraz daha büyüyünce neyin önemli olduğunu fark edebilir. Sen de büyüyeceksin, hem... "</p>

  <p class="calibre7">Marlene sorgu dolu bakışlarla baktı annesine. "Haydi haydi, anne. İma ettiğin şeye inanmıyorsun sen. Bir an bile inanmıyorsun."</p>

  <p class="calibre7">Insignia’nın yüzü kızardı. Birden Marlene’in tahmin etmekte olmadığını anladı, Biliyordu, ama nasıl bilebilirdi? Insignia söylediği şeyi mümkün olduğu kadar içten, içinde duymaya çalışarak söylemişti. Ama Marlene bir çaba harcamadan bunu açıp içini okumuştu. İlk kez olmuyordu bu. Insignia kızın duraksamaları ses tonlarını, mimikleri tarttığını ve her zaman kendisinin bilmesini istemediğin şeyi bildiğini hissetmeye başlamıştı. Insignia’yı Marlene’den giderek korkutan bu yeteneği olmalıydı. Başkasının öfkeli bakışı karşısında kristal bir kadeh olmak istemezdin.</p>

  <p class="calibre7">Marlene’in Dünyanın yok edilmesine inanması için ne söylemişti Insignia? Bunu ortaya atıp konuşmaları gerekirdi.</p>

  <p class="calibre7">Insignia birden bir yorgunluk hissetti. Marlene’i kandıramıyorsa bunu denemenin ne yararı vardı?</p>

  <p class="calibre7">"Pekâlâ, sadede gelelim, yavrum," dedi. "İstediğin nedir?"</p>

  <p class="calibre7">"Gerçekten bilmek istediğini görüyorum, onun için söyleyeceğim," dedi Marlene. "Gitmek istiyorum."</p>

  <p class="calibre7">"Gitmek mi?" Insignia kızının kullandığı basit sözcükleri an- layamıyordu sanki. "Gidecek neresi var ki?"</p>

  <p class="calibre7">"Anne, Rotor her şey değildir."</p>

  <p class="calibre7">"Elbette. Ama iki ışıkyılı kadar çevremizde ondan başka yer yok."</p>

  <p class="calibre7">"Doğru değil bu, anne. Erythro iki bin kilometre ötemizde."</p>

  <p class="calibre7">"O sayılmaz. Orada yaşayamazsın."</p>

  <p class="calibre7">"Ama orada yaşayan insanlar var."</p>

  <p class="calibre7">"Evet, ama bir Kubbe altında. Gerekli bilimsel çalışmaları yapan bir grup bilimadamı ve mühendis yaşıyor orada. Kubbe Rotor’dan çok daha küçüktür. Burada kendini sıkıştırılmış hissediyorsan orada neler hissetmezsin?"</p>

  <p class="calibre7">"Erythro’da Kubbenin dışında koskoca bir dünya var. Bir gün insanlar gezegenin her yanma yayılıp yaşayacaklar."</p>

  <p class="calibre7">"Belki. Bu kesin değil ama."</p>

  <p class="calibre7">"Ben kesin olduğuna inanıyorum."</p>

  <p class="calibre7">"Öyle olsa bile, yüzyıllar alır bu."</p>

  <p class="calibre7">"Evet ama bir yerde de başlaması gerek. Neden ben bu başlangıcın bir parçası olmayayım?"</p>

  <p class="calibre7">"Marlene, saçmalıyorsun. Burada pek rahat bir yuvan var. Ne zaman başladı bunlar?"</p>

  <p class="calibre7">Marlene dudaklarını sımsıkı kapattı, sonra, "Bilemiyorum," dedi. "Birkaç ay önce, ama gittikçe daha kötü oluyor. Burada Rotor’da kalmaya dayanamıyorum."</p>

  <p class="calibre7">Insignia’nın kaşları çatıldı kızına bakarken. Aurinel’i kaybettiğini düşünüyor, kalbi kırıldı, gidecek ve böylece onu cezalandıracak, diye düşündü. Çorak bir dünyada sürgün edecek kendini ve oğlan ona acıyacak...</p>

  <p class="calibre7">Evet, böyle düşünüyor olabilirdi. On beş yaşında olduğu zamanı anımsıyordu Insignia. Kalpler o zaman o kadar narin olurdu ki, en küçük bir vuruşta kırılırdı. On beş yaşında bir çocuk kalbin çabuk onarılacağını imkân yok kabul edemezdi o yaşta. On beş! Daha sonra işi...</p>

  <p class="calibre7">Ama bunu düşünmenin bir yararı yoktu.</p>

  <p class="calibre7">"Erythro’da seni çeken nedir, Marlene?"</p>

  <p class="calibre7">"Bilemiyorum. Büyük bir dünya. Doğal değil mi, büyük bir dünya istemek... Dünya gibi."</p>

  <p class="calibre7">"Dünya mı!" Insignia birden sertleşmişti. "Sen Dünyada hiç yaşamadın ki. Dünya hakkında hiçbir bilgin yok senin."</p>

  <p class="calibre7">"Dünya konusunda çok şey gördüm, anne. Kütüphaneler Dünya hakkında filmlerle dolu."</p>

  <p class="calibre7">(Evet, öyleydi. Pitt bir süredir bu tür filmlerin sansür, hatta yok edilmesini savunuyordu. Ona göre Güneş Sisteminden kopmak, kopmak demekti; Dünya hakkında yapay bir romantizme gerek yoktu. Insignia ona şiddetle karşı çıkmıştı, ama şimdi adamın nerede haklı olduğunu görebiliyordu.)</p>

  <p class="calibre7">"Marlene, o filmlerle bir yere varamazsın," dedi. "Onlar nesneleri idealleştiriyorlar. Genellikle hep geçmişten, Dünyada her şeyin daha iyi olduğu zamanlardan söz ederler, ama aslında hiçbir şey filmlerde olduğu kadar iyi değildi."</p>

  <p class="calibre7">"Aslında mı?"</p>

  <p class="calibre7">"Evet. Sen Dünyanın neye benzediğini biliyor musun? Yaşanılmayacak bir çöplük. O yüzden insanlar orayı terk edip Yerleşim Birimlerine göçtüler. İnsanlar o korkunç Dünyayı terk edip küçük uygar Yerleşim Birimlerine taşındılar. Kimse aksi yöne gitmek istemez."</p>

  <p class="calibre7">"Dünyada hâlâ yaşayan milyarlarca insan var ama."</p>

  <p class="calibre7">"O yüzden yaşanılmaz bir çöplük orası işte. Oradakiler de ilk fırsatta kaçacaklar. Onun için bu kadar çok Yerleşim Birimi kuruldu ve o yüzden hepsi de bu kadar kalabalık. Güneş Sistemini bu nedenle terk ettik, yavrum."</p>

  <p class="calibre7">Marlene alçak sesle, "Babam Dünyalıydı," dedi. "O elinde fırsat varken de terk etmedi Dünyayı."</p>

  <p class="calibre7">"Hayır, terk etmedi. Geride kaldı." Insignia sesinin titremesini önlemeye çalıştı, kaşlarını çattı.</p>

  <p class="calibre7">"Neden, anne?"</p>

  <p class="calibre7">"Haydi, Marlene. Bunu daha önce de konuştuk. Çok kişi geride kaldı. Alıştıkları yeri terk etmek istemediler. Rotor’daki her ailenin Dünyada kalmış akrabaları vardır. Bunu çok iyi bilirsin. Dünyaya mı dönmek istiyorsun. İstediğin bu mu?"</p>

  <p class="calibre7">"Hayır, anne."</p>

  <p class="calibre7">"Gitmek isteseydin bile iki ışıkyılı ötede olduğu için gidemezdin. Bunu anlıyorsun sanının."</p>

  <p class="calibre7">"Elbette anlıyorum. Ben sadece burada başka bir Dünyanın olduğunu söylemek istiyordum. Erythro. Ben oraya gitmek istiyorum."</p>

  <p class="calibre7">Insignia kendini tutamadı. Ama dehşet içinde duydu ağzından dökülen sözcükleri. "Demek baban gibi, sen de benden kopmak istiyorsun?"</p>

  <p class="calibre7">Marlene irkildi bir an, sonra kendini topladı. "Babamın senden koptuğu doğru demek, anne? Belki de başka türlü davrana- bilseydin, şimdi durumumuz çok daha değişik olabilirdi." Sonra sakin bir sesle, sanki yemeğinin bittiğini söylüyormuş gibi, "Onu sen kaçırttın, değil mi, anne?" dedi.</p>
</body>
</html>
