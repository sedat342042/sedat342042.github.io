<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark2"></a><span class="calibre15">OTUZ ÜÇ</span></h1>

  <h2 class="calibre9" id="sigil_toc_id_33"><span class="calibre6">ZİHİN</span></h2>

  <p class="calibre7">Eugenia Insignia’nın pek acıklı bir hali vardı. "Gerçekten yine dışarı çıkacak mısın, Marlene?"</p>

  <p class="calibre7">"Anne," dedi kız bıkkın bir sabırla. "Sanki uzun süren bir kararsızlık döneminden sonra beş dakika önce bu karara varmışım gibi konuşuyorsun. Ben yerimin Erythro’da olduğuna çok uzun zaman, önce karar verdim oysa. Kararımı değiştirmedim ve değişmeye de niyetim yok."</p>

  <p class="calibre7">"Orada emniyette olduğuna inandığını ve şimdiye kadar başına bir şey gelmediğini biliyorum ama..."</p>

  <p class="calibre7">"Ben Erythro’da kendimi emniyette hissediyorum. Beni oraya çeken bir şey var. Siever Amca anlıyor bunu."</p>

  <p class="calibre7">Eugenia, sanki bir kere daha itiraz etmek istercesine baktı kızına, ama bir şey söylemeyip sadece başını salladı. Marlene kararlıydı ve onu durdurmanın olanağı yoktu.</p>

  <p class="calibre11">* * *</p>

  <p class="calibre7">Bu kere Erythro daha sıcak, diye düşündü Marlene, insanın rüzgârdan memnun olacağı kadar sıcak. Grimsi bulutlar sanki biraz daha artmıştı ve gökyüzünde biraz daha hızlı hareket ediyorlardı.</p>

  <p class="calibre7">Ertesi gün için yağmur tahmini yapılmıştı. Marlene yağmurda dışarıya çıkıp neler olacağını seyretmenin hoş olacağını düşünüyordu. Küçük dereye şapırtılarla yağacak, kayalar ıslanacak, toprak çamurlu ve kaygan olacaktı.</p>

  <p class="calibre7">Kız derenin yanındaki düz bir kayaya gelmişti. Eliyle kayanın üstünü süpürüp dikkatle oturdu, akan suya bakarak yağmurun duş almak gibi bir şey olacağını hayal etti.</p>

  <p class="calibre7">Gökten akan bir duş, kaçınması olanaksız. Aklına bir şey takıldı: İnsan soluk almakta güçlük çeker miydi acaba?</p>

  <p class="calibre7">Hayır, bu olamazdı. Dünyada sık sık yağmur yağardı ve insanların yağmurda boğulduklarını hiç duymamıştı. Hayır, duş gibi olacaktı herhalde. İnsan duş yaparken soluk alabilirdi.</p>

  <p class="calibre7">Yağmur sıcak olmayacaktı, oysa kendisi sıcak duş yapmayı severdi. Bir süre tembel tembel bunu düşündü. Burası çok sakin, çok sessizdi, burada dinlenebilirdi. Kendisini gören gözetleyen ve onun da yüz ifadesinden anlamlar çıkaracağı kimseler yoktu. Böyle anlamlar çıkarmak zorunda kalmamak ne kadar da iyi bir şeydi.</p>

  <p class="calibre7">Yağmurun ısısı ne kadar olacaktı acaba? Nemesis gibi insanı rahatsız etmeyen bir ısı neden olmasındı ki? Islanacaktı kuşkusuz, sırılsıklam duştan çıktığında üşürdün hep. Yağmur elbiselerini de ıslatacaktı.</p>

  <p class="calibre7">Ama yağmurda giyinik olmak da saçmaydı. Duş yaparken giyinik değildin ki. Yağmur da yağarsa çıkarırdın üstündekileri. En mantıklısı buydu.</p>

  <p class="calibre7">Peki, ama elbiselerini nereye koyardın ki? Duş yaparken üstündekileri bir yere koyardın. Erythro’da ise belki bir taşın altına koyardın, ya da yağmurlu günde elbiselerini koymak için küçük bir ev yapardın. Yağmurda giyinik olmaya ne gerek vardı ki?</p>

  <p class="calibre7">Ya da hava güneşliyken?</p>

  <p class="calibre7">Hava soğuk olursa giyinmek isterdin elbette. Ama sıcak günlerde...</p>

  <p class="calibre7">Peki, havanın hep ılık ve temiz olduğu Rotor’da insanlar neden hep giyinik dolaşırlardı? Yüzme havuzlarında soyunuk olurlardı. Ve ince ve güzel vücutlu olanlar hep ilk soyunan ve son giyinenler olurdu.</p>

  <p class="calibre7">Marlene gibi insanlar herkesin önünde soyunmazlardı. Belki de onun için giyinirdi insanlar. Vücutlarını saklamak için.</p>

  <p class="calibre7">Neden insan zihninin gösteriş yapacak bir biçimi yoktu sanki? Aslında vardı ama insanlar taundan hoşlanmazlardı. Güzel vücutlara bakarlar ve güzel zihinlere burunu kıvırırlardı. Neden?</p>

  <p class="calibre7">Ama hiçbir insanın olmadığı Erythro’da hava güzel olduğunda elbiselerini çıkarabilirdi. Kendisini gösterip alay edecek kimse olmayacaktı.</p>

  <p class="calibre7">Çevresinde koskoca, bomboş, yapayalnız bir dünya, kendisini kocaman yumuşacık bir battaniye gibi saran bir dünyası Olduğu için canının istediğini yapabilirdi.</p>

  <p class="calibre7">Gevşemekte olduğunu hissediyordu. Sadece sessizlik vardı.</p>

  <p class="calibre7">Sessizlik.</p>

  <p class="calibre7">Birden doğruldu kız. Sessizlik mi?</p>

  <p class="calibre7">Ama kendisi o sesi duymak için çıkmıştı dışarı. Ve bu kere bağırmayacaktı. Korkmayacaktı. Ses neredeydi?</p>

  <p class="calibre7">Sanki seslenmiş gibi.</p>

  <p class="calibre7">"Marlene!"</p>

  <p class="calibre7">Kalbi kopacak gibi oldu.</p>

  <p class="calibre7">Ama direndi. Korkmuş ya da rahatsız olmuş gibi davranmadı. Çevresine bakınıp, "Neredesiniz, lütfen," dedi.</p>

  <p class="calibre7">"Konuş...mak için., hav...ayı... titret..mek gereksizdir."</p>

  <p class="calibre7">Aurinel’in sesiydi ama hiç de Aurinel gibi konuşmuyordu. Konuşmak güç geliyormuş gibi konuşuyordu ama sanki konuştukça düzelecekmiş gibi.</p>

  <p class="calibre7">"Düzelecek," dedi ses.</p>

  <p class="calibre7">Marlene bir şey söylemiş değildi. Şimdi de bir şey söylemiyordu. Sadece, "Konuşmam gerekmez, düşünmek yeterli," diye düşünmüştü.</p>

  <p class="calibre7">"Örneğe uyman gerek sadece. Yapıyorsun işte."</p>

  <p class="calibre7">"Ama senin sesini duyuyorum."</p>

  <p class="calibre7">"Ben senin örneğine uymaya çalışıyorum. Beni işitiyor gibi oluyorsun."</p>

  <p class="calibre7">Marlene dudaklarını yaladı. Korkmamalıydı, sakinliğini kaybetmemeliydi.</p>

  <p class="calibre7">Aurinel’in sesi olmayan ses, "Korkacak bir... şey., yok," dedi.</p>

  <p class="calibre7">"Her şeyi işitiyorsun, değil mi?" diye düşündü Marlene.</p>

  <p class="calibre7">"Bu seni rahatsız ediyor mu?"</p>

  <p class="calibre7">"Evet."</p>

  <p class="calibre7">"Neden?"</p>

  <p class="calibre7">"Her şeyi bilmeni istemiyorum. Bazı düşüncelerimin kendimde kalmasını istiyorum." (Başkalarının da kendine karşı tutumlarının aynı olduğunu düşünmemeye çalıştı. Ama bunu dü- şünmemeye çalışırken bile elinde olmadan açıklayacağını biliyordu.)</p>

  <p class="calibre7">"Ama senin örneğin çok değişik."</p>

  <p class="calibre7">"Örneğim mi?"</p>

  <p class="calibre7">"Zihninin örneği. Başkalarınınki çok karışıktır, düğüm düğüm. Seninki ise... mükemmel."</p>

  <p class="calibre7">Marlene yine dudaklarını yalayarak gülümsedi. Zihni anlaşıldığında, mükemmel olduğu görülebiliyordu. Sadece... dışarıları olan kızları hor görüyle düşündü.</p>

  <p class="calibre7">Zihnindeki ses, "O düşünce özel mi?" diye sordu</p>

  <p class="calibre7">Marlene neredeyse yüksek sesle, "Evet," dedi.</p>

  <p class="calibre7">"Bir fark seçebiliyorum. Özel düşüncelerine karşılık vermeyeceğim."</p>

  <p class="calibre7">Marlene övgü için bir açlık duyuyordu. "Pek çok örnek gördün mü?" diye sordu.</p>

  <p class="calibre7">"Siz insanlar geldiğinizden beri pek çok örnek hissettim."</p>

  <p class="calibre7">Söylediği sözcükten o kadar emin değil, diye düşündü Marlene. Ses karşılık vermeyince şaşırmıştı. Şaşkınlığı özel bir duyguydu, ama kafasından bunun özel olduğunu geçirmemişti ki. Belki de aklından geçirse de geçirmese de özel, özeldi. Karşısındaki zihin aradaki farkı seçebildiğini söylemişti, bunu do- kanıtlıyordu işte.</p>

  <p class="calibre7">Ses buna da karşılık vermedi. Düşündüğünün özel olmadığını göstermek için bunu açıkça sormalıydı.</p>

  <p class="calibre7">"Lütfen, acaba örnekte görünüyor mu?"</p>

  <p class="calibre7">Konuyu açıkça belirtmeye gerek yoktu, ses onun neden söz ettiğini anlayacaktı.</p>

  <p class="calibre7">"Örnekte görülüyor. Seninki çok iyi tasarlanmış olduğu için her şey örnekte görünüyor."</p>

  <p class="calibre7">Marlene sevincinden ne yapacağını bilemiyordu. Beklediği övgüyü almıştı. Komplimana karşılık vermek doğru olacaktı. "Ama sizinki de böyle olmalı," dedi.</p>

  <p class="calibre7">"Benimki değişiktir. Benim örneğim yayılabilir. Tek tek noktalar halinde alındığında basittir, ama hepsi bir aradayken karmaşık olur. Seninki başından karmaşık. Basitlik yok içinde. Ve senin türünden olanlarınkinden de değişik. Ötekilerinki düğüm düğüm. Onlara uzanmak, onlarla iletişim kurmak olanaksızdır. Örnek çok hassas olduğu için yeniden düzenleme zararlı olur. Bilmiyordum. Benim örneğim öyle hassas değildir."</p>

  <p class="calibre7">"Benimki hassas mı?"</p>

  <p class="calibre7">"Hayır. Uyum sağlıyor."</p>

  <p class="calibre7">"Ötekilerle iletişim kurmaya çalıştın, değil mi?"</p>

  <p class="calibre7">"Evet."</p>

  <p class="calibre7">Erythro Vebası. (Karşılık yoktu. Bu düşünce özeldi.)</p>

  <p class="calibre7">Marlene gözlerini kapattı, zihniyle uzanmaya çalıştı kendisine uzanan bu dış zihnin kaynağına. Bunu anlayamadığı bir yolla yapıyordu, belki de yanlış yapıyordu, belki de hiç beceremiyordu. Karşısındaki zihin beceriksizliğine gülecekti, eğer gülmek gibi bir şey yapıyorsa.</p>

  <p class="calibre7">Karşılık alamadı.</p>

  <p class="calibre7">"Bir şey düşün," diye düşündü Marlene.</p>

  <p class="calibre7">Hemen karşılık geldi. "Ne düşüneyim?"</p>

  <p class="calibre7">Ama hiçbir yerden gelmiş değildi yanıt. Ne oradan ne buradan. Kafasının içinden gelmişti.</p>

  <p class="calibre7">Marlene kendi yetersizliğine kızarak, "Benim akıl örneğimi ne zaman hissettin?" diye düşündü.</p>

  <p class="calibre7">"İnsanların yeni taşıyıcısında." "Rotor’da mı?"</p>

  <p class="calibre7">"Rotor’da."</p>

  <p class="calibre7">Birden anlamıştı Marlene. "Beni istedin. Beni çağırdın."</p>

  <p class="calibre7">"Evet."</p>

  <p class="calibre7">Elbette. Yoksa neden Erythro’ya gitmeyi o kadar istesindi? Aurinel’in gelip de annesinin kendisini istediğini söylediği gün neden öyle özlemle bakıyordu Erythro’ya?</p>

  <p class="calibre7">Kız dişlerini sıktı. Sormaya devam etmeliydi.</p>

  <p class="calibre7">"Neredesin sen?"</p>

  <p class="calibre7">"Her yerde."</p>

  <p class="calibre7">"Gezegen misin sen?"</p>

  <p class="calibre7">"Hayır."</p>

  <p class="calibre7">"Kendini göster."</p>

  <p class="calibre7">"Buradayım." Sesin bir yönü vardı şimdi.</p>

  <p class="calibre7">Marlene dereye bakıyordu ve kafasının içinde sesle iletişim kurarken hissettiği tek şeyin dere olduğunu anladı birden. Çevresindeki başka hiçbir şeyin farkında değildi. Sanki zihni, içini dolduran tek şeye karşı daha duyarlı olmak için kendini dışarı kapatmış gibi.</p>

  <p class="calibre7">Şimdi tül perde kalkıyordu. Su kayaların üstünde gürül gürül akıyor, su kabarcıkları küçük bir anafor oluşturuyordu.</p>

  <p class="calibre7">Birden kabarcıklar sessizce patladı ve su dümdüz oldu; ama hâlâ dönüyordu. Nasıl görebiliyordu onun döndüğünü peki?</p>

  <p class="calibre7">Nemesis’in pembe ışığında hafifçe parladığı için. Marlene’in gözleri parıltılarla dönen suya takılmıştı, su döndükçe bir yüz karikatürü beliriyordu üstünde, gözler yerine iki kara delik, ağız yerinde bir çizgi.</p>

  <p class="calibre7">Şaşkın bir halde seyrederken resim netleşmeye başladı.</p>

  <p class="calibre7">Sonra bir ifade kazandı, boş gözlerle kendisine baktığı halde, tanınacak kadar gerçekleşti.</p>

  <p class="calibre7">Aurinel Pampas’ın yüzüydü bu.</p>

  <p class="calibre11">* * *</p>

  <p class="calibre7">. Siever Genarr konuya sakin bakmak için çaba harcayarak "Ve ondan sonra da çekildin oradan," dedi ağır ağır.</p>

  <p class="calibre7">Marlene başını salladı, "ilk keresinde Aurinel’in sesini duyunca kaçmıştım. Bu kere Aurinel’in yüzünü görünce ayrıldım oradan."</p>

  <p class="calibre7">"Seni suçlayamam... "</p>

  <p class="calibre7">"Benimle alay ediyorsun, Siever Amca."</p>

  <p class="calibre7">"Ne yapmalıyım ki? Eğer istiyorsam bırak biraz dalga geçeyim seninle. Senin verdiğin adla, zihin senin düşüncelerinden Aurinel’in sesini ve yüzünü almış olmalı. Bunlar aklında çok kesin hatlarla çizilmişti sanırım. Aurinel’e ne kadar yakındın?"</p>

  <p class="calibre7">Kız kuşkuyla baktı adamın yüzüne. "Ne demek istiyorsun? Ne kadar yakındın ne demek?"</p>

  <p class="calibre7">"Kötü bir şey demek istemedim. Arkadaş mıydınız?"</p>

  <p class="calibre7">"Evet."</p>

  <p class="calibre7">"Ona âşık mıydın?"</p>

  <p class="calibre7">Marlene duraklayıp dudaklarını sıkıca bastırdı. Sonra, "Sanırım, öyleydim," dedi.</p>

  <p class="calibre7">"Geçmiş zamanı kullandın. Artık sevmiyor musun?"</p>

  <p class="calibre7">"Bunun ne yararı olur ki? O beni küçük bir kız olarak görüyor. Küçük bir kız kardeş gibi belki."</p>

  <p class="calibre7">"Durum göz önüne alındığında o kadar şaşılacak bir şey değil bu. Ama sen onu hâlâ düşünüyorsun, o yüzden onun sesini ve sonra da yüzünü hayal ettin."</p>

  <p class="calibre7">"Hayal ettin de ne demek? Ben gerçek bir ses duydum, gerçek bir yüz gördüm."</p>

  <p class="calibre7">"Bundan emin misin?"</p>

  <p class="calibre7">"Elbette, eminim."</p>

  <p class="calibre7">"Annene bundan söz ettin mi?"</p>

  <p class="calibre7">"Hayır. Tek kelime bile söylemedim."</p>

  <p class="calibre7">"Neden?"</p>

  <p class="calibre7">"Aman, Siever Amca. Onu bilirsiniz. Onun o sinirliliğine dayanamıyorum. Bana bunun sevgiden olduğunu söyleyeceksiniz ama bu beni rahatlatmıyor."</p>

  <p class="calibre7">"Ama bana söylüyorsun, Marlene ve benim de seni ne kadar sevdiğimi bilirsin."</p>

  <p class="calibre7">"Siz kolay heyecanlanan bir insan değilsiniz, Siever Amca. Her şeye mantıklı yaklaşırsınız siz."</p>

  <p class="calibre7">"Bunu bir kompliman olarak mı kabul etmeliyim?"</p>

  <p class="calibre7">"Amacım oydu."</p>

  <p class="calibre7">"O zaman bulduklarını birlikte gözden geçirelim ve bunu mantıklı olarak yapalım, tamam mı?"</p>

  <p class="calibre7">"Tamam, Siever Amca." "Güzel. Bir kere şunu kabul edelim: Bu gezegende canlı bir şey var."</p>

  <p class="calibre7">"Evet."</p>

  <p class="calibre7">"Ve bu gezegenin kendisi değil."</p>

  <p class="calibre7">"Kesinlikle değil. Olmadığını o söyledi."</p>

  <p class="calibre7">"Ama yaşayan tek şey anlaşıldığı kadarıyla."</p>

  <p class="calibre7">"Ben onun yaşayan tek şey olduğu izlenimine kapıldım. Sorun şu ki, Siever Amca, telepati diye bildiğimiz şeye benzemiyor bu. Bir insanın aklından geçenleri okumak da değil. İnsana birdenbire gelen bir izlenim... sanki bir resme bakarken onu oluşturan karanlık ve aydınlık ışık parçacıkları yerine resmin tümünü görmek gibi."</p>

  <p class="calibre7">"Ve aldığın izlenim bunun bir canlı olduğu."</p>

  <p class="calibre7">"Evet."</p>

  <p class="calibre7">"Ve zeki."</p>

  <p class="calibre7">"Çok zeki hem de."</p>

  <p class="calibre7">"Ama teknolojik değil. Gezegende teknolojik olan hiçbir şeye rastlamadık. Görünür olmayan bu canlı şey bir şey yapmıyor ve sadece gezegenin üstünde düşünüyor. Öyle mi?"</p>

  <p class="calibre7">Marlene duraksadı. "Tam olarak bilemeyeceğim, ama belki de haklısın."</p>

  <p class="calibre7">"Sonra biz geldik. Geldiğimizi ne zaman farketti sence?"</p>

  <p class="calibre7">Marlene başını salladı. "Bilemem."</p>

  <p class="calibre7">"Sen Rotor’dayken senin farkındaydı. O zaman biz de Nemesis Sistemine ilk girdiğimizde zeki yaratıkların yaklaşmakta olduğunu fark etmiş olmalı. Bu izlenimi edindin mi?"</p>

  <p class="calibre7">"Sanmıyorum, Siever Amca, Erythro’ya indiğimizde bizi fark ettiğini sanıyorum. Bu onun dikkatini çekmiş olmalı ve çevresine bakınınca da Rotor’u görmüş olmalı."</p>

  <p class="calibre7">"Belki de haklısın. O zaman Erythro’da varlığını hissettiği bu zekâlarla deneyler yaptı. Kendisinin dışında bunlar algıladığı ilk zekâ örnekleri olabilirdi. Ne kadardır yaşıyormuş, Marlene? Bir fikrin var mı?"</p>

  <p class="calibre7">"Yok, Siever Amca, onun en az bu gezegen kadar yaşlı olduğu izlenimi doğdu bende."</p>

  <p class="calibre7">"Olabilir. Her neyse, ne kadar çok yaşamış olursa olsun, kendisininkinden değişik zekâyla ilk karşılaşmasıydı bu. Bu sence doğru olabilir mi, Marlene?"</p>

  <p class="calibre7">"Evet."</p>

  <p class="calibre7">"O zaman bu yeni zekâlarla deneyler yaptı ve onlar hakkında çok az şey bildiğinden onlara zarar verdi. Erythro Vebası buydu."</p>

  <p class="calibre7">"Evet," dedi kız ani bir canlılıkla. "Veba hakkında doğrudan doğruya bir şey söylemedi ama izlenim çok güçlüydü. Hastalık nedeni o ilk deneylerdi."</p>

  <p class="calibre7">"Sonra zarar vermekte olduğunu görünce deneyleri kesti."</p>

  <p class="calibre7">"Evet, o yüzden Erythro Vebası yok şimdi."</p>

  <p class="calibre7">"Ve bu da zekânın iyi olduğu, bizce kabul edilebilir ahlâk duygusuna sahip olduğu, başka zekâlara zarar vermek istemediği ortaya çıkıyor."</p>

  <p class="calibre7">"Evet!" Marlene çok sevinmişti. "Bundan eminim."</p>

  <p class="calibre7">"Peki, ama nasıl bir varlık bu? Maddesi olmayan bir şey mi? Bizim duyularımızın ötesinde bir şey mi?"</p>

  <p class="calibre7">"Bunu bilemem, Siever Amca," diyerek içini çekti kız.</p>

  <p class="calibre7">"Pekâlâ, sana söylediklerini tekrar edeceğim şimdi. Yanlış bir şey söylersem sözümü kes. Örneğin ‘uzandığını’, ‘tek tek noktalar halinde basit ama bir bütün olarak karmaşık olduğunu’, ‘hassas olmadığını’ söyledi. Tamam mı?"</p>

  <p class="calibre7">"Evet."</p>

  <p class="calibre7">"Bizim Erythro’da bulduğumuz canlılar sadece bakteri hücrelerini andıran prokaryotlar. Ruhsal ya da maddesiz bir şeyi kabul etmezsem sadece bunlar kalıyor karşımda. Ayrı gibi görünen o küçük hücrelerin dünyayı saran bir tek organizmasının parçaları olması mümkün mü? O zaman zekâ örneği uzanırdı. Her noktada basit ama bir arada çok karmaşık olurdu. Hassas olmazdı, büyük miktarlarda öldürülse bile dünya organizmasının bütününü hiç etkilemezdi bu."</p>

  <p class="calibre7">Marlene onun yüzüne baktı. "Yani mikroplarla mı konuştum?" "Bunu bilemem, Marlene. Bir varsayım bu, ama çok uygun düşüyor ve bunun kadar iyi açıklayacak başka bir şey bilemiyorum. Üstelik senin beynini oluşturan yüz milyar hücreye tek tek bakabilsek bunların kendi başlarına fazla bir şey olmadıklarını görürüz. Sen beyin hücrelerinin bir araya sıkıştırıldığı bir organizmasın. Beyin hücreleri ayrı olan ama sözgelimi küçücük radyo dalgalarıyla birbirlerine bağlı olan başka bir beyinle konuşmak o kadar şaşırtıcı mıdır ki?"</p>

  <p class="calibre7">"Bilemem." Marlene iyice şaşırmıştı.</p>

  <p class="calibre7">"Başka bir soru soralım şimdi, çok önemli bir soru: Bu yaşam biçimi -ya da her neyse- senden ne istiyor?"</p>

  <p class="calibre7">Marlene kulaklarına inanamamıştı. "Benimle konuşuyor. Siever Amca. Düşüncelerini bana iletiyor."</p>

  <p class="calibre7">"Şu halde sence konuşacak birini arıyor, öyle mi? Biz insanlar buraya geldiğimizde mi acaba yalnız olduğunu anladı, Ya?"</p>

  <p class="calibre7">"Bilmiyorum."</p>

  <p class="calibre7">"Bu konuda bir izlenim alamadın mı?"</p>

  <p class="calibre7">"Hayır."</p>

  <p class="calibre7">"Bizi yok edebilir." Genarr şimdi kendi kendine konuşuyordu. "Senden bıkarsa zahmetsizce yok edebilir bizi öyleyse."</p>

  <p class="calibre7">"Hayır, Siever Amca."</p>

  <p class="calibre7">"Senin gezegenin zihniyle iletişim kurmana engel oldum diye bana kesinlikle zarar yermişti. Dr. D’Aubisson’a, annene ve nöbetçilerden birine de."</p>

  <p class="calibre7">"Evet, ama sadece bana engel olamayacağınız kadar bir güç gösterdi. Başka bir zarar vermedi."</p>

  <p class="calibre7">"Bu da seninle konuşabilmek, seninle dost olabilmek için görünürde ne kadar zahmete girdiğini gösterir. Ama her nasılsa bu bir neden olarak görünmüyor bence."</p>

  <p class="calibre7">"Belki de bunun nedeni bizim anlamadığımız bir şeydir," dedi Marlene. "Belki zekâsı o kadar farklıdır ki nedenini bize anlatamaz, ya da anlatsa da biz anlayamayız."</p>

  <p class="calibre7">"Ama seninle iletişim kuramayacak kadar değişik değil. Senin&nbsp;<span style="font-size: 1em;">düşüncelerini alabiliyor ve kendi düşüncelerini sana iletebiliyor, değil mi? Siz ikiniz iletişim kurabiliyorsunuz yani."</span></p>

  <p class="calibre7">"Evet."</p>

  <p class="calibre7">"Ve seni o kadar iyi anlıyor ki, sana hoş görünmek için Aurinel’in sesini ve yüzünü alıyor."</p>

  <p class="calibre7">Marlene’in bakışları yere çevriliydi.</p>

  <p class="calibre7">"Bizi anladığına göre biz de onu anlayabiliriz," diye devam etti Genarr. "Ve o zaman da seni neden bu kadar çok istediğini öğrenebiliriz. Bunu öğrenmemiz çok önemli olabilir; bizim için neler planladığını bilmiyoruz çünkü. Bunu öğrenmenin tek yolu da senden geçiyor, Marlene."</p>

  <p class="calibre7">Marlene titriyordu. "Bunu nasıl yapacağımı bilemiyorum?"</p>

  <p class="calibre7">"Şimdiye kadar yaptığından değişik bir şey yapacak değilsin. Zekâ sana karşı dostluk duyuyor, belki bunun nedenini sana açıklayabilir."</p>

  <p class="calibre7">Marlene bakışlarını Genarr’a çevirdi. "Korkuyorsun, Siever Amca."</p>

  <p class="calibre7">"Elbette. Bizimkinden çok daha güçlü bir zekâ var karşımızda. Bizi istemediğini düşünürse hepimizi bir anda yok edebilir."</p>

  <p class="calibre7">"Onu demek istemedim, Siever Amca. Benim için korkuyorsun."</p>

  <p class="calibre7">Genarr duraksadı. "Marlene, Erythro’da hâlâ güvenlik içinde olduğuna inanıyor musun?"</p>

  <p class="calibre7">Marlene ayağa kalktı. "Elbette," dedi. "Hiçbir tehlike yok. Bana zarar vermez."</p>

  <p class="calibre7">Kız kendinden çok emin konuşuyordu ama Genarr çok sıkıntılıydı.</p>

  <p class="calibre7">Kızın düşündüğü pek önemli değildi, Erythro’nun zihni onunkine hükmediyor olabilirdi. Bundan sonra ona güvenebilir miyim acaba? diye düşündü.</p>

  <p class="calibre7">Trilyon kere trilyonlarca prokaryottan oluşan bu zekânın neden örneğin Pitt gibi, bir planı olmasındı? Ve bu planını gerçekleştirmek için, .neden yine Fitt gibi, ikiyüzlülük yapma- sındı?</p>

  <p class="calibre7">Kısacası, ya bu zekâ Marlene’e yalan söylüyorsa?</p>

  <p class="calibre7">Bu koşullar altında Marlene’i ona göndermek doğru olur muydu?</p>

  <p class="calibre7">Ama kendisinin haklı ya da haksız olup olmamasının ne önemi vardı ki? Başka bir seçeneği var mıydı sanki?</p>
</body>
</html>
