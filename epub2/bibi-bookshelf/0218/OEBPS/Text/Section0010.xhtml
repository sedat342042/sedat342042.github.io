<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">O N</span></h1>

  <h2 class="calibre9" id="sigil_toc_id_10"><a class="calibre5" id="bookmark6"></a><span class="calibre6">İKNA</span></h2>

  <p class="calibre7">Böylece Pitt, Erythro’da teknolojik bir uygarlığın var olmadığının keşfinden sonra geçen on iki yılda kurulmakta olan yenidünyayı yok edecek Yerleşim Birimlerinin Dünyadan gelmediği süre içinde zaman zaman dinlenecek bir ara bulabilmişti. Bu pek seyrek olan anlarda bile kuşkudan hiç kurtulamıyordu. Acaba ilk kararında ısrar etseydi ve Erythro çevresinde yörüngede kalsalardı ve Erythro’daki Kubbe hiç yapılmamış olsaydı daha mı iyi olurdu?</p>

  <p class="calibre7">Yumuşacık rahat koltuğuna oturmuş sakinlik içinde az daha gözlerini kapatacakken hafif bir vızıltı kendisini istemeye istemeye gerçeğe döndürdü.</p>

  <p class="calibre7">Karşı duvardaki küçük görüntü noktasına bakmak için gözlerini açtı (kapattığının farkında değildi). Bir düğmeye dokununca nokta büyüyerek bir holovizyona dönüştü.</p>

  <p class="calibre7">Semyon Akorat’dı tabii.</p>

  <p class="calibre7">İşte çıplak kafasıyla oradaydı. (Akorat şakaklarındaki saçlarını da keserdi tepesindeki açıklığın daha çok göze batmaması için.) Kaygılanacak bir durum olmadığı zaman bile kaygı doluydu gözleri.</p>

  <p class="calibre7">Pitt ondan pek hoşlanmazdı, sadakatsizliğinden ya da beceriksizliğinden değil ama (bu iki konuda da adama söylenecek tek söz bile olamazdı) sadece şartlı bir refleksten. Akorat hep Pitt’in düşüncelerini yarıda keser, mahremiyetine bir müdahaleyi haber verirdi. Kısacası Akorat, Pitt’in randevularını ayarlayan, onu kimin görüp kimin göremeyeceğine karar veren insandı.</p>

  <p class="calibre7">Pitt hafifçe çattı kaşlarını. Randevusu olduğunu hatırlamıyordu, ama diğer yandan randevularını hep unutur ve Akorat’ın unutmazlığına güvenirdi.</p>

  <p class="calibre7">"Kim?" diye sordu. "Önemli biri değildir umarım."</p>

  <p class="calibre7">"Pek önemli biri değil ama bayanı kabul etseniz iyi olur."</p>

  <p class="calibre7">"Konuştuğunu duyacak bir yerde mi?"</p>

  <p class="calibre7">Akorat, sanki görevini ihmalle suçlanmış gibi alınmışçasına, "Başkamın, elbette değil," dedi. "Ekranın öteki tarafında." Adamın Pitt’in sakinleştirici bulduğu kesin ifadeli konuşması vardı. Sözcüklerini yanlış anlamak olanaksızdı.</p>

  <p class="calibre7">"Kadın mı? Dr. Insignia o halde. Peki, talimatımı yerine getir. Randevusuz olmaz. Ondan bir süre için sıkıldım artık, Akorat. Son on iki yıldır bıktım doğrusunu istersen. Bir mazeret uydur. Düşünüyor de -hayır, buna inanmaz- de ki... "</p>

  <p class="calibre7">"Başkanım, Dr. Insignia değil gelen. O olsaydı sizi rahatsız etmezdim. Gelen... gelen onun kızı."</p>

  <p class="calibre7">"Kızı mı?" Pitt bir an düşündü. "Yani Marlene Fisher mi?"</p>

  <p class="calibre7">"Evet. Kendisine çok meşgul olduğunuzu bildirdim tabii, o da yalan söylediğim için utanmam gerektiğini söyledi bana. Yüz ifademden yalan söylediğim anlaşılıyormuş ve ses tonum da doğru konuşmadığımı belli ediyormuş... "Her neyse, gitmemekte ısrar ediyor. Beklediğini bildiğiniz takdirde kendisiyle görüşeceğinizde diretiyor. Onu görecek misiniz, Başkanım? Doğrusu o gözleri insanı çileden çıkarıyor."</p>

  <p class="calibre7">"Onun gözlerini ben de duymuştum. Pekâlâ, gönder bakalım, gönder de gözlerine dayanmaya çalışalım. Bak şimdi aklıma geldi, onun da açıklaması gereken bazı şeyler var."</p>

  <p class="calibre7">Marlene içeri girdi. (Şaşılacak derecede kendine hâkim, diye düşündü Pitt. Gerektiği gibi saygılı ve herhangi bir isyan belirtisi yok.)</p>

  <p class="calibre7">Marlene oturdu, ellerini kucağına bıraktı; Pitt’in konuşmaya başlamasını beklediği görülüyordu. Pitt kızı bir süre bekletirken süzdü. Onu daha küçükken arasıra görürdü, ama çoktandır görmüyordu bu sıralarda. Kız bebekken güzel değildi, şimdi de değildi. Geniş elmacık kemikleri ve genellikle bir hantallığı vardı, ama gözleri, biçimli kaşları ve uzun kirpikleri gerçekten güzeldi.</p>

  <p class="calibre7">"Beni görmek istiyor musunuz, Bayan Fisher. Nedenini öğrenebilir miyim acaba?"</p>

  <p class="calibre7">Marlene adama baktı. Çok rahat görünüyordu. "Başkan Pitt, sanırım annem size, benim bir arkadaşıma Dünyanın yok olacağını söylediğimi anlatmıştır."</p>

  <p class="calibre7">Pitt’in kaşları gayet sıradan olan gözlerinin üstüne indi- "Evet, söyledi. Umarım size bir daha bu konularda böyle budalaca konuşmamanızı da söylemiştir."</p>

  <p class="calibre7">"Söyledi, Sayın Başkan. Ama bir konuda konuşmamak onun olmadığı anlamına gelmez ve buna budalaca demekle de budalaca olmaz."</p>

  <p class="calibre7">"Ben Rotor’un Başkanıyım, Bayan Fisher ve görevim bu tür konularla ilgilenmektir, onun için bunun böyle olup olmadığına, budalaca olup olmadığına bırakın da ben karar vereyim. Dünyanın yok olacağı fikrine nasıl kapıldınız? Bu size annenizin söylediği bir şey mi?"</p>

  <p class="calibre7">"Doğrudan doğruya değil. Sayın Başkan."</p>

  <p class="calibre7">"Dolaylı olarak öyleyse?"</p>

  <p class="calibre7">"Bu elinde değildi, Sayın Başkan. Herkes çeşit çeşit biçimlerde konuşur. Sözcüklerin seçimi vardır. Ses tonu, yüz ifadesi, gözlerin kırpıştırılması, boğazı temizleme numaraları vardır. Yüzlerce şey. Bilmem ne demek istediğimi anlatabildim mi?"</p>

  <p class="calibre7">"Ne demek istediğinizi anladım. Ben de bunlara dikkat ederim."</p>

  <p class="calibre7">"Ve bununla da gurur duyarsınız, Sayın Başkanım. Bu işte usta olduğunuza inanırsınız ve Başkan olmanızın bir nedeni de budur."</p>

  <p class="calibre7">Pitt şaşırmıştı. "Ben böyle bir şey söylemedim, küçük hanım."</p>

  <p class="calibre7">"Sözcüklerle değil, Başkanım. Buna gerek yoktu." Kızın gözleri adamın gözlerinin içine dikilmişti. Yüzünde gülümsemeden eser yoktu ama gözleri gülüyor gibiydi.</p>

  <p class="calibre7">"Peki, Bayan Fisher, bana bunu mu söylemeye geldiniz?"</p>

  <p class="calibre7">"Hayır, Sayın Başkanım. Annemin sizi son günlerde görebilmekte güçlük çekmesi yüzünden geldim. Hayır, bunu kendisi söylemedi bana. Ben tahmin ettim. Onun yerine benimle görüşebileceğinizi düşündüm."</p>

  <p class="calibre7">"Pekâlâ, geldin işte. Söyle bakalım."</p>

  <p class="calibre7">"Dünyanın yok olması olasılığı annemi çok mutsuz ediyor. Babam orada, biliyorsunuz."</p>

  <p class="calibre7">Pitt hafif bir öfke kasılması hissetti içinde. Tümüyle kişisel bir konunun Rotor’un refahına ve gelecekte olabileceklere müdahale etmesine nasıl izin verilebilirdi? Nemesis’i bulmakla gösterdiği yararlılığa rağmen bu Insignia hep bir yük olmuştu kendisi için. Ve şimdi onunla görüşmediği için de kaçık kızını göndermişti.</p>

  <p class="calibre7">"Bu sözünü ettiğiniz olayın yarın ya da gelecek yıl falan mı olacağını sanıyorsunuz?" diye sordu.</p>

  <p class="calibre7">"Hayır, Sayın Başkan, bunun beş bin yıl kadar sonra olacağını biliyorum."</p>

  <p class="calibre7">"Öyleyse o zamana kadar baban çoktan ölmüş olacak, annen de, sen de, ben de. Ve hepimiz öldükten sonra yine beş bin yıl geçecek Dünya ile Güneş Sisteminin öteki gezegenlerinin yok olmalarından önce. O da böyle bir şey olursa. Ki, olmayacak."</p>

  <p class="calibre7">"Önemli olan bu fikir, Sayın Başkan, ne zaman olacağı değil."</p>

  <p class="calibre7">"Küçük hanım, annen sana bu yok olma zamanı gelmeden çok önce Güneş Sistemi insanlarının bunu fark edeceklerini ve buna göre önlem alacaklarını söylemiştir sanırım. Üstelik bir gezegenlerin yok olmasından nasıl yakınabiliriz? Bütün dünyaların sonu böyle olacaktır. Kozmik çarpışmalar olmasa bile, her yıldız bir kızıl dev evresinden geçecek ve gezegenlerini yok edecektir. İnsanların öldüğü gibi gezegenler de bir gün öleceklerdir. Gezegenlerin yaşam süreleri biraz daha uzundur, hepsi bu kadar. Bunları anlıyor musun, küçük hanım?"</p>

  <p class="calibre7">"Anlıyorum," dedi Marlene ciddiyetle. "Bilgisayarımla iyi bir ilişkim vardır."</p>

  <p class="calibre7">(Bundan hiç kuşkum yok, diye düşündü Pitt, sonra çok geç olarak yüzünde beliren alaycı gülümsemeyi silmeye çalıştı. Kız herhalde bundan tutumunu anlamıştı bile.)</p>

  <p class="calibre7">Konuşmanın sona erdiğini belirtircesine, "Konuşmamızın sonuna geldik öyleyse," dedi. "Yok olmaktan söz etmek budalaca bir şey. Böyle olmasaydı bile bunun sizinle hiçbir ilgisi yok ve bir daha bundan söz etmeyin. Yoksa hem sizin, hem annenizin başı derde girer."</p>

  <p class="calibre7">"Konuşmamız daha bitmedi. Sayın Başkan."</p>

  <p class="calibre7">Pitt sabrının tükendiğini hissediyordu ama yine de sakin bir sesle, "Sevgili Bayan Fisher, Başkan bitti dedi mi, bitmiştir," dedi. "Sizin ne düşündüğünüz önemli değildir."</p>

  <p class="calibre7">Pitt yerinden doğrulur gibi yaptı ama Marlene kıpırdamadı bile. "Ben size, çok sahip olmak istediğiniz bir şeyi sunmak istiyorum."</p>

  <p class="calibre7">"Ne?"</p>

  <p class="calibre7">"Annemden kurtulmanızı."</p>

  <p class="calibre7">Pitt iyice şaşırmış bir halde arkasına yaslandı. "Ne demek istiyorsun?"</p>

  <p class="calibre7">"Beni dinlerseniz, anlatacağım. Sayın Başkan. Annem böyle yaşamaya devam edemez. Dünya ve Güneş Sistemi için çok tasalanıyor ve zaman zaman da babamı düşünüyor. Neme- sis’in Güneş Sisteminin sonu olacağını düşünüyor ve adını kendi koyduğu için de sorumluluk duyuyor. Annem duygusal bir insandır. Sayın Başkan."</p>

  <p class="calibre7">"Öyle mi? Buna dikkat ettiniz demek?"</p>

  <p class="calibre7">"Ve sizi rahatsız ediyor. Size arada sırada böyle konular getiriyor, sizin duymak istemediğiniz konular ve siz de onu yanınıza kabul etmiyorsunuz ve çekip gitmiş olmasını istiyorsunuz. Onu gönderebilirsiniz, Sayın Başkan."</p>

  <p class="calibre7">"Öyle mi? Bundan başka bir tek Yerleşim Birimimiz var. Onu Yeni Rotor’a mı göndereyim yani?"</p>

  <p class="calibre7">"Hayır, Sayın Başkan. Erythro’ya gönderin."</p>

  <p class="calibre7">"Erythro mu? Neden ama? Ondan kurtulmak istediğim için mi?"</p>

  <p class="calibre7">"Nedeniniz bu olacak, Sayın Başkan, benim nedenim bu değil ama. Aslında Gözlemevinde çalışamadığı için onun Erythro’ya gitmesini istiyorum ben. Gözlemevindeki araçlar hep dolu ve kendisi sürekli gözetlendiğini sanıyor. Sizin kendisinden sıkıldığınızın farkında. Üstelik Rotor hassas ölçümler için iyi bir yer değil. Çok hızlı ve çok düzensiz döndüğü için hassas ölçümler yapılamıyor."</p>

  <p class="calibre7">"Her şeyi düşündün demek. Bunları annen mi anlattı sana? Hayır, söylemen gerekmez. Sana doğrudan doğruya söylemedi, değil mi? Dolaylı olarak söyledi."</p>

  <p class="calibre7">"Evet, Sayın Başkanım. Sonra bilgisayarım da var." "Dostça ilişkiler kurduğun mu?"</p>

  <p class="calibre7">"Evet. Sayın Başkanım."</p>

  <p class="calibre7">"Ve annenin Erythro’da daha rahat çalışacağını düşünüyorsun."</p>

  <p class="calibre7">"Evet, Sayın Başkan. Orası daha dengeli bir üs olduğu için Güneş Sisteminin yok olmayacağına inanacağı ölçümleri yapabilir orada. Bunun aksini bile saptasa, bu pek uzun zamanını alacağından, siz de o süre boyunca ondan kurtulmuş olursunuz."</p>

  <p class="calibre7">"Anladığım kadarıyla sen de ondan kurtulmak istiyorsun, öyle mi?"</p>

  <p class="calibre7">"Hiç de değil, Sayın Başkan. Ben de onunla gideceğim. Böylece benden de kurtulmuş olursunuz ki, bu sizi ondan kurtulmaktan daha mutlu eder."</p>

  <p class="calibre7">"Senden kurtulmak istediğimi de nereden çıkardın?"</p>

  <p class="calibre7">Marlene gözlerini kırpmadan baktı adama. "Duygularınızı anlamakta güçlük çekmediğimi şimdi öğrendiğinizden bu yana bunu düşünüyorsunuz, Sayın Başkanım."</p>

  <p class="calibre7">Pitt birden bu canavardan mutlaka kurtulma isteği duydu içinde. "Bir düşüneyim hele," deyip başını çevirdi. Bu hareketinin çocukça olduğunu biliyordu, ama bu canavarın yüzünü bir kitap gibi okumasını da istemiyordu.</p>

  <p class="calibre7">Üstelik gerçekti bu Şu anda anasından da kızından da kurtulmak istiyordu. Zaten annesini Erythro’ya sürgüne göndermeye birkaç kere niyetlenmişti. Ama kadın bunu istemeyeceğinden hiç de hoş olmayan bir gürültü kopacaktı ki, buna tahammülü yoktu. Şimdi kızı kadını oraya göndermek için bir bahane vermişti eline. Ve bu da her şeyi değiştirirdi.</p>

  <p class="calibre7">"Annen bunu gerçekten istiyorsa..."</p>

  <p class="calibre7">"Gerçekten istiyor, Sayın Başkan. Bana söz etmedi bu konuda, belki bunu düşünmedi bile, ama gitmek isteyecektir. Bunu biliyorum. Bana güvenin."</p>

  <p class="calibre7">"Başka seçeneğim var mı? Ve sen de gitmek istiyorsun?"</p>

  <p class="calibre7">"Hem de çok, Sayın Başkan."</p>

  <p class="calibre7">"O zaman hemen bir çaresine bakacağım. Tatmin oldun mu?"</p>

  <p class="calibre7">"Evet. Sayın Başkan."</p>

  <p class="calibre7">"O zaman şimdi konuşmamız bitti diyebilir miyiz?"</p>

  <p class="calibre7">Marlene kalktı, başını eğip beceriksizce bir selam verdi. Herhalde saygılı görünmek istiyordu olmalıydı. "Teşekkür ederim, Sayın Başkan."</p>

  <p class="calibre7">Kız çıktıktan ancak birkaç dakika sonra Pitt kaskatı tuttuğu yüzünün kaslarını gevşetti.</p>

  <p class="calibre7">Onun, sadece kendisinin ve bir başkasının bildiği Erythro hakkındaki gerçeği yüzünün ifadesinden, sesinin tonundan ya da başka bir hareketinden anlamasına cesaret edemezdi.</p>
</body>
</html>
