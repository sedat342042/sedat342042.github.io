<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">ON ALTI</span></h1>

  <h2 class="calibre9" id="sigil_toc_id_16"><a class="calibre5" id="bookmark0"></a><span class="calibre6">UZAYDIŞI</span></h2>

  <p class="calibre7">Adelia Rotor’dan çok daha güzel bir Yerleşim Birimiydi.</p>

  <p class="calibre7">Crile Fisher, Rotor’dan başka altı Yerleşim Biriminde bulunmuştu ve bunların hepsi de Rotor’dan güzeldiler. (Fisher bir an durup gittiği yerleri bir daha saydı ve içini çekti. Altı değil yediydi. Sayısını şaşırmaya başlamıştı. Belki de artık kendisine çok gelmeye başlamıştı bu yolculuklar.</p>

  <p class="calibre7">Sayısı ne olursa olsun, Crile Fisher’in gittiği en güzel Yerleşim Birimiydi Adelia. Fiziki olarak değil belki. Rotor daha eski bir Birim olduğu için, sözgelimi bir geleneğe sahipti. Rotor’da bir yeterlilik, herkesin yerini bildiği duygusu, bununla tatmin olması ve bu yer için başarıyla çalışması vardı.</p>

  <p class="calibre7">Tessa Adelia’daydı, Tessa Anita Wendel. Tanayama’nın kendisini kadınların karşı koyamayacağı bir erkek olarak nitelemesiyle sarsıldığından olacak, Crile o konuya henüz eğilememişti. Bu bir nükte (belki de alay) olsa bile, kendi tabiatına rağmen, işi ağırdan almak zorunda kalmıştı. Bir fiyasko, içtenlikle de olsa, kadınları yoluna getirmesine inanan bir insanın gözünde kendisini iki kere başarısız gösterecekti.</p>

  <p class="calibre7">Fisher Birime yerleşmesinden iki hafta sonra görebildi kadını. Herhangi bir Birimde insanın istediği herhangi birini görmeyi başarabilmesi hep bir şaşkınlık kaynağı olurdu Crile için. Geçirdiği bunca deneye karşın bir Birimin küçüklüğüne, insanlarının azlığına, herkesin birbirini tanımasına hâlâ alışamamıştı.</p>

  <p class="calibre7">Tessa Wendel epey etkileyici bir insandı. Tanayama’nın kadını orta yaşlı ve iki kere boşanmış olarak nitelemesi, bunu söylerken dudaklarını kıvırması Fisher’e pek hoş olmayan bir görev verdiğinin farkında olduğunu gösteriyordu, Crile’ın kafasında sert yüzlü, belki de tikli ve erkeklere karşı ya alaycı ya da aç olan bir kadın tipi yaratmıştı.</p>

  <p class="calibre7">Tessa ilk gördüğü uzaklıktan hiç de böyle bir izlenim yaratmamıştı. Hemen hemen kendisi kadar uzun boyluydu, kumraldı, düz saçları vardı, kolaylıkla gülümsüyor, diri görünüyordu. Giyimi çok sadeydi, sanki bilerek süslenmemiş gibi. Vücudu ince ve şaşırtıcı derecede gençti.</p>

  <p class="calibre7">Fisher kadının neden iki kere evlenip boşandığını merak etti. Sağduyusu uyumsuzluğun yüzde hesaplarına sığmayacağını söylüyorsa da, erkeklerin ondan değil, onun erkeklerden bıktığını kabul etmeye hazırdı.</p>

  <p class="calibre7">Kadının da bulunacağı resmi bir davete Crile da çağırılmıştı. Dünyalı olması küçük bir sorun yaratıyordu, ancak her Birimde şu ya da bu derecede Dünyanın hizmetinde olan insanlar vardı. Bunlardan biri sağlayacaktı Fisher’in ‘sosyete’ye girmesini.</p>

  <p class="calibre7">Sonunda kadınla karşılaştıklarında Wendel kendisini tepeden tırnağa süzdükten sonra, "Dünyadan geldiniz, değil mi, Bay Fisher?" diye sordu.</p>

  <p class="calibre7">"Evet, Doktor Wendel. Ve bunun için özür dilerim, eğer sizi rahatsız ettiysem."</p>

  <p class="calibre7">"Rahatsız olmadım. Karantinadan geçtiniz herhalde."</p>

  <p class="calibre7">"Hem de nasıl. Ölümüne diyebilirim."</p>

  <p class="calibre7">"Pekâlâ, bu karantinaya katlanmak pahasına neden geldiniz buraya?"</p>

  <p class="calibre7">Fisher kadının doğrudan doğruya yüzüne bakmak istemiyorsa da, sözlerinin etkisini de kaçırmak istemiyordu.</p>

  <p class="calibre7">"Adelia’lı kadınların özellikle güzel olduklarını duymuştum."</p>

  <p class="calibre7">"Sanırım şimdi de dönüp bunun yalan olduğunu söyleyeceksiniz."</p>

  <p class="calibre7">"Aksine, söylentiler şu anda doğrulandı."</p>

  <p class="calibre7">"Bir ‘usta’ olduğunuzun farkında mısınız?"</p>

  <p class="calibre7">Fisher bunun Adelia argosunda ne anlama geldiğini bilmiyordu ama Wendel gülümsüyordu ve ilk karşılaşma olumlu sonuçlanmış olmalıydı.</p>

  <p class="calibre7">Kadınların kendisini çekici bulmalarından mıydı bu? Crile birden Eugenia’ya hiç çekici olmaya çalışmadığını düşündü. O zaman sadece katılması güç olan Rotor toplumuna girmenin bir yolunu aramıştı.</p>

  <p class="calibre7">Adelia toplumu o kadar güç değil, diye düşündü, ama çekiciliğini de fazla zorlamamalıydı.</p>

  <p class="calibre11">***</p>

  <p class="calibre7">Fisher ile Wendel bir ay sonra birlikte bir düşük çekim spor salonunda birkaç saat geçirecek kadar dost olmuşlardı. Fisher yaptığı spordan memnun olacaktı, eğer daha önce yeterince alıştırma yapmış olsaydı. Rotor’da bu tür sporlara pek önem verilmezdi, zaten kendisi de Rotor’lu olmadığı için bunlara katılmak zorunda değildi. (Bu yasal değildi, ancak gelenekler genellikle yasallıktan daha güçlü olurdu.)</p>

  <p class="calibre7">Asansörle daha yüksek bir çekim düzeyine çıkarlarken Fisher midesinin yerine oturduğunu hissetti. İkisinin de üzerlerinde pek az şey vardı ve Fisher kendisinin kadının vücudunun farkında olduğu kadar onun da kendi vücudunun farkında olduğunu hissediyordu.</p>

  <p class="calibre7">Duşlarım alıp giyindikten sonra yemek yiyecekleri özel bölmelerden birine çekildiler.</p>

  <p class="calibre7">"Crile, bir Dünyalı için düşük yerçekiminde hiç fena değilsin," dedi. "Adelia’dan memnun musun?"</p>

  <p class="calibre7">"Memnun olduğumu biliyorsun, Tessa. Bir Dünyalı küçük bir dünyaya asla alışamaz ama senin varlığın pek çok eksikliği ortadan kaldırıyor."</p>

  <p class="calibre7">"Evet. Tam bir ustanın söyleyeceği bir şey bu. Adelia Rotor ile kıyaslanınca nasıl geliyor sana?"</p>

  <p class="calibre7">"Rotor mu?"</p>

  <p class="calibre7">"Ya da bulunduğun başka Yerleşim Birimleriyle. Hepsini tek tek</p>

  <p class="calibre7">sayabilirim, Crile."</p>

  <p class="calibre7">Fisher huzursuzlandı. "Ne yaptın yani? Geçmişimi mi araştırdın?"</p>

  <p class="calibre7">"Elbette."</p>

  <p class="calibre7">"Bu kadar ilginç miyim?"</p>

  <p class="calibre7">"Benimle ilgilenmek için aşırı çaba harcayan herkes ilginçtir benim için. Bunun nedenini bilmek isterim. Seks konusu dışında tabii. O verildiği kadar alınan bir şeydir."</p>

  <p class="calibre7">"Seninle neden ilgileniyorum öyleyse?"</p>

  <p class="calibre7">"Bunu bana sen söylesen. Rotor’da ne işin vardı? Orada evlenip çocuk sahibi olacak kadar kaldın, sonra da Rotor kaçıp ortadan yok olmadan önce oradan ayrıldın. Tüm yaşamın boyunca Rotor’da tıkılı kalmaktan mı korktun? Orasını sevmemiş miydin?"</p>

  <p class="calibre7">Fisher huzursuzluğu yerini bir rahatsız olmaya bırakmıştı. "Beni, bir Dünyalıyı, sevemediği için pek sevemedim Rotor’u," dedi. "Haklısın. Orada tüm yaşamım boyunca ikinci sınıf bir yurttaş olarak kalmak istemedim. Başka Yerleşim Birimleri bize daha hoşgörülü davranırlar. Adelia böyle bir yer örneğin."</p>

  <p class="calibre7">"Rotor’un Dünyadan saklamak istediği bir sırrı vardı ama değil mi?" Wanda’nın gözleri neşeyle parıldıyordu.</p>

  <p class="calibre7">"Sır mı? Işıkhızı aracını kastediyorsun sanırım."</p>

  <p class="calibre7">"Evet, sanırım onu kastediyorum. Ve sanırım sen de onun ardındaydın."</p>

  <p class="calibre7">"Ben mi?"</p>

  <p class="calibre7">"Elbette sen. Alabildin mi? Yani Rotorlu bir bilginle bunun için evlendin, değil mi?" Kadın dirseklerini masaya dayadı, yüzünü de avuçlarına yerleştirip erkeğe yaklaştı.</p>

  <p class="calibre7">Fisher başını salladı. "O bana o konuda tek bir sözcük bile söylemedi, benim hakkımda çok yanlış şeyler düşünüyorsun."</p>

  <p class="calibre7">"Ve şimdi de bunu benden almak istiyorsun. Bunu nasıl başaracaksın. Benimle evlenecek misin?"</p>

  <p class="calibre7">"Evlensem verir miydin?"</p>

  <p class="calibre7">"Hayır."</p>

  <p class="calibre7">"O zaman evlilik söz konusu değil, değil mi?"</p>

  <p class="calibre7">"Çok yazık," diyerek gülümsedi Wendel,"Bu soruları sormanın nedeni bir uzaydışı uzmanı olman mı?"</p>

  <p class="calibre7">"Öyle olduğumu mu söylediler sana? Buraya gelmeden önce Dünyada söyledikleri bu muydu?"</p>

  <p class="calibre7">"Adelia’da Kim Kimdir listesinde adın var."</p>

  <p class="calibre7">"Demek sen de beni araştırdın? Ne kadar meraklı bir çiftiz, değil mi? Benim adımın teorik fizikçi olarak geçtiğini da görmüş müydün?"</p>

  <p class="calibre7">"Senin bildirilerinin bir listesi de var orada, birkaçında ‘hyperspatial’ başlığını görünce seni öyle sandım."</p>

  <p class="calibre7">"Evet, ama aynı zamanda teorik fizikçiyim ben, uzaydışı konusuna da teorik yaklaşımlarım vardır. Bunu uygulamaya kovmaya hiç kalkışmadım."</p>

  <p class="calibre7">"Ama Rotor’da yaptılar bunu. Bu seni rahatsız etmiş miydi? Ne de olsa, Rotor’da biri seni geçmiş oldu."</p>

  <p class="calibre7">"Neden rahatsız olayım ki? Teori ilginçtir ama uygulanması hiç de öyle değildir. Başlıkları yerine bildirilerimin kendilerini okusaydın benimle Işıkhızı yolculuğun zahmetine değmediğini açıkça söylediğimi görürdün."</p>

  <p class="calibre7">"Rotorlular bir aracı uzayın derinliklerine götürüp yıldızları incelediler ama."</p>

  <p class="calibre7">"Sen Uzak Araştırmadan söz ediyorsun. Rotor bununla bir dizi uzak yıldızın parallaks ölçümlerini yaptı. Ama yapılan masrafa değer miydi bu? Uzak Araştırma nereye kadar gitti? Bir iki ışık ayı uzağa. Bu çok uzak değildir ki. Galaksiyi düşünürsen, Uzak Araştırmanın son vardığı konumla Dünya arasında çizilebilecek hayali bir çizgi uzayda bir noktadan büyük değildir."</p>

  <p class="calibre7">"Uzak Araştırma göndermekten başka şeyler de yaptılar," dedi Fisher. "Tüm Yerleşim Birimi gitti."</p>

  <p class="calibre7">"Gittiler, evet. Bu ‘22’deydi, aradan altı yıl geçti. Bildiğimiz tek şey de, gitmiş oldukları."</p>

  <p class="calibre7">"Yeterli değil mi bu?"</p>

  <p class="calibre7">"Elbette değil. Nereye gittiler? Hâlâ yaşıyorlar mı? Yaşıyor olabilirler mi? İnsanlar hiçbir zaman bir Yerleşim Biriminde tecrit edilmiş olarak bulunmamışlardır şimdiye kadar. Yakınlarında hep Dünya ve başka Birimler olmuştur. Yirmi otuz bin kişi Evrende, küçük bir Birimde yapayalnız yaşayabilirler mi? Bunun psikolojik bir olasılık olup olamayacağı konusunda tek bir fikrimiz bile yok. Bence yaşayamazlar."</p>

  <p class="calibre7">"Bence onların amaçları yaşayabilecekleri yeni bir dünya bulmaktı. Bir Yerleşim Biriminde kalmayacaklardı."</p>

  <p class="calibre7">"Haydi, haydi, nasıl bir dünya bulabilirler ki? Gideli altı yıl oldu. Işıkhızı desteği onlara ışık hızına yakın bir ortalama hız sağlayacağına göre şu anda varabilecekleri iki yıldız var. Üç yıldızlı sistem Alfa Centauri 4.3 ışıkyılı uzaktadır ve yıldızlarından biri kızıl cücedir. Sonra 5.9 ışıkyılı uzakta tek bir kızıl cüceden oluşan Barnard yıldızı var. Dört yıldız: biri Güneşe benzeyen bir yıldız, İkincisi Güneşe biraz benzeyen bir yıldız ve iki kızıl cüce. Güneşe benzeyenlerin sabit bir yörüngede Dünyaya benzeyen bir gezegenleri olması uzak bir olasılık. Peki, nereye gidecekler bundan sonra? Özür dilerim ama başaramayacaklar, Crile. Karın ve çocuğunun Rotor’da olduklarını biliyorum, ama başaramayacaklar."</p>

  <p class="calibre7">Fisher soğukkanlılığını koruyordu. Kadının bilmediği bir şeyi biliyordu. Komşu Yıldızı biliyordu, ama o da bir kızıl cüceydi.</p>

  <p class="calibre7">"Şu halde sen yıldızlararası uçuşun olanaksızlığına inanıyorsun," dedi.</p>

  <p class="calibre7">"Pratik olarak, evet, eğer elde sadece ışıkhızı desteği varsa."</p>

  <p class="calibre7">"Sözlerinden bundan başka bir şey de olduğu anlamı çıkıyor, Tessa."</p>

  <p class="calibre7">"Belki de bütün var olan odur. Çok geçmişte kalmayan bir zamanda bundan daha fazlasının da mümkün olacağını ve daha ileri gideceğimizi düşünürdük. Yine de gerçek bir uzaydışı uçuşu ve gerçek ışık ötesi hızları hayal edebiliriz. İstediğimiz sürece istediğimiz hızda gidebilseydik o zaman Galaksi, belki de- Evren, büyük bir Güneş Sistemi olurdu."</p>

  <p class="calibre7">"Hoş bir hayal, ama olası mı?"</p>

  <p class="calibre7">"Rotor’un gidişinden sonra üç Tüm Yerleşim Birimleri Konferansı toplandı bu konuda."</p>

  <p class="calibre7">"Sadece Yerleşim Birimleri mi? Dünya yok mu?"</p>

  <p class="calibre7">"Dünyadan da gözlemciler vardı, Dünya bugünlerde pek fizikçilerin cenneti değil."</p>

  <p class="calibre7">"Bu konferanslarda nasıl bir sonuca varıldı?"</p>

  <p class="calibre7">Wendel gülümsedi. "Sen fizikçi değilsin."</p>

  <p class="calibre7">"Akademik yerlerini atla. Merak ettim."</p>

  <p class="calibre7">Kadın sadece gülümsemekle yetindi.</p>

  <p class="calibre7">Fisher yumruğunu masaya indirdi. "Benim senin bilgilerine çalmak üzere gelmiş bir ajan olduğum masalını unut artık. Orada bir yerde çocuğum var, Tessa. Onun herhalde öldüğünü söylüyorsun. Ya yaşıyorsa? Bir olasılık... "</p>

  <p class="calibre7">‘Wendel’in gülümsemesi kayboldu. "Özür dilerim. İşin o yanını düşünmemiştim. Ama pratik ol. Şu anda altı ışıkyılı çapında olan ve zamanla bu çapı daha da büyüyen bir uzay küresi içinde bir Yerleşim Birimini bulmak olanaksızdır. Onuncu gezegeni bulmamız bile yüz yılımızı aldı. Ve o Rotor’dan çok daha büyüktü ve uzayın çok daha dar bir alanının taranması gerekiyordu."</p>

  <p class="calibre7">"Umut ölmez," dedi Fisher. "Gerçek uzaydışı uçuş olası mı? Evet ya da hayır diye yanıt verebilirsin."</p>

  <p class="calibre7">"Çoğu kimse buna hayır der, eğer gerçeği istiyorsan. Birkaç kişi bilemediğini söyler, ama onlar da lafı ağızlarında geveleyip dururlar."</p>

  <p class="calibre7">"Peki, açık açık evet diyen yok mu?"</p>

  <p class="calibre7">"Benim bildirim bir kişi var. Ben."</p>

  <p class="calibre7">Fisher, yapmacığa kaçmayı gerektirmeyen bir şaşkınlıkla, "Sunun mümkün olduğuna inanıyor musun?" dedi. "Yani bunu açık açık söylüyor musun, yoksa sadece gece karanlığında kendi kendine mi mırıldanıyorsun?"</p>

  <p class="calibre7">"Bu konuda bildirilerim yayınlandı. Yalnız başlıklarını okuduğun o yazılardan biri. Kimse benimle aynı fikirde olduğunu söylemeye cesaret edemiyor elbette ve daha önce de yanıldığım oldu, ama şimdi yanılmadığımdan eminim."</p>

  <p class="calibre7">"Ötekiler senin neden yanıldığını düşünüyorlar?"</p>

  <p class="calibre7">"İşin güç olan yanı da bu. Bir yorum konusu bu. Şimdi artık tekniklerini anladığımız Rotor modeli ışıkhızı destekli araç, uzay gemisi i-le ışık hızı çarpımının zamanla çarpılması halinde sabit olmasına, uzay gemisinin ışık hızına olan oranının birden büyük olmasına bağlıdır."</p>

  <p class="calibre7">"Ne demek bu?"</p>

  <p class="calibre7">"Yani ışıktan hızlı gidiyorsan, ne kadar hızlı gidersen o hızı o kadar az zaman tutabilirsin ve yeniden aynı hızı kazanmak için ışık hızından daha yavaş gideceğin zaman daha çoğalır. Sonunda belirli bir mesafede hızın ışık hızını aşamaz."</p>

  <p class="calibre7">"Ee?"</p>

  <p class="calibre7">"Bundan sanki kesinsizlik ilkesi varmış anlamı çıkıyor ve hepimiz bu ilkeyle oynanmayacağında hemfikiriz. Kesinlik ilkesi gerçekten varsa o zaman gerçek uzaydışı yolculuğun kuramsal olarak olanaksızlığı ortaya çıkar ki, fizikçilerin çoğu bu görüşü benimsemişlerdir. Diğerleri ise kararsızlar. Benim görüşüme göre, kesinsizlik ilkesi olarak görülen şeyin aslında böyle olmadığı ve bu yüzden gerçek uzaydışı yolculuğun ortadan kalkmadığı."</p>

  <p class="calibre7">"Peki, bu konu açıklığa kovuşturulabilir mi?"</p>

  <p class="calibre7">Wendel başını salladı. "Herhalde hayır. Yerleşim Birimleri sadece ışıkhızı aracıyla yola çıkmayı düşünmüyorlar. Kimse Rotor deneyini tekrarlayıp büyük bir olasılıkla ölümle son bulacak bir yolculuğa çıkmak istemiyor. Öte yandan hiçbir Birim, alandaki büyük uzman çoğunluğunun kuramsal olarak olanaksızlığına inandıkları bir şey için akıl almayacak kadar büyük paralar, kaynaklar ve insan gücü ayıracak değiller."</p>

  <p class="calibre7">Fisher öne eğildi. "Bu seni rahatsız etmiyor mu?"</p>

  <p class="calibre7">"Ediyor elbette. Ben fizikçiyim ve benim Evren kuramımın doğru olduğunu kanıtlamak isterim. Ancak mümkün olanın da sınırlarını kabul etmek zorundayım. Bu iş için çok büyük para gerek ve Birimler de bana bunu vermeyeceklerdir."</p>

  <p class="calibre7">"Tessa, Birimler bununla ilgilenmeseler de, Dünya ilgileniyor, hem de masrafını düşünmeden."</p>

  <p class="calibre7">"Öyle mi?" Tessa güldü ve uzanıp Fisher’in saçlarını ağır ağır, şehvetle okşadı. "Sonunda Dünyaya geleceğimizi biliyordum."</p>

  <p class="calibre11">* * *</p>

  <p class="calibre7">Fisher kadının bileğini tutup elini yavaşça çekti başından. "Uzaydışı uçuş konusundaki fikirlerin gerçekçi, değil mi?"</p>

  <p class="calibre7">"Tümüyle."</p>

  <p class="calibre7">"Dünya seni istiyor," Fisher.</p>

  <p class="calibre7">"Neden?"</p>

  <p class="calibre7">"Dünya uzaydışı uçuşu istiyor ve bunun olabilirliğini söyleyen tek önemli fizikçi sensin."</p>

  <p class="calibre7">"Crile, bunu biliyor idiysen o sorgulama neydi?"</p>

  <p class="calibre7">"Sen bana söyleyene kadar bilmiyordum. Bana verilen tek bilgi senin günümüzün yaşayan en büyük fizikçisi olduğundu."</p>

  <p class="calibre7">"Öyleyim öyleyim," dedi Wendel alayla. "Ve seni de beni alman için gönderdiler, ha?"</p>

  <p class="calibre7">"Seni ikna etmek için gönderildim."</p>

  <p class="calibre7">"Ne yapmam için ikna edecektin? Dünyaya gelmem için mi? Kalabalık, pis, yoksul ve denetim kabul etmeyen bir havayla mahvolmuş Dünyaya mı? Ne hoş bir düşünce ama."</p>

  <p class="calibre7">"Dinle beni, Tessa. Dünya tekörnek değildir. Bu kusurları olabilir ama güzel, sakin yerleri de vardır ve sen yalnız bunları göreceksin. Dünyanın neye benzediğini gerçekten bilemezsin. Oraya hiç gitmedin değil mi?"</p>

  <p class="calibre7">"Hayır, ben Adelia’da doğdum. Adelia’da büyüdüm. Öteki Yerleşim Birimlerine gittim ama Dünyaya gitmedim. Çok teşekkür ederim. Dünyan sana kalsın."</p>

  <p class="calibre7">"O zaman Dünyanın neye benzediğini bilemezsin. Büyük bir dünyanın ne demek olduğunu bilemezsin. Sen burada oyuncak kutusu gibi bir yerde, birkaç kilometrekarelik toprak üstünde bir avuç insan arasında yaşıyorsun. Çoktan tükettiğin ve artık sana verecek hiçbir şeyi olmayan bir minyatürün içinde yaşıyorsun sen. Dünyanın ise altı milyon kilometrekaredir yüzölçümü. Dünya sekiz milyar insandır. Çok büyük bir çeşitliliğe sahiptir, kötü yanı çoktur ama iyi yanı da öyle."</p>

  <p class="calibre7">"Ve hepsi çok yoksuldur. Sonra biliminiz de yok."</p>

  <p class="calibre7">"Çünkü bilim adamları - ve onlarla birlikte bilim - Yerleşim Bölgelerine göçtüler. O yüzden sana ve diğerlerine ihtiyacımız var. Dünyaya dönün artık."</p>

  <p class="calibre7">"Hâlâ nedenini anlayamadım bu çağrının."</p>

  <p class="calibre7">"Çünkü bizim hedeflerimiz, amaçlarımız, isteklerimiz var. Yerleşim Birimlerinde ise sadece kendinle tatmin olma vardır."</p>

  <p class="calibre7">"Bu hedeflerin, amaçların, isteklerin ne yararı olur ki? Fizik pahalı bir şeydir."</p>

  <p class="calibre7">"Dünyanın kişi başına düşen geliri azdır, kabul. Tek tek kişiler olarak yoksuluz, ama bu yoksulluğun içinden bir şeyler çıkaran sekiz milyar insan çok büyük bir kaynak yaratabilir. Eskiden olduğu gibi şimdi de kötü kullanılan kaynaklarımız hâlâ çok büyüktür ve bütün Birimlerin toplamından çok para ve insan gücü bulabiliriz, eğer mutlak ihtiyaç duyduğumuza inandığımız bir şey varsa. Dünyanın ışıkhızı uçuşa mutlak bir ihtiyaç duyduğunu söylüyorum sana. Dünyaya gel, Tessa, kaynakların o en değerlisi olan parlak bir zekâ olarak kabul göreceksin. Bizim ihtiyacımız olan ama kendi kendimize sağlayamadığımız şeysin sen."</p>

  <p class="calibre7">"Adelia’nın beni bırakmak isteyeceğini hiç sanmam. Burası kendi kendinle tatmin olan bir Birim olabilir, ama beynin değerini de bilir."</p>

  <p class="calibre7">"Dünyadaki bir bilimsel toplantıya katılmana karşı çıkamazlar."</p>

  <p class="calibre7">"Yani oraya gittikten sonra geri dönmeyeyim mi diyorsun?"</p>

  <p class="calibre7">"Sana gösterilecek saygıdan şikâyetin olmayacak. Burada olduğundan daha rahat edeceksin orada. Her isteğin, her arzun yerine getirilecek. Bundan da ötesi, uzaydışı projesinin başına geçeceksin ve elinde istediğin deneyi yapmak, gözlemlerde bulunmak için sınırsız bir bütçe.... "</p>

  <p class="calibre7">"Krallara layık bir rüşvet veriyorsun bana!"</p>

  <p class="calibre7">"Bundan başka isteyeceğin bir şey var mı?"</p>

  <p class="calibre7">"Bilmem ki. Neden seni gönderdiler? Senin gibi yakışıklı bir erkek neden gönderildi? Senin vücuduna balığın oltaya takılması gibi takılacak yaşlı bir dişi fizikçi mi getireceğini umdular?"</p>

  <p class="calibre7">"Beni gönderenlerin akıllarından ne geçtiğini bilmiyorum, Tessa, ama benim böyle bir şey düşünmediğimden emin olmalısın. Hele seni bir kere gördükten sonra. Çok iyi bildiğin gibi, yaşlı değilsin sen. Dünya sana bir fizikçi düşü vaat ediyor. Bunun erkek ya da kadın, genç ya da yaşlı olmanla hiçbir ilgisi yok."</p>

  <p class="calibre7">"Yazık! Ya aksiliğim tutsa da Dünyaya gitmek istemesem? Son ikna yöntemi olarak ne kullanacaktın? Duyduğun hoşnutsuzluğu bastırıp benimle sevişecek miydin?"</p>

  <p class="calibre7">Wendel kollarını muhteşem göğüslerinin üstünde kavuşturup sorgu dolu gözlerle baktı erkeğe.</p>

  <p class="calibre7">Fisher sözcüklerini dikkatle seçerek konuştu.</p>

  <p class="calibre7">"Beni gönderenlerin akıllarından ne geçtiğini bilmediğimi bir daha söylemek isterim. Bana verdikleri talimatta sevişmek yoktu ve böyle bir şeyi aklımdan bile geçirmedim, ama seni temin ederim ki, böyle bir şeyi düşünmüş olsaydım, bunda hoşlanılmayacak bir şey bulmazdım. Ancak, senin durumu bir fizikçi gözüyle göreceğine inandım ve seni daha başka şeyler isteyecek biri olarak düşünüp gözümde küçültmedim."</p>

  <p class="calibre7">"Ne kadar da yanılıyorsun," dedi Wendel. "Avantajları bir fizikçi gözüyle görüyorum ve teklifi kabul edip uzaydışı uçuş kelebeğini olabilirliğin koridorlarında kovalamayı istiyorum, ama senin en iyi ikna çabandan vazgeçmeni de istemiyorum. Hepsini istiyorum."</p>

  <p class="calibre7">"Ama... "</p>

  <p class="calibre7">"Kısacası, beni istiyorsan bedelini ödemelisin. Sanki inat ediyormuşum gibi ikna et beni, elinden gelenin en iyisini yap, yoksa Dünyaya gitmem. Neden bu özel bölmede bulunduğumuzu sanıyorsun, ha? Spor yaptık, duşumuzu aldık, biraz yedik, biraz içtik, konuştuk, bütün bunlardan zevk aldık. Şimdi de sıra başka şeyleri denemeye geldi. Israr ediyorum. Beni Dünyaya gelmem için ikna et."</p>

  <p class="calibre7">Kadının parmağının bir dokunuşuyla bölmenin ışıkları şehvet uyandırıcı bir loşluğa dönüştü.</p>
</body>
</html>
