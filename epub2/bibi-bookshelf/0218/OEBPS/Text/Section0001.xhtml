<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark0"></a><span class="calibre6">GİRİŞ</span></h1>

  <p class="calibre7">Orada, o kapalı yerde yapayalnız oturuyordu.</p>

  <p class="calibre7">Dışarda yıldızlar vardı, özellikle de küçük dünyalarıyla bir yıldız. Onu, camı saydamlaştırdığı takdirde gerçekte göreceğinden daha iyi görüyordu kafasının içinde.</p>

  <p class="calibre7">Küçük bir yıldız, pembemsi kızıl, kan ve yıkım rengi ve buna çok uygun olarak adlandırılmış.</p>

  <p class="calibre7">Nemesis.</p>

  <p class="calibre7">Nemesis, İlahi intikam Tanrıçası.</p>

  <p class="calibre7">Gençliğinde duyduğu bir hikâyeyi düşündü yine, her şeye yeniden başlayacak bir tek aile bırakıp günahkâr ve yozlaşmış insanlığı silip süpüren dünya çapında bir Tufan hikâyesi, bir efsane.</p>

  <p class="calibre7">Bu kere tufan yoktu. Sadece Nemesis.</p>

  <p class="calibre7">İnsanlık yine yozlaşmıştı ve buna uygun bir Ceza yeniden verilecekti. Ama bu kere Tufan değil, Tufan kadar basit bir şey değil.</p>

  <p class="calibre7">Kaçabilenler için bile. Nereye kaçabilirlerdi ki?</p>

  <p class="calibre7">Neden üzüntü hissetmiyordu? İnsanlık şimdiki gibi devam edemezdi. Kendi kötülükleri nedeniyle ağır ağır ölme yolundaydı zaten. Ağır ve ıstıraplı bir ölümün yerine çok daha hızlısını koyabilseydi, bu üzülecek bir şey miydi sanki?</p>

  <p class="calibre7">Burada Nemesis’in çevresinde dönen bir gezegen. Gezegenin çevresinde de Rotor.</p>

  <p class="calibre7">O eski Tufan bir Gemi içinde birkaç kişiyi güvenliğe taşımıştı. Kendisi Gemi’nin ne olduğunu bilemiyordu ama Rotor onun eşdeğeriydi işte. İçinde taşıdığı insanlıktan bir avuç örnek sağ kalacak, daha iyi ve yeni bir dünya yaratacaktı. Ama eski dünya için, sadece Nemesis vardı.</p>

  <p class="calibre7">Yine düşündü onu. Amansız yolu üzerinde hareket eden kızıl bir cüce yıldız. Kendisi ve dünyaları güvenlik içindeydi. Ama Dünya değildi.</p>

  <p class="calibre7">Nemesis yola çıktı. Dünya ilahi İntikamını almaya geliyor!</p>
</body>
</html>
