<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark2"></a><span class="calibre15">YİRMİ ÜÇ</span></h1>

  <h2 class="calibre9" id="sigil_toc_id_23"><span class="calibre6">UÇUŞ</span></h2>

  <p class="calibre7">Gezegen atmosferinde uzun süreli uçuşlar Yerleşim Birimleri sakinlerinin topluluklarının bir parçası olarak gördükleri bir şey değildi. Bir Birimde mesafeler asansörlerini, bacakların ve pek seyrek olarak da elektrikli bir arabanın yeterli olacağı kadar küçüktü. Birimler arası yolculuk ise roketlerle yapılırdı.</p>

  <p class="calibre7">Yerleşim Birimlilerin çoğu -en azından Güneş Sistemindeyken- o kadar çok uzay yolculuğu yapmışlardı ki, bu kendilerine yürümek kadar doğal gelirdi. Ancak sadece atmosfer içinde uçakla yolculuk yanıldığı Dünyaya gidenleri pek azdı.</p>

  <p class="calibre7">Boşluğu bir dost ve kardeş gibi gören Birimliler altlarında bir destek olmayan bir aracın atmosferde uçtuğunu, yanlarından havanın ıslık çalarak geçtiğini hissettiklerinde tarifsiz korkulara kapılırlardı.</p>

  <p class="calibre7">Fakat Erythro’da zaman zaman hava yolculuğu gerekliydi. Erythro Dünya gibi büyüktü ve yine Dünya gibi epey yoğun (ve solunabilir) bir atmosferi vardı. Bu yüzden Rotor’da uçuş kitapları ve hatta havacılık deneyimi olan birkaç Dünya göçmeni vardı.</p>

  <p class="calibre7">Kubbe’de de biraz ilkel, yavaş ve manevrası güç de olsa işler durumda iki küçük uçak bulunuyordu.</p>

  <p class="calibre7">Rotor’un hava mühendisliğinden habersiz olması bir bakıma yararlı olmuştu. Kubbenin uçakları Dünyadaki benzerlerinden çok daha kompüterizeydiler. Hatta Siever Genarr bunları uçak biçiminde yapılmış robotlar olarak düşünürdü. Nemesis’ten gelen radyasyonun şiddeti az olduğu için büyük ve şiddetli fırtınalar olmadığından Erythro’nun havası Dünyanınkine kıyasla daha yumuşaktı ve bu yüzden de robot-uçağın tehlikeli bir durumla karşılaşma olasılığı yok gibiydi.</p>

  <p class="calibre7">Sonuçta, Kubbenin gösterişsiz uçağını hemen hemen herkes uçurabilirdi. Uçağa istediğinizi söylerdiniz ve o da yapardı. Mesaj biraz karışıksa ya da robot beynine tehlikeli görünüyorsa, uçak açıklama isterdi.</p>

  <p class="calibre7">Genarr Marlene’in uçağa binişini, uzaktan dehşetle dudaklarını ısıran Eugenia gibi değilse de, yine de doğal bir kaygıyla izlemekteydi. (Sakın daha fazla yaklaşma uçağa, demişti Genarr Eugenia’ya. ‘Hele böyle bir felaketin başlangıcını izliyormuş gibi davranacaksan. Kızı korkutacaksın.’)</p>

  <p class="calibre7">Insignia ise kendini korkularında haklı görmekteydi. Marlene uçmanın sıradan bir şey olduğu bir dünyayı hatırlayamayacak kadar gençti. Erythro’ya gelmek için rokete binmişti ama şimdi bu hiç işitilmemiş bir şey olan havada uçmayı nasıl karşılayacaktı?</p>

  <p class="calibre7">Ancak Marlene gayet sakin bir ifadeyle yerine oturmuştu.</p>

  <p class="calibre7">Durumu anlamamış mıydı yoksa? "Marlene, yavrum, ne yapacağımızı biliyorsun, değil mi?" diye sordu Genarr.</p>

  <p class="calibre7">"Evet, Siever Amca. Bana Erythro’yu göstereceksin,"</p>

  <p class="calibre7">"Havadan ama. Havada uçacağız."</p>

  <p class="calibre7">"Evet, bunu söylemiştin." "Bunu düşünmek seni rahatsız ediyor mu?"</p>

  <p class="calibre7">"Hayır, Siever Amca, beni değil ama seni çok rahatsız ediyor."</p>

  <p class="calibre7">"Seni düşünüyorum, yavrum."</p>

  <p class="calibre7">"Ben iyiyim. Annemin kaygılanmasını anlıyorum ama sen ondan çok kaygılısın. Belli etmemeye çalışıyorsun, bir de dudaklarını nasıl yaladığını görsen, kendinden utanırdın. Kötü bir şey olursa suçun sende olacağını düşünüyor ve buna dayanamıyorsun. Bir şey olmayacak ama."</p>

  <p class="calibre7">"Bundan emin misin, Marlene?"</p>

  <p class="calibre7">"Kesinlikle. Erythro’da hiçbir şey bana zarar veremez."</p>

  <p class="calibre7">"Bunu Veba için de söylemiştin, ama şimdi ondan söz etmiyoruz."</p>

  <p class="calibre7">"Neden söz ettiğimiz önemli değil. Erythro’da hiçbir şey bana zarar veremez."</p>

  <p class="calibre7">Genarr inanmazlık ve kararsızlıkla başını salladı ve hemen o anda böyle yapmamış olmayı istedi, kız bunları bilgisayar ekranında iri harflerle yazılıymış gibi okuyordu nasıl olsa. Ama ne fark ederdi ki? Duygularını bastırıp sanki bronzdan dökülme bir heykelmiş gibi davransa yine de anlayacaktı.</p>

  <p class="calibre7">"Önce hava odasına gireceğiz; orada aracın beynini kontrol edeceğim," dedi. "Sonra öteki kapıdan çıkacağız ve uçak havada uçacak. İlk hız alırken geriye itileceksin, sonra da altımızda hiçbir şey olmadığı halde uçacağız. Umarım bunu anlıyorsundur."</p>

  <p class="calibre7">"Korkmuyorum," dedi Marlene sakin bir sesle.</p>

  <p class="calibre11">***</p>

  <p class="calibre7">Uçak kıraç tepeler üzerinde uçuyordu.</p>

  <p class="calibre7">Genarr Erythro’nun jeolojik olarak canlı olduğunu ve yapılan jeolojik araştırmalardan tarihin bir döneminde dağlık olduğunu biliyordu. Ve Erythro’nun çevresinde döndüğü Megas’a bakan yüzünde hâlâ dağlar vardı.</p>

  <p class="calibre7">Ancak bu yüzündeki iki anakara ovalık ve tepelikti.</p>

  <p class="calibre7">Yaşamı boyunca bir dağ görmemiş Marlene için bu alçak tepeler bile heyecan vericiydi.</p>

  <p class="calibre7">Rotor’da küçük çaylar vardı ve Erythro’yu gördükleri bu yükseklikten altlarındaki nehirler de onlardan farksız görünüyordu. Marlene onları bir de yakından gördüğünde nasıl şaşıracak, diye düşündü Genarr.</p>

  <p class="calibre7">Marlene en yüksek noktasını aşıp batıya doğru alçalmakta olan Nemesis’e baktı. "O hareket etmiyor, değil mi, Siever Amca?"</p>

  <p class="calibre7">"Ediyor. Ya da Erythro Nemesis’e göre dönüyor, ama bu sadece günde bir kerelik bir dönüştür, Rotor ise iki dakikada bir döner. Nemesis buradan bakıldığında Rotor’dan bakıldığına kıyasla 1/700 kere daha az hızlı hareket eder. O yüzden buradan duruyormuş gibi görünür, ama bu doğru değildir."</p>

  <p class="calibre7">Genarr da baktı Nemesis’e. "Sen Dünyanın Güneşini, Güneş Sisteminin Güneşini görmedin, görmüşsen de hatırlamayacak kadar küçüktün. Rotor’un Güneş Sistemindeki yerinden Güneş bundan çok daha küçük görünürdü."</p>

  <p class="calibre7">"Küçük mü?" Marlene çok şaşmıştı. "Bilgisayarda Nemesis’in daha küçük olduğunu görmüştüm."</p>

  <p class="calibre7">"Gerçekte öyledir. Yine de Rotor Nemesis’e, eskiden Güneşe olduğundan daha yakın olduğu için büyük görünür."</p>

  <p class="calibre7">"Nemesis’le aramızda dört milyon kilometre var, değil mi?"</p>

  <p class="calibre7">"Ama Güneşten de yüzelli milyon kilometre uzaktayız. Nemesis’ten o kadar uzak olsaydık, şimdiki ışık ve sıcaklığın ancak yüzde birinden azını alırdık. Güneşe Nemesis’e olduğumuz kadar yakın olsaydık buhar olurduk. Güneş Nemesis’ten daha büyük, daha parlak ve daha sıcaktır."</p>

  <p class="calibre7">Marlene Genarr’a bakmıyordu ama anlaşılan adamın ses tonu yeterliydi. "Siever Amca, konuşmana bakılırsa Güneşin yakınlarında olmak isterdin."</p>

  <p class="calibre7">"Eh, orada doğduğum için zaman zaman özlemini çekerim."</p>

  <p class="calibre7">"Ama Güneş o kadar parlak ve sıcak ki. Tehlikeli olmalı."</p>

  <p class="calibre7">"Biz ona bakmazdık. Sen de Nemesis’e uzun zaman bakmamalısın. Başını öteki yana çevir, yavrum."</p>

  <p class="calibre7">Ancak kendisi bir daha baktı Nemesis’e. Gökyüzünün batısında kızıl ve büyüktü. Kızıl ışıktan durgun bir daire gibi görünüyordu ama Genarr onun pek sık da olmasa birkaç dakika için parladığını bilirdi. O zaman o sakin yüzdeki beyaz noktaya bakmak insanın gözlerini acıtırdı. Daha koyu kırmızı hafif güneş lekeleri daha sık gözlenirdi ama bunlar diğerleri kadar göze batmazlardı.</p>

  <p class="calibre7">Genarr uçağa bir komut verince uçak yön değiştirdi ve Nemesis arkalarında kaldı.</p>

  <p class="calibre7">Marlene son bir kere daha Nemesis’e baktıktan sonra bakışlarını altlarında uzanan Erythro’ya çevirdi.</p>

  <p class="calibre7">"İnsan bir süre sonra her şeyin pembe olmasına alışıyor," dedi. "Ondan sonra o kadar pembe görünmüyor."</p>

  <p class="calibre7">Genarr da dikkat etmişti buna. Gözü renk ve gölgelerde farklılıklar sezdikçe dünya tek renkliliğini kaybediyordu. Nehirler ve küçük göller karalardan daha kızıl ve koyuydu, gökyüzü de karanlıktı. Nemesis’in kızıl ışığının pek azı Erythro’nun atmosferini, geçebiliyordu.</p>

  <p class="calibre7">Ancak Erythro’nun en umutsuz yanı toprağın kıraçlığıydı. Rotor’un o küçücük boyuna karşın yemyeşil tarlaları, sarı tahılı, renkli meyveleri, gürültü çıkaran hayvanları vardı.</p>

  <p class="calibre7">Burada ise sadece sessizlik ve hareketsizlik.</p>

  <p class="calibre7">Marlene kaşlarını çattı. "Erythro’da yaşam var, Siever Amca."</p>

  <p class="calibre7">Genarr kızın soru mu sorduğunu yoksa kendi vücut dilini okumuş da düşüncelerine yanıt mı verdiğini anlayamadı. Bir şeyde ısrar mı ediyordu yoksa güvence mi arıyordu?</p>

  <p class="calibre7">"Elbette,", dedi. "Pek çok hem de. Sadece suda da değil. Toprağın içindeki su zerreciklerinde birde prokaryotlar vardır."</p>

  <p class="calibre7">Bir süre sonra ufukta önce kara bir çizgi, sonra da genişleyen bir bant olarak okyanus göründü.</p>

  <p class="calibre7">Genarr yan gözle kıza bakıp ne tepki göstereceğini merak ediyordu. Kız Dünyanın okyanuslarını kitaplarda okumuş, holovizyonda görmüştü elbette, ama hiçbir şey insanı gerçeğini görmeye hazırlayamazdı. Dünyaya bir kere (sadece bir kere) turist olarak gitmiş olan kendisi bir okyanusun kıyısını görmüştü. Ancak o da okyanus üzerinden uçmuş değildi ve kendisinin ne tepki göstereceğini bilemiyordu.</p>

  <p class="calibre7">Şimdi su altlarında giderek büyüyor ve kupkuru toprak arkalarında kalıyordu. Genarr midesinde garip bir duyguyla aşağı baktı. Çok eski bir efsaneden bir satır geldi aklına: ‘şarap kırmızısı deniz.’ Gerçekten de altlarındaki okyanus üzerinde yer yer pembe köpükler olan kırmızı şarabı andırıyordu.</p>

  <p class="calibre7">Su üzerinde yön saptamak da olanaksızdı, konacak bir yer bulmak da. ‘Yer’ kavramı kaybolmuştu. Ancak dönmek isteyince yapması gereken tek şeyin uçağa dönme komutu vermek olduğunu biliyordu. Uçağın bilgisayarı yön ve hızı hesaplayarak karanın, hatta Kubbenin nerede olduğunu bilirdi.</p>

  <p class="calibre7">Kalın bir bulut tabakasının altından geçerlerken okyanus kapkara kesildi. Genarr’ın bir komutuyla uçak bulutların üstüne çıktı. Nemesis yine parıldadı. Artık okyanus görünmüyordu. Şimdi pembe su damlacıklardan bir deniz vardı altlarında.</p>

  <p class="calibre7">Sonra bulutlar aralandı ve şarap kırmızısı deniz yine göründü.</p>

  <p class="calibre7">Marlene ağzı açık, soluk almakta güçlük çekerek bakıyordu. "Bunun hepsi su, değil mi, Siever Amca?" diye sordu.</p>

  <p class="calibre7">"Her yönde binlerce kilometre hem de. Ve bazı yerleri on kilometre derinliğinde, Marlene."</p>

  <p class="calibre7">"İnsan düşerse boğulur herhalde."</p>

  <p class="calibre7">"Bunun için kaygılanmana gerek yok. Bu uçak suya düşmez."</p>

  <p class="calibre7">"Biliyorum."</p>

  <p class="calibre7">Marlene’e gösterilecek bir şey daha vardı.</p>

  <p class="calibre7">Marlene Genarr’ın düşüncesini yarıda kesti. "Yine heyecanlandın, Siever Amca."</p>

  <p class="calibre7">Genarr kızın bu sezgi yeteneğini normal kabul ediyordu artık. "Sen hiç Megas’ı görmedin," dedi. "Bir göstersem mi diye düşünüyordum. Erythro’nun sadece bir yanı bakar Megas’a Kubbe de o yanına yapılmadığı için Megas bizim göğümüzde hiç görünmez. Bu yönde uçmaya devam edersek Megas yanına gireceğiz ve onun ufukta yükseldiğini göreceğiz."</p>

  <p class="calibre7">"Görmek isterdim."</p>

  <p class="calibre7">"Göreceksin o halde, ama hazırlıklı ol. Nemesis’in hemen hemen iki katıdır, insanın üstüne düşecekmiş gibi gelir. Bazı kimseler ona bakamazlar bile. Ama düşmez. Bunu hatırlamaya çalış."</p>

  <p class="calibre7">Biraz daha yükselip hızlandılar.</p>

  <p class="calibre7">Az sonra Genarr, "İleri ve hafifçe sağa bakarsan Megas’ın ufukta belirmeye başladığını göreceksin," dedi. "Ona doğru döneceğiz."</p>

  <p class="calibre7">Ufukta önce küçük bir ışık belirdi, sonra yukarı doğru büyüdü. Ardından koyu kırmızı bir daire yükseldi. Nemesis’ten daha koyu renkli. Nemesis ise uçağın arkasında sağdaydı ve gökte biraz alçalmış gibiydi.</p>

  <p class="calibre7">Megas büyüdükçe görünen şeyin tam bir ışık dairesi değil de, daha çok bir yarım daire olduğu görüldü.</p>

  <p class="calibre7">"Evre dedikleri şey bu, değil mi?" diye sordu Marlene.</p>

  <p class="calibre7">"Evet. Biz sadece Nemesis’in aydınlattığı kadarını görebiliriz. Erythro Megas çevresinde dönerken Nemesis Megas’a yaklaşmış gibi olur ve biz de gezegenin aydınlık yanını daha az görürüz.</p>

  <p class="calibre7">Nemesis bazen Megas’ın arkasına geçer, o zaman Nemesis tutulmuş olur ve gecenin bütün soluk yıldızları görünür. Tutulma sırasında içinde hiçbir yıldız olmayan kara bir daire görürsün, bundan da Megas’ın yerini kestirirsin. Nemesis öteki tarafından görününce de ince bir ışık yayı görürsün yine."</p>

  <p class="calibre7">"Ne kadar da güzel," dedi Marlene. "Gökyüzünde bir gösteri sanki. Megas’a bak, şu ışık çizgilerine bak."</p>

  <p class="calibre7">"Fırtına kuşakları," dedi Genarr. "Bir o yana bir bu yana esen müthiş rüzgârlar. Dikkatle bakarsan bazı lekelerin oluştuğunu sonra genişleyip kaybolduğunu göreceksin."</p>

  <p class="calibre7">"Tıpkı bir holovizyon gösterisi. İnsanlar neden hep seyretmiyorlar bunu?"</p>

  <p class="calibre7">"Gökbilimciler seyrederler. Bu yarıküredeki kompüterize âletler aracılığıyla. Ben de bizim Gözlem evimizde seyrettim. Güneş Sisteminde de böyle bir gezegenimiz vardır. Jüpiter’dir adı, Megas’tan bile büyüktür."</p>

  <p class="calibre7">Gezegen bu arada yükselmişti ve sol yanı sönmüş koca bir balonu andırıyordu.</p>

  <p class="calibre7">"Çok güzel," dedi Marlene. "Kubbe Erythro’nun bu yanında yapılmış olsaydı herkes seyrederdi."</p>

  <p class="calibre7">"Hiç sanmam. Çok kimse sevmez Megas’ı. Sana Megas’ın düşüyormuş izlenimini verdiğini ve bunun da insanları korkuttuğunu söylemiştim."</p>

  <p class="calibre7">"Ama pek az insan bu kadar aptalca bir şeye inanır."</p>

  <p class="calibre7">"İlk başlarda öyledir, ama aptalca fikirler bulaşıcı olur. Korku yaygınlaşır ve kendilerine kalsa korkmayacak olanlar, komşuları korkuyor diye korkarlar. Böyle bir şeye rastlamadın mı hiç?"</p>

  <p class="calibre7">"Rastladım. Bir oğlan bir kızı güzel bulursa hepsi güzel bulurlar. Sonra da bir yarışma başlar... " Kız utanmış gibi sustu.</p>

  <p class="calibre7">"Kubbeyi öteki yarıkürede yapmamızın nedeni de bu bulaşıcı korku işte. Diğer bir neden de, Megas’ın hep gökyüzünde olmasından dolayı bu yarıkürede gökbilimsel gözlemlerin güçlükle yapılabilmesi. Ama artık dönme zamanı geldi sanırım. Anneni bilirsin. Panik içindedir şimdi."</p>

  <p class="calibre7">"Onu telsizle arayıp iyi olduğumuzu söyle."</p>

  <p class="calibre7">"Buna gerek yok. Uçak sürekli sinyal gönderiyor. Annen bizim bedenen iyi olduğumuzu biliyor. Ama onu kaygılandıran bu değil." Genarr parmağıyla kafasını gösterdi.</p>

  <p class="calibre7">Marlene asık bir yüzle arkasına yaslandı. "Ne sıkıcı bir şey. Herkesin buna, ‘Seni seviyor da ondan,’ diyeceğini biliyorum ama yine de sıkıcı işte. Neden benim sözüme inanmıyor ki?"</p>

  <p class="calibre7">"Seni sevdiği için, tıpkı senin de Erythro’yu sevdiğin gibi." Genarr uçağa dönüş komutunu verdi.</p>

  <p class="calibre7">Marlene’in yüzü aydınlandı.</p>

  <p class="calibre7">"Ben Erythro’yu seviyorum."</p>

  <p class="calibre7">"Evet öyle. Gösterdiğin her tepkiden açıkça belli oluyor sevdiğin."</p>

  <p class="calibre7">Genarr Insignia’nın buna ne tepki göstereceğini merak ediyordu.</p>

  <p class="calibre11">* * *</p>

  <p class="calibre7">Insignia’nın tepkisi öfke oldu. "Erythro’yu seviyor da ne demek oluyor? Ölü bir dünyayı nasıl sevebilir? Yoksa beynini mi yıkadın onun? Onu sevmeye kandırmanın bir amacı mı var?"</p>

  <p class="calibre7">"Mantıklı ol, Eugenia. Marlene’in beynini yıkayarak bir şeye zorlamanın mümkün olduğuna gerçekten inanıyor musun? Sen hiç başardın mı bunu?"</p>

  <p class="calibre7">"Ne oldu öyleyse?"</p>

  <p class="calibre7">"Aslında ben onun hoşuna gitmeyecek, hatta onu korkutacak şeyler gösterdim. Eğer bir şey yaptıysam, bu, onun Erythro’dan hoşlanmaması için beynini yıkamak oldu. Bir Yerleşim Biriminin daracık dünyasında yetişmiş Rotorluların Erythro’nun uçsuz bucaksızlığından nefret ettiklerini deneylerimden bilirim, Işığın kırmızılığını, o sonsuz okyanusu, kararan bulutları, Nemesis’i ve en çok da Megas’ı hiç sevmezler. Bütün bunları gösterdim Marlene’e. Sonra onu Megas’ı ufukta görebileceği yere kadar okyanus üzerinde dolaştırdım."</p>

  <p class="calibre7">"Ve?"</p>

  <p class="calibre7">"Hiçbir şey sıkmadı canını. Kızıl ışığa alıştığını ve o kadar korkunç kırmızı görünmediğini söyledi. Okyanustan hiç korkmadı ve Megas’ı ilginç ve eğlendirici buldu."</p>

  <p class="calibre7">"İnanamıyorum."</p>

  <p class="calibre7">"İnanmalısın. Gerçek bu."</p>

  <p class="calibre7">Insignia bir süre düşündükten sonra, "Belki bu... bu... Vebaya tutulduğunun..." dedi.</p>

  <p class="calibre7">"Döner dönmez yeni bir beyin taraması yaptırttım. Tam sonuçlar henüz gelmedi ama ilk bulgulara göre hiçbir değişiklik yok. Vebanın en hafif bir durumunda bile zihinde belirli değişimler olur. Marlene’de hiçbiri yok bunların. Ancak aklıma ilginç bir şey geldi. Marlene’in algılama gücü olduğunu ve en küçük şeylerin bile gözünden kaçmadığını biliyoruz. Duygular başkalarından kendisine doğru akıyor. Peki, hiç bunun tersi diyebileceğimiz bir şeye rastladın mı? Ondan başkalarına doğru bir duygu akışı var mı?"</p>

  <p class="calibre7">"Nereye varmak istediğini anlayamıyorum."</p>

  <p class="calibre7">"Benim karasız ya da kaygılı olduğumu hemen anlıyor, bunu ne kadar saklamaya çalışsam da, ya da sakin ve korkusuz olduğumu. Acaba beni biraz kararsız, biraz kaygılı veya sakin ve korkusuz yaptırması olasılığı var mıdır? Bir şeyi algılayabiliyorsa, başkasının da bir şey algılamasını sağlayabilir mi?"</p>

  <p class="calibre7">Insignia adamın yüzüne baktı. "Çılgınca bir şey bu."</p>

  <p class="calibre7">"Olabilir. Ama Marlene’de böyle bir şeye rastladın mı? İyi düşün."</p>

  <p class="calibre7">"Düşünmeme gerek yok. Böyle bir şey görmedim."</p>

  <p class="calibre7">"Ben de sanmamıştım zaten. Senin kendisi için daha az üzülmeni isterdi ve bunu başaramadığı da kesin. Ancak... Marlene’in algılama yeteneğinin Erythro’ya geldikten sonra arttığı doğru, değil mi?"</p>

  <p class="calibre7">"Evet."</p>

  <p class="calibre7">"Ama sadece bu kadar değil. Şimdi çok daha güçlü sezgileri var. Vebaya karşı bağışıklığı olduğunu biliyor. Erythro’ da hiçbir şeyin kendisine zarar vermeyeceğinden emin. Okyanusa bakarken uçağın düşmeyeceğinden ve kendisinin boğulmayacağından emindi. Rotor’da bu tür davranışları var mıydı? Rotor’da herhangi bir genç gibi kararsızlık ve güvensizlik hissetmez miydi?"</p>

  <p class="calibre7">"Evet, kesinlikle."</p>

  <p class="calibre7">"Ama burada yepyeni bir kız oldu. Kendinden kesinlikle emin. Neden?"</p>

  <p class="calibre7">"Bilmiyorum."</p>

  <p class="calibre7">"Erythro mu etkiliyor onu? Hayır hayır. Veba gibi bir şey demiyorum. Başka bir etki olabilir mi? Tümüyle bambaşka bir şey? Bunu neden sorduğumu söyleyeyim. Ben de aynı şeyi hissettim."</p>

  <p class="calibre7">"Ne gibi?"</p>

  <p class="calibre7">"Erythro konusunda belirli bir iyimserlik. Bu ıssızlığı ya da başka bir şeyi umursamadım. Daha önce ciddi bir huzursuzluk duyduğumu söylemeyeceğim, ancak gezegenden gerçekte hiç hoşlanmamıştım. Ancak Marlene ile bu yolculukta, geçmiş on yılıma karşın bir yakınlık duymaya başladım. Marlene’in sevincinin bulaşıcı olduğunu, ya da her nasılsa beni bunu hissetmeye zorladığını düşündüm. Ya da Erythro’da onu etkileyen her neyse -onun yanında- beni de etkiliyor olabilirdi."</p>

  <p class="calibre7">"Siever, sanırım senin de bir beyin taramasından geçmen gerekecek," dedi Insigna alayla.</p>

  <p class="calibre7">Genarr’ın kaşları kalktı. "Geçmedim mi sanıyorsun? Buraya geldiğimden beri düzenli olarak yaptırırım. Yaşlanma sürecinin getirdikleri dışında hiçbir değişiklik yok."</p>

  <p class="calibre7">"Peki, uçak yolculuğundan sonra kontrol ettirdin mi?"</p>

  <p class="calibre7">"Elbette. İlk işim o oldu. Ben aptal değilim. Tam sonuçlar gelmedi ama ilk bulgularda bir değişiklik görülmedi."</p>

  <p class="calibre7">"Peki, şimdi ne yapacaksın?"</p>

  <p class="calibre7">"Mantıklı olanı. Marlene ile Kubbenin dışına çıkacağım."</p>

  <p class="calibre7">"Hayır!"</p>

  <p class="calibre7">"Önlem alacağız. Ben daha önce de çıktım dışarı."</p>

  <p class="calibre7">"Sen, belki. Ama o çıkamaz. Asla."</p>

  <p class="calibre7">Genarr içini çekti. Koltuğunda dönüp sahte pencereden baktı sanki duvarı aşıp dışardaki kızıllığı görebilirmiş gibi. Sonra yine Insignia’ya döndü.</p>

  <p class="calibre7">"Dışarda kocaman yepyeni bir dünya var. Bizden başka kimsenin değil. O dünyayı alır, eski dünyamızı kötü yönetmekten aldığımız derslerle geliştirebiliriz. Bu kere iyi bir dünya, temiz bir dünya yaparız. Kızıllığa alışırız. Onu bizim bitki Ve hayvanlarımızla canlandırabiliriz. Deniz ve toprağı verimli yapar, gezegeni kendi evrimi yolunda harekete geçirebiliriz."</p>

  <p class="calibre7">"Ya Veba? O ne olacak?"</p>

  <p class="calibre7">"Vebanın kökünü kazıyabilir, Erythro’yu yaşanacak ideal bir yer yapabiliriz."</p>

  <p class="calibre7">"Sıcaklığın, yerçekiminin kökünü de kazıyıp kimyasal yapısını da değiştirirsek Megas’ı da bizim için ideal bir yer yapabiliriz."</p>

  <p class="calibre7">"Eugenia, Vebanın ısı, yerçekimi ve yerküresi kimyasında:! başka bir şey olduğunu kabul etmelisin."</p>

  <p class="calibre7">"Ama Veba da kendine göre onlar kadar öldürücü."</p>

  <p class="calibre7">"Eugenia, sana Marlene’in elimizdeki en önemli kişi olduğunu söylemiştim."</p>

  <p class="calibre7">"Benim için öyledir."</p>

  <p class="calibre7">"Senin için sadece kızın olduğu için önemlidir. Bizler için ise, yapabildiği şeyler için."</p>

  <p class="calibre7">"Ne yapabilir ki? Vücut dilini mi yorumlar? Numaralar mı yapar?"</p>

  <p class="calibre7">"Vebaya karşı bağışıklığı olduğunu iddia ediyor. Eğer gerçekten öyleyse, bize..."</p>

  <p class="calibre7">"Eğer öyleyse. Çocukça bir hayal bu ve sen de bunu biliyorsun. Örümcek ağma tutunmaya çalışma."</p>

  <p class="calibre7">"Dışarda bir dünya var ve ben de onu istiyorum."</p>

  <p class="calibre7">"Sonunda sen de Pitt gibi konuşmaya başladın. O dünya için kızımı mı tehlikeye atacaksın?"</p>

  <p class="calibre7">"İnsanlık, tarihinde çok daha az şey için çok daha büyük şeyler tehlikeye atılmıştır."</p>

  <p class="calibre7">"İnsanlık tarihi utansın öyleyse. Hem de bu konuda ancak ben karar verebilirim. Kızım O benim."</p>

  <p class="calibre7">Genarr çok acı çektiğini gösteren bir sesle, "Seni seviyorum, Eugenia," dedi. "Ama bir kere kaybettim seni. Şimdi bu kaybımı önleyebileceğim gibi çok zayıf bir umut vardı içimde. Ama korkarım seni bir kere daha kaybedeceğim ve bu kere sürekli olarak. Çünkü bu konuda kararın senin olmadığını söyleyeceğim. Hatta ben bile karar veremem. Karar Marlene’indir. O neye karar verirse onu yapacaktır. Ve insanlığa bir dünya kazandıracak yeteneği varsa, kendisine yapmak istediği şeyde yardım edeceğim. Sona rağmen. Lütfen, Eugenia, bunu kabul etmelisin."</p>
</body>
</html>
