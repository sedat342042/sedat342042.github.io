<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre7"><a id="bookmark4"></a><a id="bookmark5"></a></p>

  <h1 class="calibre4"><span class="calibre6"><span class="calibre8" style="text-decoration:underline">YİRMİ</span></span></h1>

  <h2 class="calibre9" id="sigil_toc_id_20"><span class="calibre6">KANIT</span></h2>

  <p class="calibre7">Kattimoro Tanayama o alışılagelmiş inadıyla kendisine tanınan bir yılı aşmış ve ancak ikinci yılın sonunda ölmüştü. Zamanı geldiğinde savaş alanını tek bir söz söylemeden, tek bir işarette bulunmadan terk etmişti. Öyle ki çevresindekiler daha farkına varamadan elektronik aletler ölümünü kaydetmişlerdi.</p>

  <p class="calibre7">Tanayama’nın ölümü Dünyada pek bir yankı uyandırmadığı gibi Yerleşim Birimlerinde de hiç önemsenmedi. Tanayama hep kamuoyunun uzağında çalışmış ve böylece de daha güçlü olmuştu. Onun gücünü sadece yanında bulunanlar bilirdi ve ölümüne en çok sevinenler de onun gücüne ve politikasına en çok katlananlar oldu.</p>

  <p class="calibre7">Tessa Wendel haberi kendi merkezi ile Dünya Kenti arasındaki özel kanaldan erkenden aldı. Bunun aylardır beklenen bir şey olması bile duyulan şoku hafifletememişti.</p>

  <p class="calibre7">Şimdi ne olacaktı? Tanayama’nın yerine kim geçecek, ne gibi değişiklikler yapılacaktı? Tessa uzun zamandır bunları düşünüyordu ama ancak şimdi bu sorular gerçek anlamlarına kavuşmuşlardı. Anlaşıldığı kadarıyla Wendel (hatta belki de bütün çalışanlar) her şeye rağmen, Tanayama’nın ölümünü gerçekten beklemiyorlardı.</p>

  <p class="calibre7">Tessa Wendel avunmak için Crile Fisher’e döndü, Wendel Fisher’i tutan şeyin artık iyice orta yaşa girmiş olan (iki aya kalmadan o inanılmaz elli yaşına basacaktı, vücudunun olmadığını bilecek kadar gerçekçiydi. Crile şimdi kırk üç yaşındaydı gençliğini arkada bırakmış olmasına rağmen, bir erkekte a kadar belli olmuyordu. Her neyse, Tessa onu tutanın kendisi olduğuna hâlâ inanabiliyordu, özellikle de kolları arasında gerçekten tutarken.</p>

  <p class="calibre7">"Şimdi ne olacak?" diye sordu.</p>

  <p class="calibre7">"Bu bir sürpriz değil, Tessa. Daha önce olması gereken bir şey."</p>

  <p class="calibre7">"Tamam, o zaman olmadı, şimdi oldu. Projeyi sürdüren onun körükörüne kararlılığıydı. Şimdi ne olacak, peki?"</p>

  <p class="calibre7">"Adamın sağlığında ölmesini istiyordun," dedi Fisher. "Şimdi de tasalanmaya başladın. Ama kaygılanmana hiç gerek yok bence. Proje devam edecek. Bu boyutta olan bir şey canlı sayılır ve durdurulamaz."</p>

  <p class="calibre7">"Hiç bunun kaça mal olduğunu hesaplamadın mı, Crile? Şimdi yeni bir Başkan seçilecek ve Dünya Kongresi herhalde kontrol edebilecekleri birini seçecek. Önünde korkudan apışıp kaldıkları yeni bir Tanayama olmayacak, en az yakın gelecekte. Ve sonra da bütçeye bakacaklar, onu Tanayama’nın buruşuk elinin örtmediği haliyle görecekler, ne kadar içerde olduklarını fark edince kısmak isteyecekler."</p>

  <p class="calibre7">"Bunu nasıl yapabilirler ki? Şimdiye kadar harcadıklarından sonra. Ve bu harcamayı haklı kılacak bir şey göstermeden kesmek. Bu tam bir fiyasko olur."</p>

  <p class="calibre7">"Tanayama’yı suçlarlar. ‘O delinin biriydi’ derler. ‘Bir saplantıya kapılmış bir egomanyak’ ki, bunların hepsi bir dereceye kadar doğrudur şimdi de, bunların hiçbirinden sorumlu olmayan kendileri Dünyaya yeniden sağduyuyu hakim kılarak altından kalkamayacağı bir projeden vazgeçerler."</p>

  <p class="calibre7">Fisher güldü. "Tessa, sevgilim, politik düşünceyi kavrayışın birinci sınıf bir uzaydışı uzmanı deha için kusursuz doğrusu. Başkan - teoride ve kamuoyu gözünde - Genel Başkan ve Dünya Kongresi’nin kesin denetimi altında pek az yetkiye sahip bir memurdur. Seçimle gelen bu güçlü ekip Tanayama’nın kendilerini yönettiğinin, karşısında süt dökmüş kedi gibi durduklarının, onun izni olmadan kalplerinin atmasından bile korktuklarının bilinmesini istemezler. Korkak ve yeteneksiz oldukları ortaya çıkarsa ilk seçimde yerlerini kaybedeceklerdir. O yüzden projeye devam zorundalar. Ancak göstermelik bir iki kesinti yapacaklardır, o kadar."</p>

  <p class="calibre7">"Bundan nasıl emin olabilirsin?" diye sordu Wendel.</p>

  <p class="calibre7">"Seçimle işbaşına gelenleri uzun süre incelemiş olmakla, Tessa, üstelik şimdi projeyi bırakırsak Yerleşim Birimlerinin buna bizden önce sahip olmalarını davet etmiş oluruz, o zaman onlar uzayın derinliklerine giderler ve Rotor gibi bizi geride bırakırlar."</p>

  <p class="calibre7">"Ya? Bunu nasıl yapacaklar peki?"</p>

  <p class="calibre7">"Işıkhızı desteğini bildiklerine göre oradan ışıkötesi uçuşa geçmeleri kaçınılmaz değil midir sence?"</p>

  <p class="calibre7">Wendel alay edercesine baktı erkeğe. "Crile, sevgilim, senin uzaydışı anlayışın herhalde birinci sınıf bir casus için kusursuz doğrusu. Sen benim işimi bu kadar mı biliyorsun? Işık- hızı desteğinin kaçınılmaz bir sonucu olarak mı görüyorsun, ha? Işıkhızı desteğinin görece düşüncenin doğal bir sonucu olduğu gerçeğini anlamadın mı daha? Ona göre ışıktan hızlı hareket mümkün değildir. Işıkötesi hızlara geçmek hem düşüncede hem de uygulamada büyük sıçramalar gerektirir. Hükümette çok kimseye anlattığım gibi bu doğal olarak gelmez. Onlar da masraftan ve işin ağır yürümesinden yakınıyorlardı, ben de güçlükleri anlatmıştım. Bunu hatırlayıp bizi durdurmazlar şimdi. Onlara birdenbire geçileceğimizi söyleyerek devam etmelerini sağlayamam şimdi."</p>

  <p class="calibre7">Fisher başını salladı. "Bunu onlara söyleyebilirsin kuşkusuz. Ve doğru olacağı için sana inanacaklardır. Çok rahatça geçilebiliriz."</p>

  <p class="calibre7">"Sen benim söylediklerimi duymadın mı?"</p>

  <p class="calibre7">"Duydum ama unuttuğun bir şey var. Az önce birinci sınıf bir casus diye tanımladığın kişinin de sağduyulu bir görüşü olacağını kabul et."</p>

  <p class="calibre7">"Sen neden söz ediyorsun, Crile?"</p>

  <p class="calibre7">"Işık hızından ışıkötesi uçuşa olan bu büyük sıçrama, insan senin gibi en baştan başladığı zaman büyük bir aşamadır. Yerleşim Birimleri ise işin başlangıcında değiller. Bizim projemiz hakkında, Uzaykent hakkında hiçbir bilgileri yok mu sanıyorsun? Güneş Sisteminde benden ve benim Dünyalı meslektaşlarımdan başka casus yok mu sanıyorsun? Birimlerin de bizim kadar çok ve etkili, çalışan casusları vardır. Sonra senin buraya geldiğini daha ilk günden biliyorlardı."</p>

  <p class="calibre7">"Ne çıkar bundan?"</p>

  <p class="calibre7">"Şu çıkar: Onların da senin bu alanda yayınladığın bildirilerinin kayıtlı olduğu bilgisayarları yok mu sanıyorsun? Onları binbir dikkatle okuyup senin ışıkötesi hızların kuramsal olarak mümkün olduğunu inandığını öğrenmediklerini mi sanıyorsun?"</p>

  <p class="calibre7">Wende! dudaklarını ısırdı. "Şey... ben..."</p>

  <p class="calibre7">"Evet, düşün biraz. Işıkötesi hız hakkındaki düşüncelerini yazdığında sadece bir tahminde bulunuyordun. Böyle bir şeyin olabilirliğini düşünen az sayıda ihsandan biriydin. Kimse seni ciddiye almıyordu. Ama sonra Dünyaya gidip orada kalıyorsun. Adelia’ya dönmüyorsun. Yaptığın işin ayrıntılarını bilmiyor olabilirler, bu projede güvenlik ancak Tanayama’nın paranoyasının başının altından çıkacak kadar sağlamdı. Ama yine de ortadan yok olman ve yayınladığın şeylerden sonra şimdi ne üzerinde çalışmakta olduğun bir sır olamaz.</p>

  <p class="calibre7">"Uzaykent gibi bir yer tam anlamıyla saklı tutulamaz. Harcanan akıl almaz paraların bir yerde iz bırakmaması olası değildir. Şu anda bütün Yerleşim Birimleri bilgi parçacıkları haline sokabilecekleri kırıntıları toplamakla uğraşıyorlardır. Ve her kırıntı da onların senden daha hızlı bir ilerleme elde etmelerini sağlayacaktır. Eğer projenin sona erdirilmesi ortaya atılırsa onlara bunları anlat, Tessa. Eğer koşumuzu yarıda kesersek mutlaka geçileceğiz. Bu fikir yeni gelenlerin de bu konuda Tanayamcı gibi düşünmelerini sağlayacaktır ve ayrıca gerçektir de."</p>

  <p class="calibre7">Wendel uzun bir süre düşündü. ‘</p>

  <p class="calibre7">"Haklısın, benim casusum," dedi sonra. "Seni bir danışmandan çok bir âşık olarak görmekle yanılgıya düşmüşüm."</p>

  <p class="calibre7">"Bu ikisinin birbirinden ayrılması gerekli değil ki."</p>

  <p class="calibre7">"Ben bu işte senin kendi nedenlerin olduğunu da biliyorum," dedi Wendel.</p>

  <p class="calibre7">"Ne önemi var bunun? Dediğin doğru olsa bile, seninkilere paralel olduktan sonra?"</p>

  <p class="calibre11">***</p>

  <p class="calibre7">Sonunda Yeryüzü Soruşturma Kurulunun yeni başkanı İgor Koropatsky ile bir Kongre heyeti çıkageldi. Koropatsky yıllardır Kurulda bulunduğu için Tessa Wendel’in pek yabancısı değildi.</p>

  <p class="calibre7">Yeni başkan seyrelmeye yüz tutmuş kır saçlı, epey iri burunlu, çifte çeneli, iyi yemek yiyen görünüşlü, sakin bir adamdı. Kurnazdı kuşkusuz, ancak Tanayama’nın o hastalıklı denecek kendini adamışlığı da yoktu.</p>

  <p class="calibre7">Bu başkanın kendi kontrollerinde olmak istediğini göstermek istiyorlarmış gibi Kongre üyeleri de onunla birlikte gelmişlerdi. Durumun hep böyle kalacağını umuyor olmalıydılar. Tanayama uzun ve acı bir ders olmuştu.</p>

  <p class="calibre7">Kimse projenin yarım bırakılması için bir şey söylemedi. Aksine olanağı varsa daha hızlandırılması isteniyordu. Wendel’ in Yerleşim Birimlerinin bu yarışta hemen arkalarında olabileceği kuşkusu hiç itiraz görmeden kabul edilmişti.</p>

  <p class="calibre7">Sözcülüğü ve sorumluluğu yüklenen Koropatsky, "Dr. Wendel," dedi. "Uzaykenti uzun uzun dolaşmak istemiyorum. Buraya daha önce de gelmiştim ve benim Kurulu düzenlemeye çalışmam daha önemlidir bundan. Selefime saygısızlık etmek istemem ama önemli bir yönetici kadronun bir insandan diğerine devri, hele selefimin ne kadar uzun süre bu görevde kaldığı hatırlanırsa, büyük bir düzenleme gerektirir. Ben yapı olarak resmi bir insan değilim. O yüzden açıkça ve içtenlikle konuşalım. Size soracağım soruları, benim gibi bilimle pek sıradan bir ilgisi olan bir insanın anlayabileceği biçimde yanıtlayabilirseniz sevinirim."</p>

  <p class="calibre7">Wendel başını salladı. "Elimden geleni yapacağım, Sayın Başkan."</p>

  <p class="calibre11">***</p>

  <p class="calibre7">"Güzel. Işıkötesi yıldız gemisi ne zaman hazır olacak?"</p>

  <p class="calibre7">"Sayın Başkan, bunun yanıtlanması olanaksız bir soru olduğunu anlamalısınız. Biz pek çok görünmeyen kaza ve güçlüklerle başa çıkmak durumundayız."</p>

  <p class="calibre7">"Sadece mantıklı güçlükler olması ve hiç kaza olmaması halinde?"</p>

  <p class="calibre7">"O zaman işin bilimsel kısmını tamamlayıp yalnızca mühendislik kaldığına göre, eğer talihimiz varsa, belki de üç yıla kadar bir gemi sahibi oluruz."</p>

  <p class="calibre7">"Kısacası, 2336’da hazır olacaksınız."</p>

  <p class="calibre7">"Ondan önce değil."</p>

  <p class="calibre7">"Bu. gemi kaç kişi alacak?"</p>

  <p class="calibre7">"Beşle yedi."</p>

  <p class="calibre7">"Menzili ne kadar olacak?" "İstediğimiz kadar, Sayın Başkan. Işıkötesi hızın güzelliği de buradadır. Normal fizik yasalarının geçerli olmadığı uzaydışından geçeceğimiz için bir ışıkyılı ile bin ışıkyılı arasında bir fark yoktur."</p>

  <p class="calibre7">Başkan huzursuzca kıpırdandı. "Ben fizikçi değilim, ama sınırsız bir çevre düşüncesini de kabul edemiyorum. Yapamayacağınız şey yok mudur?"</p>

  <p class="calibre7">"Sınırlamalar vardır. Uzaydışına girip çıkmak için boşluğa ve belirli bir noktanın altında çekime gerek vardır. Hiç kuşkusuz deneyler yaptıkça, deneme uçuşları yaptıkça başka sınırlamaları da keşfedeceğiz. Bunların, sonuçları daha başka gecikmelere yol açabilir."</p>

  <p class="calibre7">"Peki, gemiyle ilk nereye gidilecek?"</p>

  <p class="calibre7">"İlk yolculuğu Pluto gezegeninden daha uzağa yapmamak akıllılık gibi görülebilirse de, bu büyük bir zaman israfı olarak da kabul edilebilir. Yıldızlara gidecek teknolojiye bir kere sahip olunca bunlardan birini ziyaret isteği karşı konulmaz olacaktır."</p>

  <p class="calibre7">"Komşu Yıldıza gitmek gibi mi?"</p>

  <p class="calibre7">"Mantıksal hedef orası olacaktır. Eski Başkan Tanayama onun ziyaret edilmesini istiyordu ama çok daha ilginç yıldızlar olduğunu belirtmek isterim. Sirius ondan sadece dört kere daha uzaktır ve bize bir beyaz cüceyi yakından gözlemleme fırsatını verecektir."</p>

  <p class="calibre7">"Dr. Wendel, ille de Tanayama’nın nedenleriyle olmasa bile sanırım hedef Komşu Yıldız olmalı. Başka bir yıldıza gidip döndüğünüzü kabul edelim. Başka bir yıldızın yakınlarına kadar gittiğinizi nasıl kanıtlayacaksınız?"</p>

  <p class="calibre7">Wendel şaşırmıştı. "Kanıtlamak mı? Anlayamadım."</p>

  <p class="calibre7">"Yani bu uçuşun sahte olduğu iddialarına nasıl karşı çıkacaksınız?"</p>

  <p class="calibre7">"Sahte mi?" Wendel öfkeyle ayağa fırladı. "Bunu bir hakaret olarak kabul ediyorum."</p>

  <p class="calibre7">Koropatsky’nin sesi birden emredici bir ton aldı. "Oturun, Dr. Wendel. Herhangi bir şeyle suçlanıyor değilsiniz. Ben ilerde olacak bir durumu şimdiden dile getiriyor ve bundan korunma çarelerini arıyorum. İnsanlık hemen hemen üç yüzyıl önce uzaya taşındı. Bu, tarihin unutulmuş bir dönemi değildir ve bu dünyada çok iyi hatırlanır. O günlerde ilk uydular atıldığında, o uyduların gönderdikleri her şeyin sahte olduğunu iddia edenler çıktı. Ayın görünmeyen yüzünün fotoğraflarının sahte olduğu öne sürüldü. Hatta Dünyanın uzaydan çekilen ilk fotoğrafları bile Dünyanın düz olduğuna inananlar tarafından sahtelikle suçlandı. Şimdi Dünya ışıkötesi uçuşa sahip olduğunu iddia edince bu tür güçlüklerle karşılaşabiliriz."</p>

  <p class="calibre7">"Ama neden, Sayın Başkan? Böyle bir şey konusunda yalan söyleyebileceğimizi neden düşünsünler?"</p>

  <p class="calibre7">"Sevgili Dr. Wendel, çok safsınız. Albert Einstein kozmolojiyi icat eden yarı tanrısal varlık olarak görülmüştür üç yüzyıldır. Kuşaklar boyunca insanlar ışık hızını mutlak bir sınır olarak kabul etmişlerdir. Bu düşüncelerinden kolay kolay vazgeçmeyeceklerdir. Nedensellik ilkesi -ki bir nedenin bir sonuçtan önce gelmesinden daha temel bir şey olamaz-bile çiğnenmiş görünmektedir. Bu bir.</p>

  <p class="calibre7">"İkinci olarak, Dr. Wendel, Yerleşim Birimleri hem kendi yurttaşlarını hem de Dünyalıları bizim yalan söylediğimiz konusunda inandırmayı kendi çıkarları için uygun bulacaklardır. Bu bizim kafamızı karıştıracak, bizi polemiklere sürükleyecek, zamanımızı boşa geçirtecek ve onlara bize yetişme fırsatı yaratacaktır. Onun için soruyorum size: Bu uçuşun gerçek olduğunu gösterecek kesin bir kanıt var mıdır?"</p>

  <p class="calibre7">Wendel buz gibi bir sesle, "Sayın Başkan, döndükten sonra bilim adamlarının gemiyi incelemelerine izin verebilirim," dedi. "Kullanılan teknikleri anlatırız...."</p>

  <p class="calibre7">"Hayır, hayır, lütfen daha ileri gitmeyin. Bu ancak sizin kadar bilgili bilim adamlarını ikna edebilir."</p>

  <p class="calibre7">"O zaman gökyüzünün ve yakın yıldızların birbirlerine kıyasla daha değişik açılardan fotoğraflarını gösteririz. Bunların yerlerindeki bu değişiklikten bizim Güneşe göre nerede olduğumuz kesinlikle hesaplanabilir."</p>

  <p class="calibre7">"Bu da bilim adamları için. Sıradan bir insanı ikna edemez."</p>

  <p class="calibre7">"Ziyaret ettiğimiz yıldızın yakından çekilmiş fotoğraflarını gösterebiliriz. Bu bizim Güneşimizden tümüyle değişik olacaktır."</p>

  <p class="calibre7">"Ama yıldızlararası yolculuk konusundaki bütün holovizyon programlarında yapılan bir şey bu. Bilimkurgu hikâyelerinin her gün kullandığı bir oyun. O zaman sizinki ‘Galaksi Hâkimi’nden daha fazla bir şey olamaz."</p>

  <p class="calibre7">"O zaman ben bunun başka bir yolunu bilmiyorum," dedi Wendel dişlerini gacırdatarak. "İnsanlar inanmayacaklarsa inanmasınlar. Bu sizin sorununuz. Ben sadece bir bilginim."</p>

  <p class="calibre7">"Doktor Wendel, lütfen kızmayın. Kolomb yedi yüz elli yıl önce okyanus seferinden döndüğünde kimse kendisini sahtecilikle suçlamadı. Neden? Günkü ziyaret ettiği yeni toprakların yerli insanlarını getirmişti yanında."</p>

  <p class="calibre7">"Çok iyi ama canlı yaşama sahip dünyalar bulup örnek getirme olasılığı çok azdır burada."</p>

  <p class="calibre7">(Belki. Rotor’un Uzak Araştırma ile Komşu Yıldızı bulduğuna, sonra da Güneş Sistemini terk ettiğine inanılıyor. Bir daha dönmediklerine göre Komşu Yıldıza gidip orada kalmaları ve hâlâ orada olmaları mümkündür."</p>

  <p class="calibre7">"Başkan Tanayama da buna inanıyordu. Ancak ışıkhızı aracıyla yapılacak bu yolculuk iki yıl sürerdi. Bir kaza, bilimsel bir yetersizlik /a da psikolojik sorunlardan bu yolculuğu tamamlayamamış da olabilirler. Bu da dönmelerinin nedeni olabilir."</p>

  <p class="calibre7">"Yine de oraya varmış olabilirler," diye ısrar etti Koropatsky.</p>

  <p class="calibre7">"Varmış olsalar bile yaşanabilir bir dünya bulamayınca yıldızın çevresinde yörüngeye girmiş olabilirler. Yol boyunca kendilerini durduramayan yalnızlık ve psikolojik baskılar burada durdurmuştur ve şu anda Komşu Yıldızın çevresinde dönen sadece ölü bir Yerleşim Birimidir."</p>

  <p class="calibre7">"O zaman gördüğünüz gibi hedefiniz bu olmalı. Günkü oraya gittiğinizde ölü ya da canlı, Rotor’u arayacaksınız. Her ne olursa olsun Rotor’a ait olduğu kesin olan bir şey getirirseniz herkes yıldızlara gidip döndüğünüze inanacaktır." Adam gülümsedi. "Ben bile inanırım o zaman ve bu da, benim yıldızlara gittiğinizi nasıl kanıtlayacağınız sorumu yanıtlamış olur. Öyleyse göreviniz bu olacaktır. Hiç merak etmeyin Dünya bu iş için gereken parayı ve işçiyi size sağlayacaktır."</p>

  <p class="calibre7">Teknik noktaların dile getirilmediği yemekten sonra Koropatsky Wendel’e döndü, dostça ama altındaki buz gibiliği saklamayan bir sesle, "Yine de bunu başaracak sadece üç yılınız olduğunu unutmayın," dedi. "En fazla üç yıl."</p>

  <p class="calibre7">"Demek benim küçük kurnazlığıma gerek kalmadı," dedi Crile Fisher.</p>

  <p class="calibre7">"Hayır. Yarışta geçilecekleri tehdidine gerek kalmadan devama kararlıydılar. Onları rahatsız eden şey ki bu Tanayama’yı hiç rahatsız etmemişti, sahtecilik iddialarına karşı mücadele etmek zorunda kalmaları. Tanayama herhalde Rotor’u yok etmek istiyordu. Bu yapıldığı sürece Dünya istediği kadar ‘Sahte’ diye yırtınabilirdi."</p>

  <p class="calibre7">"Bunu yapmazlardı. O, Rotor’un yok edildiğini kendisine gösterecek bir şey getirtirdi. Böylece bunu dünyaya da kanıtlamış olurdu. Bu yeni Başkan nasıl biri?"</p>

  <p class="calibre7">"Tanayama’nın tam aksi. Yumuşak görünüyor ama Dünya Kongresinin onu en az Tanayama kadar yönetilmesi güç biri olarak bulacaklarını sanıyorum. Bütün iş yerine yerleşmesi."</p>

  <p class="calibre7">"Konuşmasından bana aktardığın kadarıyla Tanayama’dan daha mantıklı görünüyor."</p>

  <p class="calibre7">"Öyle, ama o sahtecilik sözüne çok içerledim. Uzay uçuşlarının sahtelerinin yapılabileceğini düşünmek! Bu herhalde Dünyalıların uzay duygularının bulunmamasından olacak. Bu uçsuz bucaksız dünyada yaşıyorsunuz ve çok az bir iki istisna dışında buradan hiç ayrılmıyorsunuz. Uzay fikri olmaması da bundan herhalde."</p>

  <p class="calibre7">Fisher güldü. "Eh, ben o bir iki istisnadan biriyim. Sen de Birimlisin. Böylece ikimiz de bu gezegene bağlı değiliz."</p>

  <p class="calibre7">"Öyle," diyen Wendel yan gözle baktı erkeğe. "Kimi zaman benim Yerleşim Birimli olduğumu unutuyor gibisin ama."</p>

  <p class="calibre7">"İnan bana, bunu hiç unutmuyorum. Kendi kendime, ‘Tessa Birimlidir! Tessa Birimlidir!’ diyorum."</p>

  <p class="calibre7">"Bunu başka biri düşünüyor mu acaba?" Tessa elini salladı. "İşte inanılmaz güvenlik önlemleri altındaki Uzaykent. Neden? Yerleşim Birimlere karşı. Bütün iş onlar başlamadan ışıkötesi uçuşu başarmak. Ve bu projenin başında kim var? Bir Yerleşim Birimli."</p>

  <p class="calibre7">"Projenin başında olduğun beş yıldan beri bunu ilk kez mi düşünüyorsun?"</p>

  <p class="calibre7">"Hayır, zaman zaman aklıma gelir. Ama anlayamıyorum. Bana güvenmekten korkmuyorlar mı?"</p>

  <p class="calibre7">Fisher güldü. "Hayır. Sen bir bilginsin."</p>

  <p class="calibre7">"Ee?"</p>

  <p class="calibre7">"Bilginler herhangi bir topluma bağlı olmayan paralı askerler olarak kabul edilirler. Bir bilgine ilginç bir problemle ihtiyacı kadar para ve adam ver, bunların kimin verdiğini düşünmez bile. Gerçekçi ol, senin Dünyayı da, Adelia’yı da, Birimleri de, hatta tüm olarak insanlığı da umursadığın yok. Sen sadece ışıkötesi uçuşun ayrıntıları üstünde çalışmak istiyorsun ve bunun ötesinde bir bağlılığın yok kimseye."</p>

  <p class="calibre7">"Her bilimadamı bu tipin içine girmez. Ben buna girmiyor olabilirim."</p>

  <p class="calibre7">"Bunun da farkında olduklarından eminim, Tessa; o yüzden sürekli gözetim altında bulunuyor da olabilirsin. En yakın çalışma arkadaşlarının görevlerinin başında senin hareketlerin"! denetim altında tutmak ve hükümete rapor vermek geldiğine inanıyorum."</p>

  <p class="calibre7">"Umarım kendinden söz etmiyorsundur."</p>

  <p class="calibre7">"Yani benim yanında sürekli kalmamın nedeninin casusluk, olduğunu hiç düşünmediğini mi söylemek istiyorsun şimdi?"</p>

  <p class="calibre7">"Doğrusunu istersen bunu arasıra düşünmedim değil."</p>

  <p class="calibre7">"Ama bu benim işim değil. Ben güvenilemeyecek kadar sana yakın olan biriyim. Ve bu yüzden benim hakkımda da raporlar yazıldığından eminim. Seni mutlu ettiğim sürece..."</p>

  <p class="calibre7">"Çok soğukkanlı bir insansın, Crile. Böyle bir şeyde komik olan ne var?"</p>

  <p class="calibre7">"Komik falan değil. Gerçekçi olmaya çalışıyorum. Benden bıktığın anda yerimi kaybedebilirim. Mutsuz bir Tessa verimsiz bir Tessa olabilir ve ben de senin yanından alınırım, yerime başka biri verilir. Ne de olsa senin mutluluğun onlar için benimkinden önemlidir ve ben bunu mantıklı görürüm. Gerçekçiliğim; gördün mü?"</p>

  <p class="calibre7">Wendel uzanıp Crile’ın yanağını okşadı. "Hiç merak etme sen, sanırım senden bıkamayacak kadar alıştım sana. Gençliğimde kanım kaynarken erkeklerimden bıkıp başımdan atardım ama şimdi..."</p>

  <p class="calibre7">"Çok zahmetli bir iş, değil mi?"</p>

  <p class="calibre7">"Öyle düşünürsen, öyle. Ama kendime göre.... âşık da olabilirim." .</p>

  <p class="calibre7">"Ne demek istediğini anlıyorum. Soğukkanlı aşk huzur verici olabilir. Ama bunu yanıtlamanın zamanı şimdi değil sanırım. Koropatsky ile konuşmanı anlatıp o sahtecilik iddiasını içinden atman gerek."</p>

  <p class="calibre7">"Bir gün kurtulurum bundan. Ama başka bir şey daha var. Biraz önce sana Dünyalıların uzay duygusu bulunmadığını söylemiştim."</p>

  <p class="calibre7">"Evet."</p>

  <p class="calibre7">"Bak sana bir örnek vereyim. Koropatsky’nin uzayın boyutları konusunda hiçbir fikri yok. Komşu Yıldıza gidip Rotor’u bulmaktan söz! etti. Bu nasıl yapılacak? Sık sık bir asteroid bulur ama yörüngesini hesaplayamadan hemen kaybederiz. O kayıp asteroidi bulmak, bütün çağdaş araçlarımızla bile, ne kadar zaman alır bilir misin? Kimi zaman yıllarca. Uzay büyüktür, bir yıldızın hemen yanında olsa bile, Rotor da küçüktür."</p>

  <p class="calibre7">"Evet, ama bir asteroidi yüz bin tanesinin arasında ararız. Rotor ise Komşu Yıldızın çevresinde tektir."</p>

  <p class="calibre7">"Bunu kim söyledi sana? Komşu Yıldızın bizim anladığımız anlamda bir gezegen sistemi olmasa bile, şu ya da bu kalıntılarla çevrili olmadığım bilmiyoruz."</p>

  <p class="calibre7">"Ama bunlar ölü asteroidler gibi ölü kalıntılar olacaktır. Rotor işleyen bir Birim olacağına göre geniş bir radyasyon yayılıyordur, bunu da seçmek kolay olsa gerek."</p>

  <p class="calibre7">"Rotor işleyen bir Birim ise. Ya değilse? O zaman o da bir asteroiddir ve bulunması çok güç olabilir. Hatta belirli bir zaman süreci içinde bunu başaramayabiliriz de."</p>

  <p class="calibre7">Fisher yüzündeki keder çizgilerini saklayamadı.</p>

  <p class="calibre7">Wendel erkeğe yaklaştı, kolunu omzuna attı. "Sevgilim, durumu biliyorsun. Bundan kaçamazsın."</p>

  <p class="calibre7">Fisher boğulur gibi bir sesle, "Ama onlar kurtulmuş olabilirler," dedi. "Değil mi?"</p>

  <p class="calibre7">"Olabilirler. O zaman bizim için çok iyi olur. Radyasyonlarından kolayca buluruz onları. Ve bundan da ötesi..."</p>

  <p class="calibre7">"Evet."</p>

  <p class="calibre7">"Koropatsky Rotor’u bulduğumuzu kanıtlayacak bir şey getirmemizi istiyor. Birkaç ışık yılını birkaç ayda aldığımızı ancak böylece kanıtlamış olacakmışız. Peki, ama inandırıcı ne getirebiliriz? Bir parça maden ya da tahta mı? Olmaz. Rotor’dan geldiği iddia edilebilecek bir maden parçasını giderken yanımıza almış olabiliriz. Rotor’a özgü bir şey -sadece Yerleşim Birimlerinde var olabilen bir şey - getirirsek bunun da sahte olduğu iddia edilebilir."</p>

  <p class="calibre7">"Ancak Rotor işleyen, canlı bir Birimse, bir Rotorluyu bizimle dönmesi için ikna edebiliriz. Parmak izleri, DNA analizi gibi şeyler Rotorlunun gerçek olduğunu kanıtlar. Hatta diğer Yerleşim Birimlerinde ya da Dünyada belirli bir Rotorluyu tanıyanlar olabilir. Koropatsky böyle birini getirmemizin gerekli olduğunu ima edercesine konuştu. Kolomb’un yolculuğundan: dönerken yerlileri getirdiğini söyledi.</p>

  <p class="calibre7">"Ancak," Wendel sözüne devam etmeden derin derin içini çekti. "Canlı ya da cansız getireceğimiz şeylerin de bir sınırı vardır. Bir gün Birimler kadar büyük yıldız gemilerimiz olacaksa da, bu ilk gemimiz küçük ve sonraki ölçülere kıyasla, ilkel olacaktır. Bir tek Rotorlu getirebiliriz ancak; birden fazlasını alamayız, o yüzden seçimimizi çok dikkatli yapmamız gerekecek."</p>

  <p class="calibre7">"Kızım Marlene," dedi Fisher.</p>

  <p class="calibre7">"Gelmek istemeyebilir. Biz sadece dönmeye istekli olan birini alabiliriz. Binlerce kişi arasında bunu isteyecek biri çıkacaktır, ama kızın gelmek istemezse..."</p>

  <p class="calibre7">"Marlene gelmek isteyecektir. Onunla ben konuşurum. Ben onu kandırırım."</p>

  <p class="calibre7">"Annesi gitmesini istemeyebilir."</p>

  <p class="calibre7">"Onu da kandırırım. Bir yolunu bulurum."</p>

  <p class="calibre7">Wendel yine içini çekti. "Senin bu umutla yaşamana izin veremem, Crile. Kızın istese bile onu alamayacağımızı görmüyor musun?"</p>

  <p class="calibre7">"Neden?"</p>

  <p class="calibre7">"Buradan ayrıldığında bir yaşındaydı. Güneş Sistemini hatırlamıyordun Güneş Sisteminde kimse onu tanımaz. Sistemin herhangi bir yerinde bu konuda bir kayıt olduğunu da sanmıyorum. Hayır, en azından orta yaşlı ve başka Birimleri, hatta Dünyayı ziyaret etmiş birini almamız gerekecek."</p>

  <p class="calibre7">Wendel bir süre sustuktan sonra devam etti:</p>

  <p class="calibre7">"Bu iş için karın uygun olabilir. Bana onun bir ara Dünyada öğretim gördüğünü söylememiş miydin? Bunun kayıtlan; vardır ve kendisini tanıyan çıkacaktır. Doğrusunu istersen başka birini almayı yeğlerim ya... "</p>

  <p class="calibre7">Fisher yanıt vermedi.</p>

  <p class="calibre7">"Çok özür dilerim," dedi Wendel. "Benim elimde olan bir şey değil bu."</p>

  <p class="calibre7">"Hele Marlene’in sağ olsun," dedi Fisher. "Ne yapabileceğimizi o zaman düşünürüz."</p>
</body>
</html>
