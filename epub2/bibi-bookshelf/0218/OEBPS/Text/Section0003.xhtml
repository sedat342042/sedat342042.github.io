<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre12"><b class="calibre6"><span class="calibre8" style="text-decoration:underline">İKİ</span></b></span></h1>

  <h2 class="calibre9" id="sigil_toc_id_2"><a class="calibre5" id="bookmark2"></a><span class="calibre13">NEMESİS</span></h2>

  <p class="calibre7">Janus Pitt Eugenia’yı ilk kez on altı yıl önce, Galaksinin olanaklarının kendilerine açıldığı o heyecanlı 2220 yılında susturmuştu:</p>

  <p class="calibre7">O zaman saçları karaydı ve herkesin kendisinden yükselmekte olan bir insan olarak söz etmesine karşın henüz Rotor Başkanı değildi. Ancak Keşif ve Ticaret Dairesinin başkanlığını yapıyordu ve Uzak Araştırma onun sorumluluğu ve büyük ölçüde de onun çalışmalarının sonucuydu.</p>

  <p class="calibre7">Bu, maddeyi ilk kez uzayda ışık hızında giden bir araç yardımıyla uzaya yollama çabasıydı.</p>

  <p class="calibre7">Bilindiği kadarıyla sadece Rotor ışık hızı aracı geliştirmişti ve Pitt de en koyu gizlilik taraftarıydı.</p>

  <p class="calibre7">Bir Konsey toplantısında şunları söylemişti: "Güneş Sistemi çok kalabalıktır. Uzay Yerleşim Birimlerine yer kalmamıştır artık. Asteroid kuşağı bile ancak bir ölçüde yeterli olmaktadır. Kısa bir süre sonra burası da artık rahatsızlık verecek bir kalabalığa erişecektir. Daha da ötesi, her Yerleşim Biriminin kendi ekolojik dengesi vardır ve bu bakımdan birbirimizden kopmaktayız. Başka birisinin mikrop türünü alma korkusuyla ticaret neredeyse durma noktasına gelmiştir.</p>

  <p class="calibre7">"Bunun tek çözümü Güneş Sistemini gürültüsüz patırtısız, daha önce herhangi bir uyarıda bulunmadan terk etmektir. Gelin buradan gidelim ve kendimize yeni insanlık anlayışımız, kendi toplumumuz, kendi yaşam biçimimizle yeni bir dünya yaratabileceğimiz yeni bir yurt bulalım. Bu, bizim sahip olduğumuz Işık hızı aracı olmadan yapılamaz. Başka Yerleşim Birimleri de zamanı pelince bu tekniği öğrenip Güneş Sisteminden ayrılacaklardır. Güneş Sistemi tozlan uzayda uçuşan tohuma kaçmış bir çiçek olacaktır.</p>

  <p class="calibre7">"Ancak önce biz gidersek, belki de ötekiler bizi izlemeden bir dünya bulabiliriz. Oraya öyle köklü bir biçimde yerleşiriz ki diğerleri yenidünyamıza geldikleri takdirde onları başka yerlere gönderecek kadar güçlü olabiliriz. Galaksi büyüktür ve nasıl olsa bir başka yer vardır."</p>

  <p class="calibre7">Buna itirazlar, hem de ateşli itirazlar olmuştu elbette. Alışılmışı terk etme korkusuyla itiraz edenler vardı. Doğdukları gezegene duygu bağıyla bağlı olanların itirazları vardı. Ve sahip oldukları bilgiyi başkalarının da gitmelerini sağlamak için yaymak isteyen idealistler vardı sonra.</p>

  <p class="calibre7">Pitt kazanacağını hiç sanmıyordu. Eugenia Insignia’nın en sağlam dayanağı sağlaması nedeniyle başarmıştı sonunda. Kadının ilk olarak ona gelmesi inanılmaz bir talihti.</p>

  <p class="calibre7">Eugenia o zamanlar gençti, sadece yirmi altı yaşında, evliydi ama hamile değildi. Yüzü heyecandan kızarmıştı, elinde bilgisayardan çıkma kâğıtlar vardı.</p>

  <p class="calibre7">Pitt onun gelmesine kaşlarını çattığını hatırlıyordu. Kendisi Daire Başkanıydı, o ise, bir hiçti ama sonradan görüleceği gibi bir hiç olacağı son anı yaşamaktaydı.</p>

  <p class="calibre7">Ancak o sırada kuşkusuz bilemezdi bunu ve Eugenia’nın zorla içeri girmesine canı sıkılmıştı. Kadının o pek belli heyecanını sıkıntıyla karşılamıştı.</p>

  <p class="calibre7">Elinde tuttuğu her neyse, şimdi onun sonsuz karmaşasına sokacaktı kendisini ve bunu Pitt’i kısa zamanda bitkin düşürecek bir heyecanla yapacaktı.</p>

  <p class="calibre7">Kadın yardımcılarından birine kısa bir özet vermeliydi. Pitt bunu söylemeye karar verdi. "Bana göstermek istediğiniz bazı bilgileriniz olduğunu görüyorum, Dr. Insignia. Zamanı gelince bakarım onlara. Şimdilik yardımcılarımdan birine bırakabilirsiniz." Bir yandan da kapıyı işaret ediyordu kadının gerisin geri dönüp o yönde yürüyeceğini umarak. (Şimdi zaman zaman onun öyle yapmış olması halinde neler olacağını düşünür ve bunu düşünürken bile kanı damarlarında donardı sanki.)</p>

  <p class="calibre7">Ama kadın, "Hayır, Sayın Başkan," dedi. "Sizinle konuşmam gerek, başkasıyla değil." Konuşurken sesi titriyordu sanki içindeki heyecan katlanılamaz bir şeymiş gibi. "Bu en büyük keşif ta... ta..." Ne diyeceğini bilemeyip pes etti. "En büyük keşif."</p>

  <p class="calibre7">Pitt kuşkuyla baktı kadının elindeki kâğıtlara. Ama kendisinde ona bir karşılık verecek heyecan uyanmamıştı. Bu uzmanlar kendilerinin mikro, dünyalarında kaydettikleri bir mikro ilerlemenin hep düzen-yıkıcı olduğunu düşünürlerdi.</p>

  <p class="calibre7">Bıkkın bir sesle, "Pekâlâ, Doktor, bunu kısaca anlatabilir misiniz?" dedi.</p>

  <p class="calibre7">"Korunma durumunda mıyız, efendim?"</p>

  <p class="calibre7">"Korunma durumu neden gerekiyor ki?"</p>

  <p class="calibre7">"Bunu başkasının duymasını istemiyorum, ta ki... ta ki, hiç kuşku kalmayana kadar tekrar tekrar kontrol edilene kadar. Aslında benim hiçbir kuşkum yok. Derdimi pek anlatamıyorum, değil mi?"<sup class="calibre14">;</sup></p>

  <p class="calibre7">"Hayır," dedi Pitt. Bir düğmeye bastı. "Korunmaya girdik. Şimdi anlatın bakalım."</p>

  <p class="calibre7">"Hepsi burada. Size göstereyim."</p>

  <p class="calibre7">"Hayır. Önce anlatın. Sözlü olarak. Kısaca."</p>

  <p class="calibre7">Kadın derin bir soluk aldı. "Sayın Başkan, en yakın yıldızı buldum." Gözleri iri iriydi, soluk soluğa kalmıştı.</p>

  <p class="calibre7">Pitt, "En yakın yıldız Alfa Centauri’dir ve dört yüzyıldan beri bilinmektedir," dedi.</p>

  <p class="calibre7">"O bizim bildiğimiz en yakın yıldız, ama bilebileceğimiz en yakın olanı değil. Ben daha yakın bir tane buldum. Güneşin uzak bir yoldaşı var. Buna inanabilir misiniz?"</p>

  <p class="calibre7">Pitt dikkatle baktı kadına. Tipik bir davranış. Eğer yeteri kadar genç, yeteri kadar hevesli, yeteri kadar deneysiz iseler, her seferinde zamanından önce patlayıverirlerdi böyle.</p>

  <p class="calibre7">"Emin misin?" diye sordu.</p>

  <p class="calibre7">"Evet. Gerçekten eminim. Size verileri göstereyim. Bu gökbilimdeki en heyecan verici şey, ta... "</p>

  <p class="calibre7">"Eğer böyle bir şey varsa... Ve bana verileri göstermeyin. Sonra bakarım. Anlatın bana. Alfa Centauri’den daha yakın bir yıldız varsa, bu neden keşfedilmedi şimdiye kadar? Bunu keşfetmek neden size kaldı, Dr. Insignia?" Sesinin alaycı olduğunu biliyordu ama kadının buna aldırış bile etmediği belliydi. Bunu fark edemeyecek kadar heyecanlıydı.</p>

  <p class="calibre7">"Bir neden var. Yıldız kara bir bulut ardında. Bizimle yoi- daş yıldız arasında bir toz bulutu. Toz olmasaydı sekizinci dereceden bir yıldız olacak ve mutlaka görülecekti. Toz ışığı kesiyor ve bunu on dokuzuncu derecede bir yıldız yapıyor. Milyonlarca soluk yıldızın arasında kayboluyor yani. Onu fark etmek için bir neden yoktu. Kimse bakıp aramadı çünkü. Bu yıldız Dünya’nın güney gökküresinin altlarında, o yüzden Yerleşme günlerinden öncesinin teleskoplarının çoğu o yöne bile doğrultulamazdı."</p>

  <p class="calibre7">"Durum böyle ise, siz nasıl gördünüz?"</p>

  <p class="calibre7">"Uzak Araştırma yardımıyla. Bu Komşu Yıldız ve Güneş birbirlerine bağlı olarak durumlarını değiştirirler. Ben Güneş ile onun milyonlarca yıllık bir dönem içinde çok yavaş olarak ortak bir çekim merkezi çevresinde dolaştıklarını kabul ettim. Bir iki yüzyıl önce, öyle bir durum almış olabilirlerdi ki. Komşu Yıldızı, bulutun bir kenarında tüm parlaklığıyla görebilirdik, ama bunun için yine teleskopa ihtiyacımız olacaktı ve teleskoplar da altı yüzyıl yaşındaydılar. Komşu Yıldızın Dünyadan görülebileceği yerlerdekilerden daha da yaşlı. Bundan birkaç yüzyıl sonra Yıldız toz bulutunun öteki ucundan yine parlayacak. Ama bizim yüzyıllar beklememiz gerekmez. Uzak Araştırma bunu bizim için yaptı."</p>

  <p class="calibre7">Pitt, içinde bir sıcaklığın uyandığını hissediyordu. "Yani Uzak Araştırma bu Komşu Yıldızın bulunduğu bölgenin fotoğrafını çekti ve uzayda toz bulutunun arkasını görüp Komşu Yıldızı tüm parlaklığıyla görebilecek kadar uzayın derinliklerine mi gitti demek istiyorsun?"</p>

  <p class="calibre7">"Evet. Sekizinci dereceden bir yıldız vardı sekizinci derecede bir yıldızın olmaması gereken yerde ve spektrum analizinden bunun bir kırmızı cüce olduğu anlaşılıyordu. Kırmızı cüceler uzaktan görülemeyecekleri için bunun da yakında olması gerekiyordu."</p>

  <p class="calibre7">"Evet, ama neden Alfa Centauri’den daha yakın?"</p>

  <p class="calibre7">"Doğal olarak Rotor’dan ayni bölgeyi inceledim ve sekizinci dereceden yıldız orada değildi. Ama Uzak Araştırma tarafından çekilen fotoğraflarda görülmeyen bir on dokuzuncu dereceden yıldız vardı onun hemen yanında. Bu on dokuzuncu dereceden olan yıldızın saklanmış olan sekizinci dereceden bir yıldız olduğunu ve ikisinin de tam olarak aynı yerde bulunmamalarının paralaktik yer değiştirme sonucu olması gerektiğini düşündüm."</p>

  <p class="calibre7">"Evet, bunu anlıyorum. İnsan çok uzak bir fon önündeki yakın bir nesneyi çeşitli noktalarda izlediğinde onu değişik yerlerdeymiş gibi görür."</p>

  <p class="calibre7">"Doğru, ama yıldızlar o kadar uzaktalar ki, Uzak Araştırma bir ışık yılının büyük bir bölümü kadar uzayın derinliklerine gitse bile bu yer değişimi uzak yıldızlarda gözle görülebilir bir değişim yaratmaz. Ama yakın bir yıldızda bu olay görülür. Komşu Yıldızda da büyük bir kayma gösterdi. Uzak Araştırmanın dışa doğru bu yolculuğu sırasında çeşitli konumlarında gök küreyi araştırdım. Normal uzaydayken o aralıklarla alınmış üç fotoğraf var ve Uzak Araştırma onu bulutun kenarlarından gördüğü zamanlar Komşu Yıldız epey parlaklaşmıştı. Paralaktik yer değişimi açısından Komşu Yıldızın iki ışıkyılı ötede olduğu anlaşılıyor. Bu da Alfa Centauri’nin yarı mesafesi demek."</p>

  <p class="calibre7">Pitt düşünceli bakışlarla baktı kadının yüzüne, ortaya çöken sessizlikte Eugenia huzursuzlaştı, kendine güveni kayboldu.</p>

  <p class="calibre7">"Başkan Pitt, verileri görmek ister misiniz şimdi?" diye sordu.</p>

  <p class="calibre7">"Hayır. Bana anlattıklarınızla tatmin oldum. Şimdi size bazı sorular sormalıyım. Eğer yanlış anlamadıysam, birinin on dokuzuncu dereceden bir yıldız üzerinde dikkatini toplaması, onun paralaksını almaya çalışıp uzaklığını hesaplaması sizce pek zayıf bir olasılık."</p>

  <p class="calibre7">"Hemen hemen sıfıra yakın."</p>

  <p class="calibre7">"Bize çok yakın olup görünmeyen bir yıldızın dikkati çekmesinin başka bir yolu var mıdır?"</p>

  <p class="calibre7">"Yıldıza dikkatle bakarsanız onun gökyüzünde hemen hemen düz bir çizgi halinde yer değiştiren bir hareketi olduğunu görebilirsiniz."</p>

  <p class="calibre7">"Bu durumda dikkati çeker mi?"</p>

  <p class="calibre7">"Çekebilir, ancak bize yakın da olsalar, bütün yıldızların büyük bir düzenli hareketleri yoktur. Onlar üç boyutta hareket ederler ve biz düzenli hareketi ancak iki boyutlu bir projeksiyonda görürüz. Size bunu şu şekilde anlatabilirim... "</p>

  <p class="calibre7">"Gerek yok, size inanmaya devam ediyorum. Bu yıldızın büyük bir düzenli hareketi var mı?"</p>

  <p class="calibre7">"Buna karar vermek epey uzun sürer. Gökkürenin o bölümünün birkaç eski fotoğrafı var elimde, bunlardan bir düzenli hareket izi çıkarabilirim, ama bunun için daha çalışmam gerek."</p>

  <p class="calibre7">"Ama gökbilimciler bir rastlantıyla yıldızı görseler bu düzenli hareketin göze çarpacağı fikrinde misiniz?"</p>

  <p class="calibre7">"Hayır."</p>

  <p class="calibre7">"O zaman Rotor’da bu Komşu Yıldız konusunu bilen yalnız ikimiziz, Uzak Araştırma aracını gönderen bizler olduğumuz için. Bu sizin alanınız, Dr. Insignia. Uzak Araştırma aracını gönderenin yalnız ikimiz olduğunu kabul ediyor musunuz?"</p>

  <p class="calibre7">"Uzak Araştırma tümüyle gizli bir proje değil, Sayın Başkan. Başka Yerleşim Birimlerinin de deneylerini kabul ettik ve bu kısmını herkesle, hatta bugünlerde gökbilimle pek ilgilenmeyen Dünya ile de konuştuk."</p>

  <p class="calibre7">"Evet, onlar gökbilimini Yerleşim Birimlerine bırakıyorlar ki, mantıklı olanı da bu zaten. Peki, bir Uzak Araştırma gönderen ve bunu gizli tutan başka bir Yerleşim Birimi var mıdır?"</p>

  <p class="calibre7">"Pek sanmam, efendim. Bunun için Işık hızı aracına ihtiyaçları olacaktır ki biz bu tekniği tümüyle gizli tuttuk. Uzayda yapmak zorunda oldukları deneyler kendilerini ele verirdi."</p>

  <p class="calibre7">"Açık Bilim Anlaşmasına göre Uzak Araştırma ile elde edilen bütün bilgiler yayınlanmak zorundadır. Bu, sizin bu konuyu şimdiden... "</p>

  <p class="calibre7">"Elbette ki, hayır!" diye Insignia alınmışçasına sözünü kesti adamın. "Yayınlamadan önce daha pek çok araştırma yapmam gerek. Şu anda elimde sadece size bir sır olarak söylediğim bir ön sonuç var."</p>

  <p class="calibre7">"Ama Uzak Araştırma üzerinde çalışan tek gökbilimci siz değilsiniz. Sonuçlarınızı başkalarına da göstermiş olmalısınız."</p>

  <p class="calibre7">Yüzü kızaran Insignia başını çevirdi. Kendini savunurcasına, "Hayır, göstermedim," dedi. "Bu garipliği ben gördüm. Ben izledim. Önemini ben kavradım. Ben. Ve bunun şerefini de ben almak isterim. Güneşe yakın olan bir tek yıldız var ve ben bilim tarihine onun kâşifi olarak geçmek istiyorum."</p>

  <p class="calibre7">Pitt, görüşmenin başından beri ilk kez gülümsedi. "Ama ondan yakın bir tane daha olabilir."</p>

  <p class="calibre7">"Böyle bir şey olsaydı çok önceden bilinirdi. O kalın toz bulutu olmasaydı benim yıldızım da keşfedilmişti şimdiye kadar. Güneşe daha yakın başka bir yıldızın varolması olanaksızdır."</p>

  <p class="calibre7">"O zaman durum şöyle demek. Dr. Insignia. Komşu Yıldızı bilen sadece ikimiziz. Haklı mıyım? Başka bilen yok, değil mi?"</p>

  <p class="calibre7">"Yok, efendim. Şu ana kadar sadece siz ve ben."</p>

  <p class="calibre7">"Şu ana kadar değil. Ben bunu belirli bazı kişilere söylemeye hazır olana kadar da ikimizin arasında kalmalı."</p>

  <p class="calibre7">"Ama anlaşma... Açık Bilim Anlaşması..."</p>

  <p class="calibre7">"Göz ardı edilmeli. Her şeyin bir istisnası vardır. Sizin bu buluşunuz Yerleşim Birimi güvenliğiyle ilgilidir. Ortada bir güvenlik sorunu olunca da keşfinizi açıklayamayız. Işık hızı aracını açıklamıyoruz, değil mi?"</p>

  <p class="calibre7">"Ama Komşu Yıldızın varlığının Birim güvenliğiyle bir ilgisi yok ki?"</p>

  <p class="calibre7">"Tam aksine, Dr. Insignia. Belki farkında değilsiniz ama siz insan ırkının kaderini değiştirebilecek bir şey buldunuz."</p>

  <p class="calibre11">* * *</p>

  <p class="calibre7">Eugenia donmuş kalmıştı olduğu yerde.</p>

  <p class="calibre7">"Oturun," dedi Pitt. "Suç ortağı olduğumuz için dost olmalıyız artık. Bundan böyle yalnız olduğumuzda ben sana Eugenia diyeceğim, sen de bana Janus."</p>

  <p class="calibre7">Insignia itiraz etti. "Bu doğru olmaz bence."</p>

  <p class="calibre7">"Böyle olması gerek, Eugenia. Soğuk ve resmi davranışlarla suç ortaklığı yapamayız."</p>

  <p class="calibre7">"Ama ben kimseyle suç ortaklığı yapmak istemiyorum ki. Ayrıca Komşu Yıldız konusundaki gerçekleri saklamanın amacını da anlamıyorum."</p>

  <p class="calibre7">"Bence sen bu şerefi kaçıracağından korkuyorsun."</p>

  <p class="calibre7">Insignia yalnızca bir an duraksadı. "Son bilgisayar cipine iddiaya girebilirsin ki, evet, Janus. Ben hakkımı istiyorum."</p>

  <p class="calibre7">"Bir an Komşu Yıldızın varlığını unut," dedi Pitt. "Bir süredir Rotor’un Güneş Sistemini terk etmesini savunduğumu biliyorsun. Bu konuda senin tutumun nedir? Sen de Güneş Sisteminden ayrılmamızı istiyor musun?"</p>

  <p class="calibre7">Insignia omuzlarını silkti. "Bundan pek emin değilim. Bir gök nesnesini yakından görmek hoş olurdu, ama aynı zaman da bu biraz ürkütücü, değil mi?"</p>

  <p class="calibre7">"Yani yurdumuzu terk etmek mi?"</p>

  <p class="calibre7">"Evet."</p>

  <p class="calibre7">"Ama bu yurdumuzu terk etmek olmaz ki. Yurdumuz, evimiz burası. Rotor." Eliyle çevresini işaret etti. "Bu da seninle gelecek."</p>

  <p class="calibre7">"Yine de, Sayın, Janus, Rotor bir yurdun tümü değildir. Komşularımız var, başka Yerleşim Birimleri var, Dünya gezegeni, koskoca Güneş Sistemi var."</p>

  <p class="calibre7">"Epey kalabalık bir mahalle. Sonunda, istesek de istemesek de içimizden bazıları gitmek zorunda kalacak. Bir zamanlar dünyada öyle bir dönem yaşandı ki, bazı insanlar dağları ve okyanusları aşmak zorunda kaldılar. İki yüzyıl önce de Dünya sakinleri Yerleşim Birimlerine gitmek için terk ettiler gezegenlerini. Bu da, çok eski bir hikâyenin bir adımı sadece."</p>

  <p class="calibre7">"Anlıyorum, ama yine de yerlerini hiç terk etmeyen insanlar vardı. Dünyada hâlâ yaşayanlar var. Dünyanın küçük bir köşesinde sayısız kuşaklar boyunca yaşayan insanlar var."</p>

  <p class="calibre7">"Sen de bu yerlerinden kıpırdamayanlardan mı olmak istiyorsun?"</p>

  <p class="calibre7">"Kocam Crile öyle istiyor sanırım. Senin fikirlerin konusunda sözlerini hiç sakınmıyor, Janus."</p>

  <p class="calibre7">"Rotor’da düşünce’ ve konuşma özgürlüğü olduğu için benden hoşlanmamakta serbesttir. Ben sana bir şey daha sormak istiyorum. Rotor’da ya da başka yerde insanlar Güneş Sistemini terk etmeyi düşündüklerinde nereye gitmek isterler?"</p>

  <p class="calibre7">"Alfa Centauri’ye elbette. Herkesin en yakın olarak gördüğü yıldız odur. Işık hızı aracıyla bile ortalama ışık hızından hızlı gidemeyeceklerine göre bu yolculuk dört yılımızı alır. Başka yerler çok daha uzun sürer ve dört yıllık bir yolculuk da epey uzundur."</p>

  <p class="calibre7">"Peki, daha hızlı gitmek mümkün olsa ve Alfa Centauri" den çok uzaklara gidebilsen nereye gitmek isterdin?"</p>

  <p class="calibre7">Insignia bir süre düşündükten sonra, "Yine Alfa Centauri’ ye sanırım," dedi. "Bir bakıma yine eski mahallerimizde kalırdık. Gökteki yıldızlar yine aynı gibi görünürdü. Bu da bize rahatlatıcı bir duygu verirdi. Yurdumuza yakın olurduk dönmek istediğimiz takdirde. Üstelik üç yıldızlık Alfa Centauri sisteminin en büyüğü olan Alfa Centauri A hemen hemen Güneşin ikizidir. Alfa Centauri B daha küçüktür ama çok da küçük değildir. Bir kızıl cüce olan Alfa Centauri C’yi saymazsan bile bir taşla iki yıldız, hatta iki gezegen dizisi /urmuş olursun."</p>

  <p class="calibre7">"Peki, bir Yerleşim Birimindekiler Alfa Centauri’ye gitseler, orada yaşanabilir bir ortam bulup yerleşerek yeni bir dünya kursalar ve Güneş Sisteminde böyle bir şey olduğu bilinse diye düşünelim. Ondan sonraki Yerleşim Birimleri Güneş Sisteminden ayrılma kararı yerseler nereye giderlerdi?"</p>

  <p class="calibre7">Insignia bir an bile duraksamadan, "Alfa Centauri’ye elbette," dedi.</p>

  <p class="calibre7">"Demek insan türü belirli yerlere gider ve biri başardığı takdirde diğerleri de onu izler, sonunda yenidünya eskisi kadar kalabalıklaşır, ortaya çeşitli kültürlerde insanlar ve daha sonra da değişik ekolojili Yerleşme Birimleri çıkar."</p>

  <p class="calibre7">"O zaman da başka yıldızlara göç başlar."</p>

  <p class="calibre7">"Ama Eugenia, bir yerde başarı öteki Yerleşim Birimlerini kendisine çekecektir. Yaşanabilir bir yıldıza, iyi bir gezegene koşacaktır herkes."</p>

  <p class="calibre7">"Sanırım haklısın."</p>

  <p class="calibre7">"Ama iki ışıkyılı uzakta, yani Alfa Centauri’nin yarısı kadar uzaklıkta bir yıldıza gidersek ve bunu bizden başka kimse bilmezse, bizi kim izler?"</p>

  <p class="calibre7">"Komşu Yıldızı öğrenene kadar hiç kimse."</p>

  <p class="calibre7">"Bu da çok uzun bir zaman alabilir. O uzun süre içinde insanlar yığınlar halinde Alfa Centauri’ye ya da başka bir iki yere gideceklerdir. Kapılarının hemen eşiğindeki kızıl cüce yıldızı görmeyecekler, ya da görseler bile onun insanların yaşamasına elverişli olmadığını düşüneceklerdir. Tabii eğer orada insanların yaşadıklarını bilmiyorlarsa."</p>

  <p class="calibre7">Insignia kararsızca baktı Pitt’e. "Bütün bunlar ne demek oluyor? Komşu Yıldıza gidersek ve bunu kimse bilmezse... bunun ne avantajı var bize?"</p>

  <p class="calibre7">"Oraya yerleşebiliriz, avantajı bu. Yaşanabilir bir gezegen de varsa... "</p>

  <p class="calibre7">"Olamaz. Kızıl cüce yıldız çevresinde olamaz."</p>

  <p class="calibre7">"O zaman oradaki hammaddelerden yararlanarak bir dizi yeni Yerleşim Birimi kurarız."</p>

  <p class="calibre7">"Yani bize daha çok yer mi olabilir demek istiyorsun?"</p>

  <p class="calibre7">"Evet. Arkamızdan gelmeleri durumunda olacağından çok daha geniş yerimiz olur."</p>

  <p class="calibre7">"Biraz daha zaman kazanmamıza yarar bu, Janus. Sonunda Komşu Yıldızı da doldururuz, bizden başkası oraya gitmemiş olsa bile. İki yüz yıl yerine beş yüz yıl. Bunun ne farkı var ki?"</p>

  <p class="calibre7">"Hayal edebileceğin her şey, Eugenia. Yerleşim Birimleri akıllarına esip de geldikleri sürece bin ayrı kültür beraberinde Dünyanın acıklı tarihinin tüm nefretini ve uyumsuzluklarını getirecektir. Biz orada bir süre yalnız olursak kültür ve ekolojide tek örnek olacak bir Yerleşim Birimleri düzeni kurabiliriz. Çok daha iyi bir şey olur bu, daha az karmaşık, daha az anarşik."</p>

  <p class="calibre7">"Daha da az ilginç. Daha az çeşitli. Daha az canlı."</p>

  <p class="calibre7">"Hiç de değil. Çeşitliliğe sahip olacağımızdan eminim. Değişik Yerleşme Birimlerinin aralarında farklılıklar olacaktır ama en azından bu farklılıkların çıkacağı bir tek ortak nokta olacaktır. Yanılıyor olsam bile bunun denenmesi gereken bir şey olduğunu görmen gerek. Bir yıldızı böyle mantıklı bir gelişmeye ayırıp başarılı olup olmayacağını neden görmeyelim? Bir yıldız alırız, kimsenin ilgilenmediği bir kızıl cüce ve burada yeni ve büyük bir olasılıkla da daha iyi bir toplum yaratıp yaratamayacağımızı görürüz.</p>

  <p class="calibre7">"Ne yapabileceğimizi görelim," diye devam etti. "Enerjimizin yararsız kültürel farklar tarafından eritilmediği ve genel biyolojimizin sürekli olarak yabancı ekolojik baskılarla yozlaştırmadığı bir ortamda neler yapabileceğimizi görelim."</p>

  <p class="calibre7">Insignia etkilendiğini hissediyordu. Başarılı olmadıkları takdirde bile insanlık bir şey öğrenecekti, böyle şeyin başarılamayacağını. Bir de başarırlarsa?</p>

  <p class="calibre7">Ama başını salladı. "Yararsız bir düş bu. Komşu Yıldız, biz ne kadar saklarsak saklayalım, günün birinde nasıl olsa keşfedilecektir."</p>

  <p class="calibre7">"İyi ama senin keşfinin ne kadarı rastlantıydı, Eugenia? Gerçekçi ol şimdi. Yıldızı rastlantıyla gördün. Başka bir haritada gördüğünle onu karşılaştırman da bir rastlantı. Gözden kaçırmış olamaz mıydın? Benzer koşullar altında başkaları da gözden kaçıramazlar mı?"</p>

  <p class="calibre7">Insignia yanıt vermediyse de, kadının yüz ifadesi Pitt’e yetmişti.</p>

  <p class="calibre7">Kendi sesi de yumuşamıştı artık, ipnotize eder gibiydi. "Sadece yüz yıllık bir gecikme olsa. Bize yeni bir toplum kurmak için sadece yüz yıl tanınsa, kendimizi koruyacak kadar güçlü ve büyümüş olur, arkamızdan gelenleri yanımızdan geçip başka dünyalara gitmeleri için zorlayabilirdik. Bundan daha fazla bir süre saklanmamız gerekmezdi."</p>

  <p class="calibre7">Insignia yine susuyordu.</p>

  <p class="calibre7">"Seni inandırabildim mi?" diye sordu Pitt.</p>

  <p class="calibre7">Kadın ona döndü. "Tümüyle değil."</p>

  <p class="calibre7">"O zaman düşün bunu. Ve senden bir tek şey isteyeceğim. Düşündüğün sürece Komşu Yıldız konusunda kimseye bir şey söyleme. Onunla ilgili verileri de ver ben saklıyayım. Ortadan kaldıracak değilim. Söz veriyorum sana. Komşu Yıldıza gideceksek onlara ihtiyacımız olacak. Hiç olmazsa bu kadarını kabul edebilir misin, Eugenia?"</p>

  <p class="calibre7">"Peki," dedi kadın belli belirsiz bir sesle. Sonra birden ateşlendi. "Bir şey var ama. Yıldızın adını ben koyacağım. Ona bir ad verirsem o zaman benim yıldızım olur."</p>

  <p class="calibre7">Pitt gülümsedi. "Adını ne koymak istiyorsun? Insignia Yıldızı mı? Eugenie Yıldızı mı?"</p>

  <p class="calibre7">"Hayır. O kadar da aptal değilim. Ona Nemesis adını vermek istiyorum."</p>

  <p class="calibre7">"Nemesis mi?"</p>

  <p class="calibre7">"Evet."</p>

  <p class="calibre7">"Neden ama?"</p>

  <p class="calibre7">"Yirminci yüzyıl sonlarında Güneş’in bir Komşu Yıldızının olabileceği hakkında kısa süreli bir düşünce gelişmişti. O zaman bir sonuç alınamadı. Komşu Yıldız bulunmadı ama bu konuda yazılan eserlerde hep ‘Nemesis’ diye anıldı. O cesur düşünürleri onurlandırmak istiyorum."</p>

  <p class="calibre7">"Nemesis mi? O adı taşıyan bir Yunan tanrıçası yok muydu? Hem de pek hoş olmayan bir tanrıça?"</p>

  <p class="calibre7">"İntikam Tanrıçası, Ceza Tanrıçası. Dile pek süslü bir sözcük olarak girmişti. Kontrol ettiğimde bilgisayar onu ‘eski, modası geçmiş’ olarak tanımladı."</p>

  <p class="calibre7">"Peki, o eskiler neden bu adı vermişler?"</p>

  <p class="calibre7">"Bir kuyrukluyıldız bulutuna ilişkin bir şey yüzünden. Anladığım kadarıyla Güneşin çevresinde dönen Nemesis böyle bir bulutun içinden geçmiş ve her yirmi altı milyon yılda bir Dünyanın büyük bölümlerini öldüren kozmik fırtınalara neden olmuş."</p>

  <p class="calibre7">Pitt şaşırmış görünüyordu. "Sahi mi?"</p>

  <p class="calibre7">"Pek değil. Bu düşünce pek kalıcı olmadı ama ben yine de adının Nemesis olmasını istiyorum. Ve kayıtlara adını benim verdiğimin geçmesini de."</p>

  <p class="calibre7">"Sana söz veriyorum, Eugenia. Yıldızı sen buldun ve bu kayıtlarımıza böyle geçecek. Zamanı gelip de insanlığın geri kalan kısmı Nemesis bölgesini keşfettiklerinde yıldızı kimin nasıl bulduğunu öğreneceklerdir. Senin yıldızın, senin Nemesis’in Güneşten sonra insan uygarlığı üzerinde parıldayan ilk yıldız olacak. Ve dünyadan başka bir yerde doğan bir insan uygarlığının üzerinde parlayan ilk yıldız."</p>

  <p class="calibre7">Pitt kadının arkasından bakarken kendinden emindi. Hizaya girecekti o da. Yıldızın adını vermesini kabul etmesi çok iyi olmuştu. Hiç kuşkusuz kendi yıldızına gitmek isteyecekti. Kendi yıldızı çevresinde mantıklı ve düzenli bir uygarlığın, tüm Galaksi’ye dağılacak bir uygarlığın kurulmasını benimseyecekti.</p>

  <p class="calibre7">Bu parıltılı geleceğin hayaliyle rahatlayacakken birden kendi doğasına tümüyle yabancı olan hafif bir dehşetle titredi.</p>

  <p class="calibre7">Neden Nemesis? Kadının aklına ona İntikam Tanrıçasının adını vermek neden gelmişti?</p>

  <p class="calibre7">Pitt, bunu kötü bir işaret olarak düşünecek kadar zayıftı neredeyse.</p>
</body>
</html>
