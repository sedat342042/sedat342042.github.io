<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">YİRMİ BİR</span></h1>

  <h2 class="calibre9" id="sigil_toc_id_21"><a class="calibre5" id="bookmark0"></a><span class="calibre6">BEYİN TARAMA</span></h2>

  <p class="calibre7">Siever Genarr ana kızdan yüz ifadesiyle bile özür dileyerek, "Kusura bakmayın," dedi. "Marlene’e işimin pek zamanımı almadığını söylemiştim ama bundan hemen sonra enerji kaynağımızda bir mini kriz yaşandığı için bu toplantımızı ertelemek zorunda kaldım. Zaten önemli olmayan kriz neyse sona erdi. Bağışlandım mı?"</p>

  <p class="calibre7">"Elbette, Siever," dedi Insignia. Huzursuz olduğu belliydi. "Pek rahat bir üç gün geçirdiğimizi söyleyemeyeceğim. Burada kaldığımız her saatin Marlene’in içinde bulunduğu tehlikeyi arttırdığını hissediyorum."</p>

  <p class="calibre7">"Ben Erythro’dan hiç korkmuyorum, Siever Amca."</p>

  <p class="calibre7">"Pitt’in Rotor’da bize bir şey yapacağını sanmıyorum," dedi Insignia. "Bunu biliyor, yoksa bizi buraya göndermezdi."</p>

  <p class="calibre7">"Ben ikinizi de memnun etmeye çalışacağım," dedi Pitt. "Pitt’in açıkça yapıp yapamayacağı şeylerin dışında bir de dolaylı olarak yapabilecekleri vardır, Eugenia, bu yüzden senin bu Erythro korkunun Pitt’in kararlılığını ve şeytani zekâsını küçümsemene yol açtırmasına dikkat etmelisin. Rotor’a dönerseniz bunu onun kararına rağmen yapacağınız için sizi hapsedebilir, Yeni Rotor’a sürgüne gönderebilir, hatta yeniden buraya yollayabilir.</p>

  <p class="calibre7">"Erythro’ya gelince, ilk başlardaki şiddetini kaybetmiş görünüyorsa da, Veba tehlikesini gözardı edemeyiz. Ben de senin kadar istemiyorum Marlene’i bu tehlikeye atmayı." Marlene bıkkınlıkla, "Tehlike falan yok," diye mırıldandı.</p>

  <p class="calibre7">"Siever, bu konuşmayı Marlene’in önünde yapmamız doğru değil," dedi Insignia.</p>

  <p class="calibre7">"Yanılıyorsun. Onun önünde konuşmamızı istiyorum. Ne yapması gerektiğini ikimizden de iyi bildiğine inanıyorum. O. aklının koruyucusudur ve bizim görevimiz de ona mümkün olduğunca az müdahale etmektir."</p>

  <p class="calibre7">Insignia’nın boğazından belirsiz bir ses yükseldi ama Genarr, sesinde bir acımasızlık havasıyla devam etti: "Bu konudaki fikirlerini duymak istediğim için onun da burada bulunmasını istiyorum."</p>

  <p class="calibre7">"Ama onun fikirlerini biliyorsun. Dışarı çıkmak istiyor. Ve sen de, onun tılsımlı olduğu için istediğini yapmasına izin vermemizi istiyorsun."</p>

  <p class="calibre7">"Kimse tılsımdan ya da onu dışarı bırakmaktan söz etmedi. Ben bütün önlemleri aldıktan sonra bir deney yapmamızı istiyorum."</p>

  <p class="calibre7">"Ne gibi?"</p>

  <p class="calibre7">"Önce beyninin taranmasını istiyorum." Genarr kıza döndü. "Bunun gerekli olduğunu anlıyor musun, Marlene? Bir itirazın var mı?"</p>

  <p class="calibre7">Marlene’in kaşları hafifçe çatıldı. "Beynim daha önce de tarandı. Herkesin gibi. Okula zaten beyin taraması yapılmadan başlanmaz. Sonra tam bir sağlık muayenesi gerektiğinde... "</p>

  <p class="calibre7">"Biliyorum," dedi Genarr. "Bu son üç günü pek de boşuna geçirmedim." Masasının üstündeki bilgisayar kâğıtlarını gösterdi. "Sana yapılan beyin taramalarının hepsi burada."</p>

  <p class="calibre7">Marlene, sakin bir sesle, "Ama her şeyi söylemiyorsun, Siever Amca," dedi.</p>

  <p class="calibre7">"Ha!" dedi Insignia zafer dolu bir sesle. "Ne saklıyor, Marlene?"</p>

  <p class="calibre7">"Benim hakkımda biraz kaygılı. Benim güvencede olduğuma tam olarak inanmıyor. Kararsız."</p>

  <p class="calibre7">"Bu nasıl olabilir?" diye sordu Genarr. "Senin güvenliğin konusunda çok kararlıyım."</p>

  <p class="calibre7">"Bence onun için üç gün bekledin,, Siever Amca. Kararsızlığını görmemem için kendini kararlı göstermeye çalıştın. Ama bu bir işe yaramadı. Hâlâ görebiliyorum kararsızlığını."</p>

  <p class="calibre7">"Marlene, böyle bir şey görüyorsan, bu, en küçük bir tehlikeyi bile hoş karşılamayacak kadar sana değer verdiğimdendir."</p>

  <p class="calibre7">"En küçük bir tehlikeyi bile hoş karşılamıyorsan bir anne olarak benim neler hissettiğimi sanıyorsun?" dedi Insignia öfkeyle. "Sen bu kararsızlığın için Marlene’in tıbbi mahremiyetini çiğneyip beyin tarama verilerini elde ettin demek."</p>

  <p class="calibre7">"Öğrenmek zorundaydım. Öğrendim de. Yetersiz bunlar."</p>

  <p class="calibre7">"Nasıl yetersiz?"</p>

  <p class="calibre7">"Kubbenin ilk günlerinde. Veba arka arkaya görüldüğü sıralarda, yaptığımız ilk işlerden biri daha ayrıntılı bir beyin tarama aygıtı geliştirmek ve verileri değerlendirecek daha etkin bir bilgisayar yapmak olmuştu. Bunu Rotor’a göndermedik. Pitt’in Vebayı saklamak için o abartılı isteği Rotor’da geliştirilmiş bir tarayıcının aniden ortaya çıkmasını önledi. Bu pek çok gerek- ‘siz soru ve söylentilere yol açabilirdi. Bence gülünç, ama pek çok şeyde olduğu gibi bunda da Pitt’in dediği oldu. Bu yüzden, Marlene, sen komple bir beyin taraması geçirmedin ve şimdi bunun bizim makinemizde yapılmasını istiyorum."</p>

  <p class="calibre7">Marlene geriledi. "Hayır."</p>

  <p class="calibre7">Insignia’nın yüzünde bir umut ışığı belirdi. "Neden, Marlene?"</p>

  <p class="calibre7">"Çünkü Siever Amca bunu söylerken daha da kararsız oldu birden."</p>

  <p class="calibre7">"Hayır..." Genarr sustu, ellerini kaldırdı, çaresizce iki yanına indirdi sonra. "Neden uğraşıyorum sanki? Marlene, yavrum, birden kaygılandıysam, bunun nedeni akli normallik ölçüsü olarak kabul edilecek çok ayrıntılı bir taramaya ihtiyacımız olmasıdır. Erythro’da bir mikrop kapmışsan ve bunun sonucunda çok küçük bir akli bozukluk oluşsa, sana bakmak ya da seninle konuşmakla fark edilemeyecek bu şey taramada ortaya çıkar. Ben ayrıntılı bir taramadan söz edince, başka türlü ortaya çıkmayacak bu durumu düşününce refleks bir hareketle kaygılandım elbette. Senin sezinlediğin bu işte. Haydi, Marlene, sezdiğin bu kararsızlık ne kadar? Bir rakam söyle."</p>

  <p class="calibre7">"Çok değil, ama orada işte," dedi kız. "Ben sadece sizin kararsız olduğunuzu sezebiliyorum, bunun nedenini değil. Belki de bu özel tarama tehlikelidir."</p>

  <p class="calibre7">"Nasıl olabilir ki? Kullanılmış zaten... Marlene, Erythro’nun sana zarar vermeyeceğini biliyorsun. Peki beyninin taranmasının da zarar vermeyeceğini bilemiyor musun?"</p>

  <p class="calibre7">"Hayır."</p>

  <p class="calibre7">"Peki, sana bir zarar vereceğini biliyor musun?"</p>

  <p class="calibre7">Bir an susan kız, istemeye istemeye, "Hayır," dedi.</p>

  <p class="calibre7">"Peki nasıl oluyor da Erythro’dan eminsin ve beyin taramasından emin değilsin?"</p>

  <p class="calibre7">"Bilmiyorum. Erythro’nun bana bir zarar vermeyeceğini biliyorum, ama beyin taramasının vermeyeceğini bilmiyorum."</p>

  <p class="calibre7">Genarr gülümsedi. Rahatladığını anlamak için fazla bir yetenek gerekmezdi.</p>

  <p class="calibre7">"Neden rahatladın öyle, Siever Amca?"</p>

  <p class="calibre7">"Bu sezgi gücün uydurma olsaydı -önemsenmek için, genel bir romantiklikten- bunu her şeye uygulardın. Ama bunu yapmıyorsun. Seçim yapıyorsun. Bazı şeyleri biliyorsun, bazılarını bilmiyorsun. Bu yüzden Erythro’nun sana zarar vermeyeceğini söylediğinde sana inanıyorum ve beyin taramasının kötü bir şey göstereceğinden artık korkmuyorum."</p>

  <p class="calibre7">Marlene annesine döndü. "Haklı, anne. O da rahat şimdi, ben de. Açık saçık belli bu. Bunu sen de görüyor musun?"</p>

  <p class="calibre7">"Benim görüp görmemem önemli değil," dedi Insignia. "Ben kendimi daha iyi hissetmiyorum."</p>

  <p class="calibre7">"Aman anne." Kız Genarr’a döndü. "Kabul ediyorum."</p>

  <p class="calibre11">***</p>

  <p class="calibre7">"Bu hiç de şaşırtıcı değil," diye mırıldandı Genarr.</p>

  <p class="calibre7">Bilgisayar grafiklerinin çiçekli denebilecek karmaşık desenlerine dikkatle bakıyordu. Eugenia da yanı başındaydı ama o bunlardan hiçbir şey anlamıyordu.</p>

  <p class="calibre7">"Şaşırtıcı olmayan ne, Siever?" diye sordu.</p>

  <p class="calibre7">"Bu işin dilini pek bilmediğim için anlatamam doğrusu. Ustamız Ranay d’Aubisson burada olup da anlatsaydı ikimiz de bir şey anlamazdık ya. Ama bana bunu göstermişti..."</p>

  <p class="calibre7">"Salyangoz kabuğuna benziyor."</p>

  <p class="calibre7">"Renkli olduğu için öyle görünüyor. Bu belirli bir fiziki biçimi göstermekten çok bir karmaşıklık ölçümüdür, diyor Renay. Bu ise atipik. Bunu genellikle görmeyiz beyinlerde."</p>

  <p class="calibre7">Insignia’nın dudakları titredi. "Yani hastalığı kapmış mı?"</p>

  <p class="calibre7">"Hayır. Atipik dedim anormal değil. Bunu senin gibi bir • bilgine açıklamam gerekmez sanırım. Marlene’in değişik olduğunu kabul etmelisin. Bir bakıma o salyangoz kabuğunun orada olduğuna memnunum. Beyni tipik olsaydı, -bu özelliğinin nereden geldiğini merak edecektik. Böyle bir numara mı yapıyor, yoksa biz mi karşısında aptalca davranıyoruz, bunu anlayamayacaktık."</p>

  <p class="calibre7">"Peki, ama bir şey... bir şey... olmadığını..."</p>

  <p class="calibre7">"Hastalık mı? Nasıl olabilir ki? Bebekliğinden beri yapılan bütün taramalar elimizde. Atipiklik hepsinde görünüyor."</p>

  <p class="calibre7">"Bunu bana bildirmemişlerdi. Kimse bu konuda bir şey söylememişti."</p>

  <p class="calibre7">"Söyleyemezlerdi. O ilk taramalar epey ilkel aygıtlarla yapılmıştı ve bu özellik bu kadar belirgin bir biçimde görülemezdi. Ancak, bu taramayı yaptıktan ve o ayrıntıyı iyice saptadıktan sonra eskilere dönersek bunu görebiliyoruz. Ranay bunu yaptı bile. Eugenia, ileri beyin tarama tekniği Rotor’da olması gereken bir şeydir. Pitt’in bu yasaklaması yaptığı en aptalca hareketlerden biridir. Pahalıdır elbette."</p>

  <p class="calibre7">"Bedelini öderim," diye mırıldandı Insignia.</p>

  <p class="calibre7">"Saçmalama. Bunu Kubbenin hesabına yazıyorum. Ne de olsa, Veba sırrını çözmede yardımcı olabilir. Bir soru olursa böyle diyeceğim. İşte bu kadar. Marlene’in beyni, hiç olmadığı kadar komple bir şekilde kayda geçti işte. En küçük bir hasar bile olsa ekranda görünür artık."</p>

  <p class="calibre7">"Bunun ne kadar ürkütücü bir şey olduğunu tahmin edemezsin," dedi Insignia.</p>

  <p class="calibre7">"Seni suçlayamam. Ancak Marlene o kadar kendine güveniyor ki, onun dediğini yapmamak elimde değil. Bu sağlam güvenlik duygusunun ardında bir anlam olduğundan eminim. Bu nasıl olabilir ki?"</p>

  <p class="calibre7">Genarr salyangoz kabuğunu gösterdi. "Bu ne sende var ne de bende. O yüzden ikimiz de onun bu güvenlik duygusunu nereden ve nasıl aldığını söyleyemeyiz. Ama onda bu var ve biz de bu yüzden onu dışarı bırakmalıyız."</p>

  <p class="calibre7">"Neden tehlikeye atalım ama? Onu tehlikeye atmamız gerektiğine beni inandırabilir misin?"</p>

  <p class="calibre7">"İki nedeni var bunun. Bir kere kararlı görünüyor ve ben onun karar verdiği bir şeyi ergeç elde edeceğine inanıyorum. Bu durumda da, kendisini uzun süre önleyemeyeceğimize göre olanı kabul edip göndermeliyiz. İkincisi de, bunun sonunda Veba hakkında bir şeyler öğrenmemiz olasılığı var. Bunun ne olacağını bilemiyorum, ama Veba konusunda ek bilgi sağlayabilecek en küçük bir şey bile çok değerlidir."</p>

  <p class="calibre7">"Benim kızımın aklı pahasına değil."</p>

  <p class="calibre7">"İş buna gelmeyecek. Bir kere, Marlene’e inancımın tam olmasına ve herhangi bir tehlike bulunmadığına inanmama karşın senin hatırın için tehlike olasılığını en azına indirmek için elimden geleni yapacağım. Dışarı hemen çıkarmayacağız. Örneğin önce onu birkaç kere Erythro üzerinde uçururum. Gölleri, ovaları, tepeleri görür. Hatta denize kadar da gidebiliriz. Bir kere görmüştüm -çırılçıplak bir güzellik, ama tümüyle kıraçtır. Görebileceği hiçbir yaşam belirtisi yoktur- yalnız prokaryotlar vardır, onlar da suyun içinde olduğundan görülmezler. Bu tekdüze boşluk onu itebilir ve dışarıya olan ilgisini kaybedebilir.</p>

  <p class="calibre7">"Ancak hâlâ gitmek, ayağının altında Erythro toprağını hissetmek istiyorsa, o zaman E-tulumu giydiririz."</p>

  <p class="calibre7">"E-tulumu nedir?"</p>

  <p class="calibre7">"Erythro tulumu. Uzay tulumu gibi ama basınçlı havası yoktur. Çok hafif bir plastik ve tekstil karışımı. Kızılötesi ışınlardan koruyan bir başlık, suni hava deposu ve havalandırması da var. Kısacası E-tulumlu bir insan Erythro ile temas halinde değildir. Ve bundan başka, yanında biri olacak."</p>

  <p class="calibre7">"Kim? Ben kendimden başka kimseye güvenemem."</p>

  <p class="calibre7">Genarr gülümsedi. "Senden daha uygun olamayan birini düşünemezdim. Erythro hakkında hiçbir şey bilmiyorsun ve ayrıca da ondan korkuyorsun. Seni dışarı göndermeye cesaret edemem. Bak, güveneceğimiz tek kişi, sen değilsin, benim."</p>

  <p class="calibre7">"Sen mi?" Insignia’nın ağzı açık kalmıştı.</p>

  <p class="calibre7">"Neden olmasın? Burada Erythro’yu benden iyi tanıyan yok ve Marlene’de Vebaya bağışıklık varsa, bende de var demektir. On yıldır buradayım ve henüz hastalanmadım. Daha da ötesi, uçağı ben yönetebilirim ki, bu da başka bir pilota ihtiyaç olmayacak demektir. Sonra ben Marlene’le gidersem onu çok yakından kollayabilirim. Çok az da olsa olağandışı bir şey yapacak olursa hemen Kubbeye getirip beyin tarama aygıtının altına sokabilirim."</p>

  <p class="calibre7">"O zaman da iş işten geçmiş olacak."</p>

  <p class="calibre7">"Hayır. Vebayı ya hep, ya hiçbir şey olarak görmemelisin. Hafif, hatta çok hafif vakalar da görülmüştür. Ve hafif etkilenmiş insanlar normal yaşamlar sürdürmüşlerdir. Marlene’e bir şey olmayacak, bundan eminim."</p>

  <p class="calibre7">Insignia sessizce oturuyordu koltuğunda, her nasılsa küçücük ve savunmasız.</p>

  <p class="calibre7">Genarr kolunu kadının sırtına attı. "Haydi, Eugenia, bir hafta için unut bunu. Marlene’in en az bir hafta, hatta Erythro’yu havadan göstererek inadını kırabilirsem, daha da fazla bir süre dışarı çıkmayacağına söz veriyorum sana. Uçakta da güvenlik içinde olacak. Şu ana gelince, bak sana ne diyeceğim, sen gökbilimcisin, değil mi?"</p>

  <p class="calibre7">"Bunu biliyorsun."</p>

  <p class="calibre7">"Yani yıldızlara hiç bakmazsın. Gökbilimciler asla bakmazlar yıldızlara. Şu anda Kubbenin üstünde gece var, haydi gözlem güvertesine çıkıp yıldızlara bakalım. Pırıl pırıl bir gece var dışarda ve hiçbir şey yıldızlara bakmak kadar insana huzur veren bir şey olamaz. İnan bana."</p>

  <p class="calibre11">* * *</p>

  <p class="calibre7">Doğruydu bu. Gökbilimciler yıldızlara bakmazlardı. Buna gerek yoktu. İnsan teleskoplara, kameralara ve spektroskopa bilgisayarla kumanda eder, bilgisayarı da programlar yönlendirirdi.</p>

  <p class="calibre7">Bütün çalışma, analizler ve grafik örneklemeler aletler tarafından yapılırdı. Gökbilimciler sadece soruları sorar, sonra da yanıtları incelerlerdi. Bunun için de yıldızlara bakmak gerekmezdi.</p>

  <p class="calibre7">Insignia, insanlar yıldızlara öyle boş boş nasıl bakarlar, diye düşündü. Bir insan gökbilimciyse, öyle anlamsızca bakar mıydı? Sadece bakmak bile insanın huzurunu kaçırmaya yeterdi. Yapılacak işler, sorulacak sorular, çözülecek sırlar vardı ve insan bir süre sonra kuşkusuz hemen laboratuvarına döner birtakım aletleri işletir, zihnini de bir roman okuyarak ya da bir holovizyon gösterişi seyrederek dinlendirirdi.</p>

  <p class="calibre7">Insignia, Siever Genarr odasına girip ayrılmadan önce öteberisini toparlarken bunları söylüyordu. (Siever oldum olası düzenliydi, Insignia gençlik günlerinde bu huyu için ne kadar kızdığını hatırlıyordu. Oysa belki de hayranlık duyması gerekirdi o zaman. Siever’in o kadar çok erdemli yanı var ki, diye düşündü, oysa Crile...)</p>

  <p class="calibre7">Düşüncelerini acımasızca sürükleyip başka bir yana çekti.</p>

  <p class="calibre7">"Doğrusu gözlem güvertesine ben de pek çıkmam," diyordu Genarr. "Yapacak hep başka bir şey vardır. Gittiğim zamanlarda da hemen hemen sadece ben olurum orada. Yanında bir arkadaş olmak iyi olacak. Yürü haydi!"</p>

  <p class="calibre7">Genarr küçük bir asansöre girdi. Insignia Kubbeye geldiğinden beri ilk kez asansöre biniyordu, bir an için Rotor’daydı sanki ancak orada olacağı gibi ne bir çekim gücü hissediyordu ne de Coriolis etkisiyle hafifçe duvara savruluyordu.</p>

  <p class="calibre7">"Geldik," diyen Genarr kadının dışarı çıkmasını işaret etti. Insignia boş odaya girdiği anda birden geriledi. "Açıkta mıyız burada?"</p>

  <p class="calibre7">"Açıkta mı?" Genarr şaşmıştı. "Ha, yani Erythro atmosferinde miyiz diye soruyorsun. Hayır. Hiç korkma. Kesinlikle çizilmeyen elmas kaplı bir cam küre içindeyiz. Bir meteor taşı çarpmasına dayanamaz ama Erythro semalarında da meteor yoktur. Rotor’da da böyle cam var ama..." Genarr’ın sesinde bir gurur seziliyordu. "... Ama bu kalite ve bu çapta değil."</p>

  <p class="calibre7">"Burada size iyi bakıyorlar." Insignia elini uzatıp cama dokundu, orada olduğundan emin olmak istercesine.</p>

  <p class="calibre7">"Buraya insanların gelmesini sağlamak için bunu yapmak zorundalar." Genarr yine cam küreye döndü. "Arasıra yağmur yağar ama, zaten hemen hemen hep bulutludur. Gökyüzü temizlenince bir anda kurur. Geriye kalan kir için de küre günde bir kere özel bir deterjan karışımıyla temizlenir. Otur, Eugenia."</p>

  <p class="calibre7">Insignia yumuşacık, rahat ve kendiliğinden geriye yaslanan koltuğa oturunca havaya bakmakta olduğunu farketti. Genarr’ın da yanında oturduğunu hissetti. Sonra odadaki masaların ve koltukların yerlerinin görülmesini sağlayan küçük gece ışıkları söndü. Bomboş bir dünyanın bulutsuz ve kara kadife kadar koyu gökyüzü kıvılcımlarla bezendi birden.</p>

  <p class="calibre7">Insignia’nın soluğu tutulur gibi oldu. Gökyüzünün teoride ne olduğunu iyi bilirdi. Onu haritalarda, fotoğraflarda görmüştü, gerçeği dışında her biçimde. Şimdi ilginç nesneleri, çalışmaya koyulmasını gereken sırları seçiyor değildi. Bir tek nesneye değil de hepsinin birden oluşturdukları tabloya bakıyordu şimdi.</p>

  <p class="calibre7">Tarihöncesinin geçmişlerinde eskilere yıldız gruplarını ve gökbilimin başlangıcını veren şey yıldızların kendilerinin değil, oluşturdukları biçimlerin incelenmesiydi, diye düşündü.</p>

  <p class="calibre7">Genarr haklıydı. İncecik, hissedilemeyen bir örümcek ağı gibi huzur çöküyordu üzerine.</p>

  <p class="calibre7">Bir süre sonra, uykulu bir sesle, "Teşekkür ederim, Genarr," dedi.</p>

  <p class="calibre7">"Ne için?"</p>

  <p class="calibre7">"Marlene ile gitmeyi önerdiğin için. Kızım için kendi akıl sağlığını tehlikeye attığın için."</p>

  <p class="calibre7">"Ben aklımı falan tehlikeye atıyor değilim. İkimize de bir şey olmayacak. Üstelik... benim kıza karşı babaca bir duygu var içimde. Ne de olsa bizim geçmişimiz çok eskilere uzanıyor, Eugenia, sen ve ben... ben seni hep takdir etmişimdir."</p>

  <p class="calibre7">İçinde bir suçluluk duygusu kıpırdayan Insignia, "Biliyorum," dedi. Genarr’ın duygularının ta başından beri farkındaydı, Genarr duygularını saklayamazdı. Crile ile tanışmadan bunu kabullenmiş, tanıştıktan sonra da sıkıcı bulmuştu.</p>

  <p class="calibre7">"Siever, eğer duygularını incitmişsem özür dilerim," dedi.</p>

  <p class="calibre7">"Gerek yok buna." Bundan sonra çöken sessizlikte öyle bir huzur vardı ki, Insignia kimsenin gelip de kendisini kaplayan bu garip duyguyu bozmamasını dilediğini fark etti.</p>

  <p class="calibre7">Genarr, "İnsanların bu gözlem güvertesine neden gelmedikleri hakkında bir kuram geliştirdim," dedi. "Burada ya da Rotor’da. Orada da gözlem güvertesinin pek kullanılmadığını fark etmiş miydin?"</p>

  <p class="calibre7">"Marlene sık sık giderdi. Bana orada genellikle yalnız olduğunu anlatırdı. Son bir iki yılda da Erythro’yu seyretmeyi sevdiğini söylemişti. Ona daha iyi kulak vermeliydi...""Marlene olağanüstü bir çocuktur. İnsanların canını sıkan ve buraya gelmelerini önleyen şudur sanırım."</p>

  <p class="calibre7">"Ne?" diye sordu Insignia.</p>

  <p class="calibre7">"Şu." Genarr gökyüzünde bir noktayı işaret ediyordu ama karanlıkta kolu görünmüyordu. "O çok parlak yıldız, gökyüzünün en parlak yıldızı."</p>

  <p class="calibre7">"Güneş Sisteminin Güneşi mi?"</p>

  <p class="calibre7">"Evet. Bir müdahaleci o. O olmasaydı gökyüzü bizim Dünyada gördüğümüzden farksız olacaktı. Alfa Centauri yerinde değil, Sirius biraz kaymış ama bunu anlamazdık bile. Bunları saymazsan beş bin yıl önce Sümerler de bunları görüyorlardı. Güneşin dışında hepsini."</p>

  <p class="calibre7">"İnsanların buraya çıkmamasının nedeni Güneş mi yani?"</p>

  <p class="calibre7">"Evet, belki bilinçli olarak değil, ama onu görmenin kendilerini huzursuz yaptığına inanıyorum. Güneşi çok uzak, erişilmez ve tümüyle başka bir Evrenin parçası olarak düşünmek eğilimi vardır. Ama işte şimdi pırıl pırıl karşımızda, dikkatimizi çekiyor ve ondan kaçtığımız için içimizde suçluluk duyguları doğuruyor."</p>

  <p class="calibre7">"Peki gençler ve çocuklar neden gözlem güvertesine çıkmıyorlar öyleyse? Onlar Güneş ve Güneş Sistemi hakkında bir şey bilmezler ki."</p>

  <p class="calibre7">"Bizler onlara olumsuz bir örnek oluşturuyoruz. Biz öldüğümüzde, Rotor’da Güneş Sisteminin sadece bir sözcük olarak kalacağı bir zamanda gökyüzünün yine Rotor’a ait olacağına ve burasının dolacağına inanıyorum, eğer hâlâ varsa."</p>

  <p class="calibre7">"Yani var olmayacak mı diyorsun?"</p>

  <p class="calibre7">"Geleceği göremeyiz, Eugenia."</p>

  <p class="calibre7">"Ama çoğalıyor ve genişliyoruz."</p>

  <p class="calibre7">"Evet öyle, ama ben o yıldız için kaygılıyım."</p>

  <p class="calibre7">"Bizim eski Güneşimiz. Ne yapabilir ki? Bize erişemez ki."</p>

  <p class="calibre7">"Elbette erişebilir." Genarr batı tarafındaki parlak yıldıza bakıyordu. "Dünyada ve Yerleşim Birimlerinde bıraktığımız insanlar bir gün Nemesis’i keşfedeceklerdir. Belki keşfetmişlerdir bile. Belki ışıkhızı desteğini bulmuşlardır. Ben bunu biz ayrıldıktan hemen sonra bulduklarına inanıyorum. Bizim aniden ortadan yok olmamız onları yoğun bir çalışmaya itmiş olmalı."</p>

  <p class="calibre7">"Oradan ayrılalı on dört yıl oldu. Neden hâlâ gelmediler? "Belki de iki yıllık bir yolculuk gözlerini korkutuyordun Rotor’un buna kalkıştığını biliyorlar ama başarıp başaramadığımızı bilemiyorlar. Belki de parçalarımızın Nemesis’ten Güneşe kadar yayıldığını sanıyorlardır."</p>

  <p class="calibre7">"Bizim buna kalkışacak cesaretimiz vardı."</p>

  <p class="calibre7">"Vardı elbette. Pitt olmasaydı Rotor böyle bir şeye kalkışır mıydı sanıyorsun? Bizi harekete geçiren Pitt oldu. Ne Dünyada ne de Birimlerde bir Pitt’in daha olabileceğini hiç sanmıyorum. Pitt’i sevmediğimi bilirsin. Onun yöntemlerini, ahlakını ya da ahlaksızlığını, hilekârlığını, Marlene gibi bir kızı bile mahvına gönderecek soğukkanlılığını sevmiyorum. Ama sonuçlara bakacak olursak tarihe büyük insan olarak geçecektir bir gün."</p>

  <p class="calibre7">"Büyük bir lider olarak," dedi Insignia. "Büyük insan sen- sin, Siever. Arada kesin bir fark vardır."</p>

  <p class="calibre7">"Yine de onların ardımızdan gelmelerini bekliyorum," dedi. "En büyük korkum bu ve Güneş öyle parlarken bu korkum da büyüyor. Güneş Sisteminden ayrılmamızdan bu yana on dört yıl geçti. Bu on dört yıl içinde neler yaptılar? Bunu hiç düşündün mü, Eugenia?"</p>

  <p class="calibre7">"Asla," dedi Insignia, yarı uykulu bir sesle. "Ben daha yakın şeyleri düşünüp kaygılanıyorum."</p>
</body>
</html>
