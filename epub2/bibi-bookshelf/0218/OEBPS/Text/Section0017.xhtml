<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">ON DOKUZ</span></h1>

  <h2 class="calibre9" id="sigil_toc_id_19"><a class="calibre5" id="bookmark3"></a><span class="calibre6">ERYTHRO’DA KALIŞ</span></h2>

  <p class="calibre7">Marlene çekinerek gülümsedi Siever Genarr’a. Canı çektiği zaman adamın odasına girmeye alışmıştı.</p>

  <p class="calibre7">"Seni rahatsız ediyor muyum, Siever Amca?"</p>

  <p class="calibre7">"Hayır, yavrum, pek meşgul bir insan değilim ben. Pitt’in benden kurtulmak için uydurduğu bir iş bu, ben de zaten ondan kurtulmak için kabul etmiştim. Bunu herkese söylemem ama sen insanın yalanını hemen anladığın için sana açıklıyorum."</p>

  <p class="calibre7">"Bu seni korkutuyor mu, Siever Amca? Başkan Pitt’i korkuttu, eğer belli etseydim Aurinel’i de korkuturdu."</p>

  <p class="calibre7">"Beni korkutmuyor, çünkü bunu olduğu gibi kabul ettim, Marlene. Senin karşında bir cam gibi olduğuma alıştırdım kendimi. Doğrusunu istersen böylesi daha da rahat. Yalan söylemek güç bir iş aslında. İnsanlar gerçekten tembel olsalardı yalan söylemezlerdi."</p>

  <p class="calibre7">Marlene yine gülümsedi. "Beni ondan mı seviyorsun? Seni tembel olmanı sağladığım için mi?"</p>

  <p class="calibre7">"Bunu bilemiyor musun?"</p>

  <p class="calibre7">"Hayır. Beni sevdiğini bilebiliyorum ama neden sevdiğini bilemiyorum. Nedenin zihninin içinde kilitli ama ben oraya erişemiyorum." Kız bir an düşündü. "Bazen erişmeyi istiyorum ama." ,</p>

  <p class="calibre7">"Erişemediğin için memnun olmalısın. İnsanların zihinleri pis, karanlık ve rahatsız edici yerlerdir."</p>

  <p class="calibre7">"Neden böyle konuşuyorsun, Siever Amca?"</p>

  <p class="calibre7">"Deneyimlerimden. Bende senin doğal yeteneğin yok ama senden çok bulundum insanlar arasında. Sen kendi zihninin içindekilerden hoşlanır mısın, Marlene?"</p>

  <p class="calibre7">Kız şaşırmıştı. "Bilmem. Neden hoşlanmayayım ki?"</p>

  <p class="calibre7">"Düşündüğün her şeyden hoşlanır mısın? Hayal ettiğin her şeyden? İçindeki her güdüden? Dürüst ol şimdi. Senin duygularını okuyamama karşın dürüst ol."</p>

  <p class="calibre7">"Eh, bazı saçma ya da kötü şeyler düşündüğüm olur. Kimi zaman kızarım ve genellikle yapmayacağım şeyleri yapmayı düşünürüm. Ama bu pek sık olmaz."</p>

  <p class="calibre7">"Sık olmaz mı? Kendi zihnine alışkın olduğunu unutma. Farkında bile olmazsın onun. Giydiğin şeyler gibidir bu. Saçın ensende bukle gibi sarılı ama sen bunun da farkında değilsin. Oysa başkasının saçı ensene dokunsa kaşınır ve katlanılmaz olur. Başka biri seninkinden daha kötü olmayan şeyler düşünür, ama bunlar başkasının düşünceleridir ve onlardan hoşlanmazsın. Örneğin seni neden sevdiğimi bilseydin, benim seni sevmemden hoşlanmazdın. Benim kafamın içindeki nedenleri okumaya kalkışmadan, seni varolan bir şey gibi sevmemi kabul etmek çok daha iyi ve huzur vericidir."</p>

  <p class="calibre7">Marlene beklenildiği gibi soruyu sormakta gecikmedi. "Neden? Nedir bu nedenler?"</p>

  <p class="calibre7">"Seni seviyorum, çünkü bir zamanlar ben şendim."</p>

  <p class="calibre7">"Ne demek istiyorsun?"</p>

  <p class="calibre7">"Yani güzel gözlü ve algılama yeteneğine sahip genç bir kızdım demek istemiyorum. Gençtim, kendimi çirkin bulurdum ve herkesin çirkin olduğum için benden nefret ettiğini sanırdım. Zeki olduğumu bilirdim ve neden herkesin zeki olduğum için beni sevmediğini anlamazdım. İnsanın iyi yanının görmezlikten gelinip kötü yanıyla değerlendirilmesinin haksız olduğuna inanırdım. Çok kırgın ve öfkeliydim, Marlene. Ve insanlara bana davranıldığı gibi davranmayacağıma söz verdim kendi kendime, ancak bu kararımı uygulayabilme fırsatım pek olmadı. Sonra seninle tanıştım. Sen benim kadar çirkin değildin ve benden çok zekiydin, ama senin benden iyi olmanı umursamadım." Adam gülüyordu. "Kendime ikinci bir şans tanımak gibi bir şey oldu bu. Ama senin bunları konuşmak için buraya gelmediğinin farkındayım. Senin gibi algılama gücüm olmayabilir, ama bu kadarını da anlayabiliyorum."</p>

  <p class="calibre7">"Annem için gelmiştim."</p>

  <p class="calibre7">"Oo?" Genarr çok belirgin, hatta acı dolu bir ilgiyle kaşlarını çattı. "Ne var?"</p>

  <p class="calibre7">"İşini bitirdi sayılır biliyorsun. Rotor’a dönerse beni de götürmek isteyecek, değil mi? Onunla gitmeli miyim?"</p>

  <p class="calibre7">"Sanırım evet. Gitmek istemiyor musun?"</p>

  <p class="calibre7">"Hayır, Siever Amca. Burada kalmamın önemli olduğuna inanıyorum ben. Onun için Başkan Pitt’e bizi burada tutmak istediğini bildir. İyi bir mazeret uydurursun sen. Başkan da bizim burada kalmamızdan memnun olacaktır sanırım, hele ona annemin Nemesis’in Dünyayı yok edeceğini saptamış olduğunu söylersen."</p>

  <p class="calibre7">"Bunu sana annen mi söyledi, Marlene?"</p>

  <p class="calibre7">"Hayır, ama söylemesine gerek yoktu. Başkana annemin Güneş Sisteminin uyarılması için onu durmadan sıkıştıracağını da söylersin."</p>

  <p class="calibre7">"Pitt’in benim istediğimi yapmaya hevesli olamayacağı aklına gelmiyor mu? Eğer seninle anneni burada tutmak istediğimi anlarsa bana karşı çıkmak için sizi geri istetebilir."</p>

  <p class="calibre7">"Başkanın bizi geri çağırarak seni kırmak yerine burada bırakarak kendi rahatını düşüneceğinden eminim. Üstelik sen de annemin burada kalmasını istiyorsun, çünkü ondan hoşlanıyorsun."</p>

  <p class="calibre7">"Hem de pek çok. Tüm yaşamım boyunca da hoşlandım ondan. Ama annen benden hoşlanmıyor. Sen bir süre önce onun hep babanı düşündüğünü söylemiştin."</p>

  <p class="calibre7">"Senden her gün biraz daha hoşlanıyor, Siever Amca. Seni çok beğeniyor."</p>

  <p class="calibre7">"Beğenmek sevmek değildir, Marlene. Bunu artık anlıyorsun sanırım."</p>

  <p class="calibre7">Marlene kızardı. "Ben yaşlı insanlardan söz ediyorum."</p>

  <p class="calibre7">"Benim gibi." Genarr başını arkaya atıp güldü. Sonra, "Özür dilerim, Marlene," dedi. "Yaşlılar gençlerin aşkı öğrenmediklerini, gençler ise yaşlıların aşkı unuttuklarını sanırlar ve ikisi de yanılırlar. Erythro Kubbesinde kalmak senin için neden bu kadar önemli, Marlene? Benden hoşlandığın için değil herhalde."</p>

  <p class="calibre7">"Seni seviyorum," dedi Marlene birden ciddileşerek. "Hem de çok. Ama Erythro’yu da sevdiğim için burada kalmak istiyorum."</p>

  <p class="calibre7">"Ama burasının tehlikeli bir dünya olduğunu anlatmıştım."</p>

  <p class="calibre7">"Benim için değil."</p>

  <p class="calibre7">"Vebanın seni etkilemeyeceğinden emin misin hâlâ?"</p>

  <p class="calibre7">"Evet."</p>

  <p class="calibre7">"Bunu nasıl bilebilirsin?"</p>

  <p class="calibre7">"Biliyorum işte. Rotor’dayken bile biliyordum bunu."</p>

  <p class="calibre7">"Peki, ama sonra Vebayı duyunca?"</p>

  <p class="calibre7">"Hiçbir şey değişmedi. Burada kendimi güvencede hissediyorum. Rotor’da olduğundan daha çok hem de."</p>

  <p class="calibre7">Genarr başını salladı. "Bunu anlamadığımı kabul etmek zorundayım." Kızın o görkemli kirpikleriyle yarı yarıya örtülü kara gözlerine, ciddi yüzüne baktı. "Ben senin ifadenden anladığımı söyleyeyim öyleyse," dedi. "Her ne pahasına olursa olsun bu konuda kendi bildiğini yapacak ve Erythro’da kalacaksın."</p>

  <p class="calibre7">"Evet," dedi Marlene. "Ve senden de bana yardımcı olmanı bekliyorum."</p>

  <p class="calibre7">Eugenia Insignia öfkeden patlayacak gibiydi. Sesi yüksek değil ama çok sertti. "Bunu yapamaz, Siever."</p>

  <p class="calibre7">"Elbette yapabilir, Eugenia. Başkan o."</p>

  <p class="calibre7">"Ama mutlak bir despot değildir. Benim de yurttaş olarak haklarım var ve bunlardan biri de dolaşım özgürlüğüdür."</p>

  <p class="calibre7">"Başkan genel olarak ya da bir tek kişi için olağanüstü durum ilân ederse o yurttaşın hakları askıya alınır. 24 Yasasının ruhu aşağı yukarı budur."</p>

  <p class="calibre7">"İyi ama bu, Rotor’un ta kuruluşuna kadar giden tüm yasa ve geleneklerle alay etmek oluyor."&nbsp;</p>

  <p class="calibre7">"Bunu kabul ederim."</p>

  <p class="calibre7">"Peki, ya bunu kabul etmeyip gürültü çıkarırsam..."</p>

  <p class="calibre7">"Eugenia, lütfen. Sözümü dinle. Bırak arkasını. Şimdilik Marlene ile burada kalsan ne çıkar? Burada istendiğinizi biliyorsun."</p>

  <p class="calibre7">"Ne diyorsun sen? Bu, suçlanmadan, yargılanmadan, hüküm giymeden hapis edilmekten farklı bir şey mi olur? Biz ölene kadar burada... "</p>

  <p class="calibre7">"Lütfen itiraz etmeden kabul et. Böylesi çok daha iyi olacak."</p>

  <p class="calibre7">"Nasıl daha iyi?" Insignia’nın sesi hor görülüydü.</p>

  <p class="calibre7">"Marlene senin burada kalmanı istiyor."</p>

  <p class="calibre7">Insignia’nın bakışları donuklaştı. "Marlene mi?"</p>

  <p class="calibre7">"Geçen hafta bana gelip Başkana ikinizin de burada kalmanız için emir verdirtmemi söyledi."</p>

  <p class="calibre7">Insignia çılgın bir öfkeyle doğruldu oturduğu yerde. "Ve sen de bunu yaptın, ha?"</p>

  <p class="calibre7">Genarr şiddetle başını salladı. "Hayır. Şimdi beni dinle. Ben sadece Pitt’e buradaki işinin bittiğini bildirdim ve senin Marlene ile Rotor’a dönmeni mi yoksa burada mı kalmanızı istediğini pek anlayamadığımı belirttim. Bu tümüyle yansız bir görüştü, Eugenia. Göndermeden önce Marlene’e de gösterdim. Marlene de şunu söyledi: ‘Ona bir seçim hakkı tanırsan bizi burada bırakacaktır. Ve gerçekten de öyle oldu."</p>

  <p class="calibre7">Insignia yığılır gibi yaslandı arkasına. "Siever, gerçekten on beş yaşındaki bir kızın sözünü mü dinliyorsun sen?"</p>

  <p class="calibre7">"Ben Marlene’i on beş yaşında olarak görmüyorum. Şunu söyle bana, Rotor’a dönmeyi neden bu kadar çok istiyorsun?"</p>

  <p class="calibre7">"İşim... "</p>

  <p class="calibre7">"İşin falan yok senin. Pitt seni istemiyorsa işin de yok demektir. Dönmene izin verse bile, yerine bir başkasını atadığını göreceksin. Diğer yandan burada kullanabileceğin, kullandığın araçlar bulacaksın, unutma ki, Rotor’da yapamadığın şeyleri yapmak için geldin buraya." "İşimin hiç önemi yok!" diye bağırdı Insignia tam bir tutarsızlıkla.</p>

  <p class="calibre7">"Benim burada kalmamı istediği neden için dönmek istiyorum, anlamıyor musun? Marlene’i yok etmek istiyor o. Oradan ayrılmadan bu Erythro Vebasını bilseydim, asla gelmezdik buraya. Marlene’in akıl sağlığını tehlikeye atamam."</p>

  <p class="calibre7">"Onu ben de istemem. Kendimi feda etmeye hazırım onun için."</p>

  <p class="calibre7">"Ama burada kalırsak bu tehlike var."</p>

  <p class="calibre7">"Marlene senin gibi düşünmüyor."</p>

  <p class="calibre7">"Marlene! Marlene! Onu tanrıça gibi görüyorsun. O ne bilir ki?"</p>

  <p class="calibre7">"Dinle beni, Eugenia. Bunu mantıklıca konuşalım. Marlene’i tehlikede görseydim bir yolunu bulur, ikinizi de Rotor’a gönderirdim. Ama dinle beni. Marlene’in megaloman bir yanı yok, değil mi?"</p>

  <p class="calibre7">Insignia titriyordu. Öfkesi geçmemişti. "Ne demek istediğini anlamadım," dedi.</p>

  <p class="calibre7">"Yani tümüyle hayale dayalı gülünç denilebilecek iddialarda bulunuyor mu?"</p>

  <p class="calibre7">"Elbette ki hayır. Aklı başında bir... neden soruyorsun bunları? Onun herhangi bir iddiada.... "</p>

  <p class="calibre7">"Doğrulanmayan bir iddiada bulunmadığını biliyoruz. Algılama yeteneğiyle böbürlenmedi hiç. Bu, daha çok içinde bulunduğu durumlardan dolayı zorla dışarı vurdu kendini."</p>

  <p class="calibre7">"Peki, ama bütün bunların amacı ne?"</p>

  <p class="calibre7">"Garip sezgisel güçlere sahip olduğunu iddia etti mi?" diye sürdürdü Genarr sözlerini. "Belirli bir şeyin mutlaka olacağını ya da mutlaka olmayacağını sadece kendi sezgilerine dayanarak iddia etti mi?"</p>

  <p class="calibre7">"Etmedi. Kanıtlara dayanıyor. Kanıtsız hiçbir iddiada bulunmuyor."</p>

  <p class="calibre7">"Ama bunu yaptığı bir tek, sadece bir tek durum var. Vebanın kendisine zarar vermeyeceğini iddia ediyor. Rotor’dayken bile Erythro’nun kendisine bir zarar vermeyeceğine inandığını ve Kubbeye geldikten sonra bu inancının arttığını söylüyor. Burada kalmaya kesin kararlı."</p>

  <p class="calibre7">Insignia’nın gözleri irileşti, elini ağzına götürdü. Belirsiz bir ses çıktı ağzından. "Öyleyse..." dedi ve erkeğin gözleri içine baktı.</p>

  <p class="calibre7">"Evet." Genarr da birden korkuya kapılmıştı.</p>

  <p class="calibre7">"Anlamıyor musun? Veba değil mi bu? Kişiliği değişiyor. Aklını etkiliyor hastalık."</p>

  <p class="calibre7">Genarr biran dondu bu düşünce karşısında. "Hayır, olamaz," dedi sonra. "Veba vakalarında böyle bir şey görülmemişti. Veba değil bu."</p>

  <p class="calibre7">"Onun kafası diğerlerinden değişik. Etkilenmesi de değişik olacaktır."</p>

  <p class="calibre7">"Hayır," dedi Genarr umutsuzluk dolu bir sesle. "Buna inanamam. İnanmam. Marlene hastalığa karşı bağışıklığı olduğunu söylüyorsa, bağışık demektir ve onun bu bağışıklığı Veba bilmecesini çözmemizde bize yardımcı olacaktır."</p>

  <p class="calibre7">Insignia’nın yüzü bembeyaz kesildi. "Onun burada kalmasını bunun için mi istiyorsun, Siever? Onu Vebaya karşı araç olarak mı kullanacaksın?"</p>

  <p class="calibre7">"Hayır. Onu kullanmak için burada kalmasını istemiyorum. Ama o kalmak istiyorsa bir araç olabilir, biz bunu istesek de istemesek de."</p>

  <p class="calibre7">"O Erythro’da kalmak istiyor diye onu burada tutacak mısın? Açıklayamadığı ve ikimizin de mantığını göremediğimiz saçma bir istekle istiyor burada kalmayı. Sadece istiyor diye burada kalmasına göz yumacak mısın? Bana bunu söylemek cüretini gerçekten buluyor musun?"</p>

  <p class="calibre7">"Doğrusunu istersen, evet."</p>

  <p class="calibre7">"Senin çocuğun değil o. Benim çocuğum. O bana...."</p>

  <p class="calibre7">"Biliyorum," dedi Genarr. "O sana Crile’dan kalan tek şey.. Öyle bakma yüzüme. Kaybının üstesinden gelemediğini çok iyi biliyorum. Neler hissettiğini çok iyi anlıyorum." Bunu çok hafif bir sesle söylemişti. Sanki elini uzatıp Insignia’nın öne eğilmiş başını okşamak ister gibiydi.</p>

  <p class="calibre7">"Yine de, Eugenia, Marlene gerçekten Erythro’yu keşfetmek istiyorsa, sanırım hiçbir şey bunu önleyemez. Ve Vebanın aklım etkilemeyeceğinden eminse, belki de sadece bu yüzden hastalıktan bir zarar görmeyecektir. Marlene’in saldırgan akıl sağlığı ve güveni akli bağışıklık mekanizması olabilir."</p>

  <p class="calibre7">Insignia başını kaldırdı, gözleri alev alevdi. "Saçma konuşuyorsun. Bir çocuğun bu ani romantikliği karşısında pes etmeye hakkın yok. Senin için bir yabancı o. Onu sevmiyorsun."</p>

  <p class="calibre7">"O benim için yabancı değil ve ben onu seviyorum. Daha da önemlisi, ona hayranım. Sevgi bana onu tehlikeye atacak kadar güven veremez, ama hayranlık bunu verebilir. Biraz düşün bunu."</p>

  <p class="calibre7">Ve öylece oturup birbirlerinin gözlerinin içine baktılar.</p>
</body>
</html>
