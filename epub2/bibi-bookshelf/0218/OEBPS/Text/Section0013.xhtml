<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark3"></a><span class="calibre15">ON DÖRT</span></h1>

  <h2 class="calibre9" id="sigil_toc_id_14"><a class="calibre5" id="bookmark4"></a><span class="calibre6">AVLANMA</span></h2>

  <p class="calibre7">Ayrılış’tan bu yana beş yıl geçmişti artık. Crile Fisher içinse çok daha fazla bir süre geçmiş gibiydi. Rotor geçmişte değil de, başka bir yaşamdaydı sanki sadece giderek artan bir inanmazlıkla hatırlayabildiği bir yaşamda. Orada gerçekten yaşamış mıydı? Bir karısı olmuş muydu?</p>

  <p class="calibre7">Yalnızca kızını açık seçik hatırlayabiliyordu ki orada bile arasıra kafası karışıyor, kimi zaman onu on-onbeş yaşında bırakmış gibi geliyordu kendisine.</p>

  <p class="calibre7">Kuşkusuz Dünyanın Komşu Yıldızı keşfettiği günden bu yana geçen üç yılda yaşamının çok hareketli geçmesinin de bunda etkisi vardı. Yedi ayrı Yerleşim Birimini ziyaret etmişti bu arada.</p>

  <p class="calibre7">Bu Birimlerde kendi deri renginde ve aşağı yukarı onun dilini konuşan ve yaklaşık olarak onun kültürel uyumuna sahip insanlar yaşıyordu. (Dünyada değişik insanların bulunmasının bir yararı da buydu. Dünya her Yerleşim Biriminin insan görüntüsüne uyan bir ajan bulabilirdi.)</p>

  <p class="calibre7">Ama herhangi Birimin içinde kaybolmanın da bir sınırı vardı. Halkına ne kadar benzese yine de konuşmasının bir özelliği vardı ve yerçekim farklarına onlar kadar uyamıyor, alçak çekim bölgelerinde onlar gibi koyamıyordu. Böylece ziyaret ettiği her Birimde kendini açığa çıkaran çeşitli noktalar vardı ve Birime girmeden önce karantinadan ve tıbbi kontrolden geçmiş olmasına rağmen her seferinde biraz irkilerek çekiliyorlardı yanından.</p>

  <p class="calibre7">Her Birimde sadece birkaç gün ya da birkaç hafta kalıyordu. Yarı sabit bir biçimde yerleşmesi ya da Rotor’da olduğu gibi bir aile kurması beklenmiyordu. Ama kuşkusuz Rotor’un ışıkhızı aracı vardı ve Dünya o sırada daha dar alanlarda önemli olan şeyleri arıyordu, en azından kendisi daha belirli önemi olan görevlere gönderilmişti.</p>

  <p class="calibre7">Dünyaya döneli üç ay olmuştu artık. Yeni bir görevden söz edilmediği gibi, kendisi de böyle bir şey için hevesli değildi. Yerinden koparılmaktan, uyum sağlayamamaktan, kendine hep bir turist havası vermekten bıkmıştı.</p>

  <p class="calibre7">İşte şimdi eski dostu ve meslektaşı Garand Wyler kendi Yerleşim Biriminden yeni gelmiş, yorgun gözlerle kendisine bakıyordu. Ceketinin kolunu bir an burnuna götürüp sonra indirirken zarif elinin esmer teni ışıkta parıldamıştı.</p>

  <p class="calibre7">Fisher gülümsedi. Bu jesti bilirdi, kendisi de çok yapmıştı. Her Yerleşim Biriminin yetiştirdiği ürüne, kullandığı baharata, sevdiği parfümlere, kullandığı makine ve yağlara özgü özel bir kokusu vardı. Bu orada pek fark edilmezse de. Dünyaya dönüşte bu kokular insana yapışırdı. İnsan bunu başkalarının fark etmemesi için ne kadar yıkansa, çamaşırlarını yıkasa da kendisi bu kokuyu kolay kolay burnundan atamazdı.</p>

  <p class="calibre7">"Hoş geldin," dedi Fisher. "Senin Birim nasıldı bu kere?"</p>

  <p class="calibre7">"Her zaman olduğu gibi, berbat. Tanayama haklı. Bütün Yerleşim Birimlerinin en çok korkup nefret ettikleri şey değişiklik. Görünüşte, lezzette, davranışta ve yaşamda değişiklik istemiyorlar. Tek örnekliliği seçiyorlar ve bunun dışında her şevden nefret ediyorlar."</p>

  <p class="calibre7">"Haklısın. Ve bu da çok kötü bir şey."</p>

  <p class="calibre7">"Bu da bunun pek hafif, pek duygusuz biçimde dile getirilmesi. Çok kötü. ‘Eyvah, tabağı düşürdüm. Çok kötü.’ ‘Eyvah, bağlantım koptu. Çok kötü.’ Biz burada insanlıktan söz ediyoruz oysa. Dünyanın bütün kültürleriyle, bütün insanlarıyla birlikte yaşama yolu bulması için harcadığı uzun çabadan söz ediyoruz. Bu henüz kusursuz değil, ama bir yüzyıl öncesine kıyaslarsan, cennet. Sonra da uzaya taşınmanın bir yolunu buluyoruz ve bütün bunları bir anda unutup hemen karanlık Çağlara dönüyoruz. Ve sen de, ‘Çok kötü’ diyorsun sadece. Büyük bir faciaya ne tepki ama!"</p>

  <p class="calibre7">"Haklısın," dedi Fisher. "Ama bu konuda yapabileceğim pratik bir şey söyleyemezsen, onu süslü sözlerle suçlamamın ne yararı olabilir ki? Akruma’daydın, değil mi?"</p>

  <p class="calibre7">"Evet."</p>

  <p class="calibre7">"Komşu Yıldızdan haberleri var mı?" "Elbette. Bildiğim kadarıyla haber bütün Yerleşim Birimlerine yayıldı artık."</p>

  <p class="calibre7">"Kaygılılar mı?"</p>

  <p class="calibre7">"Kesinlikle hayır. Neden olsunlar ki? Binlerce yıl var önlerinde.</p>

  <p class="calibre7">Komşu Yıldız pek yakınlara gelmeden ve eğer tehlikeliyse ki bu da kesin değil, çekip gidebilirler. Rotor’a hayran hepsi ve kendilerinin de kaçabilecekleri bir fırsat çıkmasını bekliyorlar." Wyler kaşlarını çatmıştı, sesinde bir burukluk vardı.</p>

  <p class="calibre7">"Hepsi gidecekler ve biz burada kalacağız," diye devam etti. "Sekiz milyar insanı alacak Yerleşim Birimini nasıl yapıp da bunları buradan kurtaracağız?"</p>

  <p class="calibre7">"Tıpkı Tanayama gibi konuştun şimdi. Onları kovalayıp cezalandırmak ya da yok etmek neye yarar ki? Biz yine burada kalmış olacağız. Onlar da uslu uslu geride kalıp Komşu Yıldızı bizimle birlikte bekleseler, durumumuz daha iyi mi olacak?"</p>

  <p class="calibre7">"Bu konuda çok soğukkanlısın, Crile. Tanayama bu konuda çok ateşli ve ben de onun yanındayım. Kendi ışıkhızı aracımızı bulmak için Galaksiyi paramparça edecek kadar ateşli. Rotor’u izleyip havaya uçurmak için istiyor, bunun bir yararı olmasa bile, Komşu Yıldızın gerektirmesi durumunda Dünyadan mümkün olduğu kadar çok insanı çıkarmak için yine buna ihtiyacımız olacak. İşte nedenleri yanlış olsa da, Tanayama’nın şu anda yaptığı bu işte."</p>

  <p class="calibre7">"Peki, ışıkhızı aracımız olursa ve o zaman da sadece bir milyar insanı kurtaracak zamanımız ve kaynağımız olduğunu görürsek, hangi bir milyar olacak bu? Ya baştakiler kendi cinslerinden olanları kurtarmaya kalkışırlarsa?</p>

  <p class="calibre7">"Böyle bir şey düşünülmeyecek kadar acı," diye homurdandı Wyler.</p>

  <p class="calibre7">"Öyle. Bu konuda en küçük bir adım bile atılmadan bizim çoktan ölmüş olacağımıza sevinmeliyiz."</p>

  <p class="calibre7">Wyler’in sesi birden hafifledi. "İşin orasına gelince, en küçük bir adım atıldı galiba. Işıkhızı aracımız var şu anda sanıyorum, yü da her an sahip olmak üzereyiz."</p>

  <p class="calibre7">Fisher bunu kuşkuyla karşıladı. "Bunu da nereden çıkardın? Rüyasını mı gördün yoksa?"</p>

  <p class="calibre7">"Hayır. Tanayama’nın yanında kız kardeşi çalışan bir kadın tanıyorum. Bu yeter mi?"</p>

  <p class="calibre7">"Yetmez elbette. Biraz daha anlat."</p>

  <p class="calibre7">"Anlatacak durumda değilim. Bak, Crile, senin dostunum ben. Merkez’de eski durumunu elde etmen için sana yardım ettiğimi biliyorsun."</p>

  <p class="calibre7">Crile başını salladı. "Biliyorum ve sana minnettarım. Ben de bunun karşılığında yeterli bir hizmet yaptım sanırım."</p>

  <p class="calibre7">"Yaptın ve ben de sana bunun için minnettarım. Simdi sana gizli olan ve senin için önemli ve yararlı olabilecek bazı bilgiler vermek istiyorum. Bunu kabul etmeye ve benden duyduğunu kimseye söylememeye hazır mısın?"</p>

  <p class="calibre7">"Her zaman hazırım."</p>

  <p class="calibre7">"Ne yaptığımızı biliyorsun sanırım."</p>

  <p class="calibre7">"Evet," dedi Fisher. Başka bir yanıt gerektirmeyen bir soruydu bu.</p>

  <p class="calibre7">Merkez’in ajanları beş yıldır (son üç yılda Fisher de onların arasındaydı) Yerleşim Birimlerinin bilgi çöplüklerini didik didik ediyorlardı.</p>

  <p class="calibre7">Rotor’un ışıkhızı aracına sahip olduğu haberi yayıldıktan ve ardından da Rotor Güneş Sisteminden ayrılarak bunu kanıtladığından beri Dünya gibi her Yerleşim Birimi de bunun üstünde çalışıyordu.</p>

  <p class="calibre7">Rotor’un yapmış olduğu her neyse Birimlerden bazılarının, hatta belki de hepsinin bu konuda bölük pörçük bilgilere sahip olduğu düşünülmekteydi. Açık Bilim Anlaşmasına göre bu parçaların hepsi masanın üzerine konulmalıydı ve parçalar birleştirilince belki de herkes bundan yararlanabilecekti. Ancak bu durumda bunu beklemek boşunaydı. Bu yeni teknikten ne gibi yararlı yan etkilerin elde edilebileceği bilinmediğinden her Birim bu alanda birinci olma ve böylece diğerlerinin karşısında önemli bir avantaj elde etme umudunu taşıyordu. Ve eğer bu konuda elinde bir şey varsa bunu sıkı sıkı saklıyordu ve hiçbirinin elinde yeterli bilgi yoktu.</p>

  <p class="calibre7">Yeryüzü Soruşturma Kurulu ile Dünya bütün Birimleri tek tek yoklamaktaydı şimdi. Dünya avlanmaya çıkmıştı ve Fisher de avcılarından biriydi.</p>

  <p class="calibre7">Wyler, "Elimizdekileri birleştirdik ve sanırım bu da yeterli," dedi. "Işıkhızı yolculuğunu yapacağız. Ben Komşu Yıldıza gideceğimizi düşünüyorum. Sen bu yolculuğa katılmak istemez misin?"</p>

  <p class="calibre7">"Neden isteyeyim, Garand? Böyle bir şeyin gerçekleşeceğini pek sanmıyorum ya."</p>

  <p class="calibre7">"Ben ise bundan eminim. Sana kaynağımın adını veremem, ama sözüme güvenebilirsin, inanılır bir kişidir. Elbette ki bu yolculuğu isteyeceksin. Karım görebilirsin. Ya da çocuğunu."</p>

  <p class="calibre7">Fisher huzursuzdu. Günlerinin yarısını o gözleri düşünme- rneye çalışmakla geçirirdi. Marlene şimdi altı yaşında olmalıydı. Roseanne gibi konuşuyordu herhalde, onun gibi insanın aklından geçenleri okuyordu.</p>

  <p class="calibre7">"Saçmalıyorsun, Garand," dedi. Böyle bir uçuş yapılsa bile beni neden alsınlar ki? Oraya uzmanları falan gönderirler. Üstelik Tanayama’nın göndermeyeceği biri varsa, o da benim. Merkeze yeniden alıp görevler vermiş olabilir, ama başarısızlık karşısında ne düşündüğünü bilirsin ve ben de Rotor’da gerçekten düş kırıklığına uğrattım onu."</p>

  <p class="calibre7">"Zaten, işin can alıcı noktası da bu ya. O yüzden uzman sayılırsın. Rotor’a gitmeyi planlıyorsa, orada dört yıl yaşamış olan bir Dünyalıyı nasıl almaz? Rotor’u ve Rotorluları senden iyi anlayan mı var? Onunla görüş. Bunu dile getir. Ama ışıkhızı aracına sahip olduğumuzu bilmediğini unutma. Sadece olasılıklardan söz et. Ve sakın beni işe karıştırma. Benim de bilmemem gereken bir konu bu."</p>

  <p class="calibre7">Fisher’in kaşları çatıldı. Bu olası mıydı? Umutlanmaya bile cesaret edemiyordu.</p>

  <p class="calibre11">* * *</p>

  <p class="calibre7">Ertesi gün Fisher Tanayama ile bir görüşme isteminde bulunma riskini göze alıp alamayacağını düşünürken bu konuda karar vermekten birden kurtuluverdi. Tanayama kendisini çağı itmişti.</p>

  <p class="calibre7">Basit bir ajan Başkan tarafından pek seyrek olarak çağırılırdı. Ve bir ajan Moruk tarafından çağırıldı mı, bu hemen hemen hiç de hayırlı bir şey için değildi. Crile Fisher de kendini gübre fabrikalarına müfettiş olmaya hazırlayarak çıktı amirinin karşısına.</p>

  <p class="calibre7">Tanayama masası ardında oturuyordu. Dünyanın Komşu Yıldızı keşfinden gecen üç yıl içinde Fisher onu pek az ve çok kısa süreli görmüştü. Ve adamda hiçbir değişiklik yoktu. O kadar uzun süredir ufak tefek ve kurumuştu ki, artık yeni bir fiziki değişiklik için yer yoktu vücudunda. Gözlerinin sert bakışında da bir değişiklik yoktu. Üzerinde üç yıl önceki giysiler de olabilirdi.</p>

  <p class="calibre7">Sesinin sertliği aynı ise de, kullandığı ton şaşırtıcıydı. Başkan bütün olasılık hesaplarını altüst ederek onu övmek için çağırtmıştı.</p>

  <p class="calibre7">"Fisher, çok iyi bir iş başardın. Bunu benim ağzımdan duymanı istedim."</p>

  <p class="calibre7">Ayakta olan Fisher (oturması söylenilmemişti) şaşkınlığını güçlükle bastırabildi.</p>

  <p class="calibre7">Başkan, "Bunu açıkça kutlamalıyız, lazer ışını gösterisi, holograf töreni yapamayız. Ama ben sana söylüyorum işte," dedi.</p>

  <p class="calibre7">"Bu yeter Sayın Başkan. Teşekkür ederim."</p>

  <p class="calibre7">Tanayama kısık gözleriyle dimdik baktı Fisher’e. "Söyleyeceklerin bu kadar mı?" diye sordu. "Bir şey sormayacak mısın?"</p>

  <p class="calibre7">"Sizin gerekli bulduğunuzu söyleyeceğinizi tahmin ediyorum, efendim."</p>

  <p class="calibre7">"Bir ajan olarak yetenekli bir insansın. Sen kendin neler öğrendin bakalım?"</p>

  <p class="calibre7">"Hiçbir şey, Sayın Başkan. Ben öğrenmem istenilenin dışında bir şey aramam."</p>

  <p class="calibre7">Tanayama küçük kafasını hafifçe salladı. "Uygun bir yanıt, ama ben uygun olmayanları arıyorum. Neler tahmin ettin bakalım?"</p>

  <p class="calibre7">"Benden memnun görünüyorsunuz, efendim, demek ki getirdiğim bir haber size yararlı olmuş olmalı."</p>

  <p class="calibre7">"Hangi konuda?"</p>

  <p class="calibre7">"Size en yararlı olacak şeyin ışıkhızı aracı tekniğinin elde edilmiş olmasıdır sanırım."</p>

  <p class="calibre7">Tanayama’nın ağzından sessiz bir, ‘Haaaa,’ çıktı. "Peki başka? Bunun böyle olduğunu kabul edersek, bundan sonra ne yaparız?"</p>

  <p class="calibre7">"Komşu Yıldıza gideriz. Rotor’un yerini buluruz."</p>

  <p class="calibre7">"Bu kadarcık mı? Bütün yapacak iş bu mu? Daha ilerisini göremiyor musun?"</p>

  <p class="calibre7">Fisher bir kumar oynamamanın aptallık olacağına karar verdi. Bundan daha iyi bir fırsat ele geçiremezdi.</p>

  <p class="calibre7">"Bundan daha iyi bir iş de bu yeni yöntem yardımıyla Güneş Sisteminin dışına çıkacak ilk Dünya aracında benim olmam olabilir."</p>

  <p class="calibre7">Fisher bunu söylediği anda kaybettiğini ya da kazanmadığını anladı. Tanayama’nın yüzü karardı. Emreden bir sesle, "Otur!" dedi.</p>

  <p class="calibre7">Fisher arkasında, Tanayama’nın sözü üzerine, ilkel kompüterize motoru bu basit sözcüğü anlayan koltuğun kendisine doğru yaklaştığını duydu.</p>

  <p class="calibre7">Koltuğun tam yerinde olup olmadığına bakmadan oturdu. Bakmak Tanayama’ya hakaret etmek olurdu ve şu anda buna yer yoktu.</p>

  <p class="calibre7">"Araçta olmak istemenin nedeni nedir?"</p>

  <p class="calibre7">Fisher sesini yükseltmemeye çalışarak, "Sayın Başkan, Rotor’da karım var," dedi.</p>

  <p class="calibre7">"Beş yıl önce terk ettiğin karın. Seni hoş karşılar mı sanıyorsun?"</p>

  <p class="calibre7">"Bir de çocuğum var, Sayın Başkan."</p>

  <p class="calibre7">"Oradan ayrıldığında kızın bir yaşındaydı. Bir babası olduğunu biliyor mu sanıyorsun? Ya da umurunda mı?"</p>

  <p class="calibre7">Fisher sustu. Bunlar kendisinin de düşündüğü şeylerdi.</p>

  <p class="calibre7">Tanayama kısa bir süre bekledikten sonra, "Ancak Komşu Yıldıza uçuş olmayacak," dedi. "Binebileceğin bir araç olmayacak."</p>

  <p class="calibre7">Fisher bir kere daha şaşkınlığını bastırmak zorunda kaldı. "Özür dilerim, Sayın Başkan. Işıkhızı aracımız var demediniz. ‘Bunun böyle olduğunu kabul edersek...’ dediniz. Seçtiğiniz sözcüklere dikkat etmem gerekirdi."</p>

  <p class="calibre7">"Gerekirdi elbette. Bunu hiç unutmamalısın. Ama ışıkhızı aracımız var. Şimdi Rotor gibi uzayda hareket edebiliriz; ya da en azından uygun ve yeterli bir araç yaptığımız zaman bunu başarabileceğiz, ancak bu da daha bir iki yılımızı alır. Peki, sonra ne olacak? Aracımızla Komşu Yıldıza gitmemizi mi salık veriyorsun sen?"</p>

  <p class="calibre7">Fisher, "Bu bir seçenek kuşkusuz, Sayın Başkan," dedi.</p>

  <p class="calibre7">"Yararsız ama. Düşün bir kere. Komşu Yıldız iki ışıkyılı uzakta. Aracı ne kadar ustaca kullanırsak kullanalım, oraya varmamız iki yıldan fazla sürer. Teorisyenlerim yöntemin bir aracın kısa sürelerde ışıktan daha hızlı gitmesini sağlayacaksa da, sonuçta uzayda bir yere, aynı kaynaktan çıkan bir ışıktan daha kısa sürede varamayacağını söylüyorlar."</p>

  <p class="calibre7">"Ama eğer bu böyleyse..."</p>

  <p class="calibre7">"Öyleyse daracık bir uzay gemisinde iki yıl diğer mürettebatla çok sıkışık bir yerde yaşayacaksın. Buna katlanabilecek misin? Küçük gemilerin uzun yolculuklara hiç çıkmamış olduklarını bilirsin. Bizim bir Yerleşim Birimine ihtiyacımız var, uygun bir çevre sağlayabilecek büyüklükte bir yapı - Rotor gibi. Bunu yapmak ne kadar sürer?"</p>

  <p class="calibre7">"Bilemeyeceğim, Sayın Başkan."</p>

  <p class="calibre7">"Her şey yolunda giderse, on yıl belki de. Herhangi bir kaza ya da aksilik olmadığı takdirde. Yaklaşık yüz yıldır hiç Yerleşim Birimi yapmadığımızı unutma. Son yapılan bütün Birimler diğer Yerleşim Birimleri tarafından yapılmıştır. Biz şimdi birdenbire Birinin yapımına başlarsak bütün Birimlerin dikkatini üstümüze çekeriz ki, bundan kaçınmamız gerekir. Sonra, eğer böyle Birim yapıp da ışıkhızı aracıyla donatabilirsek ve bunu iki ışıkyılı ötedeki Komşu Yıldıza gönderirsek, oraya vardığı zaman ne yapacaktır? Bir Yerleşim Birimi olarak, Rotor’un, eğer varsa, savaş gemileri tarafından kolaylıkla yok edilebilecektir. Rotor’ un bu tür savaş gemileri olduğu da kuşkusuzdur. Ve Rotor’un savaş gemilerinin sayısı bizim Yerleşim Biriminde taşıyabileceklerimizden çok fazla olacaktır. Ne de olsa, onlar üç yıldır oradalar ve biz gidene kadar da orada on iki yıldır yaşıyor olacaklar. Bizim Yerleşim Birimimizi gördükleri anda havaya uçuracaklardır."</p>

  <p class="calibre7">"O zaman, Sayın Başkan...."</p>

  <p class="calibre7">"Bu kadar tahmin yeter, Ajan Fisher. O zaman gerçek uzaydışı yolculuk etme olanağına sahip olmalıyız ki istediğimiz yolu istediğimiz kadar kısa bir sürede alalım."</p>

  <p class="calibre7">"Bağışlayın, Sayın Başkan, bu gerçekten mümkün mü? Kuramsa! olarak bite?"</p>

  <p class="calibre7">"Bunu ne sen ne de ben söyleyebiliriz. Bu konuda kafa yoracak bilim adamları gerek ki, o da bizde yok. Yüz yıldan fazla bir süredir Dünyadan Yerleşim Birimlerine bir beyin göçü devam etmekte. Şimdi bunu tersine çevirmeliyiz. Yerleşim Birimlerindeki en iyi fizikçileri ve mühendisleri Dünyaya gelmeleri için kandırmalıyız. Onlara pek çok şey vaat edebiliriz, ama bunun da çok dikkatli yapılması gerek. Cok açık davranamayız, çünkü o zaman Birimler bizi kesinlikle önleyeceklerdir. Şimdi.. "</p>

  <p class="calibre7">Tanayama susup dikkatle baktı Fisher’e.</p>

  <p class="calibre7">Fisher huzursuzca kıpırdandı oturduğu yerde. "Evet, Sayın Başkan?"</p>

  <p class="calibre7">"Benim gözüm T.A. Wendel’de, kendisinin Güneş Sisteminin en iyi uzaydışı uzmanı olduğu söyleniyor..."</p>

  <p class="calibre7">"Işıkhızı aracını bulanlar Rotor’daki uzaydışı. uzmanlarıydı." Fisher sesindeki belirli bir alaycılığa engel olamamıştı.</p>

  <p class="calibre7">Tanayama bunu duymazlıktan geldi. "Keşifler mutlu bir rastlantıyla da yapılabilir, üstün bir zekâ sağlam bir zemin oluşturarak zamanını harcarken, ondan daha az zeki olan biri bir rastlantıyla ileri gidebilir. Tarihte bunun örneği çok görünmüştür. Üstelik Rotor sonunda sadece ışıkhızı gücüne sahiptir. Ben ise bundan daha hızlı olan ışık ötesi gücü istiyorum. Ve ‘Wendel’i istiyorum."</p>

  <p class="calibre7">"Ve onu benim size getirmemi istiyorsunuz, öyle mi?"</p>

  <p class="calibre7">"Evet. Kendisi bir kadındır. Adelia’lı Tessa Anita Wendel."</p>

  <p class="calibre7">"Oh?"</p>

  <p class="calibre7">"O yüzden bu işe seni istiyoruz. Göründüğü kadarıyla..." Tanayama, yüzünün hatlarında herhangi bir değişiklik olmadığı halde sakin bir neşe içindeydi, "Kadınlar seni karşı konulmaz buluyorlar."</p>

  <p class="calibre7">Fisher’in yüzü ise katılaşmıştı. "Sizi yalanlamak istemem ama ben kendimi hiç de öyle görmek istemiyorum, Sayın Başkan. Hiç de öyle olmadım."</p>

  <p class="calibre7">"Ama raporlar gayet inandırıcı yine de. Wendel, kırk kırk beş yaşlarında, iki kere boşanmış bir kadın. Kendisini ikna etmen güç olmasa gerek."</p>

  <p class="calibre7">"Doğrusunu söylemek gerekirse, bu görevi pek sevimsiz buluyorum ve bu koşullar altında da başka bir ajanın bunu daha iyi başarması olasılığı fazladır, efendim."</p>

  <p class="calibre7">"Ama ben yine de seni istiyorum. Eğer ona yüzünü buruşturarak yaklaştığın takdirde o kadınları çıldırtan kişiliğini bulamayacağından korkuyorsan, durumu sana daha çekici yapabilirim. Ajan Fisher, Rotor’da başarısızdın, ancak döndüğünden beri verdiğin hizmet bunu bir ölçüde unutturdu. Şimdi onu tümüyle unutturacak bir fırsat var elinde. Ancak bu kadını getiremezsen, o başarısızlığını asla silemezsin. Yine de senin sadece korkuyla hareket etmeni istemem. Biraz da beklenti katacağım işin içine. Wendel’i getirirsen Komşu Yıldıza gitmek üzere yapılacak ilk ışık ötesi araçta, istediğin takdirde, sen de yer alacaksın."</p>

  <p class="calibre7">"Elimden geleni yapacağım," dedi Fisher. "Korku ya da beklenti olmasaydı da, elimden geleni yapacaktım."</p>

  <p class="calibre7">"Mükemmel bir yanıt." Tanayama hafifçe gülümsedi. "Ve kuşkusuz, çok iyi prova edilmiş."</p>

  <p class="calibre7">Fisher, amirinin yanından çıkarken yaşamının en önemli avına yollandığını düşünüyordu.</p>
</body>
</html>
