<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">OTUZ</span></h1>

  <h2 class="calibre9" id="sigil_toc_id_30"><a class="calibre5" id="bookmark5"></a><span class="calibre6">GEÇİŞ</span></h2>

  <p class="calibre7">Crile Fisher heyecanını bastırmaya, diğerleri gibi sakin görünmeye çalışıyordu.</p>

  <p class="calibre7">Tessa Wender‘in o anda nerede olduğunu bilmiyordu. Işıkötesi pek fazla büyük olmadığı için uzakta olamazdı, ancak birinin bölmesine girdiyse öyle bir bakışta görülmesi olası değildi.</p>

  <p class="calibre7">Fisher diğer üç mürettebatı tanımıyordu. Her biri kendi işiyle meşgul olmaktaydı. Sadece Fisher’in yapacak belirli bir işi yoktu; belki de ötekilerinin işlerine engel olmamak dışında.</p>

  <p class="calibre7">İkisi erkek biri kadın olan mürettebata kaçamak bakışlarla baktı. Hepsi gençtiler. En yaşlısı otuz sekiz yaşında olan uzaydışı uzmanı Chao-Li Wu’ydu. Sonra otuz beş yaşındaki Henry Jarlow ve daha diplomasının mürekkebi kurumamış olan yirmi yedi yaşındaki Merry Blankowitz.</p>

  <p class="calibre7">Elli beş yaşında olan ‘Wendel onlara kıyasla çok yaşlıysa da uçuşun mucidi, tasarımcısı ve tanrıçasıydı o.</p>

  <p class="calibre7">İçlerinde uyumsuz olan Fisher’di. Gelecek yıl elli yaşında olacaktı ve özel bir uzmanlığı yoktu. Bilgi ve gençlik açısından bakıldığında gemide işi yoktu.</p>

  <p class="calibre7">Ancak Rotor’a daha önce gitmiş olan oydu. Bu önemliydi. Ve Wendel onu da yanında istemişti ki, bu daha da önemliydi. Tanayama ve Koropatsky de bunu istemişlerdi ki, bu hepsinden önemliydi.</p>

  <p class="calibre7">Gemi uzayda hızla ilerlemekteydi. Fiziki olarak böyle bir şey belli olmamasına rağmen Fisher bunu bağırsaklarında hissediyordu. Diğerlerinin toplam zamanlarından çok bulundum uzayda, diye düşündü ve de gemilerde. Bu geminin zarif bir yanı olmadığını sadece duygularımla söyleyebilirim. Onlar bilemezler bunu.</p>

  <p class="calibre7">Işıkötesi’nin zarafetten yoksun olması kaçınılmazdı. Normal uzay gemilerinin boşlukta hareket etmelerini sağlayan güç kaynaklan azaltılmış ve daracık bir yere sığdırılmıştı. Bu yüzden uçak, karada hantal hareketlerle yürüyen bir deniz kuşunu andırmaktaydı.</p>

  <p class="calibre7">Wendel birden çıktı ortaya. Saçları dağılmıştı ve hafifçe Derliydi.</p>

  <p class="calibre7">"İşler yolunda mı, Tessa?" diye sordu Fisher.</p>

  <p class="calibre7">"Evet." Kadın duvardaki girintilerden birine yaslandı. "Herhangi bir sorun yok."</p>

  <p class="calibre7">"Uzaydışına ne zaman çıkıyoruz?"</p>

  <p class="calibre7">"Birkaç saate kadar. Bütün gerekli çekim kaynaklarının hesaplarımıza uygun geleceği koordinatlara varınca."</p>

  <p class="calibre7">"Bu uzay ötesi uçuş pek pratik görünmüyor," dedi Fisher. "Ya her şeyin nerede olduğunu tam olarak bilemezsen? Ya acelen varsa ve her çekim titreşimini hesap edecek zamanın yoksa?"</p>

  <p class="calibre7">Wendel gülümseyerek baktı Fisher’e. "Daha önce böyle bir şey sormamıştın. Şimdi neden soruyorsun?"</p>

  <p class="calibre7">"Daha önce uzay ötesi uçuşa çıkmamıştım. Bu koşullar altında bu sorun benim için öncelik kazandı şimdi."</p>

  <p class="calibre7">"Bu ve bunun gibi pek çok sorun benim için yıllardır önceliğe sahipti. Aramıza hoş geldin."</p>

  <p class="calibre7">"Yanıt ver bana."</p>

  <p class="calibre7">"Seve seve. Bir kere, çevreyi bilsen de bilmesen de, uzayın herhangi bir noktasındaki gene! çekim yoğunluğunu ölçen aygıtlarımız var. Her çekim kaynağın; tek tek ölçüp topladığında vardığın sonuç kadar kesin olmasa da ona yakındır. Ayrıca zaman çok önemliyse, sözgelimi, uzaydışı düğmesine basar ve çekimin fazla güçlü olmayacağını umarsın. O zaman hafif bir sarsıntı geçirir gibi olursun, sanki bir kapıdan geçerken ayağın eşiğe takılmış gibi. Bundan kaçınabilirsek iyi olur, ama kaçınamazsak ille de ölümcül bir sonuç doğuracak diye bir şey yok. Doğal olarak ilk geçiş noktasında, en azından psikolojik rahatlığımız için bunun mümkün olduğu kadar sarsıntısız olmasını yeğleriz."</p>

  <p class="calibre7">"Ya acelen varsa ve çekimin önemsiz olduğunu düşünmüşsen ve çekim önemsiz değilse?"</p>

  <p class="calibre7">"Bunun pek sık olmayacağını umarsın o zaman."</p>

  <p class="calibre7">"Geçiş sırasındaki gerilimlerden söz etmiştin. Yani ilk geçişimiz bile tehlikeli olabilir öyleyse."</p>

  <p class="calibre7">"Olabilir, ama herhangi bir geçiş anında ölümcül bir kaza olasılığı da çok azdır."</p>

  <p class="calibre7">"Ölümcül olmasa bile, hiç de hoş olmayan bir durum çıkabilir mi?"</p>

  <p class="calibre7">"Bunu söylemek çok güç. İşin içinde bir hız artırımı olmadığını unutma. Işıkhızı desteği durumunda bir gemi ışık hızına doğru yaklaşır, aralıklı olarak zaman zaman bunu geçer de. Hızlar yüksek, verimlilik az, tehlike olasılığı fazladır. Bunun nasıl-bir rahatsızlık vereceğini ise doğrusunu istersen bilemem.</p>

  <p class="calibre7">"Ama bizimki gibi bir ışıkötesi uçuşunda geçişi normal hızlarda yaparız. Bir an saniyede bin kilometrelik bir hız yapıyor olabiliriz, bir saniye sonra da hız artırımı yapmadan saniyede bin milyon kilometre. Hızlanma olmadığı için bunu hissetmeyiz."</p>

  <p class="calibre7">"Hızını bir saniyede milyon kere arttırdığında nasıl olur da hızlanma olmaz?"</p>

  <p class="calibre7">"Günkü geçiş hızlanmanın matematik eşitidir. Vücudun hızlanmaya bir tepki gösterir ama geçişe göstermez."</p>

  <p class="calibre7">"Bunu nasıl bilebilirsin?"</p>

  <p class="calibre7">"Uzay dışında hayvanları bir noktadan başka bir noktaya göndererek. Bir mikro saniyenin çok küçük bir bölümünde uzay-dışındadırlar. Ancak bizi kaygılandıran uzay ve uzaydışı arasındaki geçişlerdir. Ve uzay dışında en kısa bir yolculukta bile bu geçiş vardır."</p>

  <p class="calibre7">"Hayvanlar gönderildi mi peki?"</p>

  <p class="calibre7">"Elbette. Bize sözle bir şey anlatamadılar ama sakin ve bir şey olmamış gibiydiler. Bir zarar görmedikleri kesindi. Tamam mı?"</p>

  <p class="calibre7">"Elimde bir seçenek yok sanırım," dedi Fisher. "Tamam."</p>

  <p class="calibre7">Gemi iki saat yirmi yedi dakika sonra kimse bir şey hissetmeden uzaydışına geçti ve ışık hızının çok ötesinde hızlarla ilk ışıkötesi uçuş başarılmış oldu.</p>

  <p class="calibre7">Geçiş Dünya zamanıyla 15 Ocak 2237’de saat 21:30’da gerçekleşmişti.</p>
</body>
</html>
