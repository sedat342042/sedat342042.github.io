<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre8" style="text-decoration:underline"><a class="calibre5" id="bookmark0"></a><span class="calibre6">OTUZ İKİ</span></span></h1>

  <h2 class="calibre9" id="sigil_toc_id_32"><a class="calibre5" id="bookmark1"></a><span class="calibre6">KAYBOLMA</span></h2>

  <p class="calibre7">Crile Fisher düşünceliydi parlak yıldıza bakarken.</p>

  <p class="calibre7">İlk başta seyredilmeyecek kadar parlaktı. Arada sırada başını kaldırıp bakıyor, gözlerini başka tarafa çevirince bile parıltıyı görebiliyordu. Gelişmeler konusunda epey telaşlı olan Tessa Wendel kendisini azarlamış <span class="calibre10">je</span> gözünün retinasına zarar vereceğini söylemişti. Fisher de gözlem camını karartmış ve yıldızın parlaklığını gözle bakılabilir dereceye indirmişti. O zaman da öteki yıldızlar belli belirsiz bir ışıltıya dönüşmüşlerdi.</p>

  <p class="calibre7">Parlak yıldız Güneşti.</p>

  <p class="calibre7">Güneş Sisteminden ayrılırken Rotorluların dışında kimse onu bu kadar uzaktan görmemişti. Pluto gezegeninden iki kat daha uzaktaydı şimdi ve sadece bir yıldız olarak parlıyordu. Yine Dünyadan görünen Aydan yüz kere daha parlaktı ve yüz kere daha parlaklık şimdi bir tek nokta halindeydi.</p>

  <p class="calibre7">Durum çok değişmişti şimdi. Güneş normal olarak şaşkınlık yaratacak bir şey değildi. Bakılmayacak kadar parlaktı. Işığının atmosferce mavileştirilen çok küçük bir kısmı diğer bütün yıldızları ortadan silecek kadar güçlüydü yine de. Ay gibi tümüyle kaybolmayan yıldızlar ise Güneşle kıyas edilmeyecek kadar soluk kalırlardı.</p>

  <p class="calibre7">Şimdi uzayın derinliklerinde Güneş bir nokta halini alınca bir kıyaslama yapmak mümkündü. Wendel bulundukları yerden Güneşin gökyüzünde ondan sonra parlaklıkta ikinci gelen Sirius’tan yüz altmış bin kere daha parlak olduğunu söylemişti. Kıyaslanacak başka bir şeyin olmadığı Dünya semalarına göre şimdi Güneş çok daha muhteşemdi.</p>

  <p class="calibre7">Fisher’in gökyüzünü seyretmekten başka yapacak bir işi yoktu. Işıkötesi iki gündür roket hızıyla akıp gidiyordu boşlukta.</p>

  <p class="calibre7">Bu hızla Komşu Yıldıza varmak -eğer doğru yönde gidiyorlarsa-otuz beş bin yıl sürerdi. Ve kendileri de doğru yönde gitmemekteydiler.</p>

  <p class="calibre7">Wendel’in iki gün önce çaresizlikten bembeyaz kesilmesine neden de bu olmuştu.</p>

  <p class="calibre7">O güne kadar bir sorun çıkmamıştı. Uzaydışına çıkmak üzerelerken Fisher kendini ani bir acıya, birden sonsuz bir karanlığa girişe hazırlamıştı.</p>

  <p class="calibre7">Ama bunların hiçbiri olmamıştı. Her şey bir anda fark edilemeyecek kadar hızlı olmuştu. Uzaydışına çıkış ve uzaya girişleri aynı anda olmuştu. Çifte bir rahatlama yaratmıştı bu. Sadece yaşıyor değildi, bir aksilik olup da ölmüş olsaydı o zaman ölüm fark edemeyeceği kadar çabuk gelmiş olacaktı. Bir an yaşıyordu ve aynı an ölmüş olacaktı.</p>

  <p class="calibre7">Fisher’in duyduğu rahatlama öylesine büyüktü ki, Tessa’nın bir çığlık atıp aceleyle makine dairesine koştuğunu fark edememişti bile.</p>

  <p class="calibre7">Kadın altüst olmuş bir halde dönmüştü sonra. Gözlerinde çılgın bir bakış vardı ve sanki tanımıyormuş gibi bakıyordu Fisher’e. "Örnek değişmemeliydi," dedi.</p>

  <p class="calibre7">"Değişmemeli miydi?"</p>

  <p class="calibre7">"Yeleri kadar uzaklaşmadık. Ya da uzaklaşmamalıydık. Sadece bir ve üçte bir mili-ışıkyılı. Yıldızların konumunu çıplak gözle bakıldığında değiştirmezdi bu. Ama şimdi... neyse yine de korktuğum kadar değil. Binlerce ışıkyılı uzaklaştığımızı sanmıştım."</p>

  <p class="calibre7">"Bu mümkün müydü, Tessa?"</p>

  <p class="calibre7">"Elbette mümkündü. Uzay dışında ilerleyişimiz kontrollü olmasaydı bin ışıkyılı yol almak bir ışıkyılı yol almak kadar kolaydı."</p>

  <p class="calibre7">"O zaman biz de..."</p>

  <p class="calibre7">"Hayır, geri dönemeyiz," diye kadın Fisher’in sözünü kesti. "Kontrol mekanizmamız o kadar üstünkörü ise, yaptığımız her geçiş kontrolsüz bir yolculuk olurdu, bilmediğimiz bir yerden, çıkar ve bir daha geri dönemezdik."</p>

  <p class="calibre7">Fisher kaşlarını çattı. Uzaydışına girip çıkmak ve sağ kalmış olmak sevinci sönmeye başlamıştı. "Peki, ama deneme yaptığında gönderdiklerini sapasağlam geri getirmiştin."</p>

  <p class="calibre7">"O şeyler çok daha küçüktü ve çok daha kısa mesafelere gönderilmişti. Ama dediğim gibi, durumumuz çok kötü sayılmaz. Tam gereken mesafe yol aldığımız anlaşılıyor. Yıldızların yerleri doğru."</p>

  <p class="calibre7">"Ama değiştiler. Ben değiştiklerini gördüm."</p>

  <p class="calibre7">"Yönden dolayı. Gemi yirmi sekiz derece saptı. Daha doğrusu bilemediğim bir nedenle düz gideceğimize bir yay çizdik."</p>

  <p class="calibre7">Gözlem penceresinden görülen yıldızlar şimdi ağır ve düzenli olarak hareket ediyorlardı.</p>

  <p class="calibre7">"Şimdi yine Komşu Yıldıza dönüyoruz," dedi Wendel. "Doğru yönde olduğumuzu psikolojik olarak hissetmemiz için. Ama neden bir yay çizdiğimizi de öğrenmemiz gerek."</p>

  <p class="calibre7">Parlak yıldız birden görüş alanına girip geride kaldı. Fisher gözlerini kırpıştırdı.</p>

  <p class="calibre7">"Güneş bu," dedi Wendel Fisher’in şaşkın bakışlarını görünce.</p>

  <p class="calibre7">"Geminin sapması için mantıklı bir neden var mı peki? Rotor’da da aynı sapma olmuşsa şimdi kimbilir nerededirler?"</p>

  <p class="calibre7">"Ve kimbilir biz de nereye gideceğiz. Mantıklı bir açıklamam yok çünkü. Şu anda. Tahminlerimiz doğru olsaydı sadece durumumuz değişecekti, yönümüz değil. Uzay-zamanının göreceli eğimine göre yine düz bir çizgide ilerlemeliydik, çünkü uzay-zamanında değiliz. Bilgisayar programlanmasına bir yanlışlık olabilir ya da tahminlerimizde. Bunlardan birincisinin doğru olduğunu umarım. O zaman kolaylıkla düzeltebiliriz."</p>

  <p class="calibre7">Aradan beş saat geçmişti. Wendel gözlerini ovuşturarak geldi. Fisher huzursuzlukla baktı kadına. Bir film seyrediyordu ama aklı ekranda değildi. Sonra yıldızları seyretmişti.</p>

  <p class="calibre7">"Ne oldu, Tessa?"</p>

  <p class="calibre7">"Programlarda bir yanlışlık yok, Crile."</p>

  <p class="calibre7">"Öyleyse tahminler yanlıştı."</p>

  <p class="calibre7">"Evet, ama nasıl? Yapabileceğimiz tahmin sayısı sonsuzdur. Hangisi doğrudur bunların? Her birini tek tek deneyemeyiz ki. Bunun sonunu getirmeye ömrümüz yetmez."</p>

  <p class="calibre7">Bir süre konuşmadılar. Sonra Wendel, "Programlamada olsaydı aptalca bir yanlışlık olurdu," dedi. "Nedenini öğrenmeden düzeltirdik ve emniyette olurduk. Ama şimdi, en temel kavramlara geri dönecek olursak çok önemli bazı şeyler öğrenmemiz olası, ama başaramazsak asla geri dönüş yolumuzu bulamayız."</p>

  <p class="calibre7">Fisher’in elini tuttu. "Anlıyor musun, Crile? Bir aksaklık var ve bunun ne olduğunu bulamazsak -akıl almaz bir rastlantı olmadıkça- bir daha geri dönemeyiz. Ne kadar uğraşırsak uğraşalım kendimizi hep yanlış bir yerde buluruz ve her seferinde biraz daha batağa saplanırız. Bu da sonunda ölüm demektir. Sana bunu yapan da benim. Ama gerçek kayıp bir hayalin kaybolmasıdır. Geri dönemezsek geminin başarılı olup olmadığını hiç bilemeyecekler. Geçişin öldürücü olduğunu düşünecekler ve bir daha böyle bir denemeye girişmeyeceklerdir."</p>

  <p class="calibre7">"Ama Dünyadan kaçmak istiyorlarsa bunu yapmalılar."</p>

  <p class="calibre7">"Pes edebilirler. Komşu Yıldızın yaklaşıp geçmesini korkuyla beklerler ve yavaş yavaş ölürler." Kadın gözlerini kırpıştırarak başını kaldırdı. Müthiş yorgun görünüyordu. "Ve bu senin de hayallerinin sonu olur, Crile."</p>

  <p class="calibre7">Crile’ın dudakları kasıldı, ama bir şey söylemedi.</p>

  <p class="calibre7">Wendel utanıyormuş gibi, "Ama yıllardır bana sahiptin, Crile," dedi. "Şimdi kızın -ve hayallerin- artık yok olduğuna göre, ben senin için yeterli miyim?"</p>

  <p class="calibre7">"Ben de sana aynı şeyi sorabilirim: Işıkötesi uçuş artık olmadığına göre, ben sana yeterli miyim?"</p>

  <p class="calibre7">Her ikisi için de verecek kolay bir yanıt yoktu. Wendel, "En iyiden, bir derece aşağısın, Crile, ama onun da en iyisisin."</p>

  <p class="calibre7">"Bunu benim için de söylemiş oldun, Tessa. İlk başta bunun böyle olacağına asla inanamazdım. Kızım hiç olmasaydı, sadece sen olacaktın. İsterdim ki..."</p>

  <p class="calibre7">"Onu isteme. İkinci olmak yeterlidir."</p>

  <p class="calibre7">Elele tutuştular. Sessizce. Ve yıldızlara baktılar. Merry Blankowitz kapıdan içeri uzattı başını. "Kaptan Wendel, Wu’nun bir fikri var. Baştan beri varmış ama söylemeye çekinmiş, öyle diyor."</p>

  <p class="calibre7">Wendel doğruldu. "Neden çekinmiş ki?"</p>

  <p class="calibre7">"Bir kere bu olasılıktan size söz edecek olmuş, siz de saçmalamamasını söylemişsiniz."</p>

  <p class="calibre7">"Öyle mi? Peki benim hiç yanılmadığımı nereden biliyormuş ki? Şimdi gider dinlerim ve fikri aklıma yatarsa bunu bana daha önce zorla kabul ettirmediği için de canına okurum."</p>

  <p class="calibre7">Kadın koşa koşa çıkıp gitti.</p>

  <p class="calibre11">* * *</p>

  <p class="calibre7">Fisher bundan sonraki bir buçuk günü güçlükle geçirdi. Her zamanki gibi hep birlikte yemek yiyorlar ama konuşmuyorlardı. Fisher diğerlerinin uyuyup uyumadıklarını bilemiyordu. Kendisi ise arada bir ancak dalıyor ve hemen yepyeni bir umutsuzlukla gözlerini açıyordu.</p>

  <p class="calibre7">İkinci gün, o kadar kısa bir süre önce Dünyada kendisini ısıtan ve yolunu aydınlatan gökyüzündeki o erişilmez parlak noktaya bakarken, bu durumda daha ne kadar dayanabiliriz, diye düşündü.</p>

  <p class="calibre7">Ergeç öleceklerdi. Modern uzay teknolojisi yaşamı uzatırdı. Sonunda ellerinde kalan tatsız tuzsuz şeyleri kabul edecek olurlarsa yiyecekleri de daha uzun süre idare ederdi. Mikrofüzyon motorları daha uzun bir süre enerji sağlamaya devam edecekti. Ancak herhalde hiçbiri geminin sağlayacağı bu süre kadar yaşamlarını sürdürmek istemezdi.</p>

  <p class="calibre7">Yavaş yavaş, umutsuz ve yapayalnız bir ölüm kesin olduğuna göre en mantıklı yol ayarlanabilir metabolizerleri kullanmaktı.</p>

  <p class="calibre7">Dünyada intihar için en çok tutulan yöntem bu olduğuna göre gemide neden olmasındı? İstediğin takdirde normal bir günlük yaşam için tam bir doz ayarlardın ve son olduğunu bildiğin günü mümkün olduğu kadar keyifli yaşardın. Günün sonunda doğal olarak uykun gelirdi. Esnerdin, uyanık kalma iradeni yenerdin ve mutlu düşlerle dolu huzurlu bir uykuya dalardın. Uyku giderek ağırlaşır, düşler yavaş yavaş solar giderdi ve bir daha uyanmazdın. Bundan daha güzel bir ölüm keşfedilmiş değildi.</p>

  <p class="calibre7">İkinci günün sonuna doğru gemi saatiyle öğleden sonra beşte Tessa koşarak geldi yanına. Gözlerinde çılgın bir bakış vardı, soluk soluğaydı. Geçen yıl içinde kır düşmüş kara saçları darmadağınıktı.</p>

  <p class="calibre7">Fisher şaşkınlıkla doğruldu. "Kötü mü?"</p>

  <p class="calibre7">"Hayır. İyi." Kadın kendini bir koltuğa bıraktı.</p>

  <p class="calibre7">Fisher yanlış duyduğundan emindi, belki de alaylı konuşmuştu kadın. Wendel kendini toparlarken gözlerini yüzünden ayırmadı.</p>

  <p class="calibre7">"İyi," diye tekrar etti. "Çok iyi! Olağanüstü! Crile, karşında bir aptal var senin! Bunu atlatacağımı hiç sanmıyorum."</p>

  <p class="calibre7">"Ne oldu peki?"</p>

  <p class="calibre7">"Chao-Li ‘Wu sorunun çözümünü biliyormuş. Hem de daha ilk baştan beri. Bana söylemişti. Söylediğini de hatırlıyorum. Aylar önce. Belki de bir yıl önce. Ama önem vermemiştim. Hatta dinlememiştim bile." Soluğunu toparlamak için sustu. Heyecandan konuşamıyordu bile.</p>

  <p class="calibre7">"Bütün iş benim kendimi ışıkötesi uçuş konusunda dünyanın tek otoritesi olarak görmemdi. Kimsenin benim bilmediğim ya da düşünmediğim bir şeyi bilip düşünebileceğini inanmıyorum. Ve biri bana garip gelen bir şey söyledi mi bunu yanlış ve hatta saçma olarak nitelerdim. Ne demek istediğimi anlıyor musun?"</p>

  <p class="calibre7">"Bu tip insanları bilirim," dedi Fisher.</p>

  <p class="calibre7">"Herkes arada sırada böyle davranır, belirli koşullar altında. Yaşlanan bilginler de özellikle böyledirler sanırım. O yüzden bilimin yürekli genç devrimcileri aradan birkaç on yıl geçince fosilleşirler. Hayal güçleri kendini beğenmeyle katılaşır ve bu da sonları olur. Şimdi de benim sonum geldi işte... Ama bu kadar yeter. Denklemleri hesaplamak, bilgisayarı programlamak ve gerekli simülasyonları yapıp denemek bir günümüzü aldı. Bir hafta sürmesi gerekirdi ama hepimiz manyaklar gibi çalıştık."</p>

  <p class="calibre7">Wendel soluğunu toparlamak için durakladı yine. Fisher onu devama zorlamak için uzanıp elini tuttu.</p>

  <p class="calibre7">"Çok karmaşık bir iş," dedi kadın. "Anlatmaya çalışayım. Bak, biz uzay dışında bir noktadan uzayda bir noktaya sıfır zamanda gideriz. Ama bunu başarmak için bir yol vardır ve başlangıç ve bitiş noktalarına göre her seferinde değişen bir yoldur bu. Biz yolu görmeyiz, farkına varmayız, uzay - zamanı anlamında gerçekten izlemeyiz de. Bu pek akıl almaz bir şekilde vardır. Buna ‘gerçek yol’ denir. Bu kavramı ben buldum."</p>

  <p class="calibre7">"Peki, görmüyorsan, farkında olmuyorsan, onun orada olduğunu nasıl biliyorsun?"</p>

  <p class="calibre7">"Çünkü uzay dışındaki hareketi tanımlamak için kullandığımız denklemlerle bunu hesaplayabiliriz. Denklemler bize yolu verir."</p>

  <p class="calibre7">"Ama denklemlerin gerçekten varolan bir yolu gösterdiğini nasıl bilebilirsin? Sadece matematik olabilir bu."</p>

  <p class="calibre7">"Olabilir. Ben de bunu öyle sanıp dikkate almamıştım. Bir yıl kadar önce bunun bir anlamı olacağını Wu söylemişti ve ben de tam bir aptal gibi davranarak önemsemedim onun varsayımını. Gerçek bir yol gerçek varlığı olan bir şeydir, dedim. Eğer ölçülemiyorsa bilimin alanı dışındadır. Çok dar görüşlüydüm."</p>

  <p class="calibre7">"Pekâlâ. Gerçek yolun bir tür varolduğunu düşünelim. Ne çıkar bundan?"</p>

  <p class="calibre7">"O zaman gerçek yol büyükçe bir nesnenin yakınından geçecek şekilde çizilebilirse, gemi bazı çekim etkilerine kapılır. Bu ilk soluk kesici ve yararlı yeni bir kavramdı, çekim gücünün gerçek yol üstünde hissedilebilmesi." Wendel öfkeyle salladı yumruğunu. "Bunu bir bakıma ben de gördüm ama geminin ışığın kat kat üstünde hareket edeceği için çekimin kendini belli edecek derecede olacağını düşünmemiştim. Bu yüzden benim varsayımıma göre yolculuk Euclid’in doğru çizgisi üzerinde olacaktı."</p>

  <p class="calibre7">"Ama böyle olmadı."</p>

  <p class="calibre7">"Görünüşe göre öyle. Ve Wu bunun açıklamasını yaptı. Işık hızının bir sıfır noktası olduğunu düşün. Işık hızından az hızlar eksi, fazla olanlar da artı olacaklardır. Bizim yaşadığımız Evrende bütün hızlar eksi olacaktır ve matematiksel terimle de öyle olmalıdır.</p>

  <p class="calibre7">"Şimdi, Evren simetri ilkelerine göre kurulmuştur. Bir hareketin hızı gibi temel bir şey hep eksi ise, o zaman aynı derecede temel başka bir şey de, hep artı olmalıdır. Wu da başka şeyin çekim gücü olduğunu ileri sürdü. Normal Evrende bu hep bir çekimdir. Kütlesi olan her şey kütlesi olan başka bir şeyi çeker.</p>

  <p class="calibre7">"Ancak, bir şey ışıkötesi - yani ışıktan hızlı - bir hızla gidiyorsa, o zaman onun hızı artıdır ve artı olan diğer şey de eksi olmalıdır. Kısacası, ışıkötesi hızlarda çekim itici bir güçtür. Kütlesi olan her nesne kütlesi olan başka bir nesneyi iter. ‘Wu bunu bana çok eskiden anlatmıştı ama ben dinlememiştim."</p>

  <p class="calibre7">"Peki, ama bu neyi değiştirir, Tessa? Işıkötesi hızlarda gittiğimiz zamanlar çekim gücünün bizim hareketimizi etkilemeye fırsatı olmaz ki. İtici gücün de."</p>

  <p class="calibre7">"Hiç de öyle değil işte, Crile. İşin güzel yanı da burada işte. O da ters çalışıyor. Eksi hızlar normal Evreninde, hareket eden nesnenin hızı ne kadar artarsa bu hareketi etkileyen çekim gücü de o kadar azalır. Artı hızlar Evreninde, itici kütleye kıyasla ne kadar hızlı gidersek, çekimin itici gücü hareket yönünü daha fazla etkiler. Normal Evrendeki duruma alışkın Olduğumuz için bu bizim için anlamsızdır, ancak artı ve eksi işaretlerini bir kere değiştirmeye zorlandın mı, her şeyin yerli yerine oturduğunu görürsün."</p>

  <p class="calibre7">"Matematik olarak. Ancak denklemlere ne kadar güvenebilirsin?"</p>

  <p class="calibre7">"Hesaplarınla gerçekleri karşılaştırabilirsin-. Gerçek yollar boyunca çekici ve itici güçlerin en zayıfı yer çekimdir. Uzay dışındayken geminin ve bizim içimizdeki her parçacık öteki parçacıkları iter, ancak bu itme bunu bir arada tutan ve işaretleri değişmemiş diğer güçlere bir şey yapamaz. Ancak istasyon Dörtten başlayan gerçek yolumuz bizi Jüpiter’e yaklaştırmıştır.</p>

  <p class="calibre7">"Jüpiter’in uzay dışındaki yolumuzda yerçekimi itmesini nasıl etkileyeceğini hesapladığımızda başımıza gelen sapına olayının tam olarak görebildik. Diğer bir deyişle, Wu’nun benim denklemlerimi değiştirmesi onları hem basitleştirdi, hem de işlerliğe kavuşturdu."</p>

  <p class="calibre7">"Dediğin gibi canına okudun mu Wu’nun?"</p>

  <p class="calibre7">Wendel tehdidini hatırlayınca güldü. "Okumadım tabii. Doğrusunu istersen öptüm onu."</p>

  <p class="calibre7">"Bunun için suçlamam seni."</p>

  <p class="calibre7">"Şimdi geri dönmemiz çok daha önemli oldu, Crile. Işıkötesi uçuştaki bu ilerlemeyi mutlaka bildirmeliyiz ve Wu da hak ettiği üne kavuşmalı. Benim eserim üzerinde çalıştı, doğru, ama benim hiç yapamayacağım bir şeyi de yaptı. Hele sonuçlarını düşünürsen."</p>

  <p class="calibre7">"Anlıyorum."</p>

  <p class="calibre7">"Hayır, anlamıyorsun. Beni iyi dinle şimdi. Işık hızıyla gittiği için Rotor’un pek bir sıkıntısı olmamıştır. Yani eksi ya da artı çekimler onu etkilememiştir. Işığın kat kat üstünde olan bizim gerçek ışıkötesi uçuşumuzda ise bu çekim güçlerinin hesaba alınması gerekir. Benim denklemlerim yararsız artık. Bir gemiyi uzaydışına çıkarabilir ama istenilen yönde gitmesini sağlayamaz. Hepsi bu kadar da değil.</p>

  <p class="calibre7">"Ben uzaydışından çıkışta - geçişin ikinci kısmında yani -kaçınılmaz bir tehlike olduğunu düşünürdüm. Ya varolan bir kütleyle birleşirsen? O zaman gemiyi de içindekileri de bir saniyenin trilyonda birinde yok edecek korkunç bir patlama olurdu.</p>

  <p class="calibre7">"Kuşkusuz, yıldızların nerede olduklarını bildiğimizden onlardan kaçınabiliriz ve kendimizi bir yıldızın ortasında bulmayız. Zamanla yıldızların gezegenlerinin yerlerini de saptayıp onlardan da kaçınabiliriz. Ama her yıldızın yakınında onbinlerce asteroid ve milyarlarca kornet vardır. Bunlardan birine çarpacak olursak bu da ani yok olma demektir.</p>

  <p class="calibre7">"Bugünden önce bizi kurtaracak tek şeyin talih yasaları olduğunu düşünüyordum. Uzay o kadar büyüktür ki, bir atom’dan büyük bir nesneye çarpma olasılığı önemsenmeyecek kadar küçüktür. Yine de uzay dışında yolculuk sıklaştıkça bu felaketin ortaya çıkma olasılığı da artacaktı.</p>

  <p class="calibre7">"Ancak şimdi öğrendiğimiz koşullarda bu çarpışma olasılığı sıfır oldu. Gemimiz ve büyükçe bir kütle birbirlerini itecek ve birbirlerinden uzaklaşacaklardır. Yani bizim için tehlikeli olan bir şey yolumuzdan çekilecektir."</p>

  <p class="calibre7">Fisher alnını kaşıdı. "Peki biz de yolumuzdan sapmaz mıyız bu durumda? Beklenmedik bir şekilde bize yol değiştirtmez mi bu durum?"</p>

  <p class="calibre7">"Evet, ama karşılaşacağımız küçük kütleler yolumuzu pek az saptıracağı için bunu düzeltebiliriz. Güvenlik için ödenecek çok küçük bir bedeldir bu."</p>

  <p class="calibre7">Wendel derin bir soluk alıp gerindi. "Cok keyifliyim. Dünyaya döndüğümüzde çok büyük sükse yapacağız."</p>

  <p class="calibre7">Fisher gevrek bir kahkaha attı. "Tessa, sen gelmeden önce geminin içinde beş cesetle uzayın derinliklerinde dolaştığını ve günün birinde bu uzay felaketine acıyacak olan akıllı varlıklar tarafından bulunacağını düşünüyordum ve..."</p>

  <p class="calibre7">"Eh, bunun olmayacağına inanabilirsin artık, sevgilim."</p>
</body>
</html>
