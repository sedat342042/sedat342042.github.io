<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark6"></a><span class="calibre15">OTUZ BİR</span></h1>

  <h2 class="calibre9" id="sigil_toc_id_31"><span class="calibre6">ADI NE?</span></h2>

  <p class="calibre7">Sessizlik!</p>

  <p class="calibre7">Marlene zevkten kendinden geçmişti, özellikle de bu sessizliği istediği takdirde bozabileceği için. Yerden bir taş alıp bir kayaya doğru fırlattı. Taş hafif bir ses çıkardıktan sonra yere düştü ve hareketsiz kaldı.</p>

  <p class="calibre7">Üzerinde Rotor’da giydiği şeyler olduğu halde Kubbeden çıkmıştı ve şimdi kendini özgür hissediyordu.</p>

  <p class="calibre7">Kubbeden doğruca küçük dereye yürüdü.</p>

  <p class="calibre7">Annesinin son sözleri bir yalvarma olmuştu. "Marlene, lütfen Kubbenin görüş alanında çıkmayacağına söz verdiğini unutma."</p>

  <p class="calibre7">Marlene gülümsemiş ama kulak asmamıştı. Kubbenin görüş alanında kalabilirdi de, kalmayabilirdi de. Barışı sağlamak için vermek zorunda bırakıldığı sözler ne olursa olsun, kısıtlanmak istemiyordu. Hem nasıl olsa bir verici taşıyordu üstünde. İstedikleri zaman nerede olduğunu saptayabilirlerdi. Kendisi de onunla Kubbenin vericisinin yönünü saptayabilirdi.</p>

  <p class="calibre7">Bir kaza falan geçirecek olursa - bir yerden düşer ya da bir yeri yaralanırsa - Kubbeden kendisini elmaya gelebilirlerdi.</p>

  <p class="calibre7">Bir meteor çarparsa da, ölürdü. Kubbenin görüş alanında olsa da, kimse bir şey yapamazdı nasıl olsa. Meteor tehlikesine rağmen Erythro o kadar sakin ve güzeldi ki. Rotor ise hep gürültülüydü. Nereye gitse havada hep bir titreşim vardı ve ses dalgaları insanın zaten yorgun olan kulaklarına saldırırdı sanki. Sekiz milyar insanı, trilyonlarca hayvanı, fırtınaları, denizden ve havadan gelen sularıyla Dünya bin kat kötü olmalıydı. Marlene bir kere ‘Dünyanın Sesleri’ adında bir kayıt dinlemeye kalkmıştı da, irkilerek kapatılmıştı hemen.</p>

  <p class="calibre7">Ama Erythro’da ise şahane bir sessizlik vardı.</p>

  <p class="calibre7">Marlene dere kenarına varmıştı, su hafif bir gürültüyle akıyordu yanı başında. Yerden bir çakıltaşı alıp suya attı, hafif bir şapırtı duyuldu. Erythro’da ses yasak değildi; bu sadece çevrenin sessizliğini daha da değerli hale getiren küçük süsler gibiydi.</p>

  <p class="calibre7">Kız ayağını çayın kıyısındaki ıslak toprağa bastırdı. Ayak izi çıkmıştı yere. Eğilip avucuna doldurduğu suyu yere boşalttı. Toprak nemlenmiş, pembe rengi üzerinde kızıl lekeler oluşmuştu. Biraz daha su boşaltarak ayağını kararan yere sıkıca bastırdı. Ayağını kaldırdığında daha derin bir iz oluşmuştu.</p>

  <p class="calibre7">Deredeki irice taşlara basarak suyu aştı.</p>

  <p class="calibre7">Marlene canlı adımlarla yürüyor, kollarını sallıyor, derin soluklarla havayı içine çekiyordu. Oksijen oranının Rotor’dakinden daha az olduğunu biliyordu. Koşsa çabuk yorulurdu ama canı koşmak istemiyordu. Koşarsa dünyasını çabucak bitirmiş olacaktı.</p>

  <p class="calibre7">Her şeye bakmak istiyordu!</p>

  <p class="calibre7">Arkasına dönünce ilk bakışta tepesini gördü, özellikle de astronomik araçların bulunduğu küçük Kubbeyi. Buna canı sıkıldı. Arkasına döndüğü zaman Kubbeyi değil, çevresinde tam bir daire olan ufuk çizgisini görmek istiyordu. Kendisi dışında insanlıktan hiçbir iz olmamalıydı.</p>

  <p class="calibre7">Kubbeyi arasa mıydı? Annesine bir süre gözden uzakta olacağını söylese miydi? Hayır, bu yeni bir tartışmaya başlamaktan başka bir işe yaramazdı. Nasıl olsa telsiz aygıtının dalgalarını alıyorlardı. Sağ salim oduğunu anlarlardı. Onlar kendisini ararlarsa karşılık vermeyecekti. Biraz da kendi başına bıraksalardı ya!</p>

  <p class="calibre7">Marlene’in gözleri Nemesis’in ve çevresindeki dünyanın pembeliğine alışıyordu. Sadece pembe de değildi; koyulu açıklı renkler, kızıllar ve turuncular, hatta bazı yerlerde de sarılar.</p>

  <p class="calibre7">Günün birinde insanlar buraya yerleşip kentler kurarlarsa ne olacaktı? Bozacaklar mıydı burasını? Yoksa Dünyadan derslerini almış olarak başka bir yol izleyecekler, bu el değmemiş dünyayı özledikleri bir yer mi yapacaklardı?</p>

  <p class="calibre7">Kimin özlemi ama?</p>

  <p class="calibre7">Sorun buydu işte. Çeşitli insanların çeşitli fikirleri olacaktı, bunlar için birbirleriyle kavga edecekler ve uzlaşmaz tutumlarını sürdüreceklerdi. Erythro’yu böyle boş bırakmak daha mı iyiydi?</p>

  <p class="calibre7">İnsanların buradan o kadar zevk almaları mümkünken haksızlık olurdu bu. Marlene kendisinin buradan ayrılmak istemediğini biliyordu. Burada olmak içini ısıtıyordu. Nedenini bilemiyordu ama burasını Rotor’dan daha çok benimsemişti.</p>

  <p class="calibre7">Nedendi bu? Genlerinde kocaman, sonsuz bir dünya için bir duygu mu vardı? Küçük, yapay ve uzayda dönüp duran bir kentin tatmin edemeyeceği bir duygu? Bu nasıl olurdu? Dünya boyutları dışında Erythro’dan akla gelebilecek her bakımdan farklı bir yerdi. Ve onun genlerinde Dünya varsa, bu neden bütün insanların genlerinde yoktu?</p>

  <p class="calibre7">Ama bunun bir açıklaması olmalıydı. Marlene sanki sonsuz uzayın ortasındaymış gibi başını sallayıp döndü olduğu yerde. Erythro’nun çıplak gibi görünmemesi de garipti. Rotor’da tarlaları, meyve bahçelerini, yeşilleri ve sarıları, insan yapılarının düz çizgilerini görürdün. Burada ise sanki bir dev elin serpiştirdiği kayalarla kesilen bir toprak vardı. Ve de orada burada akan dereler. Atmosferin oksijenini sağlayan sayısız mikroskobik hücreyi saymazsan hiç yaşam yoktu.</p>

  <p class="calibre7">Herhangi bir kızıl cüce gibi Nemesis enerjisini daha birkaç milyar yıl buraya göndermeye devam edecek, Erythro ile prokaryotların bu süre içinde gerekli ısıda rahat yaşamalarını sağlayacaktı. Dünyanın Güneşi ve daha sonra doğan öteki parlak yıldızlar öldükten sonra da Nemesis parlamaya devam edecek, Erythro Megas’ın çevresinde dönecek, prokaryotlar da yaşayıp ölerek hiçbir değişikliğe uğramayacaklardı.</p>

  <p class="calibre7">İnsanların bu hiç değişmeyen dünyaya gelip onu değiştirmeye hakları yoktu. Ama kendisi Erythro’da yalnız yaşamaya kalktığı takdirde yiyeceğe ve arkadaşlığa ihtiyacı olacaktı.</p>

  <p class="calibre7">Arada sırada yiyecek almak, başka insanlar görme ihtiyacını gidermek için Kubbeye dönebilirdi ama zamanının çoğunu da Erythro’da harcardı. Peki, o zaman ötekiler kendini izlemeyecekler miydi? Onlara nasıl engel olabilirdi? Ve ötekilerin sayısı ne kadar az da olsa, sonunda Cennet bozulmayacak mıydı? Kendisi, sade kendisi, girdi diye bozulmamış mıydı bu Cennet?</p>

  <p class="calibre7">"Hayır!" diye bağırdı. Bu yabancı atmosferi titretip sesini kulaklarına iletip iletmeyeceğini anlamak isteyerek bağırmıştı.</p>

  <p class="calibre7">Kendi sesini duydu hiçbir yankının olmadığı bu düzlükte. Sesi duyulduğu an kaybolmuştu ama.</p>

  <p class="calibre7">Bir daha döndü arkasına. Kubbe ufukta incecik bir gölgeydi. Görmezlikten gelinebilirdi neredeyse. Ama hiç görünmemesini yeğlerdi. Kendisiyle Erythro’nun dışında hiçbir şey istemiyordu.</p>

  <p class="calibre7">Rüzgârın çok hafif hışırtısını duyunca daha sert esmekte olduğunu anladı. Henüz hissedecek kadar güçlü değildi, ısı düşmemişti daha.</p>

  <p class="calibre7">Çok hafif bir ‘Ah-h-h-h-h.’</p>

  <p class="calibre7">Kız neşeyle taklit etti sesi: ‘Ah-h-h-h-h.’</p>

  <p class="calibre7">Marlene merakla göğe baktı. Havayı açık olarak tahmin etmişlerdi. Erythro’da beklenmeyen fırtınalar çıkar mıydı? Rüzgâr çıkıp da insanı rahatsız eder miydi? Kubbeye dönemeden gökyüzünün bulutlarla kaplanıp yağmurun başlaması mümkün müydü?</p>

  <p class="calibre7">Saçmaydı bu, meteorlar kadar saçma. Elbette yağmur yağardı Erythro’da, ancak şu anda sadece birkaç parça pembe bulut vardı, hepsi o kadar. Bulutlar ağır ağır yüzüyorlardı koyu renkli gökte. Fırtına çıkacağını gösteren bir şey yoktu.</p>

  <p class="calibre7">"Ah-h-h-h," diye ıslık çalıyordu rüzgâr. "Ah-h-h-h ay-y-y-y." ,</p>

  <p class="calibre7">Çifte bir sesti bu; Marlene kaşlarını çattı. Bu ses nereden çıkıyordu? Rüzgârdan değil herhalde. Böyle ıslık çalabilmek için bir yerlere çarpması gerekirdi. Ancak görünürde hiçbir şey yoktu ki.</p>

  <p class="calibre7">"Ah-h-h-h-h ay-y-y-y-y uh-h-h-h."*</p>

  <p class="calibre7">Üç ayrı ses olmuştu şimdi.</p>

  <p class="calibre7">Marlene merakla çevresine bakındı. Sesin nereden geldiğini kestiremiyordu. Ses çıkması için bir şeyin titreşmesi gerekirdi, ama hiçbir şey görmüyordu.</p>

  <p class="calibre7">Erythro sessiz ve boş görünüyordu. Kendi başına ses çıkaramazdı.</p>

  <p class="calibre7">"Ah-h-h-h-h ay-y-y-y-y uh-h-h-h."</p>

  <p class="calibre7">Bir daha. Daha açık seçik şimdi. Ses kafasının içindeydi sanki. Kız bunu düşününce birden ürperdi. Tüylerinin kabardığını hissediyordu.</p>

  <p class="calibre7">Kafasında bir şey yoktu. Olamazdı!</p>

  <p class="calibre7">Sesi bir daha beklerken yine duydu. Daha kuvvetli. Daha belirgin. Sanki alıştırma yapıyormuş da her seferinde daha başarılı oluyormuş gibi bir otorite vardı şimdi.</p>

  <p class="calibre7">Alıştırma mı? Ne alıştırması?</p>

  <p class="calibre7">Sanki sessiz harfleri söyleyemeyen biri benim adımı hecelemeye çalışıyormuş gibi diye düşündü istemeye istemeye.</p>

  <p class="calibre7">Sanki bu bir işaretti, ya da düşünceleri bir güç dalgası yaymış gibi...</p>

  <p class="calibre7">"Mah-h-h lay-y-y nuh-h-h."</p>

  <p class="calibre7">Marlene ne yaptığını bilmeden elleriyle kulaklarını örttü.</p>

  <p class="calibre7">Marlene, diye düşündü.</p>

  <p class="calibre7">Ses bir daha duyuldu, kendisini taklit ederek, "Mahr-lay - nu," dedi.</p>

  <p class="calibre7">Sonra bir daha, doğal olarak.</p>

  <p class="calibre7">"Marlene."</p>

  <p class="calibre7">Kız titredi ve sesi tanıdı. Aurinel’di bu. Dünyanın yok olacağını söylediği günden beri bir daha görmediği Rotorlu Aurinel. O günden sonra onu pek az düşünmüştü. Ama her hatırladığında da yüreği cız etmişti.</p>

  <p class="calibre7">Peki o burada değilken sesini nasıl duyuyordu? Ya da hiçbir şeyin olmadığı bu yerde nasıl olur da bir ses işitiyordu?</p>

  <p class="calibre7">"Marlene."</p>

  <p class="calibre7">Pes etti kız. Kendisine dokunmayacağından emin olduğu Vebaydı bu.</p>

  <p class="calibre7">Artık körükörüne, nerede olduğunu kestiremeden koşuyordu Kubbeye doğru.</p>

  <p class="calibre7">Çığlıklar attığının farkında değildi.</p>

  <p class="calibre11">* * *</p>

  <p class="calibre7">Onu içeri taşımışlardı. Koşa koşa gelmekte olduğunu gören E-tulumlu iki nöbetçi hemen dışarı fırlamışlar ve çığlıklarını duymuşlardı.</p>

  <p class="calibre7">Ama yanına gelmeden kesilmişti çığlıklar. Kız onların geldiklerini fark etmeden yavaşlamış, hatta durmuştu bile.</p>

  <p class="calibre7">Yanına geldiklerini fark edince de sakin sakin yüzlerine bakmış, "Ne oldu?" diye sormuştu.</p>

  <p class="calibre7">Kimse yanıtlamamıştı kendisini. Bir el kolunu tutmak için uzanınca Marlene sertçe çekmişti kolunu.</p>

  <p class="calibre7">"Dokunmayın bana. İstediğiniz Kubbeye dönmemse giderim, ama kendim yürüyerek giderim."</p>

  <p class="calibre7">Sonra da sessizce yürümüştü yanlarında.</p>

  <p class="calibre11">** *</p>

  <p class="calibre7">Dudakları kupkuru ve bembeyaz olan Eugenia Insignia telaşlı görünmemeye çalışıyordu. "Orada ne oldu, Marlene?"</p>

  <p class="calibre7">"Hiçbir şey. Hiçbir şey." Kızın kara gözleri iri iriydi.</p>

  <p class="calibre7">"Öyle konuşma. Bağıra bağıra koşuyordun."</p>

  <p class="calibre7">"Biraz koşmuş olabilirim, ama çok kısa bir süre. O kadar büyük bir sessizlik vardı ki, bir an sağır oldum sandım. Onun için ayaklarımı vurarak koştum sesi duymak için, bağırdım da... "</p>

  <p class="calibre7">"Sesini duymak için mi?" Kaşlarını çattı Insignia.</p>

  <p class="calibre7">"Evet, anne."</p>

  <p class="calibre7">"Buna inanmamı mı bekliyorsun, Marlene? İnanmıyorum ama. Biz çığlıklarını duyduk ve onlar gürültü çıkarmak isteyen birinin çığlıkları değildi. Korku çığlıklarıydı. Seni korkutan bir şey vardı."</p>

  <p class="calibre7">"Söyledim ya. Sessizlik. Sağırlık korkusu."</p>

  <p class="calibre7">Marlene D’Aubisson’a döndü. "Doktor, hep bir şeyler duymaya alışmışsan ve birdenbire tam bir sessizlik içinde kalırsan, insanın kulağı yararlı olduğunu kanıtlayabilmek için olmayan sesleri duyabilir mi?"</p>

  <p class="calibre7">D’Aubisson hafifçe gülümsedi. "Bu pek renkli bir tablo oldu ama duyusal yoksunluğun hayal uyandırdığı doğrudur."</p>

  <p class="calibre7">"Beni de rahatsız eden bu oldu sanırım. Ama kendi sesimi duyunca sakinleştim. Beni almaya gelen iki nöbetçiye sorun. Geldiklerinde çok sakindim, hiçbir şey demeden Kubbeye döndüm onlarla. İsterseniz sorun, Siever Amca?"</p>

  <p class="calibre7">Genarr başını salladı. "Bunu doğruladılar. Ayrıca kendi gözümüzle de gördük. Pekâlâ. Olay bu demek."</p>

  <p class="calibre7">"O kadar da değil," dedi Insignia. Yüzü korkudan ya da öfkeden ya da ikisinden de bembeyazdı. "Marlene bir daha dışarı çıkmayacak. Deney sona erdi."</p>

  <p class="calibre7">"Hayır, anne."</p>

  <p class="calibre7">D’Aubisson ana kız arasında çıkacak tartışmayı önlemek için sesini yükseltti. "Deney bitmedi. Dr. Insignia. Kızın bir daha dışarı çıkıp çıkmaması önemli değil. Olanların sonuçlarını incelemek zorundayız şimdi."</p>

  <p class="calibre7">"Ne demek istiyorsunuz?" diye sordu Insignia.</p>

  <p class="calibre7">"İnsan kulağının sessizliğe alışkın olmadığı için hayali sesler duymaktan söz etmek başka, bu hayali seslerin belirli bir akli dengesizliğin sonucu olma olasılığı başka şeylerdir."</p>

  <p class="calibre7">Insignia yıkılacak gibi oldu.</p>

  <p class="calibre7">Marlene, "Yani Erythro Vebası mı?" diye sordu.</p>

  <p class="calibre7">"Özellikle onu demek istemedim, Marlene. Bir kanıt yok elimizde, sadece bir olasılık. Yeni bir beyin taraması yapmalıyız. Senin iyiliğin için."</p>

  <p class="calibre7">"Olmaz," dedi Marlene.</p>

  <p class="calibre7">"Olmaz deme. Bir zorunluluk bu. Başka seçeneğimiz yok."</p>

  <p class="calibre7">Marlene kara gözleriyle baktı kadına. "Siz benim Vebaya tutulmuş olmamı istiyorsunuz."</p>

  <p class="calibre7">D’Aubisson birden kaskatı kesildi. "Saçma. Ne cüretle böyle bir şey söyleyebilirsin?"</p>

  <p class="calibre7">Ama Genarr dikkatle bakıyordu D’Aubisson’a. "Ranay, Marlene’in bu yeteneğini seninle konuşmuştuk," dedi. "Şimdi senin onun Vebaya tutulmuş olmasını istediğini söylüyorsa, şu ya da bu şekilde kendini ele vermiş olmalısın. Yani Marlene ciddi ise ve bunu korku ya da öfkeyle söylememişse."</p>

  <p class="calibre7">"Ciddiyim," dedi Marlene. "Sevinçli bir heyecan içindeydi."</p>

  <p class="calibre7">"Eh, Ranay, öyle mi?" diye soğuk bir sesle sordu Genarr.</p>

  <p class="calibre7">"Kızın ne demek istediğini anlıyorum," diyen kadın kaşlarını çattı. "Yıllardır yeni bir Veba vakası görmemiştim. O günlerde de Kubbe daha pek yeni ve ilkel olduğu için hastalığı inceleyecek araç gerecimiz yoktu. Modern teknik ve araçlarla hastalığı inceleyip tedavisini bulmak isterim elbette. Heyecan verici bir şeydir bu. Genç hanımın da basit bir neşe olarak nitelediği şey bu olsa gerek. Basit değil aslında."</p>

  <p class="calibre7">"Basit olmayabilir," dedi Madene. "Ama kötü niyetli. Kesinlikle de yanılmıyorum."</p>

  <p class="calibre7">"Yanılıyorsun. Tarama yapılacaktır."</p>

  <p class="calibre7">"Yapılmayacak. Beni zorlayabilirsiniz ya da ilaç verebilirsiniz ki, o zaman da yaptığınız tarama geçerli olmayacaktır."</p>

  <p class="calibre7">Insignia titrek bir sesle, "Kızın iradesine aykırı bir şey yapılmasını istemiyorum," dedi.</p>

  <p class="calibre7">"Bunun onun iradesi ya da isteğiyle ilgisi..." D’Aubisson birden iki elini karnına götürdü.</p>

  <p class="calibre7">"Ne oldu?" diye sordu Genarr.</p>

  <p class="calibre7">Insignia kadını tutup en yakın kanepeye götürdü. Genarr kıza döndü. "Marlene, testi kabul etmelisin."</p>

  <p class="calibre7">"İstemiyorum. Vebaya tutulduğumu söyler sonra."</p>

  <p class="calibre7">"Söylemez. Sana söz veriyorum. Eğer gerçekten yoksa."</p>

  <p class="calibre7">"Veba falan yok bende."</p>

  <p class="calibre7">"Bundan hiç kuşkum yok, beyin taraması da bunu kanıtlayacaktır. Güven bana, Marlene. Lütfen."</p>

  <p class="calibre7">Marlene bir Genarr’a bir kadına baktı. "Yine Erythro’ya çıkacak mıyım?"</p>

  <p class="calibre7">"Elbette. İstediğin kadar. Eğer normalsen, sen normal olduğundan eminsin, değil mi?"</p>

  <p class="calibre7">"Evet."</p>

  <p class="calibre7">"O zaman beyin taraması bunu kanıtlayacaktır."</p>

  <p class="calibre7">"Ama o bir daha dışarı çıkamayacağımı söyleyecektir."</p>

  <p class="calibre7">"Annen mi?"</p>

  <p class="calibre7">"O da, doktor da."</p>

  <p class="calibre7">"Hayır, seni durdurmaya cesaret edemeyecekler. Beyin taramasını kabul edeceğini söyle "</p>

  <p class="calibre7">"Pekâlâ. Yapabilir."</p>

  <p class="calibre7">Ranay D’Aubisson güçlükle doğruldu yattığı yerden.</p>

  <p class="calibre11">* * *</p>

  <p class="calibre7">D’Aubisson Siever Genarr’ın önünde dikkatle inceledi kompüterize beyin taramasını.</p>

  <p class="calibre7">"Garip bir tarama," diye söylendi.</p>

  <p class="calibre7">"Bunu baştan biliyorduk. Garip bir genç kızdır zaten. Önemli olan değişikliğin olup olmadığı" "Yok," dedi kadın.</p>

  <p class="calibre7">"Düş kırıklığına uğramış gibisin."</p>

  <p class="calibre7">"Yine başlamayalım buna. Mesleki bir düşkırıklığı var elbette."</p>

  <p class="calibre7">"Kendini nasıl hissediyorsun?"</p>

  <p class="calibre7">"Söyledim ya... "</p>

  <p class="calibre7">"Bedensel olarak diyorum. Dünkü baygınlığın çok garipti."</p>

  <p class="calibre7">"Baygınlık değildi. Bir sinir hali. Birinin hasta olmasını istemekle suçlanmam normal değildi ve de buna inanılması."</p>

  <p class="calibre7">"Ne oldu? Hazımsızlık mı?"</p>

  <p class="calibre7">"Olabilir. Karın ağrısı. Baş dönmesi."</p>

  <p class="calibre7">"Bu sana sık sık olur mu, Ranay?"</p>

  <p class="calibre7">"Hayır," dedi kadın sert bir sesle. "Mesleğimle bağdaşmayan davranışlarla da sık sık suçlanmam."</p>

  <p class="calibre7">"Sadece heyecanlı bir genç kız. Neden bunu o kadar ciddiye aldın ki?"</p>

  <p class="calibre7">"Konuyu değiştirebilir miyiz? Beyin taramasında bir değişiklik görülmedi. Bundan önce normalse, o zaman şimdi de normaldir."</p>

  <p class="calibre7">"O zaman, bir doktor olarak, onun Erythro’yu keşfe devam etmesinde bir sakınca yok sence?"</p>

  <p class="calibre7">"Görüldüğü kadarıyla herhangi bir etkilenme yok. Onu yasaklamak için nedenim yok demektir bu da."</p>

  <p class="calibre7">"Daha ileri gidip onu dışarı göndermeye hazır mısın?"</p>

  <p class="calibre7">D’Aubisson birden düşmanca bir tavıra girdi. "Başkan Pitt ile görüştüğümü biliyorsun." Soru değildi bu.</p>

  <p class="calibre7">"Biliyorum."</p>

  <p class="calibre7">"Bana Erythro Vebasını araştıracak yeni bir projenin başkanlığını teklif etti. Bu araştırma için büyük bir tahsisat ayrılacakmış."</p>

  <p class="calibre7">"İyi bir fikir ve sen de bunun için en iyi kişisin."</p>

  <p class="calibre7">"Teşekkür ederim. Ancak beni senin yerine Komutan atamadı. O yüzden Marlene’in dışarı çıkma kararı da sana aittir. Ben sadece bir anormallik görürsem beyin taraması yapmakla yetineceğim."</p>

  <p class="calibre7">"Marlene’in canı istediği zaman dışarı çıkması için izin vermek niyetindeyim ben. Bu konuda beni onaylıyor musun?"</p>

  <p class="calibre7">"Tıbbi olarak Vebaya tutulmadığı belli olduğuna göre sana engel olamam, ancak bunun kararını sadece sen vermelisin. Yazılı bir şey gerekiyorsa bunu imzalayacak olan da sensin."</p>

  <p class="calibre7">"Ama sen bana engel olmaya kalkışmayacaksın."</p>

  <p class="calibre7">"Bunun için hiçbir nedenim yok."</p>

  <p class="calibre11">* * *</p>

  <p class="calibre7">Yemek bitmişti, arka planda hafif bir müzik çalıyordu. Epey huzursuz olan Eugenia Insignia ile pek çok konudan söz etmiş olan Genarr, "Bunlar Ranay D’Aubisson’un sözleri ama onun arkasındaki güç Janus Pitt’tir," dedi.</p>

  <p class="calibre7">Insignia’nın huzursuzluğu bir kat daha arttı. "Gerçekten böyle mi düşünüyorsun?"</p>

  <p class="calibre7">"Evet. Sen de öyle düşünmelisin. Janus’u benden iyi tanırsın sanırım. Durum iyi değil. Ranay uzman bir doktordur, iyi düşünür ve iyi bir insandır; ama hepimiz gibi o da hırslıdır ve yolunu şaşırabilir. Gerçekten tarihe Erythro Vebasını alt eden insan olarak geçmek istiyor."</p>

  <p class="calibre7">"Ve bunun için Marlene’i tehlikeye atar mı?"</p>

  <p class="calibre7">"Atar; kötülükten değil ama..."</p>

  <p class="calibre7">"Peki, ama bunun başka yollan olmalı. Marlene’i bir deney aracı olarak dışarı göndermek vahşi bir şey."</p>

  <p class="calibre7">"Ona göre değil. Pitt’e göre ise hiç değil. Bir dünya kurtulacaksa ve milyonlarca insan orada yaşayabilecekse bu bir kayıp vermeye değer. Belki çok katı bir bakış ama gelecek kuşaklar Ranay’ı katı yürekli olduğu için kahraman olarak göreceklerdir. Bir kişi de kaybetse bin kişi de."</p>

  <p class="calibre7">"Kuşkusuz, söz konusu olan onların kaybı değil çünkü."</p>

  <p class="calibre7">"Elbette. Tarih boyunca insanlar başkalarını kurban etmeye hep hazır olmuşlardır. Pitt de öyledir, değil mi?"</p>

  <p class="calibre7">"Evet. Bir de onunla yıllardır çalıştığımı düşünüyorum da..."</p>

  <p class="calibre7">"O zaman bunu sadece ahlaksal açıdan göreceğini bilirsin. ‘En fazla insana en fazla yarar’ derdi. Ranay Rotor’a son gittiğinde onunla uzun uzun konuştuğunu itiraf ediyor. Ve ben bu koltukta oturduğumdan emin olduğum kadar eminim onun Ranay’a bunu söylediğine."</p>

  <p class="calibre7">"Peki, Marlene hastalığa tutulur ve aklını kaybederse ve de Vebanın önü alınamazsa, o zaman ne diyecektir? Kızımın yaşamının bomboşluğa dönüşmesine ne diyecektir, ha? Dr. D’Aubisson ne diyecektir buna?"</p>

  <p class="calibre7">"Doktor mutsuz olacaktır, bundan eminim."</p>

  <p class="calibre7">"Tedaviyi bulamadığı için mi?"</p>

  <p class="calibre7">"Elbette, ama Marlene için de üzülecek, hatta suçluluk duyacaktır. O bir canavar değildir. Ama Pitt..."</p>

  <p class="calibre7">"O tam bir canavardır."</p>

  <p class="calibre7">"Bunu pek söyleyemem, ama onun görüş alanı tünel gibidir. Sadece Rotor’un geleceği için planlarını görür. Bizim açımızdan kötü bir şey olursa hiç kuşkusuz kendi kendine Marlene’in zaten planlarına engel olacağını ve olan her şeyin Rotor’un iyiliğine olduğunu söyleyecektir. Vicdanı pek rahatsız olmayacaktır yani."</p>

  <p class="calibre7">Insignia hafifçe salladı başını. "Yanılıyor olmamızı, Pitt ile D’Aubisson’un böyle şeylerden suçlu olmamalarını isterdim."</p>

  <p class="calibre7">"Bunu ben de isterdim, ancak Marlene’e ve vücut dilini okumasına inanmaya hazırım. Ranay’ın Vebayı inceleyecek fırsat bulacağı için sevindiğini söylemişti. Ben bu konuda Marlene’in kararma güveniyorum."</p>

  <p class="calibre7">"D’Aubisson mesleki nedenlerle sezindiğini söylemişti," dedi Insignia. "Ben de buna bir bakıma inanabilirim. Ne de olsa ben de bir bilginim."</p>

  <p class="calibre7">"Öylesin elbette." Genarr gülümsedi. "Rotor’daki herkes için ölüm demek olduğunu bile bile astronomi konusunda bilgiler edinmek için Güneş Sistemini terk edip ışık yıllarınca uzağa gitmeye hazırdın."</p>

  <p class="calibre7">"Bu olasılık pek küçüktü bence."</p>

  <p class="calibre7">"Bir yaşındaki kızını tehlikeye atacak kadar küçük. Onu kocanla bırakıp güvenliğini sağlayabilirdin. Bu kendisini bir daha hiç görmeyeceğin anlamına gelecekse de. Ama sen kendi canını tehlikeye attın, Rotor’un iyiliği için değil de; senin kendin için."</p>

  <p class="calibre7">"Kes artık, Siever. Çok zalimsin."</p>

  <p class="calibre7">"Ben sana her şeye iki ayrı görüş açısından bakılabileceğini gösteriyorum. Evet, D’Aubisson buna hastalığı incelemek için mesleki sevinç diyor, ama Marlene doktorun kötü niyetli olduğunu söyledi ki, ben yine Marlene’e inanıyorum."</p>

  <p class="calibre7">"O zaman Marlene’in yeniden Erythro’ya çıkmasını istiyordur."</p>

  <p class="calibre7">"Sanırım öyle, ancak bu emri benim vermemi istiyor ve bunu yazılı olarak yapmamı yeğliyor. Bir kötülük olursa suçluluktan kurtulması için. Pitt gibi düşünmeye başladı o da. Dostumuz Janus çok bulaşıcıdır."</p>

  <p class="calibre7">"Öyleyse, sen de Marlene’e izin verme, Siever. Neden Pitt’ in istediğini yapasın ki?"</p>

  <p class="calibre7">"Aksine, Eugenia. Bu o kadar basit değil. Onu tekrar dışarı göndermeliyiz."</p>

  <p class="calibre7">"Ne?"</p>

  <p class="calibre7">"Başka seçeneğimiz yok, Eugenia. Ve bunun kıza da bir zararı olmayacak. Gezegende bizleri etkileyen bir yaşam biçimi olduğunu söylediğinde haklıydın sanırım. Marlene’e karşı çıkıldığında benim bundan zararlı bir etki gördüğümü belirtmiştin. Sana da, nöbetçiye de aynı şey oldu. Ve Ranay’a olanı gözlerimle gördüm. Ranay Marlene’i taramaya zorlayınca birden rahatsızlandı. Marlene’i taramaya razı gelmesi için ben ikna edince de, Ranay hemen düzeldi."</p>

  <p class="calibre7">"Eh, gördün mü işte? Gezegende kötü bir canlı varsa..."</p>

  <p class="calibre7">"Dur bakalım, Eugenia. Ben bunun kötü olduğunu söylemedim. Bu yaşam biçimi ki her neyse, senin dediğin gibi Vebaya neden olmuşsa, sonra hastalık kesildi. Kubbede kalmaya razı olduğumuz için kesildiğini söyledin. Ancak bu varlık gerçekten kötü olsaydı bizi toptan yok ederdi ve bence vardığımız bu uygarca uzlaşma durumuna razı olmazdı."</p>

  <p class="calibre7">"Bence tümüyle yabancı bir varlığın hareketlerini anlamaya çalışmak ve bundan onun duygularını ya da amacını çıkarmaya çalışmak güvenli bir yol değil. Onun düşünceleri bizim anlayışımızın tümüyle dışında olabilir."</p>

  <p class="calibre7">"Haklısın, Eugenia, ama bu şey Marlene’e bir zarar vermiyor. Yaptığı her şey Marlene’i korumak için yararlı oldu, onu müdahalelerden korumaya yaradı."</p>

  <p class="calibre7">"Eğer öyleyse, neden korktu kız? Neden bağırarak Kubbeye koşmaya başladı? Sessizliğin onun sinirlerini bozduğu ve onu kırmak için bağırdığı masalını yutmadım ben."</p>

  <p class="calibre7">"Buna inanmak güç. Ancak paniğin çok kısa bir sürede kesildiği de ortada. Kurtarıcıları yanına vardıklarında kız tümüyle normal görünüyordu. Varlığın Marlene’i korkutacak bir şey yaptığına, biz onunkileri anlamadığımız gibi o da bizim duygularımızı anlayamaz sanırım, ama yaptığını görür görmez de kızı hemen yatıştırdığına inanıyorum ben. Bu, olanları açıklar ve bir kere daha varlığın insancıl olduğunu gösterir."</p>

  <p class="calibre7">Insignia’nın kaşları çatılmıştı. "Siever, senin derdin herkesi -ve her şeyi- iyi olarak düşünmen. Senin yorumlarına güvenemem."</p>

  <p class="calibre7">"Güvensen de güvenmesen de Marlene’e karşı çıkamayacağımızı göreceksin. O yapmak istediğini yapacaktır ve kendisine karşı çıkmaya çalışanlar ya baygın düşecekler ya da acıdan kıvranacaklardır."</p>

  <p class="calibre7">"Peki, ama bu varlık ne olabilir?"</p>

  <p class="calibre7">"Bilemiyorum, Insignia."</p>

  <p class="calibre7">"Beni şu anda her şeyden çok korkutan şey şu: Marlene’ den ne istiyor?"</p>

  <p class="calibre7">Genarr başını salladı. "Bilemiyorum, Insignia."</p>

  <p class="calibre7">Çaresizlik içinde birbirlerine baktılar.</p>
</body>
</html>
