<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark3"></a><span class="calibre15">YİRMİ DÖRT</span></h1>

  <h2 class="calibre9" id="sigil_toc_id_24"><span class="calibre6">DETEKTÖR</span></h2>

  <p class="calibre7">Crile Fisher donmuş bir ifadeyle Işık ötesini seyrediyordu. Uzay aracını bu ilk görüşüydü, yanında duran Tessa Wendel’e bakınca kadının yüzünde sahiplik gururu diyebileceği bir ifadeyle gülümsemekte olduğunu gördü.</p>

  <p class="calibre7">Araç üç katlı güvenlik kordonu berisindeydi. Ortalıkta insanlar varsa da, işin çoğu özenle kompüterize edilmiş robotlar tarafından yapılmaktaydı.</p>

  <p class="calibre7">Fisher zamanında pek çok uzaygemisi görmüştü ama Işıkötesi gibisini ve bu kadar itici bir görünümü olanını görmemişti.</p>

  <p class="calibre7">Onun ne olduğunu bilmeden görmüş olsaydı uzaygemisi diyeceği kuşkuluydu. Ne demesi gerekirdi öyleyse? Bir yandan Wendel’i kızdırmak istemiyordu, öteki yandan da kadının onun fikrini ve övgüsünü beklediği açıktı.</p>

  <p class="calibre7">"Ürkütücü bir zarafeti var," dedi. "Yabanarısı gibi."</p>

  <p class="calibre7">Kadın ‘ürkütücü bir zarafete’ gülümseyince Fisher iyi bir seçim yaptığını anladı.</p>

  <p class="calibre7">"Yabanarısı gibi demekle ne kastediyorsun?"</p>

  <p class="calibre7">"Bu bir böcektir," deli Crile. "Adela’da pek böcek bulunmadığını biliyorum."</p>

  <p class="calibre7">"Böcek nedir bilirim. Dünyadaki kadar çok yaksa da..."</p>

  <p class="calibre7">"Ama yabanarısı yoktur sanırım. Sokan böceklerdir, tıpkı...." Uzaygemisini gösterdi. "... buna benzerler. Onların önde mavi kalın bir kabarıklığı, arkada bir kabarıklık ve daracık bir birleştirici gövdesi vardır." "Öyle mi?" Kadın uzaygemisine yeni bir ilgiyle baktı. "Bana bir yabanarısı resmi bul öyleyse. Böceğe bakarak gemiyi ya da gemiye bakarak böceği daha iyi anlayabilirim."</p>

  <p class="calibre7">"Eğer yabanarısından alınmadıysa, biçimin neden böyle?" diye sordu Fisher.</p>

  <p class="calibre7">"Tüm geminin bir birim olarak hareket olanağını en yükseğe çıkartacak bir geometrik çizim bulmak zorundaydık. Uzay uçuşu alanı ileri doğru uzar ve buna bir dereceye kadar göz yummak zorundasın. Diğer yandan bir yerde de kesmen gerekir. Kesemeyeceğin için de iki taraftaki kabarıklıklarla bunu sınırlarsın. Güçlü ve alternatif bir manyetik alanla kapalı olan uzay uçuş alanı, ama sen aslında bunları dinlemek istemiyorsun, değil mi?"</p>

  <p class="calibre7">"Sanırım bu kadar yeter," diyerek gülümsedi Fisher. "Sonunda bunu görmeme izin çıktığına göre..."</p>

  <p class="calibre7">Kadın kolunu erkeğin beline doladı. "Şimdi alınma bundan. Proje sadece bilmesi - gerekenler temeli üzerine kurulmuştu. Kimi zaman benim bile ayak altında dolaşmama söylendiler. Herhalde bu Birimlinin burnunu her işe soktuğunu ve uzay uçuşunu bulanın keşke ben olmasaydım diye düşündüklerinden eminim. Şimdi işler biraz normalleşti de, ben de sana görmen için izin alabildim. Nasıl olsa sonunda binecek olan sensin, ben de görüp ona hayran kalmanı istedim. Ve de bana.. "</p>

  <p class="calibre7">"Sana hayran olduğumu bilirsin," dedi Fisher. "Buna hiç gerek yok bunun için." O da kolunu kadının omzuna attı.</p>

  <p class="calibre7">"Yaşlanmaya devam ediyorum, Crile. Yaşlanmak durmuyor bir türlü. Ve giderek daha çok tatmin oluyorum seninle. Yedi yıldır birlikteyiz</p>

  <p class="calibre7">ve eskisi gibi başka erkekleri merak etmedim bu süre içinde."</p>

  <p class="calibre7">"Bir facia mı bu? Belki de kendini işine vermendendir. Şimdi gemi bittiğine göre yeniden avlanmaya başlayacak zaman bulabilirsin."</p>

  <p class="calibre7">"Hayır. Bunun için istek yok içimde. Peki, ya sen? Seni zaman zaman ihmal ettiğimi biliyorum."</p>

  <p class="calibre7">"Önemli değil. Beni işin için ihmal ettiğin zamanlara bir şey diyemem. Ben de onu senin kadar istiyorum ve en büyük korkum da, gemi sonunda hazır olduğunda ikimizin de yaşlandığımız için binmemize izin verilmeyeceği." Fisher esefle gülümsedi. "Benim de artık bir delikanlı olmadığımı unutma, Tessa. İki yıla kalmadan elli yaşımda olacağım. Düş kırıklığına uğrayacağım korkusuyla sormaktan çekindiğim bir şey var, ama ben yine de sormak istiyorum."</p>

  <p class="calibre7">"Sor bakalım."</p>

  <p class="calibre7">"Benim gemiyi görmemi sağladın. Bu gizlilerin gizlisi yere girmem için izin aldın. Proje sona eriyor olmasaydı Koropatsky’ nin buna izin vereceğini sanmıyorum. O da Tanayama gibi hastalık derecesinde bağlı güvenlik konularına."</p>

  <p class="calibre7">"Evet, gemi hazırdır."</p>

  <p class="calibre7">"Uçtu mu hiç?"</p>

  <p class="calibre7">"Henüz değil. Yapılacak bazı şeyler var."</p>

  <p class="calibre7">"Deneme uçuşları yapılacaktır herhalde."</p>

  <p class="calibre7">"Mürettebatlı olarak. Mürettebatsız yapıp da yaşam desteği sistemlerinin çalışıp çalışmadığını saptamak olanaksız. Hayvanlar bile gerekli güvenceyi sağlayamazlar bize."</p>

  <p class="calibre7">"İlk yolculukta kimler olacak?"</p>

  <p class="calibre7">"Projede çalışanlar arasındaki gönüllüler."</p>

  <p class="calibre7">"Ya sen?"</p>

  <p class="calibre7">"Gönüllü olmayacak tek kişi ben olacağım içlerinde. Benim gitmem gerek. Acil bir durumda karar vermesi için kimseye güvenemem."</p>

  <p class="calibre7">"O zaman ben de gidiyorum, öyle mi?"</p>

  <p class="calibre7">"Hayır."</p>

  <p class="calibre7">Fisher’in yüzü birden öfkeyle karardı. "Ama anlaşmamıza göre..."</p>

  <p class="calibre7">"Deneme uçuşlarında değil, Crile."</p>

  <p class="calibre7">"Deneme uçuşları ne zaman bitecek peki?"</p>

  <p class="calibre7">"Bunu söylemesi güç. Çıkacak pürüzlere bağlı. Her şey yolunda giderse, iki üç deneme uçuşu yeterli olabilir. Birkaç ay yani."</p>

  <p class="calibre7">"İlk deneme uçuşu ne zaman yapılacak?"</p>

  <p class="calibre7">"Bilmiyorum, Crile. Hâlâ gemi üzerinde çalışıyoruz."</p>

  <p class="calibre7">"Ama hazır demiştin."</p>

  <p class="calibre7">"Nöron detektörlerinin yerleştirilmesi tamamlanmadı daha."</p>

  <p class="calibre7">"O da ne demek? Bunlardan söz ettiğini hiç duymamıştım."Wendel hemen yanıt vermedi. Önce çevresine baktı, sonra, "Dikkat çekiyoruz, Crile," dedi. "Burada senin bulunmandan rahatsız olanlar var sanırım. Haydi eve gidelim."</p>

  <p class="calibre7">Fisher yerinden kıpırdamadı. "Bu konuyu benimle konuşmak istemiyorsun demek. Benim için yaşamsal önemi olduğunu bildiğin halde hem de."</p>

  <p class="calibre7">"Evde konuşuruz."</p>

  <p class="calibre11">***</p>

  <p class="calibre7">Crile Fisher çok huzursuzdu, öfkesi de giderek artıyordu. Oturmayı reddedip Tessa Wendel’in başına dikilmişti.</p>

  <p class="calibre7">"Neden böyle sinirlisin, Crile?"</p>

  <p class="calibre7">Fisher’in dudakları titriyordu. Sanki sadece kas gücüyle sakinleşmek istercesine dudaklarını sımsıkı bastırdı.</p>

  <p class="calibre7">"Gemide ben olmadan bir grup oluşturulunca bu bir örnek olur. Bir daha beni hiç almazlar. Daha ilk başta kesin olması gereken bir şey var. Komşu Yıldıza ve Rotor’a gidinceye kadar her uçuşta ben de olacağım. Geride bırakılmak istemiyorum."</p>

  <p class="calibre7">"Neden kendi kendine kararlara varıyorsun böyle? Zamanı geldiğinde geride kalmayacaksın. Gemi uçuşa hazır bile değil."</p>

  <p class="calibre7">"Sen hazır olduğunu söyledin. Şimdi birden ortaya attığın bu nöron detektörleri de ne oluyor? Beni susturmak, sonra da ben açıkta kaldığımı fark etmeden gemiyi kaçırmak için bahane, değil mi? Ve sen de onlara alet oluyorsun."</p>

  <p class="calibre7">"Crile, çıldırmışsın sen. Nöron detektörleri fikri benden çıktı." Kadın meydan okurcasına baktı Fisher’e.</p>

  <p class="calibre7">"Senin fikrin demek! Ama..."</p>

  <p class="calibre7">Wendel elini uzatıp susturdu Fisher’i. "Gemiyle birlikte üzerinde çalıştığımız bir proje bu. Benim uzmanlık alanıma girmiyor ama nörofizikçileri de acımasızca çalıştırdım bunun için. Nedeni mi? Komşu Yıldıza giderken senin de gemide olmanı garantiye almak için. Anlıyor musun?"</p>

  <p class="calibre7">Fisher başını salladı.</p>

  <p class="calibre7">"Düşün hele, Crile. Anlamsız yere öfken gözünü kör etmeseydi anlardın. Çok açık seçik bir şey bu. Nöron detektörü. Uzaktan sinirsel faaliyeti saptar. Karmaşık sinirsel faaliyeti. Kısacası, bir zekâ varlığını saptar." Fisher kadına baktı. "Yani doktorların hastanede kullandıkları gibi mi?"</p>

  <p class="calibre7">"Elbette. Akli bozuklukları erkenden teşhis için tıpta ve psikolojide kullanılan sıradan bir araç, ama orada birkaç metre uzaktan kullanılır. Ben bunu astronomik uzaklıklar için istiyorum. Yeni bir şey değil bu, Crile, sadece mesafesi çok büyütülmüş eski bir yöntem. Marlene sağ ise, Rotor’dadır. Rotor da yıldızın çevresinde bir yerde. Sana onu bulmanın kolay olmayacağını söylemiştim. Onu ilk anda bulamazsak, orada olmadığına mı hükmedeceğiz? Yoksa bir okyanusta bir adayı ya da uzayda bir asteroidi gözden kaçırdığımıza mı? Onu gözden kaçırmadığımıza inanmak için aylarca, yıllarca aramaya devam mı edeceğiz?"</p>

  <p class="calibre7">"Ve nöron detektörü... "</p>

  <p class="calibre7">"Rotor’u bizim için bulacaktır."</p>

  <p class="calibre7">"Peki, onun için de aynı derecede güç... "</p>

  <p class="calibre7">"Hayır, olmayacak. Evren ışık ve radyo dalgalan ve radyasyonla kaynayan bir yerdir, bizim bir kaynağı bin tanesinin, bir milyon tanesinin arasından ayırt etmemiz gerekecek. Bu yapılabilir, ama kolay değildir ve zaman alır. Ancak, karmaşık bir ilişki içindeki nöronların elektromanyetik radyasyonunu alabilirsek, bunun bir eşi olmayacaktır. Bunun gibi bir kaynak daha olmayacaktır, eğer olursa, bu da Rotor’un yeni bir Yerleşim Birimi kurmuş olması demektir ancak. İşte ben de en az senin kadar senin kızını bulmaya çalışıyorum. Eğer seni uçağa almayı düşünmeseydim bunu yapmam için bir neden var mıydı? Merak etme, sen de orada olacaksın."</p>

  <p class="calibre7">"Ve bütün projeyi bunu yapmaya zorladın, ha?"</p>

  <p class="calibre7">"Onlar üzerinde epey büyük bir gücüm var, Crile. Ve bu kadarda değil. Çok gizli bir şey daha var, bunu sana orada söylemezdim."</p>

  <p class="calibre7">"Öyle mi? Neymiş bu bakalım?"</p>

  <p class="calibre7">Wendel’in sesinde bir yumuşaklık vardı şimdi. "Crile, ben senin sandığından çok düşünüyorum seni. Senin düş kırıklığına uğramamanı nasıl istiyorum bilemezsin. Ya Komşu Yıldızda bir şey bulamazsak? Ya gökyüzü taramalarından onun yakınında zeki bir yaratık olmadığı saptanırsa? O zaman hemen Dünyaya dönüp Rotor’un izine rastlamadığımızı mı söyleceğiz? Şimdi yine suratını asma, Crile. Ben sana Komşu Yıldız çevresinde zekâ izine rastlamazsak bunun Rotor ile sakinlerinin sağ olmadıkları anlamına gelmediğini söylemeye çalışıyorum."</p>

  <p class="calibre7">"Başka ne olabilir ki?"</p>

  <p class="calibre7">"Komşu Yıldızı beğenmeyip başka bir yere göçmeyi kararlaştırmış olabilirler. Belki de mikrofüzyon motorlarını yenilemek ve inşaatları için gerekli madenleri çıkarmak için asteroidlerde durmuşlardır. Sonra da yollarına devam edeceklerdir."</p>

  <p class="calibre7">"Peki, eğer böyleyse, bunu nasıl bilebiliriz?"</p>

  <p class="calibre7">"Gitmelerinden bu yana yaklaşık on dört yıl geçti. Işıkhızı desteğiyle sadece ışık hızında yol alabilirler. Bir yıldıza varıp da çevresine yerleşmişlerse, bu ancak bizden on dört ışıkyılı uzakta bir yıldız olabilir. Bunların sayısı da pek fazla değildir. Işıkötesi hızla onların hepsine gidebiliriz. Nöron detektörleriyle Rotor’un bunlardan herhangi birinin civarında olup olmadığını da kolayca saptarız."</p>

  <p class="calibre7">"Şu anda yıldızlararası boşlukta olabilirler. O zaman nasıl buluruz onları?"</p>

  <p class="calibre7">"Bulamayız, ancak altı ayda bir yıldızı araştıracak yerde nöron detektörüyle aynı sürede on iki yıldız tarayabiliriz. Sonunda başarısız olsa bile, geriye on iki değişik yıldız hakkında pek önemli bilgilerle döneriz. Yaşamımız boyunca birden fazla yolculuk yapamayacağımıza göre hiç olmazsa bunu tam olarak yapalım ve tarihe geçelim, öyle değil mi, Crile?"</p>

  <p class="calibre7">"Haklısın sanırım, Tessa. Bir düzine yıldızı tarayıp hiçbir şey bulamamak kötü, ama bir tek yıldızı tarayıp da Rotor’un başka bir yerde olduğunu, ancak zamanımız olmadığı için onu arayamadığımızı düşünerek dönmek çok daha kötü bir şey olur."</p>

  <p class="calibre7">"Çok iyi söyledin."</p>

  <p class="calibre7">"Bunu hatırlamaya çalışacağım," dedi Crile.</p>

  <p class="calibre7">"Bir şey daha var. Nöron detektörü Dünya kökenli olmayan bir zekâ bulabilir. Onu da kaçırmak istemeyiz."</p>

  <p class="calibre7">Fisher şaşırmıştı. "Ama böyle bir şey olamaz, değil mi?"</p>

  <p class="calibre7">"Pek olası değil, ama yine de varsa, bunu kaçırmamak için daha da büyük nedenimiz var demektir. Hele Dünyadan on dört ışıkyılı kadar bir uzaklık içindeyse. Evrende başka bir zeki yaratık kadar ilginç bir şey olamaz ve de tehlikeli."</p>

  <p class="calibre7">"Dünya kökenli değilse, bunu bulma şansımız nedir?" diye sordu Fisher. "Nöron detektörleri sadece insan zekâsını saptamak için hazırlanmıştır. Bence değil zeki olduğunu anlamak, yabancı bir yaşam biçimini bile tanıyamayız."</p>

  <p class="calibre7">"Yaşamı tanımayabiliriz ama zekâyı tanımamamız olanaksız ve bizim aradığımız da canlı varlıklar değil, zekâdır. Zekâ ne kadar garip, ne kadar tanınmaz da olsa en az insan beyni kadar karmaşık bir yapıya sahip olmalıdır. Daha da ötesi, elektromanyetik etkileşim olacaktır. Yerçekimi azdır, güçlü ve zayıf nükleer etkileşimler çok kısa mesafelidir. Bizim ışıkötesi uçuş için üzerinde çalıştığımız bu yeni uzay ötesi alan da bildiğimiz kadarıyla doğada yoktur ve ancak zekâ tarafından yaratıldığı takdirde vardır.</p>

  <p class="calibre7">"Nöron detektörü zekâyı belli edecek çok karmaşık bir elektromanyetik alanı seçebilecektir, bu zekânın nasıl bir biçim ya da kimya içinde olduğuna bakmadan. Zeki olmayan yaşam ise bizimki gibi bir teknolojik uygarlık için tehlikeli olmayacaktır, ancak, virüs aşamasında da olsa, her türlü yabancı canlı bizim ilgimizi çekecektir kuşkusuz."</p>

  <p class="calibre7">"Peki, bütün bunların gizli tutulmasının nedeni ne?"</p>

  <p class="calibre7">"Dünya Kongresinin projenin başarılı olduğunun anlaşılmasından hemen sonra geri dönmemizi isteyeceğini tahmin ediyorum, hatta biliyorum bile diyebilirim, bu örnek üzerine dayanarak daha iyi ışıkötesi gemilerin yapılması için. Ben ise, işler yolunda gittiği sürece onları bekletip Evreni görmek niyetindeyim. Bunu mutlaka yapacağımı söylemiyorum ama bu seçeneğin de elimde olmasını istiyorum. Benim böyle bir şeyi planladığımı, hatta düşündüğümü bilseler, sanırım gemiyi aldıkları emirleri yerine getirecek kişilerle doldururlar."</p>

  <p class="calibre7">Fisher kederli bir ifadeyle gülümsedi.</p>

  <p class="calibre7">"Neden, Crile? Diyelim ki, Rotor’dan da Rotorlulardan da bir iz bulamadık. O zaman düşkırıklığı içinde Dünyaya mı dönmek isterdin? Evren parmaklarının ucunda ve sen elini uzatmayıp geri mi dönerdin?"</p>

  <p class="calibre7">"Hayır. Ben detektörü ve daha aklına gelebilecek bir sürü şeyi gerçekleştirmen için daha ne kadar zamana ihtiyaç duyacağını düşünüyorum. İki yıla kalmadan elli yaşında olacağını. Merkez ajanları elli yaşına gelince aktif görevlerden alınırlar. Dünyada masa başı görevlerine getirilirler ve bir daha uzay uçuşlarına katılamazlar."</p>

  <p class="calibre7">"Eee?"</p>

  <p class="calibre7">"İki yıl sonra artık uçamam. Bana çok yaşlı olduğumu söyleyecekler ve Evren parmaklarımın ucunda olmayacak."</p>

  <p class="calibre7">"Saçma! Benim uçmama izin veriyorlar ve ben bugün bile ellimi aşmışım."</p>

  <p class="calibre7">"Senin özel bir durumun var. Senin gemin o."</p>

  <p class="calibre7">"Senin de durumun özel ve ben de bunun için ısrar edeceğim. Üstelik Işık ötesine nitelikli insan bulmak o kadar kolay değil. Zaten gönüllü bulmak hiç de kolay olmayacak. Gönüllü bulmak zorundayız da, gemiyi istemedikleri halde bu işe verilmiş korkan insanlara teslim edemeyiz."</p>

  <p class="calibre7">"Neden gönüllü olmasınlar ki?"</p>

  <p class="calibre7">"Dünyalı oldukları için, benim sevgili Crile’im, ve hemen, hemen bütün Dünyalılar için de uzay dehşet verici bir yerdir. Uzaydışı daha dehşetli bir yerdir ve mümkün olduğu kadar uzak duracaklardır oradan. Seninle benden başka üç gönüllü daha gerekecek ki, ben de sana onları bile bulmakta güçlük çekeceğimizi söylüyorum. Bunun için pek çok kimseyle görüştüm, sadece ikisi yarım ağızla söz verdiler: Chao-Lr Wu ile Henry Jarlouv. Üçüncüsünü bulamadım henüz. Bütün olasılıklara karşın on kişi gönüllü olsa bile, senin Rotorlulara benim elçim olarak gelmende ısrar edeceğim. Bu da yeterli değilse, , sana sen elli yaşına basmadan geminin yola çıkacağına söz veriyorum."</p>

  <p class="calibre7">Fisher ilk kez rahatlayarak gülümsedi. "Tessa, seni seviyorum. Gerçekten seviyorum hem de."</p>

  <p class="calibre7">"Hayır, gerçekten sevip sevmediğini bilmiyorum, hele sanki bunu söylemek seni de şaşırtmış gibi o ses tonuyla söylediğin zaman. Çok garip, Crile, birbirimizi tanıyalı, birlikte yaşayalı, sevişeli sekiz yıl oluyor ve bunu bir kere bile söylememiştin."</p>

  <p class="calibre7">"Söylememiş miydim?"</p>

  <p class="calibre7">"İnan bana, seni can kulağıyla dinledim ben. Garip olan başka bir şey daha var. Ben de sana seni sevdiğimi söylemedim ama seni&nbsp;<span style="font-size: 1em;">seviyorum. Böyle başlamamıştı ilişkimiz. Ne oldu dersin, ha?" "Belki de birbirimize o kadar yavaş yavaş âşık olduk ki, bunu fark edemedik," dedi Crile. "Bazen böyle şeyler olur, değil mi?"</span></p>

  <p class="calibre7">Birbirlerine utanarak bakıp gülümsediler, sanki bundan sonra ne yapacaklarını bilmiyormuş gibi.</p>
</body>
</html>
