<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><a class="calibre5" id="bookmark4"></a><span class="calibre15">YİRMİ BEŞ</span></h1>

  <h2 class="calibre9" id="sigil_toc_id_25"><span class="calibre6">YÜZEY</span></h2>

  <p class="calibre7">Eugenia Insignia korkular içindeydi.</p>

  <p class="calibre7">"Bak Siever, kızı uçağa bindirdiğinden bu yana bir gece bile rahat bir uyku uyuyamadım." Sesi, daha zayıf iradeli bir kadında olsaydı inleme diye nitelenecek bir hal almıştı. "Uçakla dolaşmak, okyanusun üzerinden uçmak, gece karanlık bastıktan sonra dönmek yetmedi mi ona? Neden engel olmuyorsun?"</p>

  <p class="calibre7">"Ben mi neden engel olmuyorum? Ben neden ona engel olmuyorum, Eugenia? Marlene’i durdurabilmek aşamasını geçtik çoktan."</p>

  <p class="calibre7">"Bu saçma bir şey, Siever. Korkakça hatta. Onun her şeyden güçlü olduğunu söyleyerek arkasına saklanıyorsun."</p>

  <p class="calibre7">"Öyle değil mi peki? Sen onun annesisin. Kubbede kalmasını emret."</p>

  <p class="calibre7">Insignia sımsıkı bastırmıştı dudaklarını. "On beş yaşında. Zorbalık yapmak istemem."</p>

  <p class="calibre7">"Aksine. Zorba olmaya can atıyorsun. Ama biliyorsun ki. böyle bir şeye kalkıştığında kız o olağanüstü gözleriyle sana bakıp, ‘Anne, beni babamdan yoksun bıraktığın için suçluluk duyuyorsun ve Evrenin de seni benden yoksun bırakarak cezalandıracağını düşünüyorsun; bu da çok saçma bir kör inanç, diyecektir."</p>

  <p class="calibre7">Insignia’nın kaşları çatıldı. "Siever, hayatımda bundan saçma bir şey -duymamıştım. Ben böyle bir şey hissetmiyorum ve hissedemem de."</p>

  <p class="calibre7">"Elbette hissetmiyorsun. Ben uyduruyordum. Ama Marlene uydurmayacaktır. Parmağını oynatmandan, omzunu sallamandan seni neyin rahatsız ettiğini anlayacak ve bunu sana söyleyecektir, bu da gerçek ve seni utandıracak bir şey olacaktır.. Sanırım sen kendini savunmaya çalışacak ve bunu yaparken de onun ruhunu daha fazla soymasını önlemek için onun istediğini kabul edeceksin."</p>

  <p class="calibre7">"Kendine olanları mı anlatıyorsun sen?"</p>

  <p class="calibre7">"Ben onu sevdiğim için ve onunla diplomatça konuşmaya çalıştığım için pek de böyle olmadı. Ama onun aksine gidersem beni ne hale getireceğini düşünerek ürperiyorum da. Bak, ben onu geciktirmeyi başardım. Hiç olmazsa bunu takdir et. Uçaktan indikten hemen sonra dışarı çıkmak istiyordu. Ben ise onu ay sonuna kadar önledim."</p>

  <p class="calibre7">"Bunu nasıl yaptın?"</p>

  <p class="calibre7">"Sadece laf ebeliğiyle. Aralık ayındayız. Ona üç hafta sonra, Dünya zamanıyla yeni yılın başlayacağını ve 2237’ye Erythro’nun keşfiyle başlamaktan daha iyi bir kutlama olamayacağını söyledim. Biliyor musun, Marlene gezegene kendisinin ayak basmasını yeni bir çağın başlangıcı olarak görüyor. Bu da durumu daha da kötüleştiriyor."</p>

  <p class="calibre7">"Neden?"</p>

  <p class="calibre7">"Bunu kişisel bir kapris olarak değil de, Rotor, hatta belki de insanlık için yaşamsal önemi olan bir şey olarak görüyor. İnsanın kişisel zevkini tatmin edip bunu genel refaha soylu bir katkı olarak nitelemesine benzeyen başka bir şey olamaz. Her şeyi mazur gösterir bu. Bunu ben de yaptım, sen de yapmışsındır, başkaları da. Tanıdıklarım içinde de bunu en çok yapan Pitt olmuştur. Hiç kuşkum yok soluk alıp vermesinin nedeninin Rotor’un bitkilerine karbondioksit sağlamak olduğuna inandırmıştır kendini."</p>

  <p class="calibre7">"Demek sen de Marlene’in megalomanisini okşayarak onu beklettin.-"</p>

  <p class="calibre7">"Evet, böylece onu durdurmaya çalışacağımız bir haftamız daha var. Ancak bu numaramı yutmadığını da belirtmem gerek. Beklemeyi kabul etti ama ‘Beni geciktirirsen annemin seni biraz olsun seveceğini düşünüyorsun, değil mi, Siever Amca. Yoksa yeni yılın başlangıcını önemli bulduğunu gösteren bir davranışın yok,’ dedi."</p>

  <p class="calibre7">"Bu ne büyük bir kabalık, Siever."</p>

  <p class="calibre7">"Sadece katlanılmayacak kadar gerçek, Eugenia. Belki ikisi de aynı şeydir ya."</p>

  <p class="calibre7">Insignia bakışlarını kaçırdı. "Sevmek... bilmem ne diye...."</p>

  <p class="calibre7">"Hiçbir şey söyleme. Sana seni eskiden sevdiğimi söylemiştim, yaşlanmanın bunu değiştirmediğini görüyorum şimdi. Ama bu benim sorunum. Sen bana asla kötü davranmadın. Bana umut vermedin. Ben hayır yanıtını kabul etmiyorsam bu seni ilgilendirmez artık."</p>

  <p class="calibre7">"Senin hangi nedenle olursa olsun mutsuz olman beni ilgilendirir."</p>

  <p class="calibre7">"Bu iyi işte." Genarr gülümsemeyi başardı. "Hiçten çok daha iyi."</p>

  <p class="calibre7">Insignia bir kere daha bakışlarını kaçırdıktan sonra sözü kızına getirdi. "Siever, Marlene senin oyununu gördüyse neden beklemeyi kabul etti?"</p>

  <p class="calibre7">"Hoşlanmayacaksın ama sana gerçeği söyleyeceğim. Marlene şöyle dedi. ‘Yılbaşına kadar bekleyeceğim, Siever Amca, çünkü belki bu annemin hoşuna gider, hem ben senden yanayım."</p>

  <p class="calibre7">"Böyle mi dedi?"</p>

  <p class="calibre7">"Lütfen kızma ona. Aklım ve sevimliliğimle onu kendime hayran etmiş olmalıyım ve böylece sana bir iyilik yaptığını sanıyor olmalı."</p>

  <p class="calibre7">"Tam bir çöpçatan." Insignia gülsün mü kızsın mı bilemiyordu.</p>

  <p class="calibre7">"Eğer bana karşı ilgin olduğunu gösterirsen onu istediğimiz yöne çevirebiliriz diye düşündüm, ancak bu ilginin gerçek olması gerek, aksi halde, hemen fark ederdi bunu. Gerçekse de, kız zaten olan bir şey için fedakârlık etme gereğini duymayabilirdi. Bilmem anlatabildim mi?"</p>

  <p class="calibre7">"Marlene’in bu sezgi yeteneği olmasaydı bana karşı tam bir Makyavelci yaklaşım içinde bulunacağını anlıyorum," dedi Insignia.</p>

  <p class="calibre7">"Beni şimdi köşeye sıkıştırdın, Eugenia."</p>

  <p class="calibre7">"Peki, neden yapılması gerekeni yapmıyoruz? Onu bir yere kilitleyelim ve zamanı gelince de alıp Rotor’a götürelim."</p>

  <p class="calibre7">"Elini ayağını bağlayarak herhalde. Böyle bir şey yapmayacağımız bir yana, Marlene’in hayallerini ben de benimsedim artık. Ben de Erythro’yu kolonize etmeyi düşünüyorum şimdi. Elini uzatmakla sahip olacağın koskoca bir dünya."</p>

  <p class="calibre7">"Ve yabancı bakterileri solumak, onları yemeklerimize ve sularımıza katmak?" Insignia yüzünü buruşturdu.</p>

  <p class="calibre7">"Ne çıkar bundan? Burada da onları soluyoruz. Suyumuz- la içip yiyeceklerimizle yiyoruz. Kubbeden tümüyle dışarda tutamayız onları. Ona bakarsan Rotor’da da bakteri var."</p>

  <p class="calibre7">"Evet, ama Rotor yaşamına alışmışızdır. Bunlar yabancı yaşam parçacıkları."</p>

  <p class="calibre7">"Daha da güvenli o zaman. Biz onlara adapte olamamışsak, onlar da bize olmamışlar demektir. Toz zerrecikleri gibi zararsız olurlar o zaman."</p>

  <p class="calibre7">"Bir de Veba var."</p>

  <p class="calibre7">"Tek sorun o işte, Marlene’i dışarı bırakmak gibi basit bir konuda bile. Gerekli önlemleri alacağız elbette."</p>

  <p class="calibre7">"Ne gibi önlemler?"</p>

  <p class="calibre7">"Üzerinde koruyucu bir tulum olacak. Ben de onunla gideceğim sonra. Onun kanaryası olacağım."</p>

  <p class="calibre7">"O da ne demek?"</p>

  <p class="calibre7">"Birkaç yüzyıl önce Dünyada böyle bir yöntem vardı. Madenciler madenlere kanarya kuşu indirirlerdi. Hava kötüleşince kuşlar madencilerden önce etkilenirler, madenciler de bir sorun olduğunu anlayıp madenden çıkarlardı. Kısacası ben garip davranışlarda bulunduğum takdirde hemen içeri alınacağız."</p>

  <p class="calibre7">"Peki ya hastalık senden önce onu etkilerse?"</p>

  <p class="calibre7">"Sanmıyorum. Marlene kendini bağışıklı hissediyor. Bunu o kadar çok söyledi ki, artık ona inanmaya başladım."</p>

  <p class="calibre11">***</p>

  <p class="calibre7">Ama Rotor’u takvime bağlayan da, bir anının anisiydi. Rotor’da mevsimler yoktu. Dünya ile birlikte Güneşin çevresinde döndüğü için yıl vardı, ama mevsimler olmadan yıl çok anlamsızdı. Yine de yılla birlikte ayları ve haftaları da korumuşlardı.</p>

  <p class="calibre7">Rotor’da gün de vardı. Güneş ışınlarının on iki saat içeri girmesine izin verilir, on iki saat ise karanlık olurdu. Bunu istedikleri saate göre bölebilirlerse de, Dünyanın her biri altmışar dakikalık yirmi dört saatini kabul etmişlerdi. (Sadece günler ve geceler tam on ikişer saatti.)</p>

  <p class="calibre7">Yerleşim Birimleri arasında günleri onarlı ve onun katları bir sistemle ölçme eğilimleri zaman zaman baş göstermişti: dekagünler, hektagünler ve kilo günler, öteki yönde de, desigünler, santigünler ve miligünler. Ama gerçekte olanaksızdı bu.</p>

  <p class="calibre7">Birimler kendilerine göre bir sistem benimsemiş olsalardı bu ticaret ve iletişimi durma noktasına getirirdi. Bu yüzden insanlığın yüzde 99’unun yaşadığı ve diğer yüzde Tinin de geleneksel bağlarla bağlı bulundukları Dünyanın sistemi alınmıştı.</p>

  <p class="calibre7">Ancak Rotor şimdi Güneş Sistemini terk etmişti ve kendi başına bir dünyaydı. Dünyadaki anlamıyla günü, ayı ya da yılı yoktu. Geceyi gündüzden ayıran güneş de yoktu. Rotor on iki saat yapay ışıkla aydınlanır, on iki saat de ışıklar kısılırdı. Doğal bir gün ve gecenin bulunduğu Kubbede ise, gün uzunluğu (bir anının anısı olan) Dünya saatlerine göre tutulmaktaydı.</p>

  <p class="calibre7">Zamanın temel ölçüsü olarak günü terk etmek fikri giderek güçleniyordu artık. Insignia Pitt’in zamanın desimal sisteme göre ölçülmesini istediğini, ancak şiddetli bir muhalefet uyandırmak korkusuyla bunu resmen ilan etmekten kaçındığın" biliyordu.</p>

  <p class="calibre7">Ama bu sonsuza kadar böyle süremezdi. Geleneksel hafta ve ay birimleri önemsizdi artık. Geleneksel tatil günlerine de pek uyulmuyordu. Insignia kendi çalışmalarında gün birimini kullanırdı. Bir gün gelecek eski takvim ortadan kalkacak, yeni zaman ölçme yöntemleri kullanılacaktı, belki de Standart Galaktik Takvim.</p>

  <p class="calibre7">Insignia şimdi rastgele başlayan bir Yılbaşını bekliyordu. Dünyada yeni yıl gündönümü zamanıydı, kuzey yarıküresinde kış, güney yarıküresinde yaz. Bunun Dünyanın Güneş çevresinde dönmesiyle ilişkili olduğunu artık sadece Rotor’daki gökbilimciler hatırlıyorlardı.</p>

  <p class="calibre7">Ancak şu anda -Insignia’nın da gökbilimci olmasına karşın- Yılbaşı sadece Marlene’in Kubbeden çıkışına ilişkin bir şeydi.</p>

  <p class="calibre7">Insignia daldığı düşüncelerin derinliklerinden çıktığında kızının kendisine bakmakta olduğunu gördü. (Odaya ne zaman öyle sessiz girmişti? Yoksa Insignia onun ayak seslerini duymayacak kadar mı kendi içine dalmıştı?)</p>

  <p class="calibre7">"Selam, Marlene," dedi fısıltıyla.</p>

  <p class="calibre7">"Mutlu değilsin, anne."</p>

  <p class="calibre7">"Bunun için süper sezgi gücüne gerek yok, Marlene. Hâlâ dışarı çıkmak kararında mısın?"</p>

  <p class="calibre7">"Evet. Kesinlikle."</p>

  <p class="calibre7">"Neden ama Marlene? Bunu bana anlatabilir misin?"</p>

  <p class="calibre7">"Hayır, çünkü anlamak istemiyorsun. Dışarısı beni çağırıyor?"</p>

  <p class="calibre7">"Ne çağırıyor seni?"</p>

  <p class="calibre7">Marlene’in genellikle asık olan yüzünde gizli bir mutluluk vardı.</p>

  <p class="calibre7">"Erythro."</p>

  <p class="calibre7">"Marlene, böyle konuştuğunda sanki... sanki..."</p>

  <p class="calibre7">"Vebaya tutulmuşum gibi mi? Vebaya falan tutulmadım ben. Siever Amca yeni bir beyin taramasından geçirtti beni. Buna gerek olmadığını söyledim ama dışarı çıkmadan önce kayıtlarda bulunması gerekiyormuş. Tam olarak normalim."</p>

  <p class="calibre7">"Beyin taraması her şeyi açıklamaz."</p>

  <p class="calibre7">"Bir annenin korkuları da. Anne, bu işi geciktirmek istediğini biliyorum, ama daha fazla bir gecikme kabul edemeyeceğim. Siever Amca söz verdi. Yağmur da yağsa, hava kötü de olsa dışarı çıkacağım. Yılın bu zamanında büyük ısı değişiklikleri de yoktur dışarda, gerçek bir fırtına da. Zaten hemen hemen hiç yoktur ya. Şahane bir dünya var orada."</p>

  <p class="calibre7">"Ama kıraç, ölü. Mikroplar dışında."</p>

  <p class="calibre7">"Ama bir gün biz onu canlandıracağız." Kızın gözleri dalmıştı. "Bundan hiç kuşkum yok."</p>

  <p class="calibre11">* * *</p>

  <p class="calibre7">"E-tulumu çok basit bir giysidir," dedi Genarr. "Şaşınca dayanması gerekmez. Bir uzay tulumu ya da dalgıç tulumu da değildir. Bir başlığı, sıkıştırılmış hava deposu ve ısıyı rahat bir derecede tutan bir birimi vardır. Ve de hava geçirmez kuşkusuz."</p>

  <p class="calibre7">"Bana uyacak mı?" diyen Marlene yüzünü buruşturarak baktı yapay kumaşa.</p>

  <p class="calibre7">"Pek modaya uygun değil elbette," dedi Genarr. "Güzellik için değil kullanım için yapılmıştır."</p>

  <p class="calibre7">Marlene hafifçe sıkılmış bir sesle, "Ben güzel görünme peşinde değilim, Siever Amca," dedi. "Ama içinde yüzmek de istemiyorum. Yürümeyi güçleştirecekse bir işe yaramaz."</p>

  <p class="calibre7">Yüzü bembeyaz bir halde onları seyretmekte olan Eugenia Insignia, "Marlene, tulum seni korumak için gereklidir," diye söze karıştı. "Bol ya da dar olması önemli değil."</p>

  <p class="calibre7">"Aslında bu çok iyi uyacak," dedi Genarr. "Doğrusu elimizde sadece yetişkin boylan var. Zaten bugünlerde bunları pek kullanmıyoruz. Vebadan sonra bir süre dışarda keşfe çıktık ama artık çevremizi çok iyi tanıyoruz ve artık dışarı çıktığımızda kapalı E-arabalarını yeğliyoruz."</p>

  <p class="calibre7">"Şimdi de onlardan birini kullansaydınız."</p>

  <p class="calibre7">"Olmaz," dedi Marlene. "Ben yürümek istiyorum, ayaklarımın altında toprağı hissetmek istiyorum."</p>

  <p class="calibre7">"Sen çıldırmışsın," dedi Insignia.</p>

  <p class="calibre7">"Lütfen ima edip..."</p>

  <p class="calibre7">"Nerede kaldı senin sezgilerin? Ben Vebadan söz etmiyorum. Normal anlamında çıldırmaktan söz ediyorum, delirmekten. Ben... lütfen, Marlene... beni de çıldırtıyorsun artık."</p>

  <p class="calibre7">Insignia Genarr’a döndü. "Siever, bu E-tulumları eskiyse, sızıntı yapmadıklarını nereden biliyorsun?"</p>

  <p class="calibre7">"Çünkü onları denedik, Eugenia. Durumlarının gayet iyi olduklarını söylüyorum sana. Unutma ben de aynı şeyi giymiş olarak Marlene’le dışarı çıkıyorum."</p>

  <p class="calibre7">Insignia’nın itiraz edecek bir şey aradığı belliydi. "Peki ya..." Elini anlamsızca salladı.</p>

  <p class="calibre7">"Çişimiz gelirse mi? Bu mu sormak istediğin? Pek rahat olmasa da onun da gereği düşünüldü. Ancak böyle bir ihtiyaç olmayacaktır. İşimizi yaptık ve birkaç saat rahatız şu anda. Zaten çok uzaklaşmayacağımız için, acil bir durumda hemen dönebiliriz. Artık gitmemiz gerek, Eugenia. Dışarda koşullar iyi ve bundan yararlanmalıyız. Marlene, gel giyinmene yardım edeyim."</p>

  <p class="calibre7">"O kadar mutlu olmasan da olur," diye söylendi Insignia.</p>

  <p class="calibre7">"Neden? Doğrusunu istersen bunu ben de istiyorum. Kubbe bir an geliyor demir parmaklıklar arasındaymışsın izlenimini uyandırıyor insanda. Belki de hepimiz biraz daha sık dışarı çıksak, insanlarımız burada daha uzun süreler kalabilirler. Tamam, Marlene, bir de başlığını oturttuk mu, oldu işte."</p>

  <p class="calibre7">Marlene duraksadı. "Bir dakika, Siever Amca." Annesine doğru yürüyüp elini uzattı.</p>

  <p class="calibre7">"Anne, lütfen sakin ol. Seni seviyorum ve sadece kendimi tatmin için seni bu kadar korkuya atmazdım. Bana bir şey olmayacağını bildiğim için yapıyorum bunu. O yüzden kaygılanmana hiç gerek yok. Hiç kuşkum yok, sen de bir tulum giyip bana gözkulak olmak için dışarı çıkmaya can atıyorsun- dur, ama bunu yapman gerekmez."</p>

  <p class="calibre7">"Neden, Marlene? Sana bir şey olursa ve ben yardım etmek için orada değilsem kendimi nasıl affedebilirim?"</p>

  <p class="calibre7">"Ama bana bir şey olmayacak ki. Olsa bile ki olmayacak, ne yapabilirsin? Üstelik sen Erythro’dan o kadar korkuyorsun ki, zihnin bir sürü anormal etkene açıktır. Ya Veba bana- değil de, sana bulaşırsa? O zaman benim bu suçlulukla nasıl yaşamamı beklersin?"</p>

  <p class="calibre7">"Eugenia, kız haklı," dedi Genarr. "Ben de onunla çıkıyorum ve senin yapabileceğin en iyi şey burada kalman ve sakin olman. Bütün E-tulumlarında telsiz vardır. Marlene ile konuşabileceğiz ve Kubbe ile bağlantı halinde olacağız. Garip bir davranışı olduğundan kuşkulandığım anda onu Kubbeye sokacağıma söz veriyorum. Ben kendimde en hafif bir anormallik hissettiğimde de hemen onu alıp döneceğim. Söz."</p>

  <p class="calibre7">Insignia başını salladı önce kızın, sonra Genarr’ın başlıkları takılırken. Kubbenin ana hava odası dışındaydılar. Bütün Yerleşim Birimliler gibi Insignia da hava odasının çalışmasını iyi bilirdi.</p>

  <p class="calibre7">Önce Kubbeden dışarı hava verilir ve basınç ayarlanırdı. Herhangi bir sızıntının bulunmadığından emin olmak için de sık sık kompüterize kontroller yapılırdı.</p>

  <p class="calibre7">Sonra iç kapı açıldı. Genarr içeri girdi, Marlene’e ardından gelmesini işaret etti. Kız yürüdü, kapı kapandı. Gözden kaybolmuşlardı şimdi. Insignia’nın kalbi duracak gibi oldu.</p>

  <p class="calibre7">Kontrol mekanizmasına bakınca dış kapının ne zaman açılıp kapanacağını görecekti. Birden holoekran canlandı ve ikisinin de çıplak Erythro toprağında durduklarını gördü.</p>

  <p class="calibre7">Teknisyenlerden biri kulağına takması için küçük bir kulaklık uzattı. Insignia’nın başına bir de küçük mikrofon geçirildi.</p>

  <p class="calibre7">Birden Marlene’in sesini duydu. "Beni duyuyor musun, anne?"</p>

  <p class="calibre7">"Evet, yavrum."</p>

  <p class="calibre7">"Dışardayız ve burası şahane. Bundan güzeli olamaz."</p>

  <p class="calibre7">"Evet, yavrum." Insignia bir daha kızını aklı başında olarak görüp göremeyeceğini düşündü.</p>

  <p class="calibre11">* * *</p>

  <p class="calibre7">Siever Genarr Erythro yüzeyine ayak basar basmaz yüreğinde bir ferahlama hissetmişti. Kubbenin eğimli duvarını arkasında bırakmıştı Erythro’ya bu kadar ters gelen bir şeyin bu yeni dünyanın zevkini bozacağı için.</p>

  <p class="calibre7">Zevk? Erythro için pek garip bir sözcüktü bu, çünkü o an için hiçbir anlamı yoktu. Başlığının koruması altında Kubbe’nin havasını, en azından Kubbede saflaştırılmış havayı soluyordu. Gezegenin ne kokusunu ne de tadını alabiliyordu.</p>

  <p class="calibre7">Yine de kendisine garip bir mutluluk veren bir duygu vardı içinde. Ayakkabılarının altında Erythro toprağı çatırdıyordu. Erythro yüzeyi kayalık olmamasına rağmen taşlıktı ve taşlar arasında toprak olarak niteleyebileceği bir şey bulunuyordu. Gezegenin yüzey kayalıklarını kıracak kadar bol su ve hava vardı ve her yana yayılan prokaryotlar da milyarlarca yıl boyunca buna katkılarını sabırla sürdürmüşlerdi.</p>

  <p class="calibre7">Toprak yumuşaktı. Bir gün önce yağmur yağmıştı. Genarr toprak zerrelerinin üstündeki yenilenmiş incecik su tabakasında prokaryotik hücrelerin basit proteinlerden karmaşık proteinler ürettiklerini, güneş enerjisinden etkilenmeyen diğerlerinin de her an sayısız milyarlarcası ölen prokaryotların kalıntılarının enerjisini kullanmalarını düşündü.</p>

  <p class="calibre7">Marlene yanındaydı. Başı yukarı dönüktü. "Nemesis’e bakma, Marlene," dedi Genarr.</p>

  <p class="calibre7">Marlene’in sesi normaldi, gerilim ya da korkudan eser yoktu. Hatta neşeli bile denilebilirdi. "Bulutlara bakıyorum, Siever Amca."</p>

  <p class="calibre7">Genarr da karanlık göğe baktı. İnsan dikkat ederse sarımsı yeşilimsi bir parıltı görüyordu. Bunun ardında da Nemesis’in ışığını</p>

  <p class="calibre7">turuncu bir görkemlilikle yansıtan bulutlar vardı.</p>

  <p class="calibre7">Erythro ürkütücü bir sessizlik içindeydi. Ses çıkaracak hiçbir şey yoktu. Öten, hırlayan, kükreyen, havlayan hiçbir şey. Ne bir yaprak hışırtısı, ne böcek vızıltısı. Pek seyrek olan fırtınalarda gök gürleyebilir ya da kayaların arasında bir rüzgâr uğultusu duyulabilirdi. Ama bugünkü gibi sakin bir günde tümüyle sessizdi.</p>

  <p class="calibre7">Genarr gerçekten bir sessizlik olduğundan ve aniden sağırlaşmadığından emin olmak için konuştu.</p>

  <p class="calibre7">"İyi misin, Marlene?"</p>

  <p class="calibre7">"Çok iyiyim. Şurada bir dere var." Kız bol E-tulumu içinde hantal adımlarla o yana koştu.</p>

  <p class="calibre7">"Dikkat et, Marlene. Düşeceksin."</p>

  <p class="calibre7">"Dikkat ediyorum."</p>

  <p class="calibre7">Birden Eugenia Insignia’nın sesi duyuldu. "Marlene neden koşuyor, Siever? Neden koşuyorsun, Marlene?"</p>

  <p class="calibre7">Marlene yanıt vermeye gerek görmedi.</p>

  <p class="calibre7">"İlerdeki bir dereyi germek istiyor, Eugenia," dedi Genarr.</p>

  <p class="calibre7">"İyi mi?"</p>

  <p class="calibre7">"Elbette iyi. Burası çok güzel. Bir süre geçince kıraç da görünmüyor, soyut bir resim sanki."</p>

  <p class="calibre7">"Sanat eleştirmenliğini bırak şimdi, Siever. Kızı gözden kaçırma."</p>

  <p class="calibre7">"Merak etme. Onunla sürekli bağlantı halindeyim. Şu anda ¡konuştuklarımızı duyuyor, eğer yanıt vermiyorsa, bu boş şeylerle kafasını yormak istememesindendir, Eugenia. Sakin ol. Marlene çok eğleniyor. Bozma kızın keyfini."</p>

  <p class="calibre7">Genarr Marlene’in eğlendiğinden emindi. Her nasılsa kendisi de eğleniyordu.</p>

  <p class="calibre7">Marlene derenin yanısıra koşuyordu. Genarr onun ardından gitmek için acele etmedi. Bırak eğlensin, diye düşündü.</p>

  <p class="calibre7">Kubbe bir kayanın üstünde kurulmuştu, ancak buralarda otuz kilometre ötedeki büyük nehrin kolları olan küçük küçük dereler vardı.</p>

  <p class="calibre7">Kubbenin doğal su ihtiyacı bunlardan karşılanıyordu. (Prokaryotlar öldürüldükten sonra kuşkusuz.) Kubbenin ilk kurulduğu günlerde prokaryotların öldürülmesine bazı biyologlar karşı çıkmışlarsa da, gülünç bir şeydi bu. Bu küçük canlı zerrecikler o kadar çoktu ve o kadar çok da ürüyorlardı ki, su sağlamak için öldürülmeleriyle sayılarında herhangi bir azalma olamazdı. Ancak sonra, Veba başlayıp da Erythro’ya karşı güçlü bir düşmanlık doğunca prokaryotların öldürülmesine aldırış eden kalmamıştı.</p>

  <p class="calibre7">Ama şimdi Veba tehlikesi pek tehdit edici görünmeyince insancıl duygular yeniden uyanırdı herhalde. Genarr bu duygulara sempati duyuyorsa da, Kubbe suyunu nereden alırdı sonra?</p>

  <p class="calibre7">Genarr düşünceye dalmış, Marlene’e bakmıyordu. Birden bir çığlık patladı kulağında. "Marlene! Marlene! Siever, Marlene ne yapıyor öyle?"</p>

  <p class="calibre7">Genarr başını kaldırıp da bir şey olmadığını söyleyecekken birden kızı gördü.</p>

  <p class="calibre7">Bir an ne yaptığını anlayamadı. Nemesis’in pembe ışığında baktı durdu.</p>

  <p class="calibre7">Sonra ne olduğunu anladı. Kız başlığını çıkarıyordu. Şimdi de E-tulumunu çıkarmaya başlamıştı.</p>

  <p class="calibre7">Buna engel olmalıydı!</p>

  <p class="calibre7">Genarr kıza seslenmeye çalıştı ama dehşete kapılmış, se~ sini kaybetmişti. Koşmaya ça!ıştı&gt; bacakları kurşundandı sanki, hareket edemiyordu.</p>

  <p class="calibre7">Korkunç şeylerin olduğu bir karabasandaydı ve elinden hiçbir şey gelmiyordu sanki. Belki de gerilim altına girdiği anda aklı bedeninden ayrılıyordu.</p>

  <p class="calibre7">Veba bu mu? diye düşündü. Vebaya mı tutuluyorum? O zaman Nemesis’in ışığına ve Erythro havasına kendini açmakta olan Marlene’e ne olacak şimdi?</p>
</body>
</html>
