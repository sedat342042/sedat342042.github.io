<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre4"><span class="calibre15">ALTI</span></h1>

  <h2 class="calibre9" id="sigil_toc_id_6"><a class="calibre5" id="bookmark1"></a><span class="calibre6">YAKLAŞMA</span></h2>

  <p class="calibre7">Insignia ne zamandan beri biliyordu? Yıldızın adını verdiği andan beri mi? Bunun ne olduğunu ve ne anlama geldiğini hissetmiş, bilinçli bir düşüncesi olmadan uygun bir ad mı vermişti?</p>

  <p class="calibre7">Yıldızı ilk gördüğü an, önemli olan tek şey onu bulmuş olma gerçeğiydi. Aklında ölümsüzlükten başka bir şeye yer yoktu. Onun yıldızıydı bu, Insignia’nın yıldızı. Bir an onu böyle adlandırmayı düşünmüştü. Kulağa ne kadar görkemli gelmişti, bundan yapmacık bir alçakgönüllülükle vazgeçtiğinde. Bu tuzağa düşmüş olsaydı şimdi ne kadar katlanılmaz bir durumda olacaktı.</p>

  <p class="calibre7">Keşfin ardından Pitt’in bunun sır olarak saklanması isteminin şoku, sonra da yoğun Ayrılış hazırlıkları gelmişti. (Günün birinde tarih kitaplarında böyle mi anılacaktı? Ayrılış.)</p>

  <p class="calibre7">Ayrılış’tan sonra aracın uzaydışına çıkışı için gereken iki yıl ve sürekli astronomik verilerin gerekli olduğu ışıkhızı aracı için sonsuz hesaplamalarla geçen iki yıl daha. Yıldızlararası maddenin yoğunluğu ve yapısı...</p>

  <p class="calibre7">O dört yıl boyunca Nemesis’i ayrıntılı olarak düşünecek zamanı olmamıştı. Bir kere bile dikkatini gözleri önünde olanın üzerinde toplayamamıştı.</p>

  <p class="calibre7">Bu olası mıydı? Yoksa sadece görmek istemediği şeye mi sırtını çevirmişti? Önüne çıkan bu gizlilik, heyecan ve telaşta bilerek sığınacak bir yer mi aramıştı?</p>

  <p class="calibre7">Ama son uzaydışı dönem arkalarında kaldığında, bir ay kadar hidrojen atomları arasında hız kestikleri bir dönem gelmişti. Bunlara öyle bir hızla çarpıyorlardı ki, atomlar kozmik ışınlara dönüşüyordu.</p>

  <p class="calibre7">Sıradan bir uzay aracı buna dayanamazdı, ancak Rotor’un çevresinde yolculuk için kalınlaştırılmış kalın bir toprak tabakası vardı ve böylece bu parçacıklar emiliyordu.</p>

  <p class="calibre7">Uzaydışı uzmanlarından biri insanın uzaydışına normal hızlarla girip çıkacağı bir zaman geleceğini söylemiş, "Bunun için bir kavram keşfi gerekmez, bu sadece mühendislik," demişti.</p>

  <p class="calibre7">Belki!</p>

  <p class="calibre7">Insignia şaşırtıcı gerçekle yüzyüze gelince hemen Pitt’i görmeye gitti. Pitt’in son bir yıl içinde ona ayıracak pek zamanı olmamıştı ve Insignia bunu anlayışla karşılıyordu. İnsanlar birkaç ay sonra başka bir yıldızın yakınlarına varacaklarım anladıkça belirli bir gerilim artışı oluyordu. Bundan sonra, değil yaşanacak bir yer, bir ikmal kaynağı olabilecek bir gezegen maddesi bulacaklarının garantisi olmadan uzun bir süre yabancı bir kırınızı cüce yıldızın yakınlarında kalma sorunuyla karşılaşacaklardı.</p>

  <p class="calibre7">Saçlarının hâlâ siyah, yüzünün kırışıksız olmasına rağmen Janus Pitt’in genç bir insan görünüşü yoktu artık, Nemesis’in varlığını bildirdiği o günden bu yana sadece dört yıl geçmişti. Şimdi gözlerinde huzursuz bir bakış, neşesinin silinip gittiği ve yerine sıkıntılarını bütün dünyanın önünde çırılçıplak bıraktığı duygusu vardı.</p>

  <p class="calibre7">Şimdi Başkandı. Belki de sıkıntılarının büyük bir kısmı bundan kaynaklanıyordu, kim bilir? Insignia gerçek gücü ya da onun ayrılmaz parçası olan sorumluluğu bilmiyordu, ama içinden bir ses, bunun, buna sahip olanları neşeden uzaklaştırdığını söylüyordu.</p>

  <p class="calibre7">Pitt dalgın dalgın gülümsedi ona. İlk başlarda kimseyle paylaşmadıkları bir sırrı paylaştıkları zaman birbirlerine yakın olmak zorunda kalmışlardı. O zaman başkalarıyla konuşamadıkları gibi açık açık konuşurlardı. Ayrılış’tan sonra, sır açıklanınca, yine uzaklaşmışlardı birbirlerinden.</p>

  <p class="calibre7">"Janus, içimi kemiren bir şey var ve bunu sana getirdim. Nemesis."</p>

  <p class="calibre7">"Yeni bir şey mi var? Onun sandığın yerde olmadığını falan söylemeye kalkma sakın. Orada o, onaltı milyar kilometreden az var aramızda. Onu görebiliyoruz."</p>

  <p class="calibre7">"Evet, biliyorum. Ama ben onu iki ışıkyılı uzakta bulduğumda bir komşu yıldız sanmıştım, Nemesis ile Güneşin ortak bir çekim merkezi çevresinde döndüklerini düşünmüştüm. Bu kadar yakın bir şey ancak böyle olabilirdi. Her şey öyle dramatik olacaktı ki..."</p>

  <p class="calibre7">"Tamam. Bazı şeylerin arasıra dramatik olmasının ne sakıncası var?"</p>

  <p class="calibre7">"Çünkü şimdi yaklaştıkça onun bir komşu yıldız olamayacak kadar uzak olduğunu görüyorum. Nemesis ile Güneş arasındaki çekim gücü çok zayıf, hatta o kadar zayıf ki, yakındaki yıldızların çekim sapmaları yörüngenin dengesini sarsabilir."</p>

  <p class="calibre7">"Ama Nemesis orada."</p>

  <p class="calibre7">"Evet, daha çok bizimle Alfa Centauri arasında."</p>

  <p class="calibre7">"Alfa Centauri’nin ne ilgisi var simdi?"</p>

  <p class="calibre7">"Şu gerçek ki, Nemesis Güneşten çok Alfa Centauri’ye yakın. Alfa Centauri’nin yoldaş yıldızı olması olasılığı daha güçlü. Ya da, hangi sisteme ait olursa olsun, öteki yıldızın varlığı bunu saptırıyor veya daha önceden saptırmış."</p>

  <p class="calibre7">Pitt düşünceli bakışlarla baktı kadına, koltuğunun koluna parmaklarıyla hafif hafif vurdu. "Güneşin yoldaşı olduğunu kabul edersek, Nemesis’in Güneş çevresinde dönmesi ne kadar sürer?"</p>

  <p class="calibre7">"Bilmiyorum. Yörüngesini hesaplamam gerek. Ayrılış’tan önce yapmalıydım bunu, ama o zaman o kadar işim vardı ki, şimdi de var ya, bir mazeret değil bu."</p>

  <p class="calibre7">"Bir tahminde bulun."</p>

  <p class="calibre7">"Dairesel bir yörünge ise, Nemesis’in Güneş çevresini dolaşması elli milyon yıldan biraz fazla sürer; ya da daha doğrusu, Güneşin de aynı daireyi tamamlayarak sistemin yerçekim merkezi çevresinde dönmesi. Bunlar hareket ettikçe ikisi arasındaki çizgi daima bu merkezden geçer. Diğer yandan, Nemesis eliptik bir yörünge izliyorsa ve şimdi en uzak noktasındaysa ki, öyle olmalı, çünkü daha ileri giderse yoldaş yıldız olmayacaktır- o zaman yirmi beş milyon yıl belki de."</p>

  <p class="calibre7">"Demek Nemesis en son bu pozisyonda, yani Alfa Centauri ile Güneş arasında olduğu zaman Alfa Centauri şimdikinden çok daha farklı bir konumdaydı. Yirmi beş otuz milyon yıl Alfa Centauri’yi yerinden ne kadar oynatırdı?"</p>

  <p class="calibre7">"Bir ışıkyılına yakın bir mesafe."</p>

  <p class="calibre7">"Bu, iki yıldızın çakışmalarının Nemesis için ilk kez olduğu anlamına mı geliyor? Şimdiye kadar sakin bir yörünge mi izliyordu yani?"</p>

  <p class="calibre7">"Buna olanak yok, Janus. Alfa Centauri’yi saymazsan bile başka yıldızlar var. Şimdi bir yıldız yaklaşmış olabilir, ama geçmişte yörüngesinin başka bir yerine başka bir yıldızın etkisi olmuş olabilir. Yörüngesi sabit değil."</p>

  <p class="calibre7">"Peki Güneş’in çevresinde dönmüyorsa bizim yakınlarımızda ne arıyor?"</p>

  <p class="calibre7">"Güneşin çevresinde dönüyor olsaydı, Güneş hızına bağlı bir hızla, yani Nemesis’in kütlesine bağlı olarak saniyede seksenle yüz metrelik bir hızı olurdu. Bu bir yıldız için çok ağır bir hareket olduğundan uzun süre aynı yerdeymiş gibi görünür. Bu yüzden, hele bulut Güneşle aynı yönde hareket ediyorsa, çok uzun bir süre bulutun ardında kalırdı. Bu kadar yavaş bir hareket ve ışık azlığıyla şimdiye kadar keşfedilmemesine şaşmamak gerek. Ancak..."</p>

  <p class="calibre7">Konuyla müthiş ilgilenmiş bir tavır almaya zahmet bile etmeyen Pitt, göğüs geçirerek, "Ee? Sadede gelecek misin?" dedi.</p>

  <p class="calibre7">"Nemesis Güneşin yörüngesinde değilse o zaman ondan bağımsızdır ve Güneşe göre saniyede yüz kilometre kadar bir hızla hareket ediyor demektir. Yörüngede olacağının bin katı bir hızla yani. Şu anda bizim çevremizde, ama aynı zamanda yoluna da devam ediyor, Güneşi geçecek ve bir daha dönmeyecek. Ama yine de bulutun ardında kalacak ve yerinden hiç kıpırdamayacak."</p>

  <p class="calibre7">"Neden?"</p>

  <p class="calibre7">"Epey yüksek hızla hareket ettiği halde gökyüzündeki yerinden kıpırdamıyormuş gibi görünmenin bir tek yolu vardır." "Sakın bana onun sarkaç gibi sallandığını söylemeye kalkışma."</p>

  <p class="calibre7">"Lütfen şakayı bırak, Janus. Komik değil bu. Nemesis hemen hemen dümdüz bir hat üzerinde Güneşe doğru yol alıyor olabilir. Ne sağa ne de sola sapmadığı için durumunu hiç değiştirmiyormuş gibi görünür, ama doğruca üstümüze, yani Güneş Sistemine doğru geliyor olabilir."</p>

  <p class="calibre7">Pitt şaşkınlıkla baktı kadının yüzüne. "Bu konuda elinde kanıt var mı?"</p>

  <p class="calibre7">"Henüz yok. İlk görüldüğünde Nemesis’in spektrumunu almak için bir neden yoktu. Ben paralaksı fark ettiğim zaman bir spektrum analizi yapmanın anlamı olurdu ki, ben de vakit bulup bunu yapamadım işte. Hatırlarsan beni Uzak Araştırma projesinin başına getirmiş ve herkesin dikkatini Nemesis’ten başka yere çekmemi söylemiştin. O zaman kapsamlı bir spektrum analizi yapamazdım, Ayrılış’tan sonra da... Yapmadım işte. Ama bunu şimdi hemen ele alacağımdan emin olabilirsin."</p>

  <p class="calibre7">"Sana bir şey sorayım. Nemesis Güneşten uzaklaşıyor olsaydı aynı hareketsizlik görüntüsü olmaz mıydı? Güneşe doğru hareketiyle Güneşten uzaklaşması şansı yüzde elli değil midir?"</p>

  <p class="calibre7">"Bunu spektrum analizi söyleyecek. Spektrum çizgilerinin kırmızıya kayması uzaklaşma, mora kayması ise yaklaşma demek olacak."</p>

  <p class="calibre7">"Ama çok geç artık. Şimdi spektrum analizi yaparsan, biz ona yaklaştığımız için, onun bize yaklaştığı sonucunu elde edersin."</p>

  <p class="calibre7">"Şu anda Nemesis’in değil Güneşin spektrumunu ölçerim. Nemesis Güneşe yaklaşıyorsa, Güneş de Nemesis’e yaklaşıyordur ve biz de kendi hareketimize bir pay tanırız. Üstelik biz yavaşlıyoruz ve bir iki aya kadar öyle ağır hareket ediyor olacağız ki, hareketimiz spektroskopik bulguları fazla etkileyemeyecek." ,</p>

  <p class="calibre7">Pitt yarım dakika kadar derin düşüncelere gömülmüş gibiydi, eliyle dalgın dalgın bilgisayarını okşarken gözlerini masasından ayırmıyordu. Sonra, başını kaldırmadan, "Hayır," dedi. "Bu gözlemlerin yapılmasına gerek yok. Bu konuda tasalanmanı istemiyorum, Eugenia, unut gitsin."</p>

  <p class="calibre7">Elinin sallanması kadının odadan çıkması için bir işaretti.</p>

  <p class="calibre11">* * *</p>

  <p class="calibre7">Insignia’nın soluğu öfkeyle kasılmış burun deliklerinden ıslık gibi çıkıyordu. Boğuk bir sesle, "Janus, ne cesaretle? Buna nasıl cesaret edersin?" dedi.</p>

  <p class="calibre7">Pitt kaşlarını çattı. "Neye cesaret eder mişim?"</p>

  <p class="calibre7">"Bir bilgisayar operatörüymüşüm gibi nasıl dışarı çıkmamı emredersin? Nemesis’i ben bulmasaydım şimdi burada olmazdık. Sen de Başkanlığa seçilmezdin. Nemesis benimdir. Onun için yapılacak işlerde benim de sözüm olacak."</p>

  <p class="calibre7">"Nemesis senin değildir. Rotor’undur. Onun için şimdi lütfen git ve bırak da günlük işlerime devam edeyim."</p>

  <p class="calibre7">Insignia sesini yükseltti. "Janus, sana bir kere daha söylüyorum, Nemesis büyük bir olasılıkla bizim Güneş Sistemimize doğru gidiyor."</p>

  <p class="calibre7">"Ben de sana bu olasılığın yüzde elli olduğunu söylüyorum. Güneş Sistemine doğru gidiyorsa -ki, artık bizim Güneş Sistemimiz değil bu, onların Güneş Sistemidir- bana onun Güneşe çarpacağını söylemeye kalkma. Sana inanmam. Beş milyar yıllık tarihinde Güneşe bir yıldız çarpmış, hatta yaklaşmış bile değildir. Galaksinin kalabalık yörelerinde bile yıldız çarpışması olasılığı sıfır denecek kadar azdır. Gökbilimci olmayabilirim ama bu kadarını da bilirim."</p>

  <p class="calibre7">"Olasılık olasılıktır, Janus, kesinlik değildir. Nemesis ile Güneşin çarpışacağı pek olası değilse de, akla yatkın bir şeydir. Önemli olan, çarpmaksızın yakınından geçmenin bile Dünya için felaket demek olduğudur."</p>

  <p class="calibre7">"Yakından geçmenin tarifi nedir?"</p>

  <p class="calibre7">"Bilmiyorum. Epey uzun bir hesaplama gerek bunu söyleyebilmek için."</p>

  <p class="calibre7">"Pekâlâ. Senin gerekli gözlem ve hesapları yapmamızı öneriyorsun. Sonuçta Güneş Sistemini tehdit eden bir şey görürsek, ne yapacağız? Güneş Sistemini uyaracak mıyız?"</p>

  <p class="calibre7">"Elbette. Başka ne yapabiliriz ki?"</p>

  <p class="calibre7">"Peki, onları nasıl uyaracağız? İletişim olanağımız yok, olsa bile onların uzaydışından gönderilecek mesajları alma sistemleri yok. Bir ışık mesajı göndersek -ışık, mikrodalga, modüler nötronlar gibi- bunların Dünyaya ulaşmaları iki yıl sürer. O da yeteri kadar güçlü ya da anlaşılabilir bir ışın bulabilirsek. O zaman bile, gönderdiğimiz mesajı aldıklarını nasıl anlayacağız? Karşılık verme zahmetine katlanırlarsa, bu karşılığın bize gelmesi de iki yıl sürecek. Uyarının sonunda ne olacak peki? Biz onlara Nemesis’in yerini söyleyeceğiz, onlar da bilgilerin o yönden geldiğini saptayacaklar. Bizim gizliliğimizin amacı, Nemesis çevresinde türdeş bir uygarlık kurma planımız suya düşecek."</p>

  <p class="calibre7">"Janus, bize maliyeti ne olursa olsun onları uyarmamayı nasıl düşünebilirsin?"</p>

  <p class="calibre7">"Nemesis Güneşe doğru gidiyor olsa bile, Güneş Sistemine varması ne kadar sürer?"</p>

  <p class="calibre7">"Güneşin yakınlarına beş bin yılda varır."</p>

  <p class="calibre7">Pitt arkasına yaslanıp alaycı bir gülümsemeyle baktı kadına.</p>

  <p class="calibre7">"Beş bin yıl. Sadece beş bin yılcık mı? Bak, Eugenia, iki yüz elli yıl önce ilk Dünyalı Aya ayakbastı. Aradan iki yüz elli yıl geçti ve biz en yakın yıldıza yaklaşmak üzereyiz. Bu hızla iki yüz elli yıl sonra nerede olacağız? İstediğimiz herhangi bir yıldızda. Ve beş bin yılda, beş yüz yılda, Galaksinin dört yanına dağılacağız, başka bir zeki varlık yoksa. Başka galaksilere gideceğiz. Beş bin yıl sonra teknoloji öyle ilerleyecek ki, Güneş Sistemi gerçekten tehlikedeyse, bütün Dünyalılar ve bütün Yerleşim Birimleri uzayın derinliklerine ve öteki yıldızlara gidebilirler."</p>

  <p class="calibre7">Insignia içini çekti. "Senin gelecek hayalin bu mu? İnsanlığın yıldızlar için sürekli kavga etmeleri mi? Her küçük grubun kendini şu ya da bu yıldızın egemenliği olarak ilan etmeye çalışması mı? Sürekli nefret, kuşku ve çatışma... Dünyada binlerce yıldır görülen durumun daha binlerce yıl Galaksiye yayılması mı?"</p>

  <p class="calibre7">"Eugenia, benim hayalim falan yok. İnsanlık canının istediğini yapsın. Dediğin gibi belki didişecek, belki de bir Galaksi İmparatorluğu kuracak ya da bambaşka bir şey yapacak. İnsanlığın ne yapacağını ben söyleyemem, ayrıca ona biçim vermek gibi bir niyetim de yok. Benim bakmakla yükümlü olduğum sadece bu Yerleşim Birimi ve onu Nemesis’e yerleştirebileceğim bu yüzyılım var. O zamana kadar sen de ben de öleceğiz ve haleflerimiz Güneş Sistemini uyarma görevini -eğer gerekecekse- istedikleri gibi yerine getirecekler. Ben duygusal değil, mantıklı olmaya çalışıyorum, Eugenia. Sen de mantıklı bir insansın. Lütfen düşün bunu."</p>

  <p class="calibre7">Insignia denileni yapıp düşündü. Pitt hemen hemen abartılı bir sabırla beklerken adamın yüzüne uzun uzun baktı.</p>

  <p class="calibre7">Sonunda, "Pekâlâ," dedi. "Ne demek istediğini anladım. Nemesis’in Güneşe göre hareketini inceleyeceğim. Belki de hepsini unuturuz biter."</p>

  <p class="calibre7">"Hayır." Pitt parmağını salladı. "Daha önce söylediklerimi hatırla. Bu gözlemler yapılmayacak. Güneş Sisteminin tehlikede olmadığı ortaya çıkarsa, bundan bir şey kazanmış olmayacağız. O zaman benim zaten yapılmasında ısrar ettiğim şeyi yapacağız, Rotor uygarlığını sağlamlaştırmak için bir yüzyıl çalışmak. Ama bir tehlike olduğunu saptarsan, o zaman vicdanın seni rahatsız edecek, korku ve suçluluk içinde kıvranacaksın. Haber nasıl olsa yayılacak ve belki de çoğu senin gibi duygusal olan Rotorluların iradeleri zayıflayacak. O zaman da çok büyük bir şey kaybetmiş olacağız. Beni anlıyor musun?"</p>

  <p class="calibre7">Insignia karşılık vermedi.</p>

  <p class="calibre7">"Güzel, anladığını görüyorum." Yine elini sallayarak çıkmasını işaret etti.</p>

  <p class="calibre7">Bu kere çıktı Insignia. Kadının arkasından bakan Pitt, artık gerçekten katlanılmaz oluyor, diye düşündü.</p>
</body>
</html>
