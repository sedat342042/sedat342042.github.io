<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="calibre13"><br class="calibre7" id="calibre_pb_14" /></span>

    <p class="MsoNormal"><span class="calibre9"><span class="calibre4">&nbsp;</span></span></p>

    <h1 class="calibre1"><span class="calibre9">Bölüm 15</span></h1>

    <p class="calibre1"><b class="calibre2"><span class="calibre9">Yapmamış Olması Gereken Bir Şey</span></b></p>

    <p class="calibre1"><b class="calibre2"><span class="calibre9"><span class="calibre4">&nbsp;</span></span></b></p>

    <p class="calibre1"><span>&nbsp;</span></p>

    <p class="calibre12"><span class="calibre9">Yağmur haftalarca bir durdu bir yağdı, bir durdu bir yağdı... Bruno ile Shmuel birbirlerini diledikleri kadar göremediler. Buluştuklarında Bruno, arkadaşı için endişelenmeye başladığını fark etti; çünkü her geçen gün daha çok zayıflıyor gibiydi ve yüzü gitgide grileşiyordu. Bazen Shmuel’e vermek için yanında daha fazla ekmek ve peynir getiriyor, arada sırada cebine bir parça çikolatalı pasla bile saklamayı beceriyordu; ama evden iki çocuğun buluştuğu yere yürüyüş oldukça uzundu. Bruno bazen acıktığını hissediyor ve bir ısırık alıyordu, sonra bir ısırık daha... Sonunda yalnızca bir ısırık kalıyordu. Bunu Shmuel’e vermenin yanlış olacağını, çünkü açlığını gidermeyip sadece körükleyeceğini düşünüyordu.</span></p>

    <p class="calibre12"><span class="calibre9">Babanın doğum günü yaklaşıyordu, o özel bir şey istemediğini söylese bile anne, <span class="calibre4">Out-With’de</span> görev yapan bütün subayları çağırdığı bir parti düzenledi. Hazırlıklar çok çaba gerektirdi. Parti için ne zaman plan yapmaya otursa Teğmen Kotler yardıma hazır olarak yanındaydı ve birlikte gereğinden çok daha fazla liste yapar gibilerdi.</span></p>

    <p class="calibre12"><span class="calibre9">Bruno kendi listesini yapmaya karar verdi. Teğmen Kotler’den hoşlanmamak için bulabildiği bütün nedenlerin listesi... Hiç gülmediği gerçeği vardı ve sanki mirasından dışlayacak birini arar gibi görünüyordu.</span></p>

    <p class="calibre12"><span class="calibre9">Bruno ile çok az konuşuyordu. Ona küçük adam, diye hitap ediyordu, bu çok kötüydü. Çünkü annenin belirttiği gibi, kendisi de daha tam anlamıyla olgunlaşmamıştı.</span></p>

    <p class="calibre12"><span class="calibre9">Tabii bir de hep anne ile salonda oluşu, onunla şakalar yapması vardı. Ve anne, <span class="calibre4">Kotler’in</span> şakalarına babanınkilerden daha çok gülüyordu.</span></p>

    <p class="calibre12"><span class="calibre9">Bir defasında Bruno, yatak odasının penceresinden kampı seyrederken bir köpeğin çite yaklaşıp yüksek sesle havladığını gördü. Teğmen Kotler, havlamayı duyduğunda köpeğin olduğu yere yürüdü, onu vurdu. Ayrıca o ne zaman etrafta olsa Gretel’in yaptığı saçmalıklar vardı.</span></p>

    <p class="calibre12"><span class="calibre9">Ve Bruno, <span class="calibre4">Pavel’le</span> ilgili geceyi hâlâ unutmamıştı. <span class="calibre4">Gerçekte doktor olan garsonu ve genç teğmenin ne kadar kızdığını.</span></span></p>

    <p class="calibre12"><span class="calibre9">Üstelik baba ne zaman bir geceliğine Berlin’e çağırılsa Teğmen hep evde olur, sanki yetki ondaymış gibi davranırdı. Bruno <span class="calibre4">yalağa</span> giderken de, sabah uyandığında da orada olurdu.</span></p>

    <p class="calibre12"><span class="calibre9">Bruno’nun Teğmen <span class="calibre4">Kotler’i</span> sevmemesi için daha pek çok neden vardı. Bunlar aklına ilk gelenlerdi.</span></p>

    <p class="calibre10"><span class="calibre9">Doğum günü partisinden önceki öğleden sonra Bruno, kapısı açık şekilde odasında oturuyordu. Teğmen <span class="calibre4">Kotler’in</span> geldiğini ve sözcükleri seçemese de biriyle konuştuğunu duydu. Kimseden cevap gelmedi. Birkaç dakika sonra, aşağıya indiği sırada, annesinin yapılacak işler için talimat verdiğini ve Teğmen <span class="calibre4">Kotler’in</span>, “Merak etmeyin, ekmeğinin hangi tarafının yağlandığım iyi bilir o,” dediğini, sonra da kötü bir şekilde güldüğünü duydu.</span></p>

    <p class="calibre10"><span class="calibre9">Bruno, elinde babasının verdiği. Define Adası kitabıyla oturma odasına doğru yürürken, bir iki saat kitap okumayı düşünüyordu, ama koridora geldiğinde Teğmen <span class="calibre4">Kotler’e</span> rastladı, o da tam mutfaktan çıkıyordu.</span></p>

    <p class="calibre10"><span class="calibre9">“Selam küçük adam,” dedi, her zamanki gibi onunla alay ederek.</span></p>

    <p class="calibre10"><span class="calibre9">“Merhaba,” dedi Bruno kaşlarını çatıp.</span></p>

    <p class="calibre10"><span class="calibre9">“Neler yapıyorsun?”</span></p>

    <p class="calibre10"><span class="calibre9">Bruno ona baktı ve ondan hoşlanmamak için yedi neden daha düşünmeye başladı. “Kitabımı okumak için oraya gidiyorum,” dedi oturma odasını işaret ederek.</span></p>

    <p class="calibre10"><span class="calibre9">Kotler, tek laf etmeden kitabı Bruno’nun elinden kaptı ve sayfalarını karıştırmaya başladı. “Defin<span class="calibre4">e Adası,”</span> dedi, “ne ile ilgili?”</span></p>

    <p class="calibre10"><span class="calibre9">“Şey, bir ada var,” dedi Bruno yavaşça, askerin anlayabileceğinden emin olmak için. “Ve orada bir define var.”</span></p>

    <p class="calibre10"><span class="calibre9">“Bunu tahmin edebilirdim,” dedi Kotler, sanki Kumandanın değil de kendi oğlu olsa ona yapacağı şeyler varmış gibi bakarak. “Bu konuda bilmediğim bir şey söyle.”</span></p>

    <p class="calibre10"><span class="calibre9">“İçinde bir korsan var,” dedi Bruno. “Adı <span class="calibre4">Long</span> John Silver ve Jim <span class="calibre4">Hawkins</span> adında bir de çocuk...”</span></p>

    <p class="calibre10"><span class="calibre9">“Bir İngiliz çocuk mu?” diye sordu Kotler.</span></p>

    <p class="calibre10"><span class="calibre9">“Evet,” dedi Bruno.</span></p>

    <p class="calibre10"><span class="calibre9">“Ne kötü!” diye homurdandı Kotler.</span></p>

    <p class="calibre10"><span class="calibre9">Bruno ona baktı ve kitabını vermesi ne kadar sürer, diye merak etti. Kitap onu fazla ilgilendirmiyormuş gibiydi; ama Bruno elini uzattığında onu geri çekli.</span></p>

    <p class="calibre10"><span class="calibre9">“Üzgünüm,” dedi, tekrar uzatarak ve Bruno uzandığında ikinci kez geri çekti. “Ah, özür dilerim!” diye tekrarladı ve bu defa geri çekemeden Bruno elinden kaptı.</span></p>

    <p class="calibre10"><span class="calibre9">“Ne kadar hızlısın,” diye mırıldandı Teğmen Kotler, dişlerinin arasından.</span></p>

    <p class="calibre10"><span class="calibre9">Bruno geçip gitmeye çalıştı, ama her nedense Teğmen Kotler bugün onunla konuşmak istiyor gibiydi.</span></p>

    <p class="calibre10"><span class="calibre9">“Partiye hazırız, değil mi?” diye sordu.</span></p>

    <p class="calibre10"><span class="calibre9">“Evet, <span class="calibre4">ben</span> hazırım,” dedi Bruno, son zamanlarda <span class="calibre4">Gretel’le</span> fazla zaman geçiriyordu ve alaycılıktan hoşlanmaya başlamıştı. “Sizin yerinize konuşamam.”</span></p>

    <p class="calibre10"><span class="calibre9">“Burada çok insan olacak,” dedi Teğmen Kotler, derin derin nefes alıp sanki <span class="calibre4">Brunoların</span> değil de kendi eviymiş gibi etrafa bakarak. “En iyi şekilde davranacağız, değil mi?”</span></p>

    <p class="calibre10"><span class="calibre9">“Evet, <span class="calibre4">ben</span> öyle davranacağım,” dedi Bruno, “ama sizin adınıza konuşamam.”</span></p>

    <p class="calibre10"><span class="calibre9">“Bu kadar küçük bir adam için söyleyecek çok şeyin var,” dedi Teğmen Kotler.</span></p>

    <p class="calibre10"><span class="calibre9">Bruno, gözlerini kıstı ve daha uzun, daha güçlü ve sekiz yaş daha büyük olmayı diledi. İçinde bir öfke topu patladı, aklından geçenleri tam olarak söyleyebilecek cesareti olmasını diledi. Anne ve baba ona ne yapması gerektiğini söyleyebilirlerdi -bu tamamen mantıklı ve beklenecek bir şeydi- ama bir başkasının ne yapacağını söylemesi bambaşka, diye düşündü. Teğmen gibi havalı bir unvanı olan birinin bile söylemesi kabul edilemezdi.</span></p>

    <p class="calibre10"><span class="calibre9">“Ah Kurt, tatlım, hâlâ buradasın,” dedi anne mutfaktan çıkıp onlara doğru gelirken. “Şu anda biraz boş zamanım var eğer... Ah!” dedi Bruno’nun orada durduğunu fark edince. “Bruno burada ne yapıyorsun?”</span></p>

    <p class="calibre10"><span class="calibre9">“Kitabımı okumak için oturma odasına gidiyordum,” dedi Bruno. “Ya da en azından bunu deniyordum<span class="calibre4">.”</span> “Şimdilik mutfağa git,” dedi annesi. “Teğmen Kotler<span class="calibre4">’</span> le özel bir şey konuşmam gerekiyor.”</span></p>

    <p class="calibre10"><span class="calibre9">Beraberce oturma odasına geçtiler ve Teğmen Kotler kapıyı Bruno’nun suratına kapattı.</span></p>

    <p class="calibre10"><span class="calibre9">Bruno, kızgınlıktan köpürerek mutfağa gitti ve hayatının en büyük sürpriziyle karşılaştı. Orada masada, tel örgünün diğer tarafından çok uzakta, Shmuel duruyordu. Bruno, gözlerine inanamadı.</span></p>

    <p class="calibre10"><span class="calibre9">“Shmuel<span class="calibre4">!..</span>” dedi. “Burada ne yapıyorsun?”</span></p>

    <p class="calibre10"><span class="calibre9">Shmuel başını kaldırdı. Yüzündeki korku, yeni arkadaşını görünce kocaman bir gülümsemeye dönüştü. “Bruno,” dedi.</span></p>

    <p class="calibre10"><span class="calibre9">“Burada ne yapıyorsun?” diye tekrarladı Bruno, tel örgünün diğer taralında neler olduğunu hâlâ anlamıyor olsa bile, burada bulunmasının doğru olmadığını düşündürecek bir şeyler vardı.</span></p>

    <p class="calibre10"><span class="calibre9">“Beni o getirdi,” dedi Shmuel.</span></p>

    <p class="calibre10"><span class="calibre9">“O mu?” diye sordu Bruno. “Herhalde Teğmen Kotler demek istemiyorsun?”</span></p>

    <p class="calibre10"><span class="calibre9">“<span class="calibre4">Evet</span> o. Burada bana göre bir iş olduğunu söyledi.”</span></p>

    <p class="calibre10"><span class="calibre9">Bruno aşağı baktığında altmış dört küçük kadeh -annenin ilaçlı içkilerini içtiği kadehlerden- gördü, onların yanında bir tas sıcak sabunlu su ve sürüyle kâğıt peçete vardı.</span></p>

    <p class="calibre10"><span class="calibre9">“Tanrı aşkına, ne yapıyorsun?” diye sordu Bruno.</span></p>

    <p class="calibre10"><span class="calibre9">“Bardakları parlatmamı istediler,” dedi Shmuel. “Küçük parmakları olan birine ihtiyaçları olduğunu söylediler.”</span></p>

    <p class="calibre10"><span class="calibre9">Sanki Bruno’nun zaten bildiği bir şeyi kanıtlamak ister gibi, elini gösterdi. Bay <span class="calibre4">Liszi’in</span> bir gün insan anatomisini incelemek için getirdiği çocuk iskeletinin ellerine benzediği Bruno’nun gözünden kaçmadı.</span></p>

    <p class="calibre10"><span class="calibre9">“Daha önce hiç fark etmemiştim,” dedi usulca, inanamayan, neredeyse sadece kendisinin duyabileceği bir sesle.</span></p>

    <p class="calibre10"><span class="calibre9">“Daha önce neyi fark etmemiştin?” diye sordu Shmuel. Buna cevap olarak Bruno elini açtı, orta parmaklan neredeyse birbirine değiyordu. “Ellerimizi...” dedi. “Birbirlerinden çok farklılar. Bak.”</span></p>

    <p class="calibre10"><span class="calibre9">İki çocuk aynı anda baktılar, farkı görmek kolaydı. Bruno yaşına göre küçük görünüyordu. Şişman değildi; ama eli sağlıklı, hayat dolu görünüyordu. Derisinin altında damarlar belli olmuyordu. Parmakları, ölmekte olan ince dallar gibi değildi. Shmuel’in eli çok farklı bir hikâye anlatıyordu.</span></p>

    <p class="calibre10"><span class="calibre9">“Nasıl böyle oldu?” diye sordu.</span></p>

    <p class="calibre10"><span class="calibre9">“Bilmiyorum,” dedi Shmuel, “eskiden seninkiler gibi görünürlerdi, d<span class="calibre4">e</span>ğişliklerini fark etmedim. Tel örgünün benim yaşadığım tarafındaki insanların hepsi artık böyle görünüyor.”</span></p>

    <p class="calibre10"><span class="calibre9">Bruno kaşlarım çattı. Çizgili pijamalı insanları düşündü ve <span class="calibre4">Out-With’de</span> neler olduğunu merak etti. Eğer insanların sağlığını bozuyorsa bunun iyi bir fikir olup olmadığını düşündü. Bunların hiçbiri ona mantıklı gelmiyordu. Shmuel’in ellerine daha fazla bakmak istemediğinden, dönüp buzdolabını açtı, içinde yiyecek bir şeyler araştırdı. Öğle yemeğinden kalına doldurulmuş bir tavuğun yarısı duruyordu. Bruno’nun gözleri ışıldadı. Çünkü adaçayı ve soğanla doldurulmuş soğuk tavuk kadar sevdiği pek az şey vardı. Çekmeceden bir bıçak aldı, kendisine güzel birkaç parça kesti ve üstünü <span class="calibre4">garnitürle</span> kapladı. Sonra arkadaşına doğru döndü.</span></p>

    <p class="calibre10"><span class="calibre9">“Burada olmana çok sevindim,” dedi dolu ağzıyla konuşarak. “Eğer bardakları parlatman gerekmeseydi sana odamı gösterebilirdim.”</span></p>

    <p class="calibre10"><span class="calibre9">“Bana bu sandalyeden kımıldarsam sorun çıkacağını söyledi.”</span></p>

    <p class="calibre10"><span class="calibre9">“Ben ona aldırmazdım,” dedi Bruno, gerçekte olduğundan cesur görünmeye çalışarak. “Burası onun değil, benim evim ve baba olmadığı zaman yetkili benim. <i class="calibre16"><span class="calibre4">Define Adası</span></i><span class="calibre4">’nı</span> hiç okumamış olduğuna inanabiliyor musun?”</span></p>

    <p class="calibre10"><span class="calibre9">Shmuel, sanki aslında onu dinlemiyormuş gibi başını salladı. Bunun yerine gözleri Bruno’nun mideye indirmekte olduğu tavuk ve <span class="calibre4">garnitüre</span> takılıp kalmıştı. Bir süre sonra Bruno, onun neye baktığını fark etti ve anında kendini suçlu hissetti.</span></p>

    <p class="calibre10"><span class="calibre9">“Özür dilerim Shmuel,” dedi çabucak. “Sana da biraz tavuk vermeliydim. Aç mısın?”</span></p>

    <p class="calibre10"><span class="calibre9">“Bu bana asla sormaman gereken bir soru,” dedi Shmuel. Gretel ile hiç tanışmamış olsa da alaycılık hakkında bir şeyler biliyordu.</span></p>

    <p class="calibre10"><span class="calibre9">“Orada bekle, sana da biraz keseyim,” dedi Bruno ve buzdolabını açıp üç iri dilim daha kesti.</span></p>

    <p class="calibre10"><span class="calibre9">“Hayır, eğer geri gelirse...” dedi Shmuel, başını hızla sallayıp kapıya doğru bakarak.</span></p>

    <p class="calibre10"><span class="calibre9">“Kim geri gelirse? Teğmen Kotler’den mi bahsediyorsun?”</span></p>

    <p class="calibre10"><span class="calibre9">“Benim sadece bardakları temizlemem gerek,” dedi, umutsuzca önündeki sıcak su dolu tasa, sonra da Bruno’nun ona uzattığı tavuk dilimlerine bakarak.</span></p>

    <p class="calibre10"><span class="calibre9">“O aldırmayacaktır,” dedi Bruno, Shmuel’in bu kadar huzursuz olması kafasını karıştırmıştı. “Bu sadece yiyecek.”</span></p>

    <p class="calibre10"><span class="calibre9">“Yapamam,” dedi Shmuel, başını sallayıp sanki ağlayacakmış gibi görünerek. “O geri gelecek. Geleceğini biliyorum,” diye devam etti, sözcükler ağzından çabucak peş peşe dökülüyordu. “Sen teklif ettiğinde onları yemeliydim, artık çok geç, eğer onları alırsam içeri girecek ve...”</span></p>

    <p class="calibre10"><span class="calibre9">“Shmuel al,” dedi Bruno, bir adım alıp tavuk dilimlerini arkadaşının ellerine bırakarak. “Ye şunları. Çay saati için daha çok var. Bunun için endişelenmene gerek yok.”</span></p>

    <p class="calibre10"><span class="calibre9">Çocuk, bir süre ellerindeki yemeğe baktı ve sonra kocaman, minnet dolu, ürkmüş gözlerini Bruno’ya çevirdi. Kapıya doğru bir kez daha baktı ve sonra bir karar vermiş gibi göründü. Birden üç dilimi de ağzına tıktı ve yirmi saniye içinde midesine indirdi.</span></p>

    <p class="calibre10"><span class="calibre9">“Bu kadar çabuk yemene gerek yok,” dedi Bruno. “Kendini hasta edeceksin.”</span></p>

    <p class="calibre10"><span class="calibre9">“Umurumda değil,” dedi Shmuel, hafifçe gülümseyerek. “Teşekkürler Bruno.”</span></p>

    <p class="calibre10"><span class="calibre9">Bruno ona gülümsedi ve tam biraz daha yemek ikram edeceği sırada Teğmen Kotler tekrar mutfakta belirdi.</span></p>

    <p class="calibre8"><span class="calibre9">İki çocuğu konuşurken görünce durdu. Bruno ona baktı ve ortamın gerildiğini hissetti. Başka bir bardağa uzanıp parlatmaya başlayan Shmuel’in omuzlarının çöktüğünü fark etti. Teğmen Kotler, Bruno’yu görmezden gelerek Shmuel’e doğru yürüdü ve gözlerini ona dikti.</span></p>

    <p class="calibre10"><span class="calibre9">“Ne yapıyorsun?” diye bağırdı. “Bardakları parlatmanı söylemedim mi?”</span></p>

    <p class="calibre10"><span class="calibre9">Shmuel, çabucak başın<span class="calibre4">ı</span> salladı ve bir peçete alıp suya daldırırken titremeye başladı.</span></p>

    <p class="calibre10"><span class="calibre9">“Bu evde konuşma iznin olduğunu kim söyledi?” diye devam etti Kotler. “Bana karşı gelmeye cesaret mi ediyorsun?”</span></p>

    <p class="calibre10"><span class="calibre9">“<span class="calibre4">Hayır</span> efendim,” dedi Shmuel alçak sesle. “Özür dilerim efendim.”</span></p>

    <p class="calibre10"><span class="calibre9">Başını kaldırıp Teğmen <span class="calibre4">Kotler’e</span> baktı. O, kaşlarını çatarak öne doğru eğildi ve çocuğun yüzünü inceledi. “Sen yemek mi yedin?” diye sordu sakin bir sesle, sanki kendisi de buna zor inanıyormuş gibi.</span></p>

    <p class="calibre10"><span class="calibre9">Shmuel başını salladı.</span></p>

    <p class="calibre10"><span class="calibre9">“Sen yemek y<span class="calibre4">em</span>işsin,” diye ısrar etti Teğmen Kotler. “Buzdolabından bir şey mi çaldın?”</span></p>

    <p class="calibre10"><span class="calibre9">Shmuel ağzını açıp kapattı. Tekrar açtı ve sözcükleri bulmaya çalıştı, ama bulamadı. Yardım isteyen gözlerle Bruno’ya baktı.</span></p>

    <p class="calibre10"><span class="calibre9">“Bana cevap ver!” diye bağırdı Teğmen Kot<span class="calibre4">l</span>er.</span></p>

    <p class="calibre10"><span class="calibre9">“Hayır, efendim. O verdi bana,” dedi Shmuel, yan tarafa, Bruno’ya bakarken gözleri dolmaya başlamıştı. “O benim arkadaşım,” diye ekledi<span class="calibre4">.</span></span></p>

    <p class="calibre10"><span class="calibre9">“Neyin?” diye başladı Teğmen Kotler, kafası karışmış bir şekilde Bruno’ya bakarak. Bir an durakladı. “Ne demek isliyorsun, ne arkadaşı?” diye sordu.</span></p>

    <p class="calibre10"><span class="calibre9">“Bu çocuğu tanıyor musun Bruno?”</span></p>

    <p class="calibre10"><span class="calibre9">Bruno’nun ağzı açıldı ve ‘evet’ demek için ağzını nasıl kullandığını hatırlamaya çalıştı. Şimdiye kadar Shmuel kadar dehşete düşmüş bir kişiyi görmemişti ve durumu düzeltecek doğru şeyleri söylemek istiyordu. Ama bunu yapamadığını fark etti, çünkü en az onun kadar korkuyordu.</span></p>

    <p class="calibre10"><span class="calibre9">“Bu çocuğu tanıyor musun?” diye tekrarladı Kotler daha yüksek bir sesle. “Mahkûmlarla mı konuşuyorsun?” “Ben... <span class="calibre4">ben</span> içeri girdiğimde buradaydı,” dedi Bruno. “Bardakları temizliyordu.”</span></p>

    <p class="calibre10"><span class="calibre9">“Sana sorduğum bu değil,” dedi Kotler. “Onu daha önce gördün mü? Onunla konuştun mu? Neden arkadaşı olduğunu söylüyor?”</span></p>

    <p class="calibre10"><span class="calibre9">Bruno oradan kaçabilmeyi diledi. Teğmen Kotler’den nefret ediyordu. Ama adam ona doğru yaklaşıyordu... Bruno’nun tek düşünebildiği bir akşamüstü ateş edip köpeği öldürüşü, bir gece <span class="calibre4">Pavel’e</span> çok kızıp onu...</span></p>

    <p class="calibre10"><span class="calibre9">“Söyle bana Bruno!” diye bağırdı Kotler, yüzü kıpkırmızı olmuştu. “Sana üçüncü kez sormayacağım.” “Onunla hiç konuşmadım,” dedi Bruno hemen. “Onu daha önce hiç görmedim. Tanımıyorum onu.”</span></p>

    <p class="calibre10"><span class="calibre9">Teğmen Kotler başını salladı ve cevaptan memnun göründü. Başını yavaşça artık ağlamayan Shmuel’e çevirdi. O, sanki ruhunu, küçük bedeninde artık yaşamamaya, oradan kaçıp yelken açmaya, gökyüzüne yükselip çok uzaklara ulaşana kadar bulutlara uçmaya ikna etmek ister gibi yere bakıyordu.</span></p>

    <p class="calibre10"><span class="calibre9">“Bütün bardakları parlatmayı bitireceksin,” dedi Teğmen Kotler, fısıltı gibi bir sesle, öyle sessizdi ki Brun<span class="calibre4">o</span> onu neredeyse duyamıyordu. Sanki bütün öfkesi başka bir şeye dönüşmüştü: Beklenmedik ve korkunç ürkütücü bir şeye. “Ve sonra gelip seni alacağım, kampa geri götüreceğim ve orada çalan çocuklara ne olduğu hakkında seninle konuşacağız. Bu anlaşıldı, değil mi?”</span></p>

    <p class="calibre10"><span class="calibre9">Shmuel başını salladı ve başka bir peçete alıp başka bir bardağı parlatmaya başladı. Bruno, onun parmaklarının titreyişine baktı ve bardakların birini bile kırmaktan çok korktuğunu anladı. Kalbi durdu <span class="calibre4">sanki;</span> ama ne kadar istese de başını çevirip başka yere bakamadı.</span></p>

    <p class="calibre10"><span class="calibre9">“Hadi gel küçük adam,” dedi Teğmen Kotler, Bruno’ ya doğru gelip dostça olmayan bir şekilde kolunu omzuna koyarak, “Sen oturma odasına git, kitabını oku ve bırak işini bitirsin bu küçük...” Pavel’i lastiği bulmaya gönderirken söylediği sözcüğü kullanmıştı.</span></p>

    <p class="calibre10"><span class="calibre9">Bruno başını salladı ve dönüp arkasına bakmadan mutfaktan ayrıldı. Midesinin içi dışına çıkıyordu; bir an hastalanacağını düşündü. Hayatı boyunca hiç bu kadar büyük bir utanç hissetmemişti. Hiç bu kadar vicdansızca davranabileceğini düşünmemişti. Kendinin iyi bir çocuk olduğunu düşünüyordu, ama arkadaşına karşı nasıl bu kadar korkakça davranabildiğini merak etti.</span></p>

    <p class="calibre10"><span class="calibre9">Saatlerce salonda oturdu, dikkatini kitabına veremedi. Akşam geç saatlere. Teğmen Kotler, Shmuel’i geri götürene kadar, mutfağa gitmeye cesaret edemedi.</span></p>

    <p class="calibre10"><span class="calibre9">O günden sonra her öğleüzeri Bruno, tel örgülerdeki ilk tanıştıkları yere gitti; ama Shmuel orada değildi. Neredeyse bir hafta sonra yaptığı şeyin çok kötü olduğunu ve asla bağışlanmayacağını anlamıştı. Ama yedinci gün Shmuel’in, her zamanki gibi bağdaş kurup oturmuş, yerdeki tozlara bakarak onu beklediğini görünce çok mutlu oldu.</span></p>

    <p class="calibre10"><span class="calibre9">“Shmuel,” dedi ona doğru koşup yere oturarak. Rahatlama ve pişmanlıktan neredeyse ağlayacaktı. “Özür dilerim Shmuel. Neden yaptığımı bilmiyorum. Beni bağışlayacağını söyle.”</span></p>

    <p class="calibre10"><span class="calibre9">“Sorun değil,” dedi Shmuel, başını kaldırıp ona bakarak. Yüzünde pek çok yara bere vardı. Bruno yüzünü buruşturdu ve bir an özrünü unuttu.</span></p>

    <p class="calibre10"><span class="calibre9">“Ne oldu sana?” diye sordu ve sonra cevabı beklemedi. “Bisikletinden mi düştün? Çünkü birkaç yıl önce Berlin’de benim de başıma gelmişti. Fazla hızlı giderken düşmüştüm ve haftalarca her tarafım yara bere ve çürük içindeydi. Acıyor mu?”</span></p>

    <p class="calibre10"><span class="calibre9">“Artık hissetmiyorum,” dedi Shmuel.</span></p>

    <p class="calibre10"><span class="calibre9">“Açıyormuş gibi görünüyor.”</span></p>

    <p class="calibre10"><span class="calibre9">“Artık hiçbir şey hissetmiyorum,” dedi Shmuel. “Şey, geçen hafta için özür dilerim,” dedi Bruno. “O Teğmen Kotler’den nefret ediyorum. Yetkili olduğunu sanıyor ama değil.” Bir an tereddüt etti, asıl konudan ayrılmak istemiyordu. Bir kez <span class="calibre4">daha<span class="calibre4">&nbsp;</span> ve</span> içtenlikle söylemesi gerekliğini hissetmişti. “Çok üzgünüm Shmuel,” dedi net bir sesle. “Ona doğruyu söylemediğime inanamıyorum. Daha önce hiçbir arkadaşımı bu şekilde yüzüstü bırakmamıştım. Shmuel, kendimden utanıyorum.” Bunları söylediğinde, Shmuel başını salladı ve gülümsedi. Bruno bağışlandığını anlamıştı. Sonra Shmuel, daha önce hiç yapmadığı bir şey yaptı. Ona her yemek getirdiğinde Bruno’nun yaptığı gibi, tel örgünün altını kaldırdı; ama bu sefer elini uzatıp orada tuttu. Bruno aynısını yapana kadar bekledi. İki çocuk el sıkışıp gülümsediler.</span></p>

    <p class="calibre10"><span class="calibre9">İlk kez birbirlerine dokunuyorlardı.</span></p>
  </div>
</body>
</html>
