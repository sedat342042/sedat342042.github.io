<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_19">SAHNE II</h2>

    <p class="ideitalik">Caesar, Antonius, Calpurnia, Portia, Decius, Cicero, Brutus, Cassius, Casca girerler. Arkalarında halk, halk arasında bir kâhin vardır. Tören müziği duyulur.</p>

    <p class="idebold">caesar</p>

    <p class="normal">Calpurnia!</p>

    <p class="idebold">casca</p>

    <p class="normal">Hey, susun! Caesar konuşuyor!</p>

    <p class="idebold">caesar</p>

    <p class="normal">Calpurnia!</p>

    <p class="ideitalik">Müzik kesilir.</p>

    <p class="idebold">calpurnıa</p>

    <p class="normal">Burdayım, efendimiz.</p>

    <p class="idebold">caesar</p>

    <p class="normal">Antonius koşuya girdiği zaman</p>

    <p class="normal">Yolu üstünde dur. Antonius!</p>

    <p class="idebold">antonıus</p>

    <p class="normal">Buyur, yüce Caesar.</p>

    <p class="idebold">caesar</p>

    <p class="normal">Koşarken Calpurnia’ya çarpmayı unutma.</p>

    <p class="normal">Atalarımızın dediğine göre, kutsal yarışta</p>

    <p class="normal">Kısır bir kadına sürtünmek</p>

    <p class="normal">Verimsizlik büyülerini bozarmış.</p>

    <p class="idebold">antonıus</p>

    <p class="normal">Unutmam, Caesar “Şunu yap” dedi mi</p>

    <p class="normal">Yapılmış demektir o.</p>

    <p class="idebold">caesar</p>

    <p class="normal">Haydi, törenin hiçbir eksiği kalmamalı.</p>

    <p class="ideitalik">Müzik yeniden başlar.</p>

    <p class="idebold">kâhin</p>

    <p class="normal">Caesar!</p>

    <p class="idebold">caesar</p>

    <p class="normal">Ha! Kim çağırıyor beni?</p>

    <p class="idebold">casca</p>

    <p class="normal">Kesin bütün gürültüyü. Susalım yine.</p>

    <p class="ideitalik">Müzik durur.</p>

    <p class="idebold">caesar</p>

    <p class="normal">Kim o beni çağıran kalabalığın içinden?</p>

    <p class="normal">Biri bağırdı bütün müziği bastırıp</p>

    <p class="normal">Caesar diye. Konuş. Caesar durdu dinliyor seni.</p>

    <p class="idebold">kâhin</p>

    <p class="normal">Ayın on beşlerinden sakın.<a href="../Text/kitap_split_046.html#footnote-600-1" id="footnote-600-1-backlink">[1]</a></p>

    <p class="idebold">caesar</p>

    <p class="normal">Kim oluyor bu adam?</p>

    <p class="idebold">brutus</p>

    <p class="normal">Bir kâhin ayın on beşlerinden sakının diyor.</p>

    <p class="idebold">caesar</p>

    <p class="normal">Getirin önüme şunu; yüzünü göreyim.</p>

    <p class="idebold">casca</p>

    <p class="normal">Hey ahbap! Çık kalabalıktan;</p>

    <p class="normal">Kaldır gözlerini Caesar’a.</p>

    <p class="idebold">caesar</p>

    <p class="normal">Ne diyorsun bana? Söyle bir daha.</p>

    <p class="idebold">kâhin</p>

    <p class="normal">Ayın on beşlerinden sakın.</p>

    <p class="idebold">caesar</p>

    <p class="normal">Ne sayıklıyor bu adam! Bırakın gidelim. Yürüyün.</p>

    <p class="ideitalik">Hepsi çıkar. Yalnız Brutus’la Cassius kalır.</p>

    <p class="idebold">cassıus</p>

    <p class="normal">Koşuyu görmeye gidecek misin?</p>

    <p class="idebold">brutus</p>

    <p class="normal">Hayır, ben gelmeyeceğim.</p>

    <p class="idebold">cassıus</p>

    <p class="normal">Ne olur, gel.</p>

    <p class="idebold">brutus</p>

    <p class="normal">Eğlence istemiyor canım. Bende pek arama</p>

    <p class="normal">Antonius’un o kabına sığmayan coşkunluğunu.</p>

    <p class="normal">Ama senin isteğine engel olmayayım, Cassius;</p>

    <p class="normal">Bırakayım seni.</p>

    <p class="idebold">cassıus</p>

    <p class="normal">Brutus, bu son günlerde bakıyorum da sana</p>

    <p class="normal">Gözlerinde eski tatlılığı, dostluğu</p>

    <p class="normal">Göremiyorum bana karşı.</p>

    <p class="normal">Bir hayli soğuk, bir tuhaf davranıyorsun</p>

    <p class="normal">Seni seven dostuna.</p>

    <p class="idebold">brutus</p>

    <p class="normal">Beni yanlış anlama, Cassius:</p>

    <p class="normal">Eğer yüzüm daha asık göründüyse sana,</p>

    <p class="normal">Bu değişiklik yalnız kendi içimle ilgilidir.</p>

    <p class="normal">Birkaç zamandır birbiriyle çatışan</p>

    <p class="normal">Duygular, düşünceler içindeyim;</p>

    <p class="normal">Kendi kendimle uğraşıyorum yalnız.</p>

    <p class="normal">Bu yüzden görünüşüm değişmiş olabilir az çok,</p>

    <p class="normal">Ama yakın dostlarım alınmamalı bundan,</p>

    <p class="normal">Ki seni de onlar arasında biliyorum, Cassius.</p>

    <p class="normal">İlgisizliğime başka anlam verme:</p>

    <p class="normal">Zavallı Brutus kendi kendisiyle savaşıyor,</p>

    <p class="normal">Başkalarına sevgisini gösteremiyor, de.</p>

    <p class="idebold">cassıus</p>

    <p class="normal">Demek, Brutus, yanlış anlamışım duygularını,</p>

    <p class="normal">Bu aldanış yüzünden de içime gömdüm</p>

    <p class="normal">Nice büyük düşüncelerimi, önemli tasarılarımı…</p>

    <p class="normal">Sevgili Brutus, sen kendi yüzünü görebiliyor musun?</p>

    <p class="idebold">brutus</p>

    <p class="normal">Hayır Cassius; insan kendi yüzünü</p>

    <p class="normal">Yansıma yoluyla görebilir yalnız.</p>

    <p class="normal">Yansıtan da bizden başka bir şeydir ister istemez.</p>

    <p class="idebold">cassıus</p>

    <p class="normal">Çok doğru; işte onun için de Brutus</p>

    <p class="normal">Size gizli değerlerinizi gösterecek,</p>

    <p class="normal">Kendi görüntünüzü yansıtacak</p>

    <p class="normal">Aynalar olmayışından yakınıyor herkes.</p>

    <p class="normal">Ben Roma’da, ölümsüz Caesar’dan başka,</p>

    <p class="normal">En ileri gelenlerden çoğunun</p>

    <p class="normal">Brutus sözünü ettiklerini duydum.</p>

    <p class="normal">Boyunduruk altında geçirdikleri</p>

    <p class="normal">Bu kötü günlerden yakınarak,</p>

    <p class="normal">Soylu Brutus gözlerini açsa dediler bana.</p>

    <p class="idebold">brutus</p>

    <p class="normal">Kendimde olmayan şeyleri bana aratarak</p>

    <p class="normal">Hangi belalara sürüklemek istiyorsun beni?</p>

    <p class="idebold">cassıus</p>

    <p class="normal">Canım Brutus, beni dinleyeceksin öyleyse:</p>

    <p class="normal">Madem bir başka yerde yansımadan</p>

    <p class="normal">Göremiyorsun kendi kendini,</p>

    <p class="normal">Ben bir ayna olup sana, övmeden seni,</p>

    <p class="normal">Koyacağım gözlerinin önüne</p>

    <p class="normal">Kendinin henüz bilmediğin yanlarını.</p>

    <p class="normal">Benden kuşkulanma sakın, Brutus;</p>

    <p class="normal">İkiyüzlü soytarının biri olup da</p>

    <p class="normal">Önüme gelene dostluk yeminleri edersem,</p>

    <p class="normal">Şunu bunu kucaklayıp, pohpohlayıp</p>

    <p class="normal">Arkasından ağzıma geleni söylersem,</p>

    <p class="normal">El âlemi tavlamaya çalıştığımı görürsen,</p>

    <p class="normal">Kork o zaman benden.</p>

    <p class="ideitalik">Davul, borazan ve alkış sesleri gelir.</p>

    <p class="idebold">brutus</p>

    <p class="normal">Ne oluyor? Nedir bu bağrışmalar?</p>

    <p class="normal">Korkarım halk kral olmasını istiyor Caesar’ın!</p>

    <p class="idebold">cassıus</p>

    <p class="normal">Ya, korkuyorsun demek bundan?</p>

    <p class="normal">Demek istemiyorsun böyle bir şey olmasını?</p>

    <p class="idebold">brutus</p>

    <p class="normal">İstemiyorum elbet, Cassius;</p>

    <p class="normal">Oysa candan seviyorum da onu.</p>

    <p class="normal">Ama niçin tuttun bu kadar burda beni?</p>

    <p class="normal">Nedir bana söylemek istediğin önemli söz?</p>

    <p class="normal">Eğer halkın yararıyla ilgili bir şeyse</p>

    <p class="normal">Bir yana şerefi koy, bir yana ölümü;</p>

    <p class="normal">Ben aynı gözle bakarım ikisine de:</p>

    <p class="normal">Tanrılar önünde şunu da söyleyebilirim ki,</p>

    <p class="normal">Şeref sevgisi ölüm korkusunu bastırır bende.</p>

    <p class="idebold">cassıus</p>

    <p class="normal">İçindeki bu yiğitliği görüyorum, Brutus,</p>

    <p class="normal">Yüzünün çizgilerini gördüğüm kadar.</p>

    <p class="normal">Benim söyleyeceklerim de şerefle ilgili zaten.</p>

    <p class="normal">Yaşamak üstüne sen ve başkaları</p>

    <p class="normal">Ne düşünürsünüz bilmem;</p>

    <p class="normal">Ama, ben kendi hesabıma diyebilirim ki</p>

    <p class="normal">Bana benzer birinden korkarak yaşamaktansa</p>

    <p class="normal">Ölüp gitmek bin kat daha iyidir.</p>

    <p class="normal">Ben Caesar gibi özgür doğdum, sen de öyle;</p>

    <p class="normal">Aynı besi ile beslendik ikimiz de;</p>

    <p class="normal">Birlikte göğüs geriyoruz kışın soğuğuna.</p>

    <p class="normal">Hiç unutmam, berbat, rüzgârlı bir gün,</p>

    <p class="normal">Hırçın Tiber kıyılarını döverken,</p>

    <p class="normal">Caesar dedi ki bana: Cassius,</p>

    <p class="normal">Var mısın benimle şu azgın sulara atılıp</p>

    <p class="normal">Ta karşıya kadar yüzmeye?</p>

    <p class="normal">Bunu duymamla, hiç soyunmadan</p>

    <p class="normal">Suya atlamam bir oldu,</p>

    <p class="normal">Ve gel ardımdan, diye bağırdım Caesar’a.</p>

    <p class="normal">O da atladı hemen, doğrusu.</p>

    <p class="normal">Sel gibi akıyordu su şarıl şarıl;</p>

    <p class="normal">Bizse hiç aldırmayıp azgın akıntıya,</p>

    <p class="normal">Sağlam pençelerle yarıyorduk suları.</p>

    <p class="normal">Ama karşı kıyıya ulaşmadan,</p>

    <p class="normal">Yetiş Cassius, boğuluyorum, diye bağırdı Caesar;</p>

    <p class="normal">Büyük atamız Aeneas nasıl</p>

    <p class="normal">İhtiyar Ankhises’i sırtına alıp</p>

    <p class="normal">Yanan Troya’nın alevlerinden kurtardıysa</p>

    <p class="normal">Ben de sırtlayıp çıkardım Caesar’ı</p>

    <p class="normal">Azgın Tiber’in sularından.</p>

    <p class="normal">Bu adam bir tanrı şimdi,</p>

    <p class="normal">Cassius’sa zavallı bir insan.</p>

    <p class="normal">Yerlere yatacak nerdeyse yüzükoyun</p>

    <p class="normal">Caesar, şöyle bir başını eğse ona geçerken.</p>

    <p class="normal">Bir sıtmaya tutulmuştu İspanya’da;</p>

    <p class="normal">Tir tir titrerken bakıyordum ona;</p>

    <p class="normal">Evet, titriyordu bu tanrı;</p>

    <p class="normal">Korkudan solmuş dudaklarında renk,</p>

    <p class="normal">Dünyaya korku salan gözlerinde fer kalmamıştı.</p>

    <p class="normal">İnleyip duruyordu yanı başımda;</p>

    <p class="normal">Romalılara buyruk veren,</p>

    <p class="normal">Sözlerini kitaplara yazdırtan o ağız,</p>

    <p class="normal">“Bir yudum su, Titinius, bir yudum su”</p>

    <p class="normal">Diye bağırıyordu hasta bir kız gibi.</p>

    <p class="normal">Hey tanrılar! Aklım duracak şaşkınlıktan:</p>

    <p class="normal">Öylesine zayıf yürekli bir insan</p>

    <p class="normal">Nasıl oluyor da koca dünyanın başına geçip</p>

    <p class="normal">Zafer çelenkleri takıyor başına!</p>

    <p class="ideitalik">Alkışlar, bağrışmalar duyulur.</p>

    <p class="idebold">brutus</p>

    <p class="normal">Bağrışıyorlar yine. Bu alkışlarla herhalde</p>

    <p class="normal">Yeni şan şeref taçları giydiriyorlar</p>

    <p class="normal">Caesar’a.</p>

    <p class="idebold">cassıus</p>

    <p class="normal">Ne sandın ya, dostum: Adam bir Kolossus gibi</p>

    <p class="normal">Almış altına ufacık dünyamızı.</p>

    <p class="normal">Bizse, minnacık yaratıklar gibi</p>

    <p class="normal">Koskoca bacakları arasında dolaşıp</p>

    <p class="normal">Bakınıyoruz ürkek ürkek,</p>

    <p class="normal">Şerefsiz bir kubur arayarak kendimize.</p>

    <p class="normal">Gün gelir, insan kaderini avcuna alabilir:</p>

    <p class="normal">Birer uşak gibi yaşıyorsak, sevgili Brutus,</p>

    <p class="normal">Kabahat yıldızlarımızda değil, kendimizde.</p>

    <p class="normal">Brutus ve Caesar: Ne var sanki bu Caesar’da?</p>

    <p class="normal">Neden onun adı daha çok duyulsun seninkinden?</p>

    <p class="normal">Bu iki adı yazsınlar yan yana:</p>

    <p class="normal">Seninki de güzel görünür onunki kadar.</p>

    <p class="normal">Söylesinler, seninki de ağza hoş geliyor</p>

    <p class="normal">Tartsınlar, seninki de ağır onunki kadar.</p>

    <p class="normal">İkisiyle ayaklanmaya çağırın halkı,</p>

    <p class="normal">Brutus adı da coşturur ruhları</p>

    <p class="normal">Caesar’ınki kadar.</p>

    <p class="normal">Şimdi sorarım bütün tanrılar adına:</p>

    <p class="normal">Bu Caesar hangi yemekle beslendi de</p>

    <p class="normal">Büyüdü bu kadar? Utan, ey çağ!</p>

    <p class="normal">Ey Roma, soylu insan yetiştirmez oldun!</p>

    <p class="normal">Tufandan beri hangi çağ geçti de</p>

    <p class="normal">Bir tek insanın kazandığı ünle kaldı?</p>

    <p class="normal">Roma’nın geçmişinde ne zaman görülmüş</p>

    <p class="normal">Geniş surlarının bir tek insanı kucakladığı?</p>

    <p class="normal">O koca Roma bu Roma mı oldu şimdi gerçekten:</p>

    <p class="normal">Bir tek insana mı yer var içinde yalnız?</p>

    <p class="normal">Ah, sen de ben de babalarımızdan duymuşuzdur:</p>

    <p class="normal">Bir zamanlar öyle bir Brutus varmış ki</p>

    <p class="normal">Roma’da bir kral olacağına, dermiş,</p>

    <p class="normal">Şeytan devlet kurup otursun başına!</p>

    <p class="idebold">brutus</p>

    <p class="normal">Beni sevdiğinden kuşkum yok,</p>

    <p class="normal">Benden istediğini de sezinliyorum az çok.</p>

    <p class="normal">Bu konuda ve olup bitenler üstüne</p>

    <p class="normal">Ne düşündüğümü sonra söylerim sana.</p>

    <p class="normal">Şimdilik, dostluğumuza güvenerek söylüyorum,</p>

    <p class="normal">Daha fazla kışkırtılmak istemem.</p>

    <p class="normal">Söylediklerin üstünde düşüneceğim;</p>

    <p class="normal">Daha söyleyeceklerin varsa</p>

    <p class="normal">Onları da sabırla dinlerim; sonra bir gün,</p>

    <p class="normal">İkimiz oturur tartışırız bu büyük işleri.</p>

    <p class="normal">O zamana kadar, yiğit dostum, şunu aklına koy:</p>

    <p class="normal">Zamanın sırtımıza yükleyecek göründüğü</p>

    <p class="normal">Bu ağır baskılar altında Brutus</p>

    <p class="normal">Kendini Roma’nın bir oğlu saymaktansa</p>

    <p class="normal">Bir köylü olmayı yeğ görür.</p>

    <p class="idebold">cassıus</p>

    <p class="normal">Sevindim buna; benim cılız sözlerim,</p>

    <p class="normal">Brutus’ta bir kıvılcım olsun tutuşturdu demek.</p>

    <p class="ideitalik">Caesar ardından gelenlerle girer.</p>

    <p class="idebold">brutus</p>

    <p class="normal">Yarışlar bitmiş, Caesar dönüyor.</p>

    <p class="idebold">cassıus</p>

    <p class="normal">Casca yanından geçerken kolundan çek de</p>

    <p class="normal">Gelsin anlatsın olup biten önemli şeyleri</p>

    <p class="normal">O tuzlu biberli diliyle.</p>

    <p class="idebold">brutus</p>

    <p class="normal">Olur. Ama, görüyor musun Cassius?</p>

    <p class="normal">Caesar’ın kaşları çatılmış öfkeden;</p>

    <p class="normal">Ötekilerin de azarlanmış bir hali var.</p>

    <p class="normal">Calpurnia’nın beti benzi uçmuş;</p>

    <p class="normal">Cicero’nun gözleri de nasıl ateş, alev saçıyor</p>

    <p class="normal">Kapitol’de gördüğümüz gibi tıpkı,</p>

    <p class="normal">Senatörlerle tartışıp çatıştığı zaman.</p>

    <p class="idebold">cassıus</p>

    <p class="normal">Casca anlatır bize ne olduğunu.</p>

    <p class="idebold">caesar</p>

    <p class="normal">Antonius.</p>

    <p class="idebold">antonıus</p>

    <p class="normal">Caesar?</p>

    <p class="idebold">caesar</p>

    <p class="normal">Çevremde kanlı canlı adamlar bulundur,</p>

    <p class="normal">Geceleri uyuyan rahat yüzlü insanlar.</p>

    <p class="normal">Şu Cassius’un kupkuru, kansız suratına bak:</p>

    <p class="normal">Çok düşünüyor, korkulur böylelerinden.</p>

    <p class="idebold">antonıus</p>

    <p class="normal">Ondan korkma Caesar, tehlikeli değildir;</p>

    <p class="normal">Soylu, dürüst kafalı bir Romalıdır o.</p>

    <p class="idebold">caesar</p>

    <p class="normal">Daha etli butlu olmalıydı! Korktuğum yok ondan,</p>

    <p class="normal">Ama Caesar korku nedir bilseydi,</p>

    <p class="normal">İlk korkacağım adam kim olurdu bilmem</p>

    <p class="normal">Bu sıska Cassius’tan başka.</p>

    <p class="normal">Çok okuyor, çok gözlüyor her şeyi,</p>

    <p class="normal">İçyüzünü araştırıyor insan işlerinin.</p>

    <p class="normal">Oyunlarda gözü yok, Antonius, senin gibi;</p>

    <p class="normal">Çalgı dinlemiyor hiç; binde bir gülümsüyor;</p>

    <p class="normal">Gülümseyince de öyle gülümsüyor ki</p>

    <p class="normal">Alay ediyor sanki kendisiyle,</p>

    <p class="normal">Şaşıyormuş gibi kendi aklına</p>

    <p class="normal">Gülümsenecek bir şey bulabildiği için.</p>

    <p class="normal">Onun gibilerin içi rahat değildir hiçbir zaman</p>

    <p class="normal">Kendilerinden üstün kişiler karşısında;</p>

    <p class="normal">Onun için de korkulur böylelerinden.</p>

    <p class="normal">Ben sana neden korktuğumu değil</p>

    <p class="normal">Neden korkulması gerektiğini söylüyorum.</p>

    <p class="normal">Çünkü Caesar hep o Caesar’dır hâlâ.</p>

    <p class="normal">Şöyle sağ yanıma gel, bu kulağım işitmez;</p>

    <p class="normal">Geç de söyle ne düşündüğünü onun üstüne.</p>

    <p class="ideitalik">Caesar arkasındakilerle çıkar.</p>

    <p class="idebold">casca</p>

    <p class="normal">Kolumdan çektin; konuşmak mı istedin benimle?</p>

    <p class="idebold">brutus</p>

    <p class="normal">Evet Casca. Anlat bize ne oldu bugün,</p>

    <p class="normal">Neden yüzü asık Caesar’ın?</p>

    <p class="idebold">casca</p>

    <p class="normal">Ne soruyorsun, sen de yanında değil miydin?</p>

    <p class="idebold">brutus</p>

    <p class="normal">Olsaydım sana sormazdım ne oldu diye.</p>

    <p class="idebold">casca</p>

    <p class="normal">Ne bileyim, bir krallık tacı verdiler kendisine; verilince o da elinin tersiyle itti tacı geriye şöyle: O zaman halk bir bağrışmadır kopardı.</p>

    <p class="idebold">brutus</p>

    <p class="normal">İkinci kopan gürültü ne içindi?</p>

    <p class="idebold">casca</p>

    <p class="normal">Ne için olacak, aynı şey için yine.</p>

    <p class="idebold">brutus</p>

    <p class="normal">Üç kez bağrıştılar; sonuncu ne içindi?</p>

    <p class="idebold">casca</p>

    <p class="normal">Ne için olacak, o da aynı şey için.</p>

    <p class="idebold">brutus</p>

    <p class="normal">Taç üç kez mi sunuldu kendisine?</p>

    <p class="idebold">casca</p>

    <p class="normal">Üç kez, ya, ne sandın; üçünde de almadı, her seferinde biraz daha yumuşayarak; her reddedişinde de benim kibar komşular bastı yaygarayı.</p>

    <p class="idebold">brutus</p>

    <p class="normal">Tacı veren kimdi?</p>

    <p class="idebold">casca</p>

    <p class="normal">Kim olacak, Antonius.</p>

    <p class="idebold">brutus</p>

    <p class="normal">Anlat bize nasıl oldu, kuzum Casca.</p>

    <p class="idebold">casca</p>

    <p class="normal">Kellem kopsun anlatamam nasıl oldu: Olur maskaralık değildi. Ben işi kavramadım önce. Baktım Marcus Antonius bir taç uzatıyor kendisine; tam taç da değildi ya, çelengimsi bir şey işte. Dediğim gibi almak istemedi Caesar; ama ne derseniz deyin, almaya can atıyordu bence. Bir sefer daha uzattı, yine almadı; bana sorarsanız parmaklarını zor çekti geri. Bunun üzerine Antonius üçüncü defa uzattı, Caesar yine istemedi. Bu sefer almayışında da kalabalık bastı yine yaygarayı, elleri yarılasıya alkışladı; yağlı gece takkeleri havaya fırladı; Caesar tacı istemiyor diye öyle soluk tüketti ki halk, az kalsın kokusundan boğulacaktı Caesar; evet ya, bayılıp düştü bile yere. Ben kendi hesabıma, ağzımı açıp o kötü havayı solumak korkusuyla gülmekten tuttum kendimi.</p>

    <p class="idebold">cassıus</p>

    <p class="normal">Dur biraz, ne olur; ne dedin? Caesar bayıldı ha?</p>

    <p class="idebold">casca</p>

    <p class="normal">Çarşının ortasına yığılıverdi; ağzı köpükler içinde, ses çıkaramaz oldu.</p>

    <p class="idebold">brutus</p>

    <p class="normal">Olabilir; bu düşme hastalığı vardır Caesar’ın.</p>

    <p class="idebold">cassıus</p>

    <p class="normal">Hayır, yoktur öyle şey Caesar’da; olsa olsa sende, bende, Casca kardeşte, bizde vardır o düşme hastalığı.</p>

    <p class="idebold">casca</p>

    <p class="normal">Ne demek istediğini anlamıyorum, ama Caesar bal gibi düştü yere. O paçavralı halk sürüsü de, tiyatro oyuncularına yaptığı gibi, beğenip beğenmediğine göre alkışlayıp ıslıkladı onu. Tıpatıp böyle olmadıysa adam demeyin bana.</p>

    <p class="idebold">brutus</p>

    <p class="normal">Kendine geldiği zaman ne dedi?</p>

    <p class="idebold">casca</p>

    <p class="normal">Dahası var, yere düşmeden önce, tacı almayışına halkın sevindiğini anlayınca seninki çekip açtı bağrını, kesin gırtlağımı der gibi yaptı. Biraz kasaplıktan anlasaydım, yemin edeyim lanetlilerle birlikte cehenneme gideyim ki ciddiye alır yapardım dediğini. Uzatmayalım, düştü yere. Kendine gelince dedi ki, uygunsuz bir şey yapmış ya da söylemişsem sayın halk hastalığıma versin, dedi. Yanımdan üç beş kaldırım yosması bağırdı: “Ah, ah! Ne iyi insan!” Ve candan, yürekten bağışladılar bütün kusurlarını. Ama onlara ne bakarsın sen: Caesar analarını öldürmüş de olsa bağışlarlardı yine de.</p>

    <p class="idebold">brutus</p>

    <p class="normal">Demek bunun üzerine öyle asıldı yüzü?</p>

    <p class="idebold">casca</p>

    <p class="normal">Evet.</p>

    <p class="idebold">cassıus</p>

    <p class="normal">Cicero bir şey söylemedi mi?</p>

    <p class="idebold">casca</p>

    <p class="normal">Söyledi: Yunanca konuştu.<a href="../Text/kitap_split_046.html#footnote-600-2" id="footnote-600-2-backlink">[2]</a></p>

    <p class="idebold">cassıus</p>

    <p class="normal">Ne üstüne?</p>

    <p class="idebold">casca</p>

    <p class="normal">Yoo bak, onu söyleyebilirsem kör olup bir daha görmeyeyim sizi! Ama ne dediğini anlayanlar birbirine bakıp gülümsediler, başlarını salladılar. Bana gelince, dedim ya, Yunanca konuşur gibi geldi bana. Ha, başka haberler de verebilirim size: Marullus’la Flavius, Caesar’ın heykellerinden çelenk kaldırdıkları için suspus edildiler. Hadi hoşça kalın. Daha bir sürü maskaralık oldu, ama aklımda kalmadı ki anlatayım.</p>

    <p class="idebold">cassıus</p>

    <p class="normal">Benimle yemeğe gelir misin bu akşam, Casca?</p>

    <p class="idebold">casca</p>

    <p class="normal">Hayır, başkasına sözlüyüm.</p>

    <p class="idebold">cassıus</p>

    <p class="normal">Yarın akşam yemeğine var mısın?</p>

    <p class="idebold">casca</p>

    <p class="normal">Varım, ben sağ kalırsam, sen caymazsan ve yemeğin yenmeye değer olursa.</p>

    <p class="idebold">cassıus</p>

    <p class="normal">Peki. Beklerim.</p>

    <p class="idebold">casca</p>

    <p class="normal">Tamam. Hadi uğurlar olsun ikinize de.</p>

    <p class="ideitalik">Çıkar.</p>

    <p class="idebold">brutus</p>

    <p class="normal">Ne kaba saba bir adam oldu bu zamanla!</p>

    <p class="normal">Ateş gibi bir delikanlıydı okulda.</p>

    <p class="idebold">cassıus</p>

    <p class="normal">Yine de öyledir işbaşında,</p>

    <p class="normal">Zorlu ve soylu bir işse yapılacak şey,</p>

    <p class="normal">Vurdumduymaz hallerine bakmayın siz.</p>

    <p class="normal">Kaba sabalığı bir salçası gibidir zekâsının,</p>

    <p class="normal">İnsanların midesi daha büyük bir istekle</p>

    <p class="normal">Sindirsin diye söylediklerini.</p>

    <p class="idebold">brutus</p>

    <p class="normal">Öyle olacak. Haydi, şimdi bırakıyorum seni.</p>

    <p class="normal">Yarın, benimle konuşmak istersen,</p>

    <p class="normal">Ben gelirim sana; ya da sen gel istersen.</p>

    <p class="normal">Evime gel, beklerim.</p>

    <p class="idebold">cassıus</p>

    <p class="normal">Gelirim. O zamana kadar sen de düşün her şeyi.</p>

    <p class="ideitalik">Brutus çıkar.</p>

    <p class="normal">Evet, Brutus, soylu bir insansın sen;</p>

    <p class="normal">Ama görüyorum ki sendeki değerli öz</p>

    <p class="normal">İşlenip başka yöne çevrilebilir.</p>

    <p class="normal">Onun için soylu kişiler</p>

    <p class="normal">Yalnız kendi benzerleriyle düşüp kalkmalılar.</p>

    <p class="normal">Hangi göz sağlamdır boyanmayacak kadar?</p>

    <p class="normal">Caesar sevmiyor beni, ama Brutus’u seviyor;</p>

    <p class="normal">Ben Brutus olsaydım, o da Cassius olaydı</p>

    <p class="normal">Böylesine hor görebilir miydi beni Caesar?</p>

    <p class="normal">Bu gece değişik mektuplar atacağım evine,</p>

    <p class="normal">Başka başka yurttaşlardan geliyormuş gibi.</p>

    <p class="normal">Hepsinde Roma’nın neler beklediği</p>

    <p class="normal">Belirtilecek onun ünlü adından.</p>

    <p class="normal">Bu arada gizliden gizliye</p>

    <p class="normal">Yükselme tutkularına da değinilecek Caesar’ın.</p>

    <p class="normal">O zaman Caesar rahat otursun bakalım tahtında.</p>

    <p class="normal">Ya biz alaşağı ederiz onu,</p>

    <p class="normal">Ya da o gelir bizim hakkımızdan.</p>
  </div>

  <div class="calibre1" id="calibre_pb_39"></div>
</body>
</html>
