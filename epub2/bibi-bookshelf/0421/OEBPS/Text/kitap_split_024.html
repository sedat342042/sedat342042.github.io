<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_18">SAHNE I</h2>

  <p class="ideitalik">Roma’da bir sokak. Flavius, Marullus ve bir sürü yurttaş girerler.</p>

  <p class="idebold">flavıus</p>

  <p class="normal">Savulun burdan, aylaklar! Haydi işinize!</p>

  <p class="normal">Bayram mı var? Ne oluyor? Bilmiyor musunuz ki siz,</p>

  <p class="normal">Bir iş günü, işçi kılığınıza girmeden</p>

  <p class="normal">Dolaşamazsınız ortada? Sen söyle, işin ne senin?</p>

  <p class="idebold">birinci yurttaş</p>

  <p class="normal">Ben mi? Marangozum.</p>

  <p class="idebold">marullus</p>

  <p class="normal">Hani meşin önlüğün? Hani cetvelin öyleyse?</p>

  <p class="normal">Nedir bu kılığın? Ya sen? Senin işin ne?</p>

  <p class="idebold">ikinci yurttaş</p>

  <p class="normal">Doğrusu, bayım, güzel iştir benimki,</p>

  <p class="normal">İnsanları ben yürütürüm diyebilirsiniz.</p>

  <p class="idebold">marullus</p>

  <p class="normal">Zanaatın nedir? Doğru dürüst karşılık ver.</p>

  <p class="idebold">ikinci yurttaş</p>

  <p class="x01-metin">Benim zanaatımda kimseye kötülük etmeden herkese pençe vurabilir insan.</p>

  <p class="idebold">marullus</p>

  <p class="normal">İşin ne senin, aşağılık herif, işin ne senin?</p>

  <p class="idebold">ikinci yurttaş</p>

  <p class="normal">Aman yırtınmayın böyle, sayın bay.</p>

  <p class="normal">Hoş, bir yeriniz yırtılırsa dikebilirim ya!</p>

  <p class="idebold">marullus</p>

  <p class="normal">Bu da ne demek oluyor? Neyimi dikermişin, edepsiz</p>

  <p class="normal">herif?</p>

  <p class="idebold">ikinci yurttaş</p>

  <p class="normal">Pabuçlarınızı canım.</p>

  <p class="idebold">marullus</p>

  <p class="normal">Ha, eskicisin demek?</p>

  <p class="idebold">ikinci yurttaş</p>

  <p class="x01-metin">Doğrusu, bayım, benim bütün hayatım bizim demektir. Benim işim şununla bununla değil hep bizimledir. Ben pabuçların cerrahıyım açıkçası, ölümlerden kurtarırım onları. Öküz derisi üstünde yürüyenlerin hepsi benim elime düşer.</p>

  <p class="idebold">flavıus</p>

  <p class="normal">Anladık, ama niçin dükkânında değilsin bugün?</p>

  <p class="normal">Ne diye dolaştırıyorsun bu adamları sokaklarda?</p>

  <p class="idebold">ikinci yurttaş</p>

  <p class="x01-metin">Pabuçları eskisin de bizim dükkânın işi artsın diye. Ama, daha doğrusunu isterseniz, Caesar’ı görmek ve şerefine bayram etmek için bıraktık işleri bugün.</p>

  <p class="idebold">marullus</p>

  <p class="normal">Niçin bayram edecekmişsiniz?</p>

  <p class="normal">Hangi zaferle yurda dönüyor bugün?</p>

  <p class="normal">Hangi kralları vergiye bağlamış da</p>

  <p class="normal">Getiriyor Roma’ya arabasının ardı sıra?</p>

  <p class="normal">Sizi gidi katı yürekli herifler sizi,</p>

  <p class="normal">Sizi gidi kaya parçaları, taş yığınları,</p>

  <p class="normal">Cansız kütüklerden daha duygusuz yaratıklar,</p>

  <p class="normal">Zalim çocukları Roma’nın,</p>

  <p class="normal">Pompeius’u hiç tanımadınız, görmediniz mi siz?</p>

  <p class="normal">Siz değil miydiniz surlara, mazgallara üşüşen,</p>

  <p class="normal">Kulelere, damlara, bacalara tırmanan,</p>

  <p class="normal">Çocuklarınız kucağınızda</p>

  <p class="normal">Akşamlara dek sabırla bekleyenler görmek için</p>

  <p class="normal">Koca Pompeius’un Roma sokaklarından geçtiğini?</p>

  <p class="normal">Siz değil miydiniz, daha arabası görünür görünmez</p>

  <p class="normal">Hep bir ağızdan bağrışarak</p>

  <p class="normal">Tiber nehrinin derin oyuklu kıyılarını</p>

  <p class="normal">Yankılara boğup zangır zangır titretenler?</p>

  <p class="normal">Öyleyken bugün yine siz giyinmiş kuşanmış</p>

  <p class="normal">Düğün bayram ediyorsunuz öyle mi?</p>

  <p class="normal">Çiçekler saçıyorsunuz yollarına</p>

  <p class="normal">Pompeius’un kanı üstünde zafer yürüyüşü yapanın!</p>

  <p class="normal">Dağılın!</p>

  <p class="normal">Koşun evlerinize, diz çöküp yalvarın tanrılara</p>

  <p class="normal">Durdursunlar diye bir an önce</p>

  <p class="normal">Bu nankörlüğünüz üstüne yağdı yağacak belayı.</p>

  <p class="idebold">flavıus</p>

  <p class="normal">Gidin, gidin, sevgili yurttaşlarım,</p>

  <p class="normal">Bu suçunuzu yıkamak için gidin, toplayın</p>

  <p class="normal">Bütün fakir fukara kader ortaklarınızı;</p>

  <p class="normal">Getirin, hepsini Tiber kıyılarına</p>

  <p class="normal">Ağlayın, gözyaşlarınız taşırsın suları</p>

  <p class="normal">En yüksek yamaçların başına dek.</p>

  <p class="ideitalik">Halk çıkar.</p>

  <p class="normal">Bak nasıl gevşiyor aşağılık mayaları;</p>

  <p class="normal">Sıvışıp gidiyor hepsi süklüm püklüm.</p>

  <p class="normal">Sen bu yoldan Kapitol’e doğru in,</p>

  <p class="normal">Ben şurdan gideyim.</p>

  <p class="normal">Heykeller üzerinde çelenkler görürsen</p>

  <p class="normal">Kaldır at hepsini.</p>

  <p class="idebold">marullus</p>

  <p class="normal">Yapabilir miyiz bunu?</p>

  <p class="normal">Luperkus bayramı da var bugün, biliyorsun.</p>

  <p class="idebold">flavıus</p>

  <p class="normal">Ne bayramı olursa olsun;</p>

  <p class="normal">Caesar’ın astığı hiçbir çelenk</p>

  <p class="normal">Kalmasın heykellerin üstünde.</p>

  <p class="normal">Ben sokaklara girip halkı dağıtacağım.</p>

  <p class="normal">Sen de kalabalık gördüğün yerde öyle yap.</p>

  <p class="normal">Caesar’ın kanatlarında büyüyen tüyleri</p>

  <p class="normal">Yolalım ki böyle yolabildiğimiz kadar</p>

  <p class="normal">Fazla yükseklere uçamasın alabildiğine:</p>

  <p class="normal">Yoksa insanüstü yüceliklere ulaşıp</p>

  <p class="normal">Bir köle korkaklığı içinde yaşatır bizi.</p>

  <div class="calibre1" id="calibre_pb_37"></div>
</body>
</html>
