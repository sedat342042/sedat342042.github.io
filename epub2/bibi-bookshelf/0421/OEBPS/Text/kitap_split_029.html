<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_22">SAHNE II</h2>

    <p class="ideitalik">Caesar’ın evi. Gök gürültüleri, şimşekler. Caesar geceliğiyle girer.</p>

    <p class="idebold">caesar</p>

    <p class="normal">Ne yerde rahat vardı bu gece, ne göklerde.</p>

    <p class="normal">Calpurnia üç kez bağırdı uykusunda:</p>

    <p class="normal">“Hey, imdat, Caesar’ı öldürüyorlar” diye.</p>

    <p class="normal">Kim var orda?</p>

    <p class="ideitalik">Bir hizmetçi girer.</p>

    <p class="idebold">hizmetçi</p>

    <p class="normal">Buyurun efendimiz.</p>

    <p class="idebold">caesar</p>

    <p class="normal">Git rahiplere söyle, kurban kessinler:</p>

    <p class="normal">Uğurlu uğursuz ne görürlerse,</p>

    <p class="normal">Gel söyle bana.</p>

    <p class="idebold">hizmetçi</p>

    <p class="normal">Baş üstüne, efendimiz.</p>

    <p class="ideitalik">Calpurnia girer.</p>

    <p class="idebold">calpurnıa</p>

    <p class="normal">Ne oluyor, Caesar? Çıkmaya mı kalkıyorsun?</p>

    <p class="normal">Bugün adımını atamazsın evden dışarı.</p>

    <p class="idebold">caesar</p>

    <p class="normal">Çıkacak Caesar. Beni kuşatan tehlikeler,</p>

    <p class="normal">Arkamdan bakmışlardır bana yalnız:</p>

    <p class="normal">Yüz yüze gelince Caesar’la</p>

    <p class="normal">Dağılıp gider hepsi.</p>

    <p class="idebold">calpurnıa</p>

    <p class="normal">Caesar, ben uğursuz görüntülere aldırmam,</p>

    <p class="normal">Ama korkuyorum bugün. Biri var içerde,</p>

    <p class="normal">Bizim görüp duyduklarımızdan başka,</p>

    <p class="normal">Gece bekçilerinin karşılaştığı</p>

    <p class="normal">Öyle korkunç görüntüler anlatıyor ki!</p>

    <p class="normal">Bir dişi aslan sokak ortasında doğurmuş;</p>

    <p class="normal">Mezarlar yarılıp ölüler çıkmış dışarı;</p>

    <p class="normal">Bulutların üstünde ateş saçan askerler</p>

    <p class="normal">Saf saf, bölük bölük savaşmışlar düpedüz;</p>

    <p class="normal">Kanları yağmur gibi yağmış Kapitol’ün üstüne;</p>

    <p class="normal">Savaş gümbürtüleri sarmış havayı;</p>

    <p class="normal">Atlar kişniyor, can çekişenler inliyormuş;</p>

    <p class="normal">Üstelik de çığlık çığlığa</p>

    <p class="normal">Hortlaklar koşuşup durmuş sokaklarda.</p>

    <p class="normal">Caesar! Caesar! Olacak şey değil bunlar,</p>

    <p class="normal">Korkuyorum gerçekten.</p>

    <p class="idebold">caesar</p>

    <p class="normal">Kim önüne durabilir</p>

    <p class="normal">Güçlü tanrıların bize hazırladığı sonun?</p>

    <p class="normal">Her şeye karşın Caesar çıkacak evinden.</p>

    <p class="normal">Bu uğursuz görüntüler bütün dünya içindir,</p>

    <p class="normal">Yalnız Caesar için değil.</p>

    <p class="idebold">calpurnıa</p>

    <p class="normal">Dilenciler ölürken kuyrukluyıldız görünmez:</p>

    <p class="normal">Büyüklerin ölümü tutuşturur gökleri bile.</p>

    <p class="idebold">caesar</p>

    <p class="normal">Korkaklar ölmezden önce ölüp dururlar;</p>

    <p class="normal">Yiğit olan bir kez tadar yalnız ölümü.</p>

    <p class="normal">Dünyada beni şaşırtmış şeylerin en garibi şudur:</p>

    <p class="normal">İnsanlar, ister istemez öleceklerini,</p>

    <p class="normal">Son günün ne zaman gelecekse geleceğini bilirler,</p>

    <p class="normal">Yine de korkarlar ölümden.</p>

    <p class="ideitalik">Bir hizmetçi girer.</p>

    <p class="normal">Ne diyor kâhinler?</p>

    <p class="idebold">hizmetçi</p>

    <p class="normal">Bugün çıkmazsanız iyi olur, diyorlar.</p>

    <p class="normal">Kurbanın içinde ne varsa çıkarmışlar,</p>

    <p class="normal">Yüreğini aramış bulamamışlar hayvanın.</p>

    <p class="idebold">caesar</p>

    <p class="normal">Tanrıların korkaklarla alay etmesidir bu.</p>

    <p class="normal">Caesar yüreksiz bir hayvan demektir</p>

    <p class="normal">Korkudan çıkamazsa evinden bugün.</p>

    <p class="normal">Hayır, çıkacak Caesar: Belanın ta kendisi</p>

    <p class="normal">Bilir, çok iyi bilir ki Caesar</p>

    <p class="normal">Daha belalıdır kendisinden!</p>

    <p class="normal">Onunla ben aynı gün doğmuş iki aslanız:</p>

    <p class="normal">İlk doğan benim, daha yamanım ondan!</p>

    <p class="normal">Çıkacak evinden Caesar.</p>

    <p class="idebold">calpurnıa</p>

    <p class="normal">Ah, koca Caesar, bu senin kendine güvenin</p>

    <p class="normal">Akıl erdem bırakmıyor sende.</p>

    <p class="normal">Çıkma bugün dışarı; senin değil,</p>

    <p class="normal">Benim korkum yüzünden çıkmadığını söyle.</p>

    <p class="normal">Marcus Antonius’u yollarız Senato’ya,</p>

    <p class="normal">Bugün biraz rahatsız olduğunu söyler.</p>

    <p class="idebold">caesar</p>

    <p class="normal">Peki, Antonius rahatsız olduğumu söylesin:</p>

    <p class="normal">Senin hatırın için evde kalacağım bugün.</p>

    <p class="ideitalik">Decius girer.</p>

    <p class="normal">Hah, Decius geldi; o gider söyler.</p>

    <p class="idebold">decıus</p>

    <p class="normal">Caesar, selam sana! İyi sabahlar, yiğit Caesar!</p>

    <p class="normal">Seni alıp Senato’ya götürmeye geldim.</p>

    <p class="idebold">caesar</p>

    <p class="normal">Tam da zamanında geldin, Decius,</p>

    <p class="normal">Senatörlere selamlarımı götürmek için:</p>

    <p class="normal">Bugün gelemeyeceğimi söyle onlara.</p>

    <p class="normal">Gelmeye gücüm yetmiyor desem yalan,</p>

    <p class="normal">Gelmeyi göze alamıyorum desem, o da yalan;</p>

    <p class="normal">İyisi mi, bugün gelmeyecek, dersin, Decius.</p>

    <p class="idebold">calpurnıa</p>

    <p class="normal">Hasta deyin, hasta.</p>

    <p class="idebold">caesar</p>

    <p class="normal">Caesar yalan mı söylemiş olsun?</p>

    <p class="normal">Bunca zaferi niçin kazandı bu kollarım?</p>

    <p class="normal">Boz sakallı birkaç kişiye</p>

    <p class="normal">Doğruyu söylemekten korkmak için mi?</p>

    <p class="normal">Decius, git, Caesar gelmeyecek, de.</p>

    <p class="idebold">decıus</p>

    <p class="normal">Yüce Caesar, bir sebep söyle ki gelmeyişine</p>

    <p class="normal">Anlattığım zaman gülmesinler bana.</p>

    <p class="idebold">caesar</p>

    <p class="normal">Sebep benim keyfim: Gelmek istemiyor canım.</p>

    <p class="normal">Bu kadarı yeter Senato’ya.</p>

    <p class="normal">Ama seni sevdiğim için</p>

    <p class="normal">Doğrusunu söylemek isterim sana:</p>

    <p class="normal">Şu Calpurnia, karım, bırakmıyor beni.</p>

    <p class="normal">Dün gece heykelimi görmüş düşünde:</p>

    <p class="normal">Yüz ağızlı bir çeşme gibiymişim,</p>

    <p class="normal">Her bir ağzından al kanlar akan.</p>

    <p class="normal">Birçok Romalı, güle söyleye gelmiş,</p>

    <p class="normal">Ellerini yıkamışlar bu çeşmede.</p>

    <p class="normal">Bunları uğursuz belirtiler sayıp</p>

    <p class="normal">Başıma gelecek var sanıyor,</p>

    <p class="normal">Diz çöküp yalvardı evde kalmam için bugün.</p>

    <p class="idebold">decıus</p>

    <p class="normal">Bu düş tam tersine yorumlanmış;</p>

    <p class="normal">Bundan daha güzel, daha uğurlu düş olamaz:</p>

    <p class="normal">Birçok yerinden kanlar akan</p>

    <p class="normal">Önünde sevinçli Romalılar yıkanan heykeliniz</p>

    <p class="normal">Sizin yüce Roma’ya, yepyeni diriltici</p>

    <p class="normal">Bir kan getireceğinize alamettir.</p>

    <p class="normal">Roma’nın büyükleri koşuşarak gelip sizden</p>

    <p class="normal">Yazılar, anılar, belgeler isteyecek demektir.</p>

    <p class="normal">Budur Calpurnia’nın gördüğü düşün anlamı.</p>

    <p class="idebold">caesar</p>

    <p class="normal">Bence senin yorumun çok daha doğru!</p>

    <p class="idebold">decıus</p>

    <p class="normal">Elbet, hele şimdi söyleyeceğimi duyunca</p>

    <p class="normal">Daha da doğru bulacaksın. Senato bugün</p>

    <p class="normal">Taç giydirmeye karar verdi büyük Caesar’a.</p>

    <p class="normal">Gelmiyorum diye haber yollarsanız</p>

    <p class="normal">Değişebilir kafaları. Hem biri çıkıp</p>

    <p class="normal">Kötü bir şaka yapmaya da kalkabilir:</p>

    <p class="normal">Senato’yu erteleyelim, der, Caesar’ın karısı</p>

    <p class="normal">Daha güzel düşler görünceye kadar.</p>

    <p class="normal">Caesar saklanırsa, fısıldaşmaz mı çokları:</p>

    <p class="normal">“Bak, bak; Caesar’ı korkular aldı” diye?</p>

    <p class="normal">Bağışla beni Caesar, senin yoluna koyduğum</p>

    <p class="normal">Derin, çok derin sevgidir beni böyle konuşturan:</p>

    <p class="normal">Aklım sevgimin buyruğundadır benim.</p>

    <p class="ideitalik">Publius, Brutus, Ligarius, Metellus, Trebonius, Casca ve Cinna girerler.</p>

    <p class="idebold">caesar</p>

    <p class="normal">Bak, Publius da gelmiş beni almaya.</p>

    <p class="idebold">publıus</p>

    <p class="normal">Uğurlu sabahlar, Caesar.</p>

    <p class="idebold">caesar</p>

    <p class="normal">Hoş geldin, Publius. Vay Brutus,</p>

    <p class="normal">Sen de mi bu kadar erken ayaktasın?</p>

    <p class="normal">Günaydın Casca. Caius Ligarius,</p>

    <p class="normal">Caesar hiçbir zaman düşman olmadı sana</p>

    <p class="normal">Seni böyle kurutan zehirli sıtma kadar.</p>

    <p class="normal">Saat kaç?</p>

    <p class="idebold">brutus</p>

    <p class="normal">Sekiz oldu, Caesar.</p>

    <p class="idebold">caesar</p>

    <p class="normal">Eksik olmayın hepiniz, zahmet ettiniz.</p>

    <p class="ideitalik">Antonius girer.</p>

    <p class="normal">Vay, Antonius da kalkmış erken erken</p>

    <p class="normal">Bütün gece cümbüş ettiği halde.</p>

    <p class="normal">Günaydın, Antonius.</p>

    <p class="idebold">antonıus</p>

    <p class="normal">Sağ ol, Caesar’ım.</p>

    <p class="idebold">caesar</p>

    <p class="normal">Hey, şarap hazırlayın içerde bize.</p>

    <p class="normal">Sizi ayakta bekletiyorum böyle, ne ayıp!</p>

    <p class="normal">Cinna da gelmiş, Metellus da. Ha Trebonius,</p>

    <p class="normal">Sana uzun uzun söyleyeceklerim var,</p>

    <p class="normal">Unutma, gör bugün beni. Yakınımda ol ki</p>

    <p class="normal">Aklımdan çıkmasın benim de.</p>

    <p class="idebold">trebonıus</p>

    <p class="normal">Peki Caesar; (kendi kendine)</p>

    <p class="normal">Öyle yakınında olacağım ki hem de</p>

    <p class="normal">Dostların olmaz olaydı diyecekler.</p>

    <p class="idebold">caesar</p>

    <p class="normal">İçeri buyurun, sevgili dostlar;</p>

    <p class="normal">Bir yudum şarap için benimle,</p>

    <p class="normal">Sonra hep birlikte çıkarız dostça.</p>

    <p class="idebold">brutus (kendi kendine)</p>

    <p class="normal">Her dost görünen dost olmuyor, Caesar!</p>

    <p class="normal">Bunu düşünmekse burkuyor</p>

    <p class="normal">Brutus’un yüreğini.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_46"></div>
</body>
</html>
