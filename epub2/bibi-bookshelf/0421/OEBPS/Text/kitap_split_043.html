<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_33">SAHNE III</h2>

    <p class="ideitalik">Meydanın bir başka yeri. Boru sesleri. Cassius ve Titinius girerler.</p>

    <p class="idebold">cassıus</p>

    <p class="normal">Aman bak, Titinius, bak; kaçıyor alçaklar!</p>

    <p class="normal">Kendi askerime kendim düşman kesildim:</p>

    <p class="normal">Şu benim sancağım geriye dönmüş gidiyordu;</p>

    <p class="normal">Öldürdüm korkak herifi, kendim aldım elime.</p>

    <p class="idebold">tıtınıus</p>

    <p class="normal">Ah Cassius, Brutus çok erken davrandı;</p>

    <p class="normal">Biraz üstünlük görünce Octavius’a karşı</p>

    <p class="normal">Var gücüyle yüklendi üstüne.</p>

    <p class="normal">Askerleri talan derdine düştü,</p>

    <p class="normal">Antonius arkadan kuşatırken bizi.</p>

    <p class="ideitalik">Pindarus girer.</p>

    <p class="idebold">pındarus</p>

    <p class="normal">Uzağa kaçın efendimiz, daha uzağa koşun!</p>

    <p class="normal">Antonius çadırınızda, efendimiz!</p>

    <p class="normal">Uzaklaşın yiğit Cassius, gidin burdan!</p>

    <p class="idebold">cassıus</p>

    <p class="normal">Bu tepe oldukça uzak. Şuraya bak, Titinius!</p>

    <p class="normal">Benim çadırlarım mı o yananlar?</p>

    <p class="idebold">tıtınıus</p>

    <p class="normal">Onlar, efendimiz.</p>

    <p class="idebold">cassıus</p>

    <p class="normal">Titinius, beni seviyorsan, bin atına,</p>

    <p class="normal">Vur mahmuzu gidip dönünceye kadar şuraya,</p>

    <p class="normal">Karşı yamaçtaki birliklere.</p>

    <p class="normal">Dost mu düşman mı ordakiler, bilmeliyim.</p>

    <p class="idebold">tıtınıus</p>

    <p class="normal">Hemen dönerim, bir düşünce hızıyla hem de.</p>

    <p class="ideitalik">Çıkar.</p>

    <p class="idebold">cassıus</p>

    <p class="normal">Sen de, Pindarus, tepenin daha yukarısına çık,</p>

    <p class="normal">Benim gözüm iyi görmez; Titinius’a bak;</p>

    <p class="normal">Söyle ne görürsen gittiği yerde.</p>

    <p class="ideitalik">Pindarus çıkar.</p>

    <p class="normal">Bugün ilk nefes aldığım gün,</p>

    <p class="normal">Döndü dolaştı ona geldi yine zaman;</p>

    <p class="normal">Nerde başladıysam orda bitecek bu iş.</p>

    <p class="normal">Ömrüm tamamladı zaman çemberini.</p>

    <p class="normal">Hey, söyle, ne görüyorsun?</p>

    <p class="idebold">pındarus</p>

    <p class="normal">Ah, efendimiz…</p>

    <p class="idebold">cassıus</p>

    <p class="normal">Ne var?</p>

    <p class="idebold">pındarus</p>

    <p class="normal">Dolu dizgin atlılar sardı Titinius’u;</p>

    <p class="normal">O sürüyor hâlâ dörtnala.</p>

    <p class="normal">Şimdi yetiştiler ona nerdeyse.</p>

    <p class="normal">Aman Titinius! Birkaçı indi attan.</p>

    <p class="normal">Ah işte, o da iniyor. Yakaladılar.</p>

    <p class="ideitalik">Haykırmalar duyulur.</p>

    <p class="normal">Bakın nasıl da bağırıyorlar sevinçten.</p>

    <p class="idebold">cassıus</p>

    <p class="normal">Gel aşağı; bakma artık.</p>

    <p class="normal">Ne alçak adammışım ben! Burnumun ucunda</p>

    <p class="normal">En iyi dostumu esir ediyorlar.</p>

    <p class="normal">Ben hâlâ yaşıyorum burda.</p>

    <p class="ideitalik">Pindarus gelir.</p>

    <p class="normal">Gel bakayım buraya, ahbap,</p>

    <p class="normal">Seni Parthia’da esir etmiştim.</p>

    <p class="normal">Canını bağışlayınca yemin etmiştin bana,</p>

    <p class="normal">Sana ne yap dersem diyeyim yapacağına.</p>

    <p class="normal">Gel şimdi, tut yeminini ve özgürlüğüne kavuş.</p>

    <p class="normal">Caesar’ın karnını deşen bu güzel kılıcı</p>

    <p class="normal">Sok göğsümden içeri. Hayır, söz istemem.</p>

    <p class="normal">Al, tut iyice kabzasından.</p>

    <p class="normal">Başımı şöyle örter örtmez, sapla kılıcı.</p>

    <p class="normal">Caesar, öcün alındı,</p>

    <p class="normal">Seni öldüren kılıçla hem de.</p>

    <p class="ideitalik">Ölür.</p>

    <p class="idebold">pındarus</p>

    <p class="normal">Demek özgürüm artık. Ama elimde olsaydı da</p>

    <p class="normal">Başka türlü kazansaydım bu özgürlüğü.</p>

    <p class="normal">Ah Cassius, burdan gidiyor artık Pindarus</p>

    <p class="normal">Hiçbir Romalının görmeyeceği yerlere.</p>

    <p class="ideitalik">Çıkar.</p>

    <p class="ideitalik">Titinius ve Messala girerler.</p>

    <p class="idebold">messala</p>

    <p class="normal">Bir talih alışverişi oldu bu sadece, Titinius;</p>

    <p class="normal">Octavius’u Brutus’un birlikleri püskürttü,</p>

    <p class="normal">Antonius da Cassius’un birliklerini.</p>

    <p class="idebold">tıtınıus</p>

    <p class="normal">Bu haber su serpecek yüreğine Cassius’un.</p>

    <p class="idebold">messala</p>

    <p class="normal">Nerde bırakmıştın onu?</p>

    <p class="idebold">tıtınıus</p>

    <p class="normal">Bu tepede, kölesi Pindarus’la birlikte,</p>

    <p class="normal">Umutsuz bir halde.</p>

    <p class="idebold">messala</p>

    <p class="normal">O değil mi şu yerde yatan?</p>

    <p class="idebold">tıtınıus</p>

    <p class="normal">Sağ bir insanın yatışı değil bu.</p>

    <p class="normal">Ah, dayan yüreğim!</p>

    <p class="idebold">messala</p>

    <p class="normal">O mu?</p>

    <p class="idebold">tıtınıus</p>

    <p class="normal">Hayır, oydu, Messala;</p>

    <p class="normal">Şimdi yok artık Cassius. Ey batan gün,</p>

    <p class="normal">Sen kızıl ışınlarınla gömülürken bu geceye</p>

    <p class="normal">Cassius’un günü de batıyor al kanlara.</p>

    <p class="normal">Roma’nın güneşi battı. Günümüz geçti bizim.</p>

    <p class="normal">Bulutlar, sisler, belalar, gelin artık;</p>

    <p class="normal">Yapacak işimiz kalmadı bizim.</p>

    <p class="normal">Dönmemden umut keserek yapmıştır bunu.</p>

    <p class="idebold">messala</p>

    <p class="normal">Kazanma inancını yitirerek yapmıştır.</p>

    <p class="normal">Ah kör olası Aldanış, kara düşüncenin oğlu,</p>

    <p class="normal">Sen hep olmayan şeyleri</p>

    <p class="normal">Sokmaya çalışırsın insanların kafasına.</p>

    <p class="normal">Ah Aldanış, çok erken yaratılan çocuk,</p>

    <p class="normal">Doğuşun mutlu olmaz hiçbir zaman;</p>

    <p class="normal">Öldürürsün seni doğuran anayı.</p>

    <p class="idebold">tıtınıus</p>

    <p class="normal">Hey Pindarus! Sen nerdesin? Pindarus!</p>

    <p class="idebold">messala</p>

    <p class="normal">Sen onu arayadur, Titinius, ben gidip</p>

    <p class="normal">Brutus’un kulaklarına saplayayım bu haberi.</p>

    <p class="normal">Saplayayım dedim, başka ne diyeyim:</p>

    <p class="normal">Keskin çelikler, zehirli oklar</p>

    <p class="normal">Bu gördüğümü anlatacak sözlerden</p>

    <p class="normal">Daha acı gelemez Brutus’un kulaklarına.</p>

    <p class="idebold">tıtınıus</p>

    <p class="normal">Hemen git, Messala; ben Pindarus’u arayayım.</p>

    <p class="ideitalik">Messala çıkar.</p>

    <p class="normal">Beni niçin yollamıştın, yiğit Cassius?</p>

    <p class="normal">Gidip bulmadım mı dostlarını?</p>

    <p class="normal">Şu zafer çelengini koymadılar mı başıma</p>

    <p class="normal">Getirip sana vereyim diye?</p>

    <p class="normal">Duymadın mı sevinç çığlıklarını burdan?</p>

    <p class="normal">Yazıklar olsun! Ters anladın her şeyi.</p>

    <p class="normal">Al işte, koyuyorum çelengini başına.</p>

    <p class="normal">Senin Brutus’un öyle demişti bana:</p>

    <p class="normal">Getirdim işte emrini yerine. Brutus, yetiş:</p>

    <p class="normal">Gel gör ne türlü kutladığımı Cassius’u.</p>

    <p class="normal">Tanrılar, izin verin. Bir Romalıya düşen budur.</p>

    <p class="normal">Gel, Cassius’un kılıcı, Titinius’un yüreğinde dur.</p>

    <p class="ideitalik">Ölür. Boru sesleri. Brutus, Messala, genç Cato, Strato, Volumnius, Lucilius girerler.</p>

    <p class="idebold">brutus</p>

    <p class="normal">Nerde, nerde, Messala, nerde yatıyor?</p>

    <p class="idebold">messala</p>

    <p class="normal">İşte, şurda; Titinius da ağlıyor başında.</p>

    <p class="idebold">brutus</p>

    <p class="normal">Titinius göklere çevirmiş yüzünü.</p>

    <p class="idebold">cato</p>

    <p class="normal">Kılıç saplı göğsüne.</p>

    <p class="idebold">brutus</p>

    <p class="normal">Ah Julius Caesar, hâlâ ayaktasın sen;</p>

    <p class="normal">Ruhun dolaşıyor aramızda; kılıçlarımızı</p>

    <p class="normal">Kendi ciğerimize saplatıyor bize!</p>

    <p class="ideitalik">Boru sesleri</p>

    <p class="idebold">cato</p>

    <p class="normal">Yiğit Titinius!</p>

    <p class="normal">Bakın çelengi takmış Cassius’un ölüsüne.</p>

    <p class="idebold">brutus</p>

    <p class="normal">Böyle iki Romalı kaldı mı yeryüzünde?</p>

    <p class="normal">Son Romalı, uğurlar olsun sana.</p>

    <p class="normal">Bir eşini daha yetiştiremez Roma senin.</p>

    <p class="normal">Dostlar, bu ölüye dökülecek</p>

    <p class="normal">O kadar gözyaşı var ki içimde,</p>

    <p class="normal">Dökemem burda.</p>

    <p class="normal">Bir vaktini bulurum, Cassius, bulurum vaktini.</p>

    <p class="normal">Gelin, alın; Thasos’a gönderin ölüsünü.</p>

    <p class="normal">Burda yapmayalım cenaze törenini,</p>

    <p class="normal">Orduda yürek kalmaz. Gel Lucilius;</p>

    <p class="normal">Sen de gel Cato; gidelim savaş yerine.</p>

    <p class="normal">Labeo, Flavius, geçin alayların başına.</p>

    <p class="normal">Saat üç; haydi, Romalılar, gün ermeden karanlığa</p>

    <p class="normal">Deneyelim bahtımızı ikinci bir savaşla.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_71"></div>
</body>
</html>
