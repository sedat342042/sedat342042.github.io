<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31">SAHNE I</h2>

  <p class="ideitalik">Philippi ovası. Octavius, Antonius ordularıyla girerler.</p>

  <p class="idebold">octavıus</p>

  <p class="normal">Bak Antonius, umduğumuzdan iyi gidiyor işler.</p>

  <p class="normal">Sen diyordun ki düşman aşağı inmez,</p>

  <p class="normal">Tepeleri, yukarı bölgeleri tutar.</p>

  <p class="normal">Öyle çıkmadı; orduları ayağımıza geliyor.</p>

  <p class="normal">Burda, Philippi’de yürüyorlar üstümüze,</p>

  <p class="normal">Aramadan buldurdular kendilerini bize.</p>

  <p class="idebold">antonıus</p>

  <p class="normal">Sen bakma, ben onların</p>

  <p class="normal">Ciğerlerinin içini görürüm. İşlerine gelirdi</p>

  <p class="normal">Başka yerlerde karşılamak bizi.</p>

  <p class="normal">Böyle yaman bir gösterişle aşağı inerek</p>

  <p class="normal">Yüreklerini sağlam göstermek istiyorlar bize.</p>

  <p class="normal">Ama aldatamazlar beni.</p>

  <p class="ideitalik">Bir haberci girer.</p>

  <p class="idebold">haberci</p>

  <p class="normal">Hazır olun komutanlar;</p>

  <p class="normal">Düşman bütün hışmıyla geliyor;</p>

  <p class="normal">Kan kırmızı savaş sancaklarını çekmişler,</p>

  <p class="normal">Hemen yapılmalı ne yapılacaksa.</p>

  <p class="idebold">antonıus</p>

  <p class="normal">Octavius, sen al birliklerini</p>

  <p class="normal">Ovanın sol yanına götür yavaş yavaş.</p>

  <p class="idebold">octavıus</p>

  <p class="normal">Ben sağı tutacağım, sen solu tut.</p>

  <p class="idebold">antonıus</p>

  <p class="normal">Ne diye sağ sol pazarlığı ediyorsun</p>

  <p class="normal">Böyle bir durumda benimle?</p>

  <p class="idebold">octavıus</p>

  <p class="normal">Pazarlık ettiğim yok: Öyle istiyorum.</p>

  <p class="ideitalik">Davul sesleri. Brutus, Cassius, Titinius, Lucilius, Messala ve başkaları girerler.</p>

  <p class="idebold">brutus</p>

  <p class="normal">Durdular; konuşmak istiyorlar anlaşılan.</p>

  <p class="idebold">cassıus</p>

  <p class="normal">Titinius, dur yerinde. Gidip konuşmalı.</p>

  <p class="idebold">octavıus</p>

  <p class="normal">Antonius, çekelim mi savaş bayrağını?</p>

  <p class="idebold">antonıus</p>

  <p class="normal">Hayır Caesar, saldırı onlardan, savunma bizden.</p>

  <p class="normal">Çık ileri; konuşmak istiyor komutanları.</p>

  <p class="idebold">octavıus</p>

  <p class="normal">Kımıldamayın bayrak kalkmadan önce.</p>

  <p class="idebold">brutus</p>

  <p class="normal">Önce konuşma, sonra vuruşma: Öyle mi yurttaşlar?</p>

  <p class="idebold">octavıus</p>

  <p class="normal">Biz sözlere düşkün değiliz sizin kadar.</p>

  <p class="idebold">brutus</p>

  <p class="normal">İyi konuşmak, iyi vuruşmaktan daha iyidir, Octavius.</p>

  <p class="idebold">antonıus</p>

  <p class="normal">Sen kötü vurdun, iyi konuştun, Brutus!</p>

  <p class="normal">Sen değil miydin Caesar’ın yüreğini delen</p>

  <p class="normal">“Yaşa, var ol Caesar” diye bağıraraktan?</p>

  <p class="idebold">cassıus</p>

  <p class="normal">Antonius, senin yaptıkların kime yarayacak?</p>

  <p class="normal">Belli değil. Ama söylediklerin,</p>

  <p class="normal">Soydu Hybla arılarının peteklerini,</p>

  <p class="normal">Balsız bıraktı o güzelim arıları.</p>

  <p class="idebold">antonıus</p>

  <p class="normal">İğnelerini de körleterek, değil mi?</p>

  <p class="idebold">brutus</p>

  <p class="normal">Evet, sessiz de bırakarak;</p>

  <p class="normal">Çünkü vızıltılarını da çaldın o arıların!</p>

  <p class="normal">Kurnazca korku salıyorsun sokmazdan önce.</p>

  <p class="idebold">antonıus</p>

  <p class="normal">Alçaklar, siz öyle yapmadınız</p>

  <p class="normal">Caesar’ın iki yanından birbiri üstüne</p>

  <p class="normal">İnerken kalleş hançerleriniz.</p>

  <p class="normal">Maymunlar gibi sırıtıp</p>

  <p class="normal">Köpekler gibi yaltaklanıyordunuz,</p>

  <p class="normal">Köleler gibi eğilip ayaklarını öpüyordunuz</p>

  <p class="normal">Melun Casca, kancıkça, arkadan</p>

  <p class="normal">Ensesinden vururken Caesar’ı.</p>

  <p class="normal">Sizi dalkavuklar sizi!</p>

  <p class="idebold">cassıus</p>

  <p class="normal">Dalkavuklar ha? Gör işte yaptığını, Brutus;</p>

  <p class="normal">Bu dil bunları söyleyemezdi bugün bize</p>

  <p class="normal">Cassius sözünü dinletebilseydi.</p>

  <p class="idebold">octavıus</p>

  <p class="normal">Yeter, yeter, işimizi görelim.</p>

  <p class="normal">Lafla çekişme yalnız ter döktürür bize:</p>

  <p class="normal">İspat daha kızıl terler dökmekle olacak.</p>

  <p class="normal">Bakın bana:</p>

  <p class="normal">Ben kılıcımı isyancılara karşı çektim.</p>

  <p class="normal">Ne zaman kınına girer dersiniz bu kılıç?</p>

  <p class="normal">Hiçbir zaman, öcü alınmadıkça bir bir</p>

  <p class="normal">Caesar’ın otuz üç yarasının.</p>

  <p class="normal">Ya da hainlerin kılıcı</p>

  <p class="normal">Bir başka Caesar’ın daha kanına bulanmadıkça.</p>

  <p class="idebold">brutus</p>

  <p class="normal">Octavius Caesar, hainler öldürecekse seni</p>

  <p class="normal">Ancak yanı başındakiler olabilir o hainler.</p>

  <p class="idebold">octavıus</p>

  <p class="normal">Öyle olmasını dilerim; Brutus’un kılıcıyla</p>

  <p class="normal">Ölmek için doğmuş değilim ben.</p>

  <p class="idebold">brutus</p>

  <p class="normal">Delikanlı, soyunun en soylusu da olsan</p>

  <p class="normal">Ondan daha şerefli bir ölümle ölemezdin.</p>

  <p class="idebold">cassıus</p>

  <p class="normal">O şerefi ne ararsın bu sersem okul çocuğunda,</p>

  <p class="normal">Bir maskaranın, bir serserinin yamağında?</p>

  <p class="idebold">antonıus</p>

  <p class="normal">Hep o eski Cassius!</p>

  <p class="idebold">octavıus</p>

  <p class="normal">Haydi Antonius, gidelim. Hainler,</p>

  <p class="normal">Meydan okuyoruz işte yüzünüze karşı.</p>

  <p class="normal">Bugün göze alırsanız savaşı, çıkın ortaya.</p>

  <p class="ideitalik">Octavius, Antonius ve askerler çıkar.</p>

  <p class="idebold">cassıus</p>

  <p class="normal">Şimdi essin yeller, kudursun dalgalar, yüzsün gemi!</p>

  <p class="normal">Fırtına koptu artık; rüzgâra bağlı her şey!</p>

  <p class="idebold">brutus</p>

  <p class="normal">Hey, Lucilius, gel, bir sözüm var sana.</p>

  <p class="idebold">lucılıus</p>

  <p class="normal">Buyur, Brutus.</p>

  <p class="ideitalik">Brutus’la Lucilius konuşarak uzaklaşırlar.</p>

  <p class="idebold">cassıus</p>

  <p class="normal">Messala!</p>

  <p class="idebold">messala</p>

  <p class="normal">(Uzaktan) Buyur, komutanım.</p>

  <p class="idebold">cassıus</p>

  <p class="normal">Messala, bugün doğum günüm benim.</p>

  <p class="normal">Tam bugün doğdu Cassius. Ver elini, Messala.</p>

  <p class="normal">Tanığım ol ve bil ki, ben de Pompeius gibi,</p>

  <p class="normal">İçimden hiç istemeyerek razı oldum</p>

  <p class="normal">Varımızı yoğumuzu bir tek savaşa bağlamaya.</p>

  <p class="normal">Bilirsin ne kadar bağlıyımdır Epikuros’a</p>

  <p class="normal">Ve inancına. Ama değişti artık düşüncem:</p>

  <p class="normal">Kader belirtilerine inanır oldum az çok.</p>

  <p class="normal">Sardis’ten gelirken, iki heybetli kartal</p>

  <p class="normal">Süzüldü öndeki sancağımızın üstüne.</p>

  <p class="normal">Konup kaldılar orda,</p>

  <p class="normal">Askerlerin elinden yedikçe yiyerek</p>

  <p class="normal">Philippi’ye kadar geldiler bizimle.</p>

  <p class="normal">Bu sabah kalktı gitti o kartallar,</p>

  <p class="normal">Yerlerine şimdi kuzgunlar, kargalar, çaylaklar</p>

  <p class="normal">Uçuşur oldu tepemizde; gözleri üstümüzde,</p>

  <p class="normal">Can çekişen hayvanlara bakar gibi.</p>

  <p class="normal">Gölgeleri bir ölüm sayvanı sanki,</p>

  <p class="normal">Altında yatıyor ordumuz,</p>

  <p class="normal">Hortlaklara dönmezden önce.</p>

  <p class="idebold">messala</p>

  <p class="normal">İnanmayın böyle şeylere.</p>

  <p class="idebold">cassıus</p>

  <p class="normal">Yarı inanıyorum ben de;</p>

  <p class="normal">Aklım başımda çünkü, kararlıyım da</p>

  <p class="normal">Bütün belalara yılmadan atılmaya.</p>

  <p class="idebold">brutus</p>

  <p class="normal">Evet, haklısın, Lucilius.<a href="../Text/kitap_split_046.html#footnote-600-4" id="footnote-600-4-backlink">[4]</a></p>

  <p class="idebold">cassıus</p>

  <p class="normal">Şimdi, yiğit Brutus’um,</p>

  <p class="normal">Tanrılar bugün yar olsun da bize,</p>

  <p class="normal">Barışta da dost kalarak</p>

  <p class="normal">Uzun ömürler sürelim seninle.</p>

  <p class="normal">Ama insan işlerine güven olmaz,</p>

  <p class="normal">En kötüyü hesaba katarak düşünelim.</p>

  <p class="normal">Bu savaşı kaybedecek olursak,</p>

  <p class="normal">Son konuşmamız olacak bu konuşma:</p>

  <p class="normal">Kararın nedir böyle bir durum karşısında?</p>

  <p class="idebold">brutus</p>

  <p class="normal">Ben, kendi kendini öldürdüğü için</p>

  <p class="normal">Cato’yu ayıplamışımdır. Benim düşünce yolum</p>

  <p class="normal">Böyle bir inanca götürüyor beni.</p>

  <p class="normal">Neden bilmem, ama korkakça, pısırıkça</p>

  <p class="normal">Bir şey geliyor bana ömrü kısaltmak,</p>

  <p class="normal">Başımıza gelebileceklerden korkarak.</p>

  <p class="normal">Bence sabrın zırhına bürünüp insan,</p>

  <p class="normal">Bizi yukarıdan yöneten yüce güçlerin</p>

  <p class="normal">Kararını beklemeli.</p>

  <p class="idebold">cassıus</p>

  <p class="normal">Demek, savaşı kaybedersek, Roma sokaklarında,</p>

  <p class="normal">Zafer mostralığı olarak dolaştırılmaya</p>

  <p class="normal">Razı olacaksın?</p>

  <p class="idebold">brutus</p>

  <p class="normal">Hayır, Cassius, hayır; sen ki özbeöz Romalısın,</p>

  <p class="normal">Brutus Roma’ya eli bağlı gider sanamazsın.</p>

  <p class="normal">Buna düşmeyecek kadar yüksektedir başı.</p>

  <p class="normal">Ama Martın on beşinde başlayan iş</p>

  <p class="normal">Bugün bitmeli.</p>

  <p class="normal">Bir daha görüşür müyüz artık bilemem;</p>

  <p class="normal">Onun için son bir kez uğurlaşalım:</p>

  <p class="normal">Uğurlar olsun, Cassius, sonsuz uğurlar!</p>

  <p class="normal">Sonsuz zamanlara dek uğurlar olsun!</p>

  <p class="normal">Yeniden buluşursak, güler yüzle buluşuruz,</p>

  <p class="normal">Buluşmazsak da güle güle ayrılmış oluruz.</p>

  <p class="idebold">cassıus</p>

  <p class="normal">Uğurlar, sonsuz uğurlar olsun, Brutus!</p>

  <p class="normal">Bir daha buluşursak, iyi güleriz, doğru;</p>

  <p class="normal">Buluşmazsak güzel ayrılıyoruz gerçekten.</p>

  <p class="idebold">brutus</p>

  <p class="normal">Haydi öyleyse, yürüyelim! Ah bir bilse insan</p>

  <p class="normal">Neye varacak bugünkü işin sonu!</p>

  <p class="normal">Ama bitecek nasıl olsa bugün,</p>

  <p class="normal">Bitince de bilinecek sonu.</p>

  <p class="normal">Haydi, ordular, ileri!</p>

  <p class="ideitalik">Çıkarlar.</p>

  <div class="calibre1" id="calibre_pb_67"></div>
</body>
</html>
