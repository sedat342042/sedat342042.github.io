<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_29">SAHNE II</h2>

    <p class="ideitalik">Sardis yakınlarında bir ordu kampı. Brutus’un çadırının önü. Davul sesleri. Brutus, Lucilius, Lucius ve askerler girerler. Gelenleri Titinius ve Pindarus karşılarlar.</p>

    <p class="idebold">brutus</p>

    <p class="normal">Dur olduğun yerde.</p>

    <p class="idebold">lucılıus</p>

    <p class="normal">Sen de dur, parola ver!</p>

    <p class="idebold">brutus</p>

    <p class="normal">Vay, Lucilius, sen misin? Cassius yakınlarda mı?</p>

    <p class="idebold">lucılıus</p>

    <p class="normal">Nerdeyse gelir. Pindarus burda;</p>

    <p class="normal">Efendisinden selam getirmiş size.</p>

    <p class="idebold">brutus</p>

    <p class="normal">Getiren sağ olsun. Senin efendin, Pindarus,</p>

    <p class="normal">Ya kendindeki bir değişme,</p>

    <p class="normal">Ya da adamlarının beceriksizliği yüzünden,</p>

    <p class="normal">Nerdeyse beni pişman ettirecek,</p>

    <p class="normal">Olanlar keşke olmasaydı dedirtecek bana.</p>

    <p class="normal">Ama geliyor madem, kendisi anlatsın niçin.</p>

    <p class="idebold">pındarus</p>

    <p class="normal">Hiç şüphe etmiyorum soylu efendimin</p>

    <p class="normal">Her bakımdan güveneceğiniz</p>

    <p class="normal">Şerefli bir insan olduğunu göstereceğine.</p>

    <p class="idebold">brutus</p>

    <p class="normal">Kendisinden kuşkulanıyor değilim Lucilius</p>

    <p class="normal">Ama, dur bir şey sorayım:</p>

    <p class="normal">Seni nasıl karşıladı, onu merak ediyorum.</p>

    <p class="idebold">lucılıus</p>

    <p class="normal">Kibarlığına, saygısına diyecek yoktu;</p>

    <p class="normal">Ama eski senlibenli konuşma havasını,</p>

    <p class="normal">Dost teklifsizliğini bulamadım doğrusu.</p>

    <p class="idebold">brutus</p>

    <p class="normal">Dostluk sıcaktan soğuğa böyle geçer işte.</p>

    <p class="normal">Dikkat et, hep böyle olur, Lucilius:</p>

    <p class="normal">Sevgi tükenip bezginliğe yüz tuttu mu,</p>

    <p class="normal">Zoraki nezaket gösterileri başlar.</p>

    <p class="normal">Açık yürekli, candan bağlı bir insan gösteriş yapmaz.</p>

    <p class="normal">Yüreği boşalmış insanlar,</p>

    <p class="normal">Sırtlarına binilmedikçe şahlanan,</p>

    <p class="normal">Kişneyip böbürlenen atlar gibidir:</p>

    <p class="normal">Bir gün sıkı mahmuzu yediler mi böğürlerine,</p>

    <p class="normal">İndiriverirler aşağı kuyruklarını,</p>

    <p class="normal">Yığılır kalırlar yarışta, kof beygirler gibi.</p>

    <p class="normal">Ordusu geliyor mu bari Cassius’un?</p>

    <p class="idebold">lucılıus</p>

    <p class="normal">Bu gece Sardis’te olacak diyorlar.</p>

    <p class="normal">Çoğu atlı olan büyük kuvvetler,</p>

    <p class="normal">Cassius’la birlikte geldi.</p>

    <p class="ideitalik">Cassius askerleriyle yaklaşır.</p>

    <p class="idebold">brutus</p>

    <p class="normal">Dur! Geliyor işte.</p>

    <p class="normal">Gidip karşılayalım tatlılıkla.</p>

    <p class="idebold">cassıus</p>

    <p class="normal">Durdurun bölükleri!</p>

    <p class="idebold">brutus</p>

    <p class="normal">Bölük dur! Tekrarlayın komutu arkadakilere!</p>

    <p class="idebold">birinci asker</p>

    <p class="normal">Bölük dur!</p>

    <p class="idebold">ikinci asker</p>

    <p class="normal">Bölük dur!</p>

    <p class="idebold">üçüncü asker</p>

    <p class="normal">Bölük dur!</p>

    <p class="idebold">cassıus</p>

    <p class="normal">Pek sayın kardeş, bana haksızlık ettin.</p>

    <p class="idebold">brutus</p>

    <p class="normal">Tanrılar, siz yargılayın beni:</p>

    <p class="normal">Düşmanıma haksızlık etmiş adam mıyım ben?</p>

    <p class="normal">Değilsem, nasıl kardeşime haksızlık ederim?</p>

    <p class="idebold">cassıus</p>

    <p class="normal">Brutus, bu dürüst görünüşünün arkasında</p>

    <p class="normal">Kötülükler saklı senin.</p>

    <p class="normal">İnsana haksızlık ederken de…</p>

    <p class="idebold">brutus</p>

    <p class="normal">Cassius, kendine gel: Neye içerlediysen</p>

    <p class="normal">Soğukkanlılıkla söyle. Seni iyi bilirim.</p>

    <p class="normal">Ordularımız önünde çatışmayalım:</p>

    <p class="normal">Her ikisinin bizi dost bilmeleri gerek.</p>

    <p class="normal">Söyle askerlerine gitsinler, Cassius:</p>

    <p class="normal">Sonra gel çadırımda dök içini;</p>

    <p class="normal">Söyle ne söyleyeceksen bana.</p>

    <p class="idebold">cassıus</p>

    <p class="normal">Pindarus, komutanlara söyle,</p>

    <p class="normal">Çekilip rahat etsinler biraz ötede.</p>

    <p class="idebold">brutus</p>

    <p class="normal">Lucilius, sen de aynı komutu ver;</p>

    <p class="normal">Kimse yanaşmasın çadırımıza</p>

    <p class="normal">Konuşmamız bitinceye kadar.</p>

    <p class="normal">Lucilius’la Titinius kapıda beklesinler.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_62"></div>
</body>
</html>
