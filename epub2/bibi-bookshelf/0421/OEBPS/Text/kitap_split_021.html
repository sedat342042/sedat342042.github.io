<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_2">Önsöz</h1>

    <p class="normal"><span>Julius Caesar</span> adlı trajedi genel hatlarıyla herkesçe bilinen, tarihin en ünlü suikastını ele alır. Ancak olayın kahramanlarını pek de aşina olmadığımız yönleriyle buluruz karşımızda. Sezar ve Brutus gibi iki tarihsel kişiliği sadece kamusal platformdaki davranışlarıyla değil özel yaşamlarından kesitler vererek, düşüncelerinin içine girerek yeniden kurgulayan Shakespeare olayları ve kişileri önceden bilmemizden kaynaklanan beklentileri sorgulamamıza neden olur. Oyun ilerledikçe bir yandan Brutus’un kişisel trajedisinin, diğer yandan politik güç, siyasal düzen, adalet, bireysel ve toplumsal ahlaka dair bir tartışmanın ortasında buluruz kendimizi. Hâlâ geçerliliğini koru<span>yan bu tartışmada sadece Kraliçe I. Elizabeth döneminin po</span>litik kaygıları değil, bugünün sorunları da yankı bulur.</p>

    <p class="normal">I. Elizabeth’in kırk beş yıl süren yönetiminin sonlarında, giderek sorunlu bir İngiltere’de kaleme alınan oyunun arka planında yaşlı hükümdarın veliaht tayin etmemesinden kaynaklanan belirsizlik, bunun yanı sıra Essex kontunun kraliçeye karşı düzenlediği başarısız suikast girişiminin yarattığı tedirgin hava vardır. Bu atmosfer içinde, Shakespeare’in dikkati Thomas North tarafından İngilizceye aktarılan Plutarkos’un Soylu Yunanlı ve Romalıların Yaşamöyküleri’ne yönelir. Bu yönelişin ürünü, politika sahnesindeki kişilerin gerek kendi kaderleri gerek tarihin akışı ve toplumun kaderi üzerindeki etkilerine odaklanan <span>Julius Caesar</span> adlı oyundur.</p>

    <p class="normal">Globe Tiyatrosu’nun tamamlandığı 1599 yılında yazılan <span>Julius Caesar,</span> yeni tiyatro binasında sahneye konan ilk oyunlar arasındadır. O yıl içinde gerçekleşen temsillerden birini günü ve saatiyle biliyoruz: İsviçreli doktor Thomas<br class="chapter" />
    Platter Londra ziyareti sırasında tuttuğu gezi notlarında 21 Eylül 1599 günü öğleden sonra saat ikide arkadaşlarıyla birlikte Globe Tiyatrosu’na gidip <span>Julius Caesar</span> adlı oyunu büyük bir beğeniyle izlediğini kaydeder. Quarto baskısı bulunmayan oyunun ilk basımı ise yazılışından 24 yıl sonra, 1623 tarihli Folio baskısıyla gerçekleşir.</p>

    <p class="normal">Shakespeare her ne kadar oyundaki kişiler ve çatışan görüşler arasında yan tutmamaya özen göstermiş gibiyse de<br class="chapter" />
    <span>Julius Caesar’</span>ın izleyicileri ve okurları çoğu kez taraflardan birinin ateşli savunucusu olmuşlardır. Oyun özellikle 18. yüzyıl sonundan itibaren meşru otoriteye başkaldırmanın kötü sonuçlarından çok cumhuriyetçilerle dikta eğilimleri giderek güçlenen, imparatorluk tacı giymek isteyen Jül Sezar ve yandaşlarının mücadelesi olarak yorumlanmıştır. Bu çerçevede Brutus soylu, vatansever bir idealist olarak değerlendirilmiş, Sezar’a yapılan suikast düzene karşı haklı bir başkaldırı şeklinde nitelenirken, Brutus’un dostu Sezar’a ihaneti de ailesinin cumhuriyetçi geleneğini sürdüren bu soylu kahramanın Roma’yı her şeyden ve herkesten üstün tutmasının doğal sonucu olarak görülmüştür. İkinci Dünya Savaşı yıllarında ve sonrasındaysa pek çok yönetmen, oyunu, başkişileri demokrasi yanlısı Brutus ile faşist diktatör Mussolini’yi çağrıştıran bir Jül Sezar şeklinde yorumlamışlardır. Bu tür yorumların en ünlü örneklerinden biri, Sylvan Barnet’in işaret ettiği gibi, yirmi iki yaşındaki Orson Welles’in 1937’de Bir Diktatörün Ölümü altbaşlığıyla sahneye koyduğu ve Brutus rolünü üstlendiği yapımdır. Son zamanlardaki sahne yorumlarında ise karşımıza çoğu kez iyi niyetli ama kafası epeyce karışık, çelişkiler içinde, ne yaptığını tam da bilmeyen<br class="chapter" />
    Brutus’lar çıkmaktadır.</p>

    <p class="normal">Sahnedeki yorumlar gibi eleştirmelerin yorumları da dönem dönem farklılıklar göstermiştir. Aynı zamanda ünlü bir şair olan Coleridge’in 1812’deki yorumuna göre Brutus bir kahramandır; Coleridge Shakespeare’in Brutus’u neden daha kararlı bir olumlulukla çizmediğini sorgular, yazarın Brutus’a söylettiği bazı sözlerin arkasındaki amacın ne olduğunu anlamakta güçlük çektiğinden yakınır. Çağdaş yorumcular ise, Brutus’u idealize eden görüşten uzaklaşmışlardır. Karakterleri siyah/beyaz olarak görmenin, karmaşık olayları ve kişilikleri basite indirgemenin Shakespeare’e haksızlık olacağı varsayımının artık yaygın bir kabul gördüğünü söylemek mümkün.</p>

    <p class="normal">Shakespeare’in tiyatro yazarı olarak gelişimi üzerinde duran eleştirmenlerden bazıları değişik yıllarda yazılmış oyunlar arasındaki bağlantıları, paralellikleri araştırırken <span>Julius Caesar’</span>ı <span>Hamlet</span> ve <span>Macbeth’</span>le ilişkilendirirler. Bu eleştirmenlere göre Brutus, Shakespeare’in yarattığı ilk entelektüel ve Hamlet için bir önçalışmadır. Harold Bloom ise bu görüşe karşı çıkar: Hamlet’in çekiciliğine sahip olmaması bir yana, kendi kendini kandıran, sözleriyle davranışları arasında ciddi bir tutarsızlık bulunan, politikaya ve savaşa aktif olarak katılan Brutus’la Hamlet arasında paralellik kurmak yanıltıcıdır. Yine Bloom’a göre, “hükümdarı öldürme” temasından yola çıkıp Brutus’la Macbeth’in, düşünce ve eylem arasında yaşanan süreçle ilgili benzer söylemlerine bakarak <span>Julius Caesar</span> ile <span>Macbeth</span> arasında sıkı bir bağ kurmak doğru olmaz.</p>

    <p class="normal"><span>The Tragedy of Julius Caesar</span> aslında Brutus’un ve Roma’nın trajedisi olsa da Sezar baştan sona her şeye hâkim gibidir. Üçüncü perdenin ilk sahnesinde gerçekleşen ölümünden sonra bile tıpkı yaşamında olduğu gibi güçlüdür sanki. Sezar’ın gölgesi oyunun sonuna dek olayları etkilemeye, Roma’nın ve Romalıların kaderini yönlendirmeye devam eder. Öyle ki Brutus en sonunda her şeyi kaybetmesini Sezar’a bağlayacaktır:</p>

    <p class="resim">Ah Julius Caesar, hâlâ ayaktasın sen;<br class="chapter" />
    Ruhun dolaşıyor aramızda; kılıçlarımızı<br class="chapter" />
    Kendi ciğerimize saplatıyor bize!</p>

    <p class="sagdanitaf">(V. iii. 106-108)</p>

    <p class="normal">Shakespeare’in Jül Sezar’ı hem tanrısal ölçekte görkemli, hem de insani zaafları olan bir kişidir. Büyüklüğü, gücü, kazandığı zaferler, dost düşman herkes tarafından kabul görür. Roma’nın güçlü adamı buyurgan ve kibirlidir:</p>

    <p class="resim">Bunca kıvılcımlar donatıyor gökyüzünü,<br class="chapter" />
    Hepsi ateş alev, hepsi pırıl pırıl,<br class="chapter" />
    Ama bir teki var yalnız hep yerinde duran.<br class="chapter" />
    Dünyamız da böyle: İnsan dolu dünyamız da;<br class="chapter" />
    Hepsinin eti kemiği var, kanı var, canı var.<br class="chapter" />
    Ama bir tek insan var benim bildiğim,<br class="chapter" />
    Sarsılmaz, yerinden oynatılamaz,<br class="chapter" />
    İşte o insan da benim.</p>

    <p class="sagdanitaf">(III. i. 73-80)</p>

    <p class="normal">Cesur ve güçlü imajının üstüne titreyen Sezar, bu imaj zedelenmesin diye karısı Calpurnia’nın, falcıların ve kâhinin uyarılarına aldırmayarak Kapitol’e, dolayısıyla ölüme gitmekte ısrar eder:</p>

    <p class="resim">Beni kuşatan tehlikeler</p>

    <p class="resim">Arkamdan bakmışlardır bana yalnız:<br class="chapter" /></p>

    <p class="resim">Yüz yüze gelince Caesar’la<br class="chapter" /></p>

    <p class="resim">Dağılıp gider hepsi.<br class="chapter" />
    <span class="sagdanitaf1">(II. ii. 12-15)</span><br class="chapter" />
    <span class="siir">Belanın ta kendisi</span></p>

    <p class="resim">Bilir, çok iyi bilir ki Caesar<br class="chapter" />
    Daha belalıdır kendisinden!<br class="chapter" />
    Onunla ben aynı gün doğmuş iki aslanız:<br class="chapter" />
    İlk doğan benim, daha yamanım ondan!<br class="chapter" />
    Çıkacak evinden Caesar.</p>

    <p class="sagdanitaf">(II. ii. 52-57)</p>

    <p class="normal">Kibirli söylemine karşın dost saydığı kişilere, özellikle de Brutus ile Antonius’a sevecenlikle yaklaştığına tanık oluruz Sezar’ın. Dostluğu sıcak, güler yüzlü ve cömerttir. Son kez Kapitol’e doğru yola çıkmadan önce, kendisine refaket etmek için evine gelenlere (aralarında suikastçılar da vardır) gösterdiği nezaket ve misafirperverlik öyle içtendir ki Brutus’un son anda yüreği burkulur. (II. ii. 145)</p>

    <p class="normal">Sezar’ın Plutarkos’ta yer almayan, bütünüyle Shakespeare tarafından kurgulanan özel yaşamı ise politik arenadaki görkemine taban tabana zıt bir biçimde, oldukça sıradandır: Decius çıkıp gelmese, karısının ısrarına dayanamayan pek çok koca gibi, o da Calpurnia’nın sözünü dinleyip evde kalmaya razı olacaktır. Çocukları olmamasına üzülür. Sezar’a göre kusur kendisinde değil, eşi Calpurnia’dadır. Karısının kısırlığına çare bulmak için batıl inançlardan medet umarken onu herkesin önünde mahcup ettiğinin farkına bile varmaz. (I. ii. 10) Nihayet, kendisini sabit Kuzey Yıldızı’yla kıyaslayan ve üçüncü tekil şahısla ifade eden güçlü Sezar’ın aslında sağlık sorunları vardır: Hepimizin bildiği sara hastalığına ek olarak, bir kulağı da sağırdır. Shakespeare oyuna tüm bu ayrıntıları katarak ölümsüz Sezar’la fani Sezar’ı bütünleştirir. Ortaya çıkan sonuç, Jül Sezar’ın “insan” olarak portresidir.</p>

    <p class="normal">Yazar, Brutus’u da hem kamusal platformda hem özel yaşamında tanıma fırsatı verir bize. İyi bir eş olan Brutus, Portia ile karşılıklı sevgi ve saygıya dayalı bir evlilik sürdürmektedir. Portia sıradan bir eş değil, gerek ailesi ve yetişme tarzı gerekse entelektüel kapasitesi ve Romalılık erdemleri açısından seçkin bir kadındır. Brutus’un yumuşak ve nazik yönü eşiyle ilişkisinde olduğu gibi genç hizmetkârı Lucius’a davranışında da kendini belli eder.</p>

    <p class="normal">Soylu bir aileye mensup olan Brutus cumhuriyeti kuran atalarından miras kalan saygın bir ad taşımasının yanı sıra, kendi kişiliğiyle de senatör meslektaşlarının saygısını kazanmıştır. Romalılara has erdemlere (romanitas) sahip olmaktan gurur duyar. Cumhuriyet ilkeleri arasında eşitliğin yer almadığı Roma’da, romanitas, yüksek sınıfa özgü, Roma halkını kapsamayan bir değerler sistemidir. Ve Brutus’un Romalılık bilinci öyle bir düzeydedir ki, A.R. Humphreys’in de vurguladığı gibi, kendini Roma’yla adeta özdeş sayar. Sezar’ı öldürmek için bir araya gelen komplocular onun bu yönüne seslenip vatanseverlik adına kendilerine katılmasını isterler. Brutus da (Maynard Mack ve bazı başka eleştirmenlerin yorumlarının aksine) fazla tereddüt etmeden Roma’nın iyiliği için Sezar’ın ölmesi gerektiğine ikna eder kendini. Cassius’un Sezar’ı devirme fikrini üstü kapalı bir biçimde gündeme getirmesiyle Brutus’un, “Ölmesi gerekir, başka yolu yok” demesi arasında geçen süre dikkati çekecek kadar kısadır.</p>

    <p class="normal">Ancak Sezar Brutus’un en yakın dostlarından biridir ve ikisi arasında karşılıklı sevgi söz konusudur. Üstelik komplonun gerektirdiği gizlilik ve riyakârlık Romalılık erdemlerine ters düşer. Komplocular gecenin geç bir saatinde yüzlerini gizleyerek kapısını çaldıklarında Brutus bu nedenle fevkalade huzursuzdur:</p>

    <p class="resim">Başkaldıranlar geldi. Ey kanlı tasarı!<br class="chapter" />
    Gece, bütün kötülükler kol gezerken bile,<br class="chapter" />
    Göstermekten utanıyor musun<br class="chapter" />
    Ölüm yüklü kaşını gözünü? Ya gündüz,<br class="chapter" />
    Gündüz nerde bulacaksın öyleyse<br class="chapter" />
    Canavar suratını<br class="chapter" />
    Saklayacak kadar karanlık bir mağara?<br class="chapter" />
    Boşuna arama ey İhanet! sakla kendini<br class="chapter" />
    Güler yüz, tatlı sözler arkasına;<br class="chapter" />
    Yoksa en derin gayya kuyuları bile<br class="chapter" />
    Saklayamaz seni kuşkunun gözlerinden.</p>

    <p class="sagdanitaf">(II. i. 83-93)</p>

    <p class="normal">Romalılara özgü erdemler onur, cesaret, itidal, adalet ve metanetin yanı sıra tabii dürüstlüğü de kapsar. Oysa Brutus göründüğü gibi olmamak ve olduğu gibi görünmemek durumuna düşmüştür. Cinayeti gerçekleştirmenin yolu rol yapmaktan geçer:</p>

    <p class="resim">Değerli dostlarım, rahat, güler yüzlü olun;<br class="chapter" />
    Gözlerinizden okunmasın kurduklarınız.<br class="chapter" />
    Tiyatro oyuncuları gibi Roma’mızın<br class="chapter" />
    Sürçmeden, renk vermeden oynayalım rolümüzü.</p>

    <p class="sagdanitaf">(II. i. 250-254)</p>

    <p class="normal">Shakespeare’in vazgeçilmez temalarından görüntü ile gerçek arasındaki ilişki bu oyunda da önemli bir yer tutar. Roma kültüründe onurlu bir imaj ve başkalarının kişiyi nasıl gördüğü son derece önemli sayıldığından, Brutus, suikastı halkın gözünde meşru kılmak için katil değil kurtarıcı görüntüsü vermelerinin şart olduğunu düşünmektedir. Stanley Wells’e göre, olayın somut gerçeğini kavramlara vurgu yapan soyut sözcüklerle örtmeye çalışması da imajla ilgili kaygılarının ürünüdür. Brutus amacının Sezar’ın kanını akıtmak değil, Sezar’ın kişiliğinde somutlaşan Sezarlık ruhunu ortadan kaldırmak olduğunu söyler. Bunda da samimidir. Ne yazık ki Sezar’ın ruhunu öldürmek için Sezar’ın kendisini öldürmekten başka çare yoktur:</p>

    <p class="resim">Ah ne olurdu, Caesar’ın canına kıymadan<br class="chapter" />
    Caesar’ın düşüncesini alaşağı edebilseydik!<br class="chapter" />
    Ama ne yazık ki,<br class="chapter" />
    Kanı akması gerek Caesar’ın.</p>

    <p class="sagdanitaf">(II. i. 185-188)</p>

    <p class="normal">Roma’yı monarşi hevesine kapılmış bir diktatörden kurtarmak için de olsa Sezar’ı öldürmek yakın bir dosta ihanet anlamına geldiğinden, Brutus suikastı kavramsal düzeyde tutmaya çaba gösterir. Onun tanıdığı Sezar adil, Roma’nın iyiliğini düşünen, elindeki gücü o güne dek kötüye kullanmamış bir kişidir. Ceutonius tarafından kendisine sunulan tacı (Casca’nın dediği gibi gönülsüzce de olsa) tam üç kez reddetmiştir. Sezar’ı öldürmek için somut bir neden görünmediğini söyleyen Brutus suikastı gerekçelendirirken soyut kavramlardan, imge ve benzetmelerden yola çıkar. Sonuçtan başlayıp nedene varan bu mantık, benimsediği ahlaki ilkelerden vazgeçmeden cinayet işlemesine olanak sağlayan bir mantıktır. Sezar ölmek zorundadır çünkü gücünü o güne kadar zorbaca kullanmamasına, hatta ilerde zorbalaşacağına dair somut bir işaret bulunmamasına karşın, günün birinde taç giyebilir ve işte o zaman davranışını değiştirebilir. Böyle bir olasılık göz önüne alındığında yapılması gereken şey, önleyici bir darbeyle yılanı henüz yumurtadan çıkmadan ezmektir. (II. i. 37) Brutus Sezar’ı geçmişte veya bugün yaptıklarından dolayı değil, gelecekte yapabileceği şeyler için mahkûm eder. Brutus’un sözlerinin, Sezar aleyhine somut bir suçlama değil, politik hırs ve gücün kötüye kullanılma olasılığı hakkında genellemelerden ibaret olması dikkat çekicidir.</p>

    <p class="normal">Brutus komploya katılmakla kalmaz, işin liderliğini de üstlenir. Cassius’un onu lider olarak öne çıkarmasının nedeni Brutus’un başını çektiği bir suikast eyleminin halk tarafından siyasi bir cinayet değil de cumhuriyetçiliği koruma mücadelesi olarak algılanacağını düşünmesidir. Komploculardan Casca’nın sözleri aynı görüşü yansıtır:</p>

    <p class="resim">Bütün halk onu candan sayar, doğrusu;<br class="chapter" />
    Bizde suç gibi görülecek şeyi,<br class="chapter" />
    Onun varlığı, en etkili bir simya gibi,<br class="chapter" />
    Dürüstlüğe, yiğitliğe çeviriverir.</p>

    <p class="sagdanitaf">(I. iii. 169-172)</p>

    <p class="normal">Cassius aslında Brutus’un liderlik vasfına sahip olmadığını bilir; onu bu kadar kolaylıkla yönlendirebildiği için kendi kendini kutlarken Brutus’a lider olarak saygı beslemediği ortadadır. (I. ii. 330)</p>

    <p class="normal">Brutus’un insanları tanıma yeteneğinin kıt olduğu da eleştirmenlerin gözünden kaçmamıştır. Sezar, Cassius’un adeta içini okur ve tehlikeli bir adam olduğunu görür. Oysa aynı Cassius, Brutus’un gözünde soylu bir Romalıdır. Cassius’un suikastı düzenlemesinin asıl nedeninin kıskançlık olduğunu, Sezar’ın eşitleri arasından sıyrılıp bu denli sivrilmesini hazmedemediğini anlayamaz. Aynı şekilde, Antonius’un ne kadar tehlikeli bir düşman olduğunu (Cassius’un bütün uyarılarına karşın) görmekten âcizdir.</p>

    <p class="normal">Stanley Wells başta olmak üzere bazı eleştirmenlerin dikkatimizi çektikleri diğer bir nokta ise Brutus’un cinayet pratiğine ısrarla soyut düzeyde bakmasıdır. Bunun sonucunda üst üste hatalı kararlar alması bir yana, ortak olduğu somut eylemle bu eylemi haklı kılmak için geliştirdiği soyut söylem arasındaki ironik tutarsızlığı bile fark edemeyecek hale gelir:</p>

    <p class="resim">Eğilin, Romalılar, eğilin,<br class="chapter" />
    Caesar’ın kanına batıralım ellerimizi<br class="chapter" />
    Dirseklerimize kadar.<br class="chapter" />
    Kılıçlarımızı da bulayıp kanına,<br class="chapter" />
    Yürüyelim dışarıya, meydan yerine;<br class="chapter" />
    Başımızda sallayarak kızıl bileklerimizi<br class="chapter" />
    Bağıralım, “Barış, kurtuluş, özgürlük” diye.</p>

    <p class="sagdanitaf">(III. i. 127-133)</p>

    <p class="normal">Cassius ise Sezar’ı ortadan kaldırdıktan sonra politik gücü ele geçirmek için neler yapmaları gerektiğini çok iyi bilir ve Brutus’u bu konuda sık sık uyarır. Ancak Brutus kendi görüşlerinin doğruluğundan ve soylu dürüstlüğünden öylesine emindir ki ilkelerinden ödün vermek anlamına gelebilecek her türlü pragmatik öneriyi inatla reddeder. Cassius’un itirazlarına karşın, Antonius’u öldürmek yerine onun Sezar’ın cenaze töreninde konuşmasına izin verir. Bu karar Roma’nın iç savaşa sürüklenmesinde katalizör işlevi görecektir. Kararlarının politik sonuçlarını kestiremeyen, suikastın yarattığı otorite boşluğunu dolduramayan, savaşta ciddi taktik hatalar yapan Brutus, kendisi kadar erdemli davranmadığı için Cassius’la en kritik anda kavga eder.</p>

    <p class="normal">Sonunda kavga tatlıya bağlanır ama Brutus’un liderliğinde cumhuriyet değerleri adına yürütülen mücadele suikastçıların yenilgisiyle son bulur. Politik güç Sezar’ın dostu Antonius ile yeğeni Octavius’a geçecektir. Octavius’un ilk Roma İmparatoru olarak taç giyeceğini bilmemiz, Brutus’un trajedisine ironik bir boyut ekler; Roma’yı monarşiden koruma girişimi, sonuçta monarşinin gelmesine neden olacaktır.</p>

    <p class="normal">Brutus, soylu bir Romalıdan bekleneni yaparak aslında fikren karşı olduğu intiharı seçer. Cassius ile Brutus’un ölümü ve suikastçıların dağılmasıyla Sezar intikamını almış olur.</p>

    <p class="normal">Brutus’un son sözleri, bu dünyadan içi rahat olarak ayrıldığını vurgulayan sözlerdir:</p>

    <p class="resim">Kardeşler, ne mutlu bana ki bütün ömrümce<br class="chapter" />
    Dostlarım hep gerçek dost çıktı benim.<br class="chapter" />
    Her şeyi yitirdiğim bugün kazanacağım şerefi<br class="chapter" />
    Octavius’la Antonius kazanamayacaklar<br class="chapter" />
    Bu aşağılık zaferleriyle.</p>

    <p class="sagdanitaf">(Vv. 41-45)</p>

    <p class="normal">En yakın dostlarından birini öldürmüş ve ardında kuşkulu bir ün bırakmış olan Brutus’un ağzından çıkan bu sözlerin ironik bir yanı olduğu yadsınamaz. Belki de Brutus farkında olmadan kendini kandırmaktadır yine.</p>

    <p class="normal">Diğer yandan Shakespeare’in gerek Cassius’u gerek Brutus’u ölmelerine yakın Romalılık erdemleriyle donattığı da bir gerçektir; cesaretleri, birbirlerine bağlılıkları ve onurlu davranışlarıyla sempatimizi kazanmaları için özel bir çaba harcamış olduğu gözden kaçmaz. Sonuçta, daha önce üzerimizde bıraktıkları her türlü olumsuz izlenimi unutturacak biçimde noktalanır Cassius’la Brutus’un yaşamları. Kişiler hakkında nihai bir yargıya varmanın zorluğunu bir kez daha anımsamış oluruz böylece.</p>

    <p class="normal">Brutus’un ardından söylev vermek Antonius’a düşer. Her anlamda “soylu” bir Romalının göçtüğünü ifade eden bu övgü dolu söylevi nasıl yorumlamalıyız? Shakespeare’in Antonius’a söylettiği sözler, Brutus’u düşmanlarının bile değerini teslim ettiği bir kişi olarak gözümüzde yüceltmeyi mi amaçlamaktadır? Yoksa, Antonius’un övgülerinde ne derece samimi olduğunu sorgulayan Stanley Wells gibi, biz de kuşkuyla mı yaklaşmalıyız bu sözlere? Antonius’un sözlerindeki doğruluk payını hesaplamak ve içtenlikle mi yoksa âdet yerini bulsun diye mi söylendiklerine karar vermek okur ve izleyicilere düşüyor.</p>

    <p class="normal">Kibirliliğe varan erdemli duruşu ve abartılı Romalılık bilinciyle bize zaman zaman itici gelen Brutus’a yine de insanca bir yakınlık duymamızı sağlayan şey nedir acaba? Bu sorunun yanıtı, Brutus’un karmaşık kişiliğinde saklı gibi görünüyor: Kitaplara düşkün, sade ve sakin bir hayatı yeğleyen, politik hırsı olmayan, özel yaşamında yumuşak ve nazik biridir o. Durumu ve gelişen olayları yanlış analiz eden Brutus’u eleştirebiliriz ama çelebi kişiliği sempatik gelir bize. Doğruyu yaptığına kendini inandırmak için sarf ettiği çaba insanın içini burkar. Eşi Portia’nın ölümüyle sözcüklere dökülemeyecek kadar derin acılarla sarsılan bir Brutus’a yakınlık duymamak mümkün müdür?</p>

    <p class="normal">Yaşam gibi ölümü de stoik bir filozof gibi serinkanlılıkla karşılayan Brutus’un trajedisi hem politik idealizm adına elini dost kanına bulamasında, hem de Roma’nın iyiliği için giriştiği mücadelenin onu değer verdiği etik ilkelerden uzaklaştırmasında yatar. Suikasttan sonra iç savaşa sürüklenen Roma’da yaşanan kaos, üstelik savaşın galiplerinin ahlaki kaygıları hiçe sayan Octavius’la Antonius olması da sadece Roma’nın değil kendini Roma ile bir tutan Brutus’un trajedisi sayılır aslında.</p>

    <p class="normal">Büyük çoğunluğu tarihe geçmiş ünlü isimlerden oluşan karakterlerin yanı sıra, isimsiz Romalıların oluşturduğu halkı da bir karakter olarak kurgulamıştır Shakespeare. Tüm üst sınıf Romalıların gözünde halk bilinçsiz bir sürüden ibarettir. Görevleri pleblerin haklarını patrisyenlere karşı korumak olan halk yargıçları bile aynı yukarıdan bakan tavır içindedirler. Üst sınıf mensuplarının, zaman zaman halk dalkavukluğu yapmak zorunda kalsalar da, aslında “ayak takımı”nı hor gördükleri her fırsatta vurgulanır. Bunun da en önemli nedeni halkı kaypak bulmalarıdır. Bir gün Pompeius’u şakşaklayan kalabalıklar ertesi gün onu öldüren Sezar’ın dönüşünü kutlamaya koşarlar.</p>

    <p class="normal">Sezar’ın cenaze töreninde de benzer bir duruma tanık oluruz: İlk konuşmacı Brutus’tur. Sözlerini bitirdiğinde Brutus’a alkış tutanlar ikinci konuşmacı Antonius’u dinledikten sonra, birkaç dakika önce alkışladıkları kişileri öldürmeye hazırdırlar. Oyun boyunca hemen her zaman şiir diliyle konuşan Brutus, halkın mantığına seslenen konuşmasını düzyazıyla yapar, Sezar’a karşı düzenlenen suikastın özgürlük, yurtseverlik ve vatandaşlık bilinci adına yapıldığını izah eder. Halk bu açıklamayı, “yaşa, var ol” nidalarıyla onaylar. Ancak içlerinden bazılarının, “Sezarımız bundan böyle Brutus olsun” diye bağırmaları, suikasta Sezarlık fikrini öldürmek için katıldığını söyleyen Brutus’un sözlerini hiç mi hiç anlamadıklarını gösterir bize. Antonius ise, Brutus’un aksine, şiir diliyle konuşur. Sezar’ın arkasından döktüğü gözyaşları samimidir, ama intikam almak ve gücü ele geçirmek için halkı yönlendirmekten geri durmaz. Demagojinin en çarpıcı örneklerinden birini oluşturan konuşmasında Sezar’ın kanlı cesedini göstererek halkın önce acıma duygularına, sonra da açgözlülüğüne seslenir. Jül Sezar’ın vasiyetnamesinde her Romalıya yetmiş beş drahmi ile bağlarını bahçelerini bıraktığını öğrenen kalabalık bir anda Brutus ve arkadaşlarının aleyhine döner. (Sezar’ın vasiyeti, onun, Roma halkına diğer üst sınıf Romalılardan farklı baktığına işaret ediyor.)</p>

    <p class="normal">Söz oyunlarında üstleriyle yarışacak kadar zeki, ama ne yöne gideceği belli olmayan, kolayca etki altına alınan ve sürekli kendi çıkarını kollayan bu kalabalık şiddete, yakıp yıkmaya, hatta öldürmeye de yatkındır. İsim benzerliği yüzünden linç edilen şair Cinna bu şiddetin ilk kurbanı olur. Sözünü ettiğimiz linç olayı Roma’da iç savaş sırasında yaşanacakların bir göstergesidir.</p>

    <p class="normal">Sezar’ı ve Roma’yı felaketin beklediği, oyunun daha ilk perdesinde doğaüstü birtakım işaretlerle belli eder kendini. Suikasttan bir gece önce Roma’da görülmemiş bir fırtına kopar. Gökten ateşlerin yağdığı, sokaklarda aslanların gezindiği bu fırtınalı geceyi uğursuz sayar Romalılar. Aynı gece Calpurnia rüyasında kocasının öldürüleceğini görmüştür. ﬁair Cinna’ya da öleceği düşünde malum olur. Ertesi sabah iki kez yoluna çıkan kâhin, Sezar’ı o gün olacaklara dair uyarır. Oyunun sonlarına geldiğimizde ise Sezar’ın hayaleti Brutus’a görünüp seninle savaş alanında hesaplaşacağız der. Böylece Brutus’un ertesi gün yenileceği önceden belli olur.</p>

    <p class="normal">Shakespeare oyuna bütün bu motifleri yerleştirirken, Sezar’dan sokaktaki adama kadar, birkaç istisna dışında, tüm Romalıları doğaüstü işaretleri, falları, kehanetleri ciddiye alan ve bunlardan anlam çıkarıp etkilenen kişiler olarak betimlemeye özen göstermiştir. Ama işaretler her seferinde olacakları önceden haber verse de gün ışığı ve akılcılık gecenin korkularını yendiğinde tarihin akışı felakete doğru yol alır. Böylece Sezar karısına ve kâhine kulak vermeyi kişiliğine yedirememesinin bedelini canıyla öder. Diğerlerinin durumu da Sezar’ınkinden farksızdır.</p>

    <p class="normal">Roma tarihinin en ünlü kesitini yorumlayan Shakespeare doğaüstü motiflere neden böyle çarpıcı bir rol vermiştir oyunda? Bu durumu, eleştirmenlerin çoğunun yaptığı gibi, ortaçağlardan miras kalan mikrokozmos/makrokozmos kavramlarıyla, yani insan dünyası ve evren arasında paralellik kurma alışkanlığıyla açıklamak yeterli midir acaba? Doğal dengelerin bozulduğunu simgeleyen fırtına ile suikastın devlet düzeninde meydana getirdiği kargaşa arasındaki bağ yadsınamaz kuşkusuz. Ancak başlıca karakterleri tarih kitaplarından tanıdığımız, “gerçek” kişiler olan bu oyunda, felaketleri önceden haber veren doğaüstü işaretlere böyle güçlü bir vurgu yapılmasının başlı başına ironik bir işlevi olsa gerek.</p>

    <p class="normal">Oyunun vurgu yaptığı diğer bir nokta ise görüntü ile gerçek arasındaki olası karşıtlıktır. Shakespeare’in Romalıları, dünyaya yansıttıkları imaj konusunda son derece duyarlıdırlar. Bu da beraberinde rol yapmayı getirir; insanların karşısına uygun bir yüz takınarak çıkmayı gerekli kılar. Oyundaki karakterler birer “oyuncu” olduklarının bilinciyle hareket etmektedirler. Brutus’la Cassius oynadıkları rollerle tarihe geçeceklerine, gerçekleştirdikleri eylemin adlarını ve ünlerini ilelebet yaşatacağına inanırlar. Dahası, kendilerinin Roma tarihinde oynadıkları dramatik rolün gelecekte aktörler tarafından tiyatro sahnelerinde canlandırılacağından emindirler:</p>

    <p class="resim">cassıus</p>

    <p class="resim">Gelecek nice çağlarda,</p>

    <p class="resim">Daha doğmamış devletler, bilinmedik dillerde<br class="chapter" />
    Oynanacak yaşadığımız bu yüce oyun!</p>

    <p class="resim">brutus</p>

    <p class="resim">Kaç kez akacak dünya sahnelerinde kanı<br class="chapter" />
    ﬁimdi Pompeius heykelinin ayakucunda,<br class="chapter" />
    Bir toz yığınından farksız yatan Caesar’ın!</p>

    <p class="sagdanitaf">(III. i. 134-139)</p>

    <p class="normal">Oyundaki karakterlerin bu öngörüsü geçerliliğini hâlâ korumaktadır. Sezar, Brutus ve diğerleri hem tarih sayfalarında, hem de Shakespeare’in oyununda ünlerini yaşatmaya devam ederken, bizler de onları çözümleme çabamızı sürdürüyoruz. Sezar’ın katli her yeni okur ve izleyiciyle birlikte yeniden görülen bir davadır. Sezar öldürülmeyi hak eden bir zorba mıydı? Brutus bir kurtarıcı mıdır, yoksa çelişkiler içinde bir entelektüel, Romalılık erdemlerinin parlak ışığından körleşip yanılgıya düşen biri mi? Bugüne dek yapılan yorumlara baktığımızda, Shakespeare’in oyunu kurgularken birbirinden çok farklı değerlendirmelere açık kapı bıraktığını fark ederiz. Belki de en doğrusu karakterleri yargılamaktan kaçınıp onları insan kişiliğinin ne denli karmaşık olabileceğinin göstergesi saymak.</p>

    <p class="sagdanitaf">Cevza Sevgen</p>
  </div>

  <div class="calibre1" id="calibre_pb_32"></div>
</body>
</html>
