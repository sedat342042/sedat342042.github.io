<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_42"><a class="pcalibre calibre2 pcalibre1" id="_Toc384133119">YİRMİBİRİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133120">(Nüfus Denetimi Konusunda Ölülerin Sert Tartışmasını Yansıtır.)</a></h1>
    </div>

    <p class="MsoNormal2"><span class="calibre12">Kardeşim Eşekarısı,</span></p>

    <p class="MsoNormal2"><span class="calibre12">Burada, yani mezarda çok şaşılası şeyler oldu. Toprağın üstünde ayak sesleri vardı. Birileri dolaşıyor olmalıydı. Benden önce gömüldüğü için altımda gömülü adam,</span></p>

    <p class="MsoNormal2"><span class="calibre12">“Gece olmuş...” dedi.</span></p>

    <p class="MsoNormal2"><span class="calibre12">“Toprağın altında geceyi gündüzü nasıl anlıyorsun?” dedim.</span></p>

    <p class="MsoNormal2"><span class="calibre12">“Güpegündüz mezar taşlarını çalamazlar ya...” dedi.</span></p>

    <p class="MsoNormal2"><span class="calibre12">O ayak sesleri mezar taşı hırsızlarınınmış. Mezar taşçılarına satarlarmış. Onlar da siparişe göre değişiklik yapıp bu taşları başkalarına satıyorlarmış. Bir mezar taşının üç dört kişiye satıldığı bile oluyormuş.</span></p>

    <p class="MsoNormal2"><span class="calibre12">Zengin ölülerin özel mezarlarına konan çelenkleri de çalıyorlarmış Ama bu çelenklerdeki çiçeklerin, kısa saplı olduğundan, pek öyle pazarı yokmuş.</span></p>

    <p class="MsoNormal2"><span class="calibre12">“Ya mezarlık bekçisi?” diye sordum.</span></p>

    <p class="MsoNormal2"><span class="calibre12">“Var elbet, dedi, onlar disiplin kurar, hırsızlar arasındaki uyumu sağlar, kavgaya dırıltıya neden vermezler...”</span></p>

    <p class="MsoNormal2"><span class="calibre12">Ölülerin altın <span>yada</span> platin dişlerini çalmak için geceleri mezar açanlar da var diye söyleniyormuş ama dört gündür burada öyle olaya tanık olmamış...</span></p>

    <p class="MsoNormal2"><span class="calibre12">Müshil konulmuş pastalardan ölen kadın durmadan anlattı.</span></p>

    <p class="MsoNormal2"><span class="calibre12">“Sabah oldu mu?” diye sordum altımdaki adama.</span></p>

    <p class="MsoNormal2"><span class="calibre12">“Ne yapacaksın sabahı akşamı?” dedi ve ekledi:</span></p>

    <p class="MsoNormal2"><span class="calibre12">“Biz burada zamanın dışındayız.”</span></p>

    <p class="MsoNormal2"><span class="calibre12">Tepemde tıkırtılar, gürültüler oldu. Zamanın dışındaki ölü,</span></p>

    <p class="MsoNormal2"><span class="calibre12">“Sabah değil, nerdeyse öğle olacak...” dedi.</span></p>

    <p class="MsoNormal2"><span class="calibre12">“Nerden anladınız?”</span></p>

    <p class="MsoNormal2"><span class="calibre12">“Tepemizde toprağı kazıyorlar ya... Bu çukura bizim gibi yoksul bir ölü daha gömecekler...” dedi.</span></p>

    <p class="MsoNormal2"><span class="calibre12">Gerçekten de öyle oldu. Toprağı öyle derin kazmadılar, biraz eşeleyip ancak bir ölü sığacak kertede yer açtıktan sonra, çok yaşlı bir ölüyü oraya bıraktılar. Gürültülerinden yukarda ancak iki, en çok üç kişi olduğu anlaşılıyordu. <span>Hıyara</span> tuz serper gibi ölünün üzerine biraz toprak serpip sözde mezarı kapatmış oldular. Sonra zamanın dışındaki o kopkoyu sessizlik yeniden başladı.</span></p>

    <p class="MsoNormal2"><span class="calibre12">Ölülerin konuşmaları sessizliği kesinlikle bozmaz. İşte bu yüzden altımdaki ölü, yeni gömülen ölüye,</span></p>

    <p class="MsoNormal2"><span class="calibre12">“Nedendi ölümünüz?” sorusuyla, mezar sessizliğini bozdu, diye yazamıyorum.</span></p>

    <p class="MsoNormal2"><span class="calibre12">Evet, altımdaki ölü, üstümdeki ölüye, ölüm nedenini sordu. Yeni gömülen ölü de şöyle açıkladı:</span></p>

    <p class="MsoNormal2"><span class="calibre12">“Öldüğümde neden öldüğümü bilmiyordum, ölümümden sonra hekimler benim yanımda, aralarında konuşup tartıştılar da, ben de ancak ölümümden sonra, neden ölmüş olduğumu onlardan öğrenebildim. Kortizon verilen hasta, vücudundaki kortizonu çıkarmadan ameliyat edilmezmiş. Beni ameliyat eden operatör, hastanenin verdiği müşahede raporunu okumayı unutmuş. Benim kortizon aldığımı bilmiyormuş. <span>Oysa raporumda yazılı.</span> Yine hekimlerin söylediğine göre, benim ameliyatım çok başarılı geçmiş; öyle başarılı ki, hatta beni ameliyat eden hekimi arkadaşları kutlamışlar. Ameliyat başarılı olmaya başarılıymış, yazık ki hekim, benim kortizon aldığımı bilmediği için ölmüşüm. Tabii benim ölümüm ameliyatın başarılı geçmiş olmasına engel değil. Bu başarılı ameliyat sonunda öldüm ama ameliyat yüzünden değil ölümüm, kortizon almış olmam yüzünden...”</span></p>

    <p class="MsoNormal2"><span class="calibre12">Pek bir şey anlayamadığım için,</span></p>

    <p class="MsoNormal2"><span class="calibre12">“Yani ne demek?” diye sordum. <span>üstteki</span> ölü,</span></p>

    <p class="MsoNormal2"><span class="calibre12">“Şu demek ki,” diye açıkladı, “cesedimi muayene eden hekimler, ameliyatı çok başarılı yapmış olduğu için, ölümümden operatörün sorumlu tutulamayacağını ispat ettiler. Ameliyatta bir kusuru olsaymış, ölümümden sorumlu olacakmış.</span></p>

    <p class="MsoNormal2"><span class="calibre12">Başımda konuşan hekimlerden biri, hekimin ameliyat yapmadan önce hastanın raporunu okumak zorunda olduğunu, okumuş olsaydı hastaya kortizon verilmiş olduğunu öğreneceğini, o zaman vücuttan kortizon çıkana dek ameliyatı geciktireceğini filan söylüyordu ki, öteki hekim şöyle dedi:</span></p>

    <p class="MsoNormal2"><span class="calibre12">Efendim, bu adam (parmağıyla beni gösteriyordu) yetmiş altı yaşında<span>..</span> Maşallah yaşayacağı kadar yaşamış... Kortizon almamış olsaydı da ameliyatta ölmeseydi, sanki günün birinde nasıl olsa ölmeyecek miydi yani... <span>Dii</span> mi <span>efeeem</span>? Belki de ameliyat edilmemiş olsaydı, ameliyattan önce bile ölecekti. <span>Dii</span> mi <span>efeem</span>? Değer mi yani?”</span></p>

    <p class="MsoNormal2"><span class="calibre12">Adam susunca yeniden ölü sessizliği başladı. Yeni gömülen,</span></p>

    <p class="MsoNormal2"><span class="calibre12">“Bu çukurda kaç ölüyüz?” diye sordu.</span></p>

    <p class="MsoNormal2"><span class="calibre12">“Sizinle üç erkek, bir kadın, dört ölüyüz...” dedim.</span></p>

    <p class="MsoNormal2"><span class="calibre12">Altımdaki ölü,</span></p>

    <p class="MsoNormal2"><span class="calibre12">“Bildiğimiz bu kadar ama dedi, altımdaki kadın ölünün altında neler olduğunu bilmiyoruz.”</span></p>

    <p class="MsoNormal2"><span class="calibre12">Üstümdeki ölü,</span></p>

    <p class="MsoNormal2"><span class="calibre12">“Bırak yerin altını, doğum denetimi olmazsa, bu gidişle insanlar yerin üstünde bile yer bulamayacaklar...” dedi.</span></p>

    <p class="MsoNormal2"><span class="calibre12">Sonra da, doğum denetiminin yararları üstüne uzun bir söylev çekti.</span></p>

    <p class="MsoNormal2"><span class="calibre12">Matematik olarak gerçekler ortadaymış. Türkiye'de kırk milyon insan yerine yirmi milyon olsaymış, çok doğal olarak yoksulluk da olmazmış. Çünkü kırk milyonun yediği yumurtayı, eti, sütü, yemişi, yirmi milyon insan yiyecekmiş. Yirmi milyon insan yerine, on milyon insan olsaymış, işsizlik de olmazmış. On milyon yerine, beş milyon insan olsaymış, Türkiye'de herkesin iki üç evi olur, konut sıkıntısı çekilmezmiş.</span></p>

    <p class="MsoNormal2"><span class="calibre12">Altımda yatan ölü kıkır kıkır gülmeye başlayınca yeni gömülen ölü kızıp,</span></p>

    <p class="MsoNormal2"><span class="calibre12">“Neden gülüyorsunuz?” diye bağırdı. Alttaki,</span></p>

    <p class="MsoNormal2"><span class="calibre12">“Çok haklısınız, dedi, hesap ortada, Türkiye'de beş milyon yerine iki milyon insan yasasa çok daha bolluk, rahatlık olacak... Ama zaten böyle değil mi bugün ülkemizde... Türkiye'de taş çatlasa bugün insan gibi ancak iki milyon insan yaşıyor.”</span></p>

    <p class="MsoNormal2"><span class="calibre12">Üstümdeki,</span></p>

    <p class="MsoNormal2"><span class="calibre12">“Kırk milyon...” diye bağırdı.</span></p>

    <p class="MsoNormal2"><span class="calibre12">“Evet, kırk milyon ama otuz sekiz milyonu, o iki milyonun, bilemediniz beş milyonun insan gibi yaşayabilmesi için onlara çalışanlar, yani senin benim gibi yaşayamayan ve yaşamadan ölenler...”</span></p>

    <p class="MsoNormal2"><span class="calibre12">“Yani, ne demek istiyorsunuz?”</span></p>

    <p class="MsoNormal2"><span class="calibre12">Söze karışmak gereksinmesini duydum:</span></p>

    <p class="MsoNormal2"><span class="calibre12">“Boşuna korkutmaya çalışmayın insanları. Hepimiz ölmüşüz işte... <span>ölümden</span> öte yol yok. Ölmüş <span>Eşek'in</span> de kurttan korkusu olmaz.”</span></p>

    <p class="MsoNormal2"><span class="calibre12">Altımdaki adam,</span></p>

    <p class="MsoNormal2"><span class="calibre12">“Doğum denetimi dedikleri şey, pinponların, morukların dünyada daha çok ve rahat yaşayabilmeleri için buldukları bir dümendir...” dedi.</span></p>

    <p class="MsoNormal2"><span class="calibre12">“Ne demek o?” diye üstteki çıkışarak sordu. Alttaki de açıkladı:</span></p>

    <p class="MsoNormal2"><span class="calibre12">“Bütün umut gelecekte, yeni kuşaklardadır. Eski kuşak ne olmuşsa olmuş... Yeni kuşaklar gürlükle yetişmeli ki, içlerinden dünyaya ve topluma yararlı olabilecek değerli insanların yetişme olasılığı da artsın. Doğum denetimiyle yeni kuşağı sınırladıkça, içlerinden değerli insanların yetişme olasılığı da azalır. Bir insanın en yaratıcı, en verimli, en çalışkan dönemi, yirmiyle elli yaş arasıdır. Altmıştan sonra insanlar çoğunlukla başkalarına yük olmaya başlarlar. Oysa zamanımızda, altmışından, yetmişinden, sekseninden sonraki insanları daha da yaşatıp, yani tiridi çıkmış pinponları genç kuşağın sırtına yük edip bir yandan da doğum denetimiyle yeni doğumları önlemeye çalışıyorlar. İçi geçmiş moruklar ve <span>kocakarılar</span> rahat yaşasınlar diye yeniler doğmasın istiyorlar. Neden? Çünkü dünyamıza moruklar egemen de ondan. Dünyamızı moruklar yönetiyor. Bakın, her yerde yönetimin başında onlar...</span></p>

    <p class="MsoNormal2"><span class="calibre12">O kerte uzun yaşamak istiyorlar ki, sonunda vücutlarında, doğanın bile işine yaramayacak kireçten başka hiçbir şey kalmıyor. Kireçleşmiş pinponlar... Her yanları, beyinleri bile kireçleşmiş... Bencil, hiçbir özverileri olmayan, kimseye yararları dokunmayan bu moruklar iyice kireçleştikten sonra ölüyorlar ki, toprağa gübre bile olmasınlar.”</span></p>

    <p class="MsoNormal2"><span class="calibre12">Yukarıda ki yaşlı ölü bu sözlerden alınmış bir sesle,</span></p>

    <p class="MsoNormal2"><span class="calibre12">“Ne demek istiyorsunuz yani, dedi, çoğalalım <span>çoğalalım</span> da...”</span></p>

    <p class="MsoNormal2"><span class="calibre12">Alttaki, yukardakinin sözünü kesip sordu:</span></p>

    <p class="MsoNormal2"><span class="calibre12">“Söyler misiniz Türkiye bugün en çok dövizi nerden elde ediyor?”</span></p>

    <p class="MsoNormal2"><span class="calibre12">Sorusunu yine kendi yanıtladı:</span></p>

    <p class="MsoNormal2"><span class="calibre12">“Pamuktan mı, tütünden mi, fındıktan mı, bakırdan mı? Hayır, hiçbirinden değil? Ya neden? İnsandan... İşçilerimizi gönderdik de yurt dışına, onların getirdikleri dövizle ayakta duruyoruz <span>efendiiii</span>... Demek ki, insan gerekli bize, insan!”</span></p>

    <p class="MsoNormal2"><span class="calibre12">Gittikçe kızıyordu:</span></p>

    <p class="MsoNormal2"><span class="calibre12">“Bugün kırk milyonuz diye dünyada az çok sözümüz geçiyor; on milyon olsan kim dinler seni be...”</span></p>

    <p class="MsoNormal2"><span class="calibre12">Yukarıda ki yaşlı,</span></p>

    <p class="MsoNormal2"><span class="calibre12">“Nüfusumuzun artması iyi bir şey olsaydı, bize yardım eden, kredi veren yabancı dostlarımız doğum denetimini salık vermezdi bize...”</span></p>

    <p class="MsoNormal2"><span class="calibre12">Alttaki bu söz üzerine küplere binip bağırmaya başladı:</span></p>

    <p class="MsoNormal2"><span class="calibre12">“O dost dediklerinin nüfusumuzun artmasını istememelerinin nedeni başka. Nüfusumuz artar da çıkış yolu arayıp solcu olurlar diye korkuyorlar. Solcu olmamaları için de beslemek zorunda kalacaklar, ikincisi de nüfus denetimi yararlı deyip ha bire onların ilaç fabrikaları bize doğumu önleme ilaçları, aygıtları satacaklar.”</span></p>

    <p class="MsoNormal2"><span class="calibre12">Sözünü burada kesse iyiydi, ama kendini frenleyemeyip,</span></p>

    <p class="MsoNormal2"><span class="calibre12">“Şimdi anladın mı <span>eşşoğlueşşek</span>! <span>diye</span> bağırdı. Müthiş bir kavga çıkacak diye korktum; ama hepimizin ölü olduğumuzu anımsayınca dinginleştim; çünkü ölüler kavga edemezler. Üstümüzden duyulan bir bando sesiyle bu tatsız konu kapanmış oldu.</span></p>

    <p class="MsoNormal2"><span class="calibre12">Altımdaki adam,</span></p>

    <p class="MsoNormal2"><span class="calibre12">“Bando Chopin'in cenaze marşını çalıyor; şu anda kim bilir dünyanın kaç yerinde birden bando gürültüsüyle Chopin'in ruhu tedirgin edilmektedir. Nerde olursa olsun az ya da çok ünlü biri öldü mü, zavallı Chopin, bu marş yerine neden oynak bir hava bestelememiş olmasının cezasını sonsuzca çekecek...” dedi.</span></p>

    <p class="MsoNormal2"><span class="calibre12">Bando sesi gittikçe bizden uzaklaştı. Belli ki, mezarlığın öte yanındaki özel mezarlıklar bölümüne götürülüyordu cenaze... Bizim gömüldüğümüz yerse, mezarlığın gecekondu mahallesi gibi bir yer... <span>Mezartaşlarımız</span> yok... Zamanla dağılacak olan küçük toprak tümsekler... Tümseklerden kimisinin üstüne dikilmiş bir tahta parçasında, orda gömülü olanın kargacık burgacık yazıyla kimliği yazılı...</span></p>

    <p class="MsoNormal2"><span class="calibre12">Ölüm kurtuluş değil ki... Bakalım, daha neler gelecek başıma... Patrondan aldığım avans ödenene dek yazarım sana sevgili Eşekarısı. Hoşça kal.</span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
