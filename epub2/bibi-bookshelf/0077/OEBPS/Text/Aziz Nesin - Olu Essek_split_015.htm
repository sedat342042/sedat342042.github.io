<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_28"><a class="pcalibre calibre2 pcalibre1" id="_Toc384133105">ONDÖRDÜNCÜ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133106">(Bir genç erkek ölüsünün bir yaşlı kadın ölüsüyle değiştiğine değindir.)</a></h1>
    </div>

    <p class="MsoNormal2"><span class="calibre12">Can arkadaşım Eşekarısı,</span></p>

    <p class="MsoNormal2"><span class="calibre12">Bilirsin, kimi evrak bir dairenin bir masasına takıldı mı, artık orda günlerce aylarca kalır da kalır. Biz de hastanenin bodrumunda takılıp kaldık. Bir sabah kapı açıldı, ölüler sevinçle,</span></p>

    <p class="MsoNormal2"><span class="calibre12">“Teşrihhaneye gidiyoruz, teşrihhaneye...” diye bağrıştılar.</span></p>

    <p class="MsoNormal2"><span class="calibre12">Yazmıştım, ölülerin seslerini diriler duymaz; tıpkı dünyada gerçekten yaşayanların, kendilerini yaşıyor sananların seslerini duymadıkları gibi...</span></p>

    <p class="MsoNormal2"><span class="calibre12">İçeriye iki hademeyle orta yaşlı bir köylü girdi. Köylü,</span></p>

    <p class="MsoNormal2"><span class="calibre12">“<span>Nirde</span> benim oğlum?” diye bağırıyordu. Hademelerden biri,</span></p>

    <p class="MsoNormal2"><span class="calibre12">“Oğlunu <span>yimedik</span> ya,” dedi, “ne bağırıp <span>duruyon</span><span>?...</span> Hastane <span>goğuşlannın</span> <span>heç</span> birinde <span>yoğusa</span>, belle ki buradadır.”</span></p>

    <p class="MsoNormal2"><span class="calibre12">Köylü,</span></p>

    <p class="MsoNormal2"><span class="calibre12">“Göz göre göre <span>getti</span> <span>yeğit</span> oğlum...” diyordu. Hastaneye yatırdım. Burada yok, diyorlar. Başka <span>yire</span> yatırmışsındır, diyorlar. Feleğimi şaşırdım.”</span></p>

    <p class="MsoNormal2"><span class="calibre12">Hademe,</span></p>

    <p class="MsoNormal2"><span class="calibre12">“<span>Goca</span> İstanbul'da hastane <span>bi</span> dene mi? Barıya yatırdığın <span>nirden</span> belli? Burası <span>panga</span> gibi <span>bi</span> yer... Beylik yatak çarşaflarından, <span>gılıflardan</span> gayri <span>heç</span> <span>bi</span> emanet buradan <span>gaybolmaz</span>...” dedi. <span>öbür</span> hademe,</span></p>

    <p class="MsoNormal2"><span class="calibre12">“<span>Burıya</span> yatırsan burada olur <span>yimedik</span> ya senin oğlunu... <span>Gapılar</span> da <span>gapalı</span>, uçamaz <span>gaçamaz</span>...” dedi.</span></p>

    <p class="MsoNormal2"><span class="calibre12">Köylü,</span></p>

    <p class="MsoNormal2"><span class="calibre12">“Ben oğlumu <span>burıya</span> yatırdım, dedi, <span>lümeresi</span> bilem var... işte<span>!..</span>”</span></p>

    <p class="MsoNormal2"><span class="calibre12">Hademe, köylünün elinden numara yazılı <span>kağıdı</span> alıp, oraya yatırılmış ölülere bakmaya başladı. Bir ölünün basında durup,</span></p>

    <p class="MsoNormal2"><span class="calibre12">“İşte oğlun...” dedi, “buradan <span>heç</span> bir şey <span>gaybolmaz</span>, <span>dimedim</span> mi sana... Altın <span>gosan</span> kimse almaz. <span>Panga</span> gibi <span>bi</span> hastane... Oğlum, oğlum deyi bağırıp <span>duruyon</span>... Hastanede adam aramak, piyango listesinde <span>lümere</span> aramak gibidir. <span>ilkin</span> amortiye bakacağın, sonra ikramiyelere... Hastaneye girdin mi, ilkin ölülere bakacağın, bulamazsan <span>goğuşlarada</span> ki dirilere bakacağın... Hastanenin de <span>bi</span> usulü var.”</span></p>

    <p class="MsoNormal2"><span class="calibre12">Köylüye, oğlu diye, benim yanımda yatan yaşlı kadım gösteriyorlardı Adam baktı, baktı,</span></p>

    <p class="MsoNormal2"><span class="calibre12">“Bu benim oğlum <span>değel</span>...” dedi. Hademe kızdı:</span></p>

    <p class="MsoNormal2"><span class="calibre12">“Ne <span>dimek</span><span>?..</span> Biz yalan mı diyoruz be... İşte <span>lümeresi</span> <span>dutuyo</span>...”</span></p>

    <p class="MsoNormal2"><span class="calibre12">Köylü,</span></p>

    <p class="MsoNormal2"><span class="calibre12">“Allah <span>Allah</span>, dedi, yahu bu bizim oğlana <span>heç</span> benzemiyor.”</span></p>

    <p class="MsoNormal2"><span class="calibre12">“Hastanede ne <span>gader</span> yattı?”</span></p>

    <p class="MsoNormal2"><span class="calibre12">“Bu cuma iki <span>hefte</span> <span>olcak</span>.”</span></p>

    <p class="MsoNormal2"><span class="calibre12">Hademe başını salladı:</span></p>

    <p class="MsoNormal2"><span class="calibre12">“Lahavle... <span>Gardaşım</span> bura hastane. Hastanede bir adam iki <span>hefte</span> yatar da gayri tanınır mı? Paralı <span>yirde</span> yatsa şişmanlar tanıman, parasız <span>yirde</span> yatsa zayıflar tanıman... Bura <span>nire</span>? Hastane...”</span></p>

    <p class="MsoNormal2"><span class="calibre12">Köylü bir türlü inanamıyordu:</span></p>

    <p class="MsoNormal2"><span class="calibre12">“Bilâder, biz bu oğlanı <span>bi</span> kerem doğduğunda, doğumevinde gene <span>garıştırdıydık</span>. Orda da <span>bi</span> <span>garışıklığa</span> geldi, oğlan denişti <span>Bi</span> de burada oğlanın ölüsünü <span>deniştirmiyelim</span>.”</span></p>

    <p class="MsoNormal2"><span class="calibre12">“Vebali benim boynuma... <span>Bah</span> bilâder, <span>lümeresi</span> <span>dutuyo</span> işte...”</span></p>

    <p class="MsoNormal2"><span class="calibre12">Köylü, yaşlı kadının üstüne eğildi,</span></p>

    <p class="MsoNormal2"><span class="calibre12">“<span>Amanmği</span>...” diye bağırdı, “yahu bu bizim oğlan <span>değel</span> <span>töbe</span>... Bu <span>bi</span> avrat yahu... <span>Gocamış</span> bir avrat.”</span></p>

    <p class="MsoNormal2"><span class="calibre12">Hademe şöyle bir düşündü:</span></p>

    <p class="MsoNormal2"><span class="calibre12">“Yahu, <span>sincik</span> yeni <span>bi</span> ameliyat çıktı <span>irkekler</span> avrat <span>oluyo</span>, avratlar <span>irkek</span>. Adamın cinsini cibilliyetini <span>deniştiriyorlar</span>. Senin oğlanın tedavi diyerekten cinsini <span>deniştirmedikleri</span> <span>nirden</span> belli?”</span></p>

    <p class="MsoNormal2"><span class="calibre12">Köylü bir türlü inanamıyordu:</span></p>

    <p class="MsoNormal2"><span class="calibre12">“<span>Gozel</span> bilâder... <span>Hepisi</span> <span>eyi</span>... Velâkin bizim oğlan yirmisindeydi. Bu <span>bi</span> <span>gart</span> <span>gartoloş</span> avrat...”</span></p>

    <p class="MsoNormal2"><span class="calibre12">“Allah <span>Allah</span>... Yaşamış be... Doktor milleti bu senin oğlunu gencecikken öldürecek değiller ya... Kinini, aspirini dayayıp yaşatmışlar, <span>ehtiyarlatıp</span> sonunda öldürmüşler <span>gardasım</span>. Al şunu be bilâder, al da götür buradan...”</span></p>

    <p class="MsoNormal2"><span class="calibre12">Köylü, oğlu diye yaşlı kadını kucakladı.</span></p>

    <p class="MsoNormal2"><span class="calibre12">“Aman oğlum, ah oğlum... Sen <span>heç</span> <span>bi</span> tanınmaz olmuşsun... Vah oğlum<span>!...</span> <span>diye</span> dövünmeye başladı.”</span></p>

    <p class="MsoNormal2"><span class="calibre12">İki hademe yaşlı kadını sedyeyle alıp dışarı çıkardılar, ölülerden biri,</span></p>

    <p class="MsoNormal2"><span class="calibre12">“Yahu, dedi, şu kadının şansına bak... Kurtuldu gitti işte. Bir köylü de çıkıp, anam <span>yada</span> kaynanam diye beni alıp götürse, ne olur...”</span></p>

    <p class="MsoNormal2"><span class="calibre12">Konuşan ölüye,</span></p>

    <p class="MsoNormal2"><span class="calibre12">“Köylünün oğlu ne oldu biliyor musun?” diye sordum.</span></p>

    <p class="MsoNormal2"><span class="calibre12">“Önceki gün teşrihhaneye götürdüler, bir daha da oradan getirmediler, dedi. Doktorlar delikanlının neden öldüğünü merak etmişler de... Bana kalırsa, bizim insanların neden öldükleri değil, neden yaşadıkları, neden ölmedikleri daha meraklı. Değil mi?”</span></p>

    <p class="MsoNormal2"><span class="calibre12">Sevgili kardeşim Eşekarısı, oralarda neler olup bittiğini, benim için neler dediklerini çok merak ediyorum.</span> <span class="calibre13">“</span><span class="calibre12">Yeri doldurulmaz bir kayıp</span><span class="calibre13">”</span> <span class="calibre12">mı diyorlar, <span>yoksa,</span></span> <span class="calibre13">“</span><span class="calibre12">Bir mikrop eksildi</span><span class="calibre13">”</span> <span class="calibre12">mi? Ne derlerse desinler, ikisi de külahıma... <span>öldüm</span> ya, ben ona bakarım. Arkada kalanlar çatlasınlar kıskançlıklarından. Ben yine öndeyim... Sahi aklıma geldi, şu bizim bir şair dostumuz vardı hani, adını unuttum, hâlâ yaşadığını mı sanıyor enayi<span>?...</span> <span>Hoşçakal</span> kardeşim Eşekarısı...</span></p>

    <p class="MsoNormal2"><span class="calibre12">Kardeşin ölmüş Eşek</span></p>
  </div>
</body>
</html>
