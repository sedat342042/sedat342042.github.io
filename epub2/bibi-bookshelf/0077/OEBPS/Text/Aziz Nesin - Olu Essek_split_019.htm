<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_36"><a class="pcalibre calibre2 pcalibre1" id="_Toc384133113">ONSEKİZİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133114">(</a><span class="calibre2"><span class="calibre2">Sidik</span></span> <span class="calibre2">Şişelerinin Değişmesi Yüzünden Bir Adamın Nasıl <span class="calibre2">Hastaneleştiğini</span> Anlatır.)</span></h1>
    </div>

    <p class="MsoNormal2"><span class="calibre12">Canım dostum Eşekarısı,</span></p>

    <p class="MsoNormal2"><span class="calibre12">Zamanımı, yaşarken bile, <span>Morg'ta</span> olduğu denli eğlenceli geçirmemiştim Beni burada unutmuş olabilirler. Varsın unutsunlar. Sana da salık veririm; o ölümlü dünyaya kazık çakacak değilsin ya, nasıl olsa sen de bir gün Tahtalıköy yolculuğuna çıkacaksın elbet. Aman ne yap et, bir yolunu bul, bir zaman <span>Morg'ta</span> kalmaya çalış</span></p>

    <p class="MsoNormal2"><span class="calibre12">Biz <span>Morg'taki</span> ölüler, geceleri çok daha rahatız. Çünkü olduğumuz yere giren çıkan yok. Bu yüzden geceleri söyleşilerimiz çok daha hoş oluyor. Konuşup tartışırken, bir de bakıyoruz, kendiliğinden bir açıkoturum kuruluvermiş. Önceki gece <span>Morg'ta</span> yine bir açık oturumumuz vardı. Burada ki bütün ölüler katıldı açıkoturuma. Açıkoturum, benim bir sorumla açılmış oldu.</span></p>

    <p class="MsoNormal2"><span class="calibre12">“Ne iş yaparsınız?” diye sorduğum adam, çok yaşlı bitik biriydi. Oysa sonradan öğrendiğime göre, öyle göründüğü gibi hiç de yaşlı değilmiş.</span></p>

    <p class="MsoNormal2"><span class="calibre12">“Doktor simsarıyım... Yani ölmeden önce...” dedi.</span></p>

    <p class="MsoNormal2"><span class="calibre12">Doktor simsarlığı diye bir iş duymadığım için,</span></p>

    <p class="MsoNormal2"><span class="calibre12">“O nasıl bir iştir?” diye sordum.</span></p>

    <p class="MsoNormal2"><span><span class="calibre12">öbür</span></span> <span class="calibre12">ölüler bu bilgisizliğime alaylı gülümsediler.</span></p>

    <p class="MsoNormal2"><span class="calibre12">Hastanelerden birinde çalışma fırsatı bulamamış, <span>dahaca</span> ünlenmemiş hekimlere müşteri bulup getirenlere</span> <span class="calibre13">“</span><span class="calibre12">Doktor Simsarı</span><span class="calibre13">”</span> <span class="calibre12">denilir.</span></p>

    <p class="MsoNormal2"><span class="calibre12">“Müşteri mi?” diye sordum.</span></p>

    <p class="MsoNormal2"><span class="calibre12">“Yani hasta...” diye açıkladı.</span></p>

    <p class="MsoNormal2"><span class="calibre12">Başka bir ölü, hastanede çalışanlarla ünlü hekimlerin neden simsar kullanmadıklarını sordu.</span></p>

    <p class="MsoNormal2"><span class="calibre12">“Hastaneye yatmak için nasıl olsa hekimin özel muayenehanesinden geçmek zorundadır hastalar. Ne diye boşuna simsara komisyon versinler?”</span></p>

    <p class="MsoNormal2"><span class="calibre12">Bir ölü söze karışıp,</span></p>

    <p class="MsoNormal2"><span class="calibre12">“Boşuna dememişler, dedi,</span> <span class="calibre16"><span class="calibre13">“</span></span><span class="calibre16"><span class="calibre12">insanın ıskatını sağlığında hekimler, ölünce hocalar yer</span></span><span class="calibre16"><span class="calibre13">”</span></span> <span class="calibre12">diye...”</span></p>

    <p class="MsoNormal2"><span class="calibre12">Bir ölü de şöyle dedi:</span></p>

    <p class="MsoNormal2"><span class="calibre12">“Nasıl film yıldızı olmanın yolu yatak odasından geçerse, hastane yatağına giden yol da hekimin özel muayenehanesinde geçer.”</span></p>

    <p class="MsoNormal2"><span class="calibre12">Doktor simsarı olan,</span></p>

    <p class="MsoNormal2"><span class="calibre12">“Bizim <span>zenatımız</span> zordur, dedi, uzaktan sanıldığı gibi değil, övünmek gibi olmasın, sağlığımda doktor simsarlığında benim üstüme yoktu. Ben bu işin ustasıyım. Şu kadarını <span>söyliyeyim</span>, artık siz anlayın: Dünya şampiyonu bir pehlivanı verem olduğuna inandırır ve onu kendi isteğiyle kadın hastalıkları hekimine muayene için götürebilirim. Neye yarar ki, zamansız öldüm, yoksa iyi para vuracaktım.”</span></p>

    <p class="MsoNormal2"><span class="calibre12">Bir ölü, uğraşındaki bu ustalığı nasıl kazandığını sordu.</span></p>

    <p class="MsoNormal2"><span class="calibre12">“Uzundur,” dedi, “ben bu <span>zenatı</span> hastalığımda o hekim senin bu hekim benim, simsarların elinde geze dolaşa öğrendim.”</span></p>

    <p class="MsoNormal2"><span class="calibre12">Öteki ölüler üsteleyince o da anlattı. Bir kasaba zengininin oğluymuş. Bir dediği iki edilmezmiş. Tarlalar, hayvan sürüleri, mağazalar... Ortaokuldan sonra okumak istememiş. Onca mal mülk tarla tapan, hiçbirini gözü görmüyor, ille de polis olmak istiyormuş. <span>Taa</span> çocukluğundan kalma bir istekmiş bu. Şöyle anlatıyordu:</span></p>

    <p class="MsoNormal2"><span class="calibre12">“<span>Pulisliğin</span> neyine mi vuruldum? Bizim orda <span>pulis</span> deyince herkes korkar. <span>Çocuğkene</span>, benim için dünyanın en <span>böyük</span> adamı <span>pulisti</span>. Üniforması var, tabancası var, hele o düdüğü... Bir üfürdü müydü düdüğünü, uçan kuş bile havada donar kalır... İşte bunlardan olacak, tutturdum ille de <span>pulis</span> olacağım diye... Babam</span> <span class="calibre13">“</span><span><span class="calibre12">N'assolsa</span></span> <span class="calibre12">paraya pula neye <span>ehtiyacı</span> yok, bir zaman <span>pulislik</span> etsin havasını alsın oğlan...</span><span class="calibre13">”</span> <span class="calibre12">dedi. Bunun üzerine belgelerimi tamamlayıp başvurumu yaptım. Her işlem yolunda gidiyor. Sonunda</span> <span class="calibre13">“</span><span class="calibre12">tam teşekküllü bir hastaneden sağlık raporu alacaksın:</span><span class="calibre13">”</span> <span class="calibre12">dediler. Bizim orda öyle büyük hastane yok, kentteki hastaneye gittim. Muayene olmadık yerim kalmadı. Her bir muayeneden sağlam çıktım da, <span>sidik</span> muayenesinde takıldım, laboratuvardan sidik raporu gelince hekim, <span>dakka</span> sektirmeden, hemen hastaneye yatmam gerektiğini söyledi. Bende <span>albumin</span> denilen bir illet varmış, öyle ilaçla neyle ayakta iyileşecek hastalardan değilmişim. Hemen hastaneye <span>yatmazsaymışım</span>, ölebilirmişim. Ölebilirmişim de ne demek, kesinkes ölürmüşüm. Oralarda babamın hatırı sayılıyor. Telefon ettiler, babam geldi, iyi ki <span>pulislik</span> için <span>sidiğimi</span> muayene ettirmişim de hastalığım ortaya çıkmış, yoksa hastalığım bilinmeden ölecekmişim.</span></p>

    <p class="MsoNormal2"><span class="calibre12">Bu ne biçim bir hastalık, hiç anlayamadım. Hastaneye yatmadan önce, demiri büker, bakırı parçalar, taşı kırar bir delikanlıyken, hastaneye yatınca bir ayda eridim bittim. Avuçla hap yutturuyorlar, her gün düzineyle iğne yapıyorlar, iyileşeceğime günden güne kötüleşiyorum. İğne ipliğe döndüm. Desturun helaya bile gidemiyorum da, karyolanın altındaki ördeğe ediyorum <span>çişimi</span>.</span></p>

    <p class="MsoNormal2"><span class="calibre12">Bir sabah, bir gümbürtüyle sıçradım yataktan. Sıtma görmemiş sesiyle bir adam hastaneyi gümbür <span>gümbür</span> gümbürdetiyor. Nedir, ne oluyor diye sorup soruşturduk, bir de ne öğrensek iyi; altmış yaşında bir erkek <span>sidik</span> muayenesinde gebe çıkmış. Gebesin diye rapor verilince adam deliye dönmüş. <span>Sidik</span> muayenesinden kadının gebe olup olmadığı anlaşılırmış. Hem de hastane raporuyla koca <span>adamm</span> gebe olduğu ortaya çıkınca başlamışlar adamla alaya. Torunları var adamın... Rezillik... Bunun üzerine adam da, gebe diye rapor veren hekimi vurmaya gelmiş. Bizim haberimiz yok, o günlerde <span>sidik</span> tahlili yaptıran bir kadına da, belsoğukluğu olduğunu söylememişler mi: Kadını az kalsın kocası <span>öldüreyazmış</span>... O zaman anlaşıldı ki, bu adamın <span>sidik</span> şişesiyle, gebe kadının sidik şişesi laboratuvarda karışmış.”</span></p>

    <p class="MsoNormal2"><span class="calibre12">Ölülerden biri,</span></p>

    <p class="MsoNormal2"><span class="calibre12">“Benim de, dedi, kan muayenesinde kanımı başkasınınkiyle karıştırmışlar da, bana yanlış kan vermişlerdi, az kalsın ölüyordum.”</span></p>

    <p class="MsoNormal2"><span class="calibre12">Bir ölü ona,</span></p>

    <p class="MsoNormal2"><span class="calibre12">“Sonunda sanki ölmedin mi?” dedi.</span></p>

    <p class="MsoNormal2"><span class="calibre12">“Öldüm ama üç ay sonra... Hiç olmazsa üç ay daha çektim Yine hastanedeydim. Serum verilecekti. Nöbetçi hekimi aradılar, bulamadılar. Nöbetçi hemşire de yok... Hastabakıcıların nerde olduğunu bilen yok... Orada ki hastalar, araya taraya bir hademe buldular, o da daha yeni başlamış çalışmaya... Hademe, serumun ne olduğunu, nasıl bağlandığını bilmediğini, ama istenirse, serum yerine kan şişesini bağlayabileceğini söyledi. Kimi hastalar, serum yerine kan verilmesinin doğru olmayacağını söyledilerse de hademe</span> <span class="calibre13">“</span><span class="calibre12">Kan bu, zararlı bir şey değil ki... Kan kuvvettir.</span><span class="calibre13">”</span> <span class="calibre12">deyince, ötekiler de ona katıldılar. Benim ölümüm işte öyle oldu...” Açıkoturumdakilerden biri,</span></p>

    <p class="MsoNormal2"><span class="calibre12">“Her insan yanlış yapar, dedi, ama</span> <span class="calibre13">“</span><span class="calibre12">Hekimlerin yanlışını mezar örter</span><span class="calibre13">”</span> <span class="calibre12">dedikleri doğrudur. Bir tarihte de bir kadın hastanın karın filmiyle bir akıl hastasının beyin filmi karışmış. Bu yüzden zavallı erkek deliyi, rahminde ur var diye rahim ameliyatına almışlardı. Adam deli olduğundan</span> <span class="calibre13">“</span><span class="calibre12">Yahu, ben kadın değilim ki rahmim olsun...</span><span class="calibre13">”</span> <span class="calibre12">da diyemiyor.”</span></p>

    <p class="MsoNormal2"><span class="calibre12">Hepimiz de meraklandığımızdan,</span></p>

    <p class="MsoNormal2"><span class="calibre12">“Sonra ne oldu, ameliyat oldu mu?” diye sorduk.</span></p>

    <p class="MsoNormal2"><span class="calibre12">Anlattı:</span></p>

    <p class="MsoNormal2"><span class="calibre12">“Ameliyathaneye götürüp deliyi narkozla bayıltmışlar. Tekerlekli ameliyat masasını sürmüşler o ışığın altına. Ameliyat masasındaki delinin her yanı beyaz bezle örtülü. Profesör hekim, asistanlar, hemşireler filan, ellerinde eldiven, beyaz gömlekler sırtlarında, suratları örtülü, bir gözleri görünüyor fıldır <span>fıldır</span>... Profesör olan operatör hekim, başhemşireye</span> <span class="calibre13">“</span><span class="calibre12">Aç kızım...</span><span class="calibre13">”</span> <span class="calibre12">diyor, üstündeki örtü açılacak da hekim hastanın apışını yarıp rahmindeki uru alacak... <span>öteki</span> hemşire de, içinde neşterler, makaslar, türlü ameliyat aygıtları olan tepsi elinde... Başhemşire, delinin çıplak gövdesini örten beyaz bezi açmış ki... Amanın... Karşısında koskocaman bir <span>mazallah</span> dikilmiş... Başhemşire</span> <span class="calibre13">“</span><span><span class="calibre12">Aaaa</span></span><span class="calibre12">...</span><span class="calibre13">”</span> <span class="calibre12">diye haykırınca şaşkınlıktan... Şaşılmaz mı canım, o zamana dek hiçbir kadında öyle bir şey görmemiş... Sonradan röntgen filmlerinin karıştığı anlaşılmış da deli kurtulmuş. Erkek delinin rahim ameliyatı olamayacağının alameti ortada... Ya rahminde ur olan kadına beyin ameliyatı yapılsaydı<span>!..</span>”</span></p>

    <p class="MsoNormal2"><span class="calibre12">Polis olmak isterken <span>albumin</span> hastası diye tedavi gören ölü, anlatısını şöyle sürdürdü:</span></p>

    <p class="MsoNormal2"><span class="calibre12">“<span>Sidik</span> şişeleri yanlışlıkla değiştirilip, gebe kadına belsoğukluğu, koskoca adama da gebe diye rapor verilince, ben işte o zaman aydım. Benim <span>sidiğim</span> de başkasınınkiyle karışmış olacaktı. Yeniden <span>sidiğimin</span> laboratuvara gönderilmesini istedim. Bu kez <span>sidiğimde</span> <span>albumin</span> bulamadılar. Ne deseler iyi: Tedavileri sayesinde <span>albumin</span> kalmamış... <span>Albumin</span> zaten yoktu ki bende kalmamış olsun. Ama ben <span>albumin</span> ilaçlan yüzünden bitmişim; böbreklerim, midem, <span>barsaklarım</span>, yani içim iyice bozulmuş. Bu kez içimin tedavisi başladı. Hadi böbrek ilaçları, mide ilaçları... Hastalığa para mı yeter. Ben bir evin bir çocuğuyum, iyi olayım diye babam para döküyor ki, kucakla... Ama ben günden güne kötülüyorum. Böbrek, mide, dalak derken kemik sızıları başladı ki dayanılır gibi değil. Bizim oralarda <span>bakmmadığım</span> hekim, yatmadığım hastane kalmadı Baktım, göz göre öldürecekler, <span>pulis</span> olayım derken canım elden gidiyor. Bir de İstanbul'a gidip bakmayım dedim.”</span></p>

    <p class="MsoNormal2"><span class="calibre12">Ölülerden biri,</span></p>

    <p class="MsoNormal2"><span class="calibre12">“İstanbul'da öldürmeyecekler mi sanki...” dedi.</span></p>

    <p class="MsoNormal2"><span class="calibre12">Polislik heveslisi,</span></p>

    <p class="MsoNormal2"><span class="calibre12">“Ne de olsa İstanbul'da ölmek başkadır, diye sürdürdü sözünü, babam yanıma iki adamını kattı. Haydarpaşa'da tirendik indik. Ayakta dikelip kendi başıma yürüyemediğimden o iki adamın kollarında gidiyorum. Vapura bineceğimiz sırada bir adam sokuldu yanımıza.</span> <span class="calibre13">“</span><span><span class="calibre12">Vahvah</span></span><span class="calibre12">... Bu yiğit hasta mıdır? Nesi var ki?</span><span class="calibre13">”</span> <span class="calibre12">filan diye sormaya başladı. Bende yanıtlayacak güç yok, beni götüren o iki kişi olup biteni anlattılar. Bunun üzerine o adam şöyle dedi:</span> <span class="calibre13">“</span><span class="calibre12">Delikanlıya çok acıdım. Bir iyilik edip sevaba gireyim. Siz İstanbul'un yabancısı olduğunuzdan hangi hekime gideceğinizi de bilmezsiniz. Bu hekim milletinin eline düştün mü bir kez, yandın gayri... Benim oğlum da aynen böyleydi de, Allah razı olsun, bir iyi hekim kurtardı. Şimdi görenler tanımıyor, öyle bir babayiğit oldu o hekimin sayesinde. Ben sizi o hekime götüreyim.</span><span class="calibre13">”</span></p>

    <p class="MsoNormal2"><span class="calibre12">Dünyada ne iyi insanlar var. Duaya başladık adama. Bizimle vapura bindi. Sonra taksiye bindik.</span> <span class="calibre13">“</span><span class="calibre12">Amca, sen zahmet etme, bize adresini ver o hekimin.</span><span class="calibre13">”</span> <span class="calibre12">dedikse de,</span> <span class="calibre13">“</span><span class="calibre12">Ne demek... İnsanlık öldü mü? Ben hastalık nedir bilirim, kendim götürüp elimle teslim edeceğim hekime, hem de yakınım olduğunu söyleyeceğim ki, daha bir iyi baksın, hem de yabancı bilip sizden çok para almasın...</span><span class="calibre13">”</span> <span class="calibre12">diyor bize. Adamcağız işini gücünü bıraktı, bizi hekimin muayenehanesine dek götürdü.</span></p>

    <p class="MsoNormal2"><span><span class="calibre12">Evet, o iyi adam, doktor simsarı değil miymiş!</span></span> <span class="calibre12">Vapur iskelelerinde, tiren istasyonlarında bekler, oralarda benim gibi garip bir hasta bulunca, sevabına iyilik ediyor diye, anlaşmalı hekimine götürür, hekimden komisyonunu alırmış.”</span></p>

    <p class="MsoNormal2"><span class="calibre12">Bir ölü sordu:</span></p>

    <p class="MsoNormal2"><span class="calibre12">“Nasıl anladın?”</span></p>

    <p class="MsoNormal2"><span class="calibre12">“<span>Eeee</span>, kolay mı, o günden ölümüme dek on yıl geçti, ölene dek de gezip dolanmadığım, bakınmadığım hekim kalmadı bu İstanbul'da desem yalan olmaz.</span></p>

    <p class="MsoNormal2"><span class="calibre12">Babam tedavim için varını yoğunu verdi. Nesi var nesi yok, her şeyini satıp savdı. Yoksul düştü. Hekimlere para yetiştirmek için İstanbul'a gelip işçilik etti yaşlı adam. Sonunda babam ölünce bir başıma kaldım. Ve de öyle hastayım ki, hasta olmadık, ağrımadık hiçbir yerim yok <span>vücudümde</span>. İlk bakan hekim, ağrılarımın romatizma olduğunu, romatizmanın da çürük dişlerden ileri geldiğini söylemişti. Dişçiye gittim. O dişti, bu dişti derken tüm dişlerim çekildi. Ağrılarım sızılarım dinmedi, arttı. İç hastalıkları hekimi başka bir uzmana gönderdi. Hekimden hekime dolanıyorum. Derken idrar yolları muayenesine...</span></p>

    <p class="MsoNormal2"><span class="calibre12">“İdrar yollarına ne oldu kardeş?” diye sordu bir ölü.</span></p>

    <p class="MsoNormal2"><span class="calibre12">Nereme ne olmadı ki... Bir kez benim ayarımı bozdular. Midemi tedavi ederken bağırsaklarımı bozuyorlar. Bağırsaklarımı tedavi ederken perhiz veriyorlar, bu kez <span>besinsizlikten</span> verem oluyorum. Veremden kurtulayım diye iyi besin almalıyım. İyi besin alınca midem bozuluyor. Midem iyileşsin diye aldığım ilaç, karaciğerime dokunuyor. Karaciğerim için aldığım ilaç da kalbime zararlı. Kalbim için aldığım ilaç şekerimi artırıyor. Sonunda öyle oldum ki bütün hastalıklar bende toplandı ve hiç bir hastalığımın geçmesi için ilaç alamaz oldum; her ilaç başka bir hastalığıma zararlı.</span></p>

    <p class="MsoNormal2"><span><span class="calibre12">Iğri</span></span> <span class="calibre12">oturalım doğru konuşalım, bu hastalıkların bana bir yararı da oldu, hastalıklarım sayesinde pek <span>çok<span>&nbsp;</span> hekim</span> tanıdım. Kimi hekim beni denek olarak kullanıp uluslararası tıp toplantılarına bile çıkardı. Bendeki hastalıklar üzerine gazetelerde, dergilerde yazılar yazıldı. Ben artık bilimsel olmuşum. Kimi kitaplara resimlerim bile basıldı, iyice ünlendim, bırak ilaç parasını, hekim parasını, otele verecek param bile yok... Kaldım sokakta ağrılar sızılar içinde... Onca varlık, varsıllık eridi gitti. Dünya böyle işte, kimisi parasını kumarda yer, kimisi karılarla yer, ben de hekimlerle yedim. O doktor simsarının beni İstanbul'da ilk getirdiği hekime gidip durumumu anlattım.”</span></p>

    <p class="MsoNormal2"><span class="calibre12">“Seni burada bana kim getirmişti ilkin?” dedi.</span></p>

    <p class="MsoNormal2"><span class="calibre12">“Bir simsardı,” dedim.</span></p>

    <p class="MsoNormal2"><span class="calibre12">“İyi ya işte... Senin mesleğin var ya, daha ne istiyorsun... Bunca hekim tanıyorsun, hepsinin huyunu suyunu biliyorsun... Simsarlığı da biliyorsun. Daha ne? Senden iyi doktor simsarı mı olur?”</span></p>

    <p class="MsoNormal2"><span class="calibre12">“Doğru yahu... Öyle ya, ben bu işin uzmanı olmuşum. Başladım doktor simsarlığına, ilkin bir genç hekimle çalışmaya başladım, işim çok, para yağıyor. Derken... Sanki memlekette başka hiçbir kötü şey kalmamış, her bir şey düzgünmüş de salt kötü şey doktor simsarlığıymış gibi, gazeteler doktor simsarlığını dillerine doladılar. Böylece bizim doktor simsarlığı da bir zaman yattı. Neyse ki uzun sürmedi, işler gene açıldı Allaha şükür. Simsarlığını yaptığım o genç hekimin simsara neye ihtiyacı kalmadı. Neden? Şundan ki, bu hekim milleti arasındaki dayanışma başka hiçbir meslekte yoktur. Başıma geldiğinden iyi bilirim, diyelim kanlı basursun da bir hekime gittin. O hekim seni bir güzel <span>ş'aptıktan</span> sonra <span>gülegüle</span> deyip salıvermez. Arkadaşı olan bir iç hastalıkları hekimine gönderir, İç hastalıkları hekimi, kulak burun boğazcıya gönderir, o sinir hastalıkları hekimine... Sinir hekiminde ne işin mi var? Onlar bulur sana bir iş... Her gittiğin uzman hekim; bir hastalık bulmadan seni salacak değil ya... Hastalık uydurmazlar, gerçekten bulurlar hastalığı; çünkü her insanda her hastalığın tohumu vardır, bunu bulurlar işte... Böylece hiçbir hekim hastasız kalmaz. Bunların bir dayanışması da şudur ki, bir hekime her ne sorsan, anlatır anlatır, sonunda hepsi de şöyle der:</span> <span class="calibre13">“</span><span class="calibre12">Yine de bir uzman hekime muayene olmanızı salık veririm.</span><span class="calibre13">”</span></p>

    <p class="MsoNormal2"><span class="calibre12">O benim simsarlığını yaptığım genç hekim bir gazetede sağlık yazıları yazmaya başlayınca ünü artıp müşterisi de çoğaldı. Okurların her bir sorusuna gazetede yanıt veriyor. Diyelim bir okur şöyle soruyor:</span> <span class="calibre13">“</span><span class="calibre12">On altı yaşında kızım halâ âdet görmüyor. Ne yapayım?</span><span class="calibre13">”</span> <span class="calibre12">Bizim hekim yapılacak şeyleri sayıp döktükten sonra yazısını şöyle bitiriyor:</span> <span class="calibre13">“</span><span class="calibre12">En iyisi, kızınızı bir uzman hekime göstermelisiniz.</span><span class="calibre13">”</span></p>

    <p class="MsoNormal2"><span class="calibre12">Adam, saçlarının döküldüğünü yazıp ne yapması gerektiğini soruyor. Bizimki yanıtlıyor.</span> <span class="calibre13">“</span><span class="calibre12">Şunları yapmalısınız ama en doğrusu bir uzman hekime muayene olmanızdır.</span><span class="calibre13">”</span></p>

    <p class="MsoNormal2"><span class="calibre12">Hangi meslekte var böyle bir dayanışma<span>?..</span> Hiçbir avukatın, danışmacısını, başka bir avukata gönderdiğini duydunuz mu? O gazetede bir de hukuk köşesi vardı, bir avukat yazardı. Hiçbir yazısında</span> <span class="calibre13">“</span><span class="calibre12">Bir avukata başvurmalısınız.</span><span class="calibre13">”</span> <span class="calibre12">diye yazdığını okumadım. Yazmazlar...</span></p>

    <p class="MsoNormal2"><span class="calibre12">Bizim o genç hekim her kim her ne sorsa</span> <span class="calibre13">“</span><span class="calibre12">En iyisi bir hekime görünmelisiniz.</span><span class="calibre13">”</span> <span class="calibre12">demeye öyle alışmış ki, gazetenin spor sayfasına gönderilen okur mektuplarından birini yanlışlıkla buna vermişler. Okur soruyor:</span> <span class="calibre13">“</span><span class="calibre12">Beşiktaş'ın yediği son gol sizce ofsayt değil miydi?</span><span class="calibre13">”</span></p>

    <p class="MsoNormal2"><span class="calibre12">Bizimki artık alışmış ya, dalgınlıkla şöyle yanıtlıyor:</span> <span class="calibre13">“</span><span class="calibre12">Olabilir. Ama siz en iyisi yine de bir hekime muayene olun.</span><span class="calibre13">”</span></p>

    <p class="MsoNormal2"><span class="calibre12">Daha bu bir şey değil, ben görmedim ama görenden duydum; yolda giderken bir gün o hekime bir adam,</span></p>

    <p class="MsoNormal2"><span class="calibre12">“Çok affedersiniz, buralarda genel hela nerde, biliyor musunuz?” diye soruyor.</span></p>

    <p class="MsoNormal2"><span class="calibre12">Biliyormuş. Adama genel helanın yerini söyledikten sonra ekliyor:</span></p>

    <p class="MsoNormal2"><span class="calibre12">En iyisi siz yine de uzman bir hekime sorun...</span></p>

    <p class="MsoNormal2"><span class="calibre12">Bir zaman sonra simsarlık yasağı gevşeyince ben gene bol para kazanmaya başladım ama ne kadar kazansam. Hekime, ilaca para yetmiyor ki... Yok, yok, işlerim tıkırındaydı. Para biriktiriyordum da ev bile alacaktım nerdeyse. Ama bende öyle çok hastalık toplanmış ki, artık ben hasta değil, hastane olmuşum, öldüğümde hastanenin hekimleri birbirine girdi. Biri kanserden, öbürü kalpten öldüğümü söylüyor. Birine göre iç kanamasından, birine göre şeker komasından ölmüşüm. Biri veremden, öteki beyin kanamasından... Öldüğümde hepsi kesin olarak anlaşıyorlar da, neden öldüğümde anlaşamıyorlar. Bana kalsa hepsi de haklı, bende olmayan hastalık yok ki... Onlar beni bir hasta sanıyor, oysa ben dedim ya bir hastaneyim. Aralarında anlaşamayınca neden öldüğümün saptanması için sanki pek gerekliymiş gibi beni Adli Tıbba gönderdiler. Bakalım burada ne diyecekler, çok merak ediyorum.</span></p>

    <p class="MsoNormal2"><span class="calibre12">İşte böyle kardeşler, sapasağlam adamken bir <span>çiş</span> değişmesi yüzünden başıma gelmeyen kalmadı: sonunda öldüm de kurtuldum.</span><span class="calibre13">”</span></p>

    <p class="MsoNormal2"><span class="calibre12">Polis olmak isterken <span>sidik</span> şişelerinin yanlışlıkla değişmesi yüzünden genç yaşında ölen, ama türlü hastalıkları yüzünden çok yaşlanmış görünen adam sözünü bitirince, açıkoturumdaki öteki ölüler de bir süre susup kaldılar.</span></p>

    <p class="MsoNormal2"><span class="calibre12">Sevgili Eşekarısı, bu ağır havayı dağıtmak için <span>gülmeceli</span> sözler söylemeye çalıştımsa da beceremedim.</span></p>

    <p class="MsoNormal2"><span class="calibre12">Pek yakında görüşmek umuduyla boncuk gözlerinden ve iğnenden öperim.</span></p>

    <p class="MsoNormal2"><span class="calibre12">Senin ölmüş Eşek</span></p>
  </div>
</body>
</html>
