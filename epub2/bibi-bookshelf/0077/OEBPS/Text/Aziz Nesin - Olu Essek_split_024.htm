<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_46"><a class="pcalibre calibre2 pcalibre1" id="_Toc384133123">YİRMİÜÇÜNCÜ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133124">(Borçlu Ölmek İstemeyen Ölmüş</a> <span class="calibre2"><span class="calibre2">Eşşek'in</span></span> <span class="calibre2">Son Mektubudur.)</span></h1>
    </div>

    <p class="MsoNormal2"><span class="calibre12">Çok sevgili Eşekarısı,</span></p>

    <p class="MsoNormal2"><span class="calibre12">Beni burada koyacak, bana uygun bir yer bulamadılar. Suçlarım o denli çokmuş ki, bu suçlara cehennem bile az geldi. Şimdilik şurada dursun bakalım diye cehennemin dibine attılar.</span></p>

    <p class="MsoNormal2"><span class="calibre12">Sağlığımızda bizi cehennemden nasıl korkuturlardı, değil mi? Oysa hiç de gözümüzü korkuttukları gibi kötü bir yer değilmiş. Cehennem için, alev <span>alev</span> yanar, sonra birden her yanı buz tutar donar, diyorlardı ya, işte tam öyle burası... Benim sağlığımda dünyada oturduğum bodrum kafan nasıl yazın cayır <span>cayır</span> yanar, kışın da buz keserse, burası da tıpkı öyle işte. Sanki hiç ölmemişim de dünyada eski yaşamımı sürdürüyormuş gibiyim. Bilirsin ya, oturduğumuz bodrum katları hiçbir yerden hava almazdı. Hiç olmazsa burası, cehenneme yeni bir cezalı gelince, açılan kapısından hava alıyor. Yani senin anlayacağın cehennemin havası bana dokunmadığı gibi, yaradı da... Sağlığımda bir yazlığa bile gidemedim, der dururdum. Sanki burada yazlığa gelmiş gibiyim; üstelik ne karasinek, ne sivrisinek, ne komşuların bağırttıkları radyo gürültüsü, ne gençlerin çığlıkları, ne sokak satıcılarının bağırmaları, ne klakson ne korna sesi, ne araba gürültüsü, ne polis düdüğü... Düşünebiliyor musun Eşekarısı, burada TV, radyo, gazete bile yok... Bu türlü işkenceler burada akıllarına gelmemiş.</span></p>

    <p class="MsoNormal2"><span class="calibre12">Yeryüzündeyken kışın soğuktan tir tir titremekten içim katılıp kalmıştı; cehennem ateşiyle yavaş yavaş çözülüyorum, içim ısınıyor.</span></p>

    <p class="MsoNormal2"><span class="calibre12">“Aman, biraz daha ateş...” dedikçe ateşçi zebaniler bile şaşıyor.</span></p>

    <p class="MsoNormal2"><span class="calibre12">Hani cehennemde insanların <span>altalta</span> <span>üstüste</span> çok sıkışık olduklarını, kiminin ağlayıp kiminin haykırdığını filan söylerlerdi ya, bu da bana vız geliyor. <span>inan</span> ki, yine de bizim evimiz kadar sıkışık ve gürültülü değil. Bilirsin ya, iki küçük odalı evimizde dokuz kişi yaşıyorduk, insanlık dışı olur diye, cehennemi o kerte sıkışık yapmamışlar.</span></p>

    <p class="MsoNormal2"><span class="calibre12">Sevgili Eşekarısı, sana burasını öve öve bitiremem. Bizim gibilerine çoktan ölüp cehennemi boylamak varmış ya, bilememişiz.</span></p>

    <p class="MsoNormal2"><span><span class="calibre12">Haa</span></span><span class="calibre12">, bir şey söylemeyi unuttum; burasının en büyük iyiliği, kiracı ev sahibi derdinin olmaması... Sağlığımda kirayı ödeyemez, hiçbir evde altı aydan uzun oturamazdık. İcra memurları, ödeyemediğim kiraya karşılık bir iki parça eşyamızı haczeder, geri kalanı da sokağa bırakırlar, bizi de kapı dışına atarlardı. Eşyalarımızla sokağa atılmak ailemizde geleneksel bir tören olmuştu artık da, evin çocukları haciz günü çok eğlenirlerdi. Onlar için bayram gibi bir eğlenceydi bu haciz işlemi. Kırık tabaklar, çatlak çanaklar, şişeler, oturaklar, paslı tenekeler, daha neler ve neler, sokağa saçılır, çocuklar bunların arasında koşar, zıplar, oynarlardı. Bir eski radyomuz vardı, eve dalan her icra memuruyla polis haczetmek için ilk o radyoya saldırırlardı. Yatak yorgan haczedilemeyeceği için evimizde de haczedilecek radyodan başka eşyamız yoktu. Kapıdan dalan icra memuru ilk iş radyoya saldırırdı. Bu icra memurları, değişik tip bir yaratıktırlar; alacaklı adına borçluya bedavadan düşman kesilirler nedense... Bizim o eski radyo, on <span>onbeş</span> kez gitti, borcumu ödeyip geri aldım yine. Baktım ki bu icra memurları radyoya pek meraklı, radyonun içinde ne varsa çıkarıp, yerine bir sürü hırdavat doldurdum. Yine icra memurlarıyla polisler gelmişti haciz için. O icra memurunun radyoya yani radyo sandığı kutuya bir saldırışı vardı, görmeliydin. Böylece o eski radyodan da, o borçtan da kurtulmuş oldum.</span></p>

    <p class="MsoNormal2"><span class="calibre12">Burada ne icra, ne kira, ne haciz, ne ev sahibi...</span></p>

    <p class="MsoNormal2"><span class="calibre12">Ne yazık ki cehennemdeki rahatım çok sürmedi. Zebaniler cehennemde çok keyifli yaşadığımı üst makama bildirince, dosyam incelenmiş ve</span> <span class="calibre13">“</span><span class="calibre12">yeryüzünde çekmediği çile kalmadığından, her türlü acıya, derde, tedirginliğe alışık ve bütün bunlara <span>bağışıklı</span> bulunması nedeniyle cehennemin O'na yazlık gibi gelmiş olması doğal görülmelidir, işkence edilmesi için cennete atılması uygundur.</span><span class="calibre13">”</span> <span class="calibre12">kararı alınmış.</span></p>

    <p class="MsoNormal2"><span class="calibre12">Bu cennet nasıl yer, biliyor musun, anlatayım; Hani iktidara gelmeden önce bütün muhalefet partileri iktidara geldiklerinde memleketi ne hale getireceklerini söylerler ya; işte o hale getirilmiş bir yer bu cennet...</span></p>

    <p class="MsoNormal2"><span class="calibre12">Cennetin en güzel yerlerini sağlıklarında iyilik yapmış olanlara vermişler Bütün cenneti gezip dolaşmadım ama gezdiğim yerler içinde bir saray gördüm ki anlatılır gibi değil... Tıpkı, sağlığımızda bize anlatılan cennet burası... Çok büyük bir bahçenin içinde o saray. Ama içeriye girilemiyor. İki kanatlı kapısının üstündeki levhada</span> <span class="calibre13">“</span><span class="calibre12">Dikkat: Köpek var!</span><span class="calibre13">”</span> <span class="calibre12">yazılı. Bu uyarıya hiç gerek yok, çünkü köpeklerin havlamaları duyuluyor. Bir yüksek tepeden bahçeye baktım. Evet, tıpkı bize anlatıldığı gibi her yerden şarap akıyor. Markası da KEVSER... Şırıl şırıl Kevser şarabı akıyor, doldur doldur iç imanım... Her ağacın altı aşk ile meşk yeri... Huriler bir yanda, <span>gılmanlar</span> bir yanda... Bir elin yağda, bir elin balda... İster pilavından ye, ister zerdesinden...</span></p>

    <p class="MsoNormal2"><span class="calibre12">Burasının cennetin hangi mahallesi olduğunu sordum eskilere.</span> <span class="calibre13">“</span><span><span class="calibre12">Cennetiâlâ</span></span><span class="calibre13">”</span> <span class="calibre12">denilen yermiş... Nasıl Hollywood'un en zengin yıldızları <span>Baverley</span> <span>Hill</span> denilen yerdeki villalarında yaşıyorlarsa, sağlıklarında en büyük iyilikleri yapanlar da bu <span>cennetiâlâ</span> semtinde yaşarlarmış. Bu sarayda oturanın ne gibi iyilik yaptığını sorup soruşturdum. Bu adam sağlığında çok zengin bir fabrikatörmüş. Çok büyük bir verem hastanesi yaptırmış dünyada, işte bu iyiliğine karşılık, <span>Cennetiâlâ'daki</span> en güzel parseli ona vermişler.</span></p>

    <p class="MsoNormal2"><span class="calibre12">Görüyorsun ya Eşekarısı, cennete girmek için iyilik yapmak, iyilik yapmak için de zengin olmak gerekir.</span></p>

    <p class="MsoNormal2"><span class="calibre12">Bu kerte büyük iyilik yapabilecek zenginliği nasıl elde ettiğini sordum. Adamın fabrikaları varmış. Binlerce işçi çalıştırırmış. Fabrikalarında çalışan işçilerden pek çoğu verem olup ölüyormuş. Çok iyi kalpli insan olduğu için buna çok üzülmüş. Verem işçiler iyi olsun diye işte o büyük verem hastanesini yaptırmış, iyilik gibi var mı; bak, adam ne kadar iyi ki, isçisini önce verem yapıp sonra da tedavi ettiriyor...</span></p>

    <p class="MsoNormal2"><span class="calibre12">Cennetin deniz kıyıları da sağlıklarında çok iyilik yaparak bu parselleri <span>haketmiş</span> olanlara verilmişti. Yalılarından salt kendileri denize girebiliyorlar, başkaları girmesin kıyıdan denize diye, Allah'ın Cennetinde</span> <span class="calibre13">“</span><span class="calibre12">Buradan denize girmek yasaktır.</span><span class="calibre13">”</span> <span class="calibre12">yazılı levhalar dikip kendi başlarına özel yasalar çıkarmışlar.</span></p>

    <p class="MsoNormal2"><span class="calibre12">Anlıyorsun ya sevgili Eşekarısı, bu cennetin bizim cennet yurdumuzdan hiçbir ayrımı yok.</span></p>

    <p class="MsoNormal2"><span class="calibre12">Bu sabah, benden önce cennete göçmüş bir hemşerimizle konuştuk, öleli çok olduğu için,</span></p>

    <p class="MsoNormal2"><span class="calibre12">“Memlekette ne var, ne yok?” diye sordu.</span></p>

    <p class="MsoNormal2"><span class="calibre12">“Hiçbir şey yok...” dedim.</span></p>

    <p class="MsoNormal2"><span class="calibre12">“Demek, eskisi gibi, değişen bir şey yok...” dedi.</span></p>

    <p class="MsoNormal2"><span class="calibre12">“Az çok değişen şeyler de var...” dedim.</span></p>

    <p class="MsoNormal2"><span class="calibre12">“Hamam? <span>diye</span> sordu, hamam değişti mi?”</span></p>

    <p class="MsoNormal2"><span class="calibre12">“Hayır, dedim, hamam yine eski hamam... Tarihsel değeri var diye yıkmıyorlar; ama paraları olmadığı için de onaramıyorlar, kendi kendine günün birinde yıkılmasını bekliyorlar.”</span></p>

    <p class="MsoNormal2"><span class="calibre12">“Peki, tas?”</span></p>

    <p class="MsoNormal2"><span class="calibre12">“Taslar da yine eski tas, değişmedi; ama sık sık kalaylıyorlar.”</span></p>

    <p class="MsoNormal2"><span class="calibre12">“Kimler kalaylıyor?”</span></p>

    <p class="MsoNormal2"><span class="calibre12">“Kim olursa...”</span></p>

    <p class="MsoNormal2"><span class="calibre12">“Ya tellaklar?”</span></p>

    <p class="MsoNormal2"><span class="calibre12">“Onlar değişiyor ara sıra... Ama gelen gideni aratıyor.”</span></p>

    <p class="MsoNormal2"><span class="calibre12">“Ne bakımdan?”</span></p>

    <p class="MsoNormal2"><span class="calibre12">“Derimizi yüzüyorlar anlayacağın...”</span></p>

    <p class="MsoNormal2"><span class="calibre12">“Peki, Bekri Mustafa ne yapıyor?” diye sordu. Sağıma soluma bakınınca,</span></p>

    <p class="MsoNormal2"><span class="calibre12">“Korkma, korkma, burada özgürlük var, istediğin gibi konuş... Bekri Mustafa ne yapıyor?” diye bir daha sordu.</span></p>

    <p class="MsoNormal2"><span class="calibre12">Başımı önüme eğince,</span></p>

    <p class="MsoNormal2"><span class="calibre12">“Anladım, anladım... Başkasını anlatmana gerek yok...” dedi.</span></p>

    <p class="MsoNormal2"><span class="calibre12">Sevgili kardeşim Eşekarısı, bu mektubumla, patrona olan borcum ödenmiş olacaktır sanırım. Bu yüzden bu, son mektubum olacak. Bir gün kavuşuruz umuduyla gözlerinden öperim.</span></p>

    <p class="MsoNormal2"><span class="calibre12">Ölmüş Eşek…</span></p>

    <p class="MsoNormal2"><span class="calibre12"><span>&nbsp;</span></span></p>
  </div>
</body>
</html>
