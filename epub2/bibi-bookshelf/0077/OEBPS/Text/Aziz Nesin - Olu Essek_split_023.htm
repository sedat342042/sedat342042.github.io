<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_44"><a class="pcalibre calibre2 pcalibre1" id="_Toc384133121">YİRMİ İKİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133122">(Ölmüş</a> <span class="calibre2"><span class="calibre2">Eşşek'in</span></span> <span class="calibre2"><span class="calibre2">Tahtalıköy'e</span> Varışını Anlatır.)</span></h1>
    </div>

    <p class="MsoNormal2"><span class="calibre12">Canım dostum Eşekarısı,</span></p>

    <p class="MsoNormal2"><span class="calibre12">Gele gele hiçbir canlının geri dönemeyeceği yere geldim. Gişenin üstünde</span> <span class="calibre13">“</span><span class="calibre12">Dönüş bileti verilmez</span><span class="calibre13">”</span> <span class="calibre12">diye yazılı bir levha asılıydı. Dönüşü olmayan yola girilir mi hiç! Elindeyse girme bakalım, biz daha doğduğumuz zaman dönüşü olmayan yola girmemiş miydik? Yine de dönüşü olmayan yolculuğa çıkmamak için başka yollar arayacaktım ama bulunduğum o geniş yerin tek çıkış yolu vardı ve yolun kıyısına dikilmiş işaret levhasında</span> <span class="calibre13">“</span><span class="calibre12">Tek Yol</span><span class="calibre13">”</span> <span class="calibre12">ve bu yazının altında da herhalde Türklerden başkaları da anlasın diye</span> <span class="calibre13">“</span><span><span class="calibre12">One</span></span> <span class="calibre12"><span>Way</span></span><span class="calibre13">”</span> <span class="calibre12">yazılıydı. Bütün tek yollardan nefret ederim Eşekarısı... Ama ne gelir elimden?</span></p>

    <p class="MsoNormal2"><span class="calibre12">Gişenin önünde ölüler kuyruğa girmişti. Ben de kuyrukta sıramı aldım. Gişede bir melek vardı, sarışın bir melek... Meleğe el salladım uzaktan. Çünkü tanıyordum O'nu. Sen şimdi her zamanki gibi yine atıyorum sanacaksın, ama inan ki doğru... Gişedeki kızı, sağlığımdan tanıyordum; O gerçekten de Melek'ti, yani kızın adı Melek'ti... Sağlığında hep gişe memurluğu yapardı. Ne zaman öldüğünü bilmiyordum; demek Melek gencecik ölmüş... O kerte çok el salladım ki, sonunda beni gördü. Gülümseyerek beni çağıracağını sanırken o bir meleğe hiç yakışmayan asık suratla başını önüne eğdi. Ben o zaman, dünyadaki içten ilişkilerimize güvenerek,</span></p>

    <p class="MsoNormal2"><span class="calibre12">“Kız <span>Meleek</span>!” diye seslendim. Ortalığı sarsan bir ses gürledi:</span></p>

    <p class="MsoNormal2"><span class="calibre12">“Kendine gel! Ciddiyetini takın, sululuk etme sakın!”</span></p>

    <p class="MsoNormal2"><span class="calibre12">Sesin sahibi görünmüyordu; sanki bulutların arasına gizlenmiş bir hoparlörden geliyordu ses.</span></p>

    <p class="MsoNormal2"><span class="calibre12">Yavaş yavaş sıra bana geliyordu, önümdekilerin ne yaptıklarını özenle gözlemeye çalıştım. Sırası gelene bizim Melek fısıldayarak bir şey soruyordu. Aldığı yanıta göre, ellerine renkli kâğıt veriyordu, bunlar bilet olacaktı. Tek Yol yazılı levhanın altında duran birisi, gelenlere ellerindeki renkli kâğıtlara göre, bağırarak gidecekleri yeri söylüyordu:</span></p>

    <p class="MsoNormal2"><span class="calibre12">“Birinci <span>mevkiii</span>...”</span></p>

    <p class="MsoNormal2"><span class="calibre12">“<span>Paradiii</span>...”</span></p>

    <p class="MsoNormal2"><span class="calibre12">“Lüks koltuk...”</span></p>

    <p class="MsoNormal2"><span class="calibre12">“<span>Locaaa</span>...”</span></p>

    <p class="MsoNormal2"><span class="calibre12">“Koltuk...”</span></p>

    <p class="MsoNormal2"><span class="calibre12">“Onur locası...”</span></p>

    <p class="MsoNormal2"><span class="calibre12">Gişedeki bizim Melek'in önüne gelen kişiye ne fısıldadığını duyamıyordum. Sıra bana geldi.</span></p>

    <p class="MsoNormal2"><span class="calibre12">“Melek yahu, beni tanımadın mı?” dedim. Duymazdan gelip bana da fısıldadı:</span></p>

    <p class="MsoNormal2"><span class="calibre12">“Kartınızı verin.”</span></p>

    <p class="MsoNormal2"><span class="calibre12">“Ne kartı?”</span></p>

    <p class="MsoNormal2"><span class="calibre12">“Tavsiye kartınız yok mu?”</span></p>

    <p class="MsoNormal2"><span class="calibre12">“<span>Tüüüü</span>, yahu burada da mı tavsiye, burada da mı iltimas? Artık bu olmaz!”</span></p>

    <p class="MsoNormal2"><span class="calibre12">Melek, adımı soyadımı sorup öğrendikten sonra,</span></p>

    <p class="MsoNormal2"><span class="calibre12">“Bekleyin biraz...” dedi.</span></p>

    <p class="MsoNormal2"><span class="calibre12">Bir düğmeye bastı. Orda her şey elektronikti. Düğmeye basmasıyla, yürüyen rayla önüne kabarık bir dosya geldi.</span></p>

    <p class="MsoNormal2"><span class="calibre12">“Dosyanız gebe...” dedi.</span></p>

    <p class="MsoNormal2"><span class="calibre12">Dosyanın üzerine basılı kırmızı çift ayla</span> <span class="calibre13">“</span><span class="calibre12">Çok gizlidir</span><span class="calibre13">”</span> <span class="calibre12">damgasını gördüm.</span></p>

    <p class="MsoNormal2"><span class="calibre12">Dosyayı açıp, bir dosyadaki resme ve yazılara bakıyor, bir yüzüme bakarak mırıldanıyordu:</span></p>

    <p class="MsoNormal2"><span class="calibre12">“<span>Hmmmm</span>... <span>Haaaa</span>! <span>Ooooo</span><span>!...</span> <span>Hımmmm</span>... <span>Yaaa</span>... <span>Hohohooo</span>... <span>Hmmm</span>... <span>Vayyy</span>...”</span></p>

    <p class="MsoNormal2"><span class="calibre12">Sanki beni tanımazmış gibi,</span></p>

    <p class="MsoNormal2"><span class="calibre12">“Demek o sizsiniz?” dedi.</span></p>

    <p class="MsoNormal2"><span class="calibre12">Evet, o benim...</span></p>

    <p class="MsoNormal2"><span class="calibre12">Yine bir düğmeye bastı. Yanında birden bir Zebani belirdi. Zebaniye,</span></p>

    <p class="MsoNormal2"><span class="calibre12">“Alın bunu, sorgu salonuna götürün! Tehlikeli ve azılı... Dikkatli olun!”</span></p>

    <p class="MsoNormal2"><span class="calibre12">Sanki kaçacakmışım ve sanki buradan kaçılabilirmiş gibi Zebani koluma sıkıca yapışıp sürükleyerek götürdü, önümüzde kendiliğinden açılan bir kapıdan içeri itti beni. Ben içeri girer girmez birden duvardan uzanan iki el kıskaç gibi bileklerime yapıştı.</span></p>

    <p class="MsoNormal2"><span class="calibre12">“Kimsin sen?”</span></p>

    <p class="MsoNormal2"><span class="calibre12">O kalın ses yine gürledi:</span></p>

    <p class="MsoNormal2"><span class="calibre12">“Adaletin pençesi...”</span></p>

    <p class="MsoNormal2"><span class="calibre12">“Burada da mı yahu...” diye söylendim. O madensel ses yanıt verdi yine:</span></p>

    <p class="MsoNormal2"><span class="calibre12">“Adaletin kolu uzundur; değil <span>Tahtalıköy'e</span> cehennemin dibine gitsen yetişir.”</span></p>

    <p class="MsoNormal2"><span class="calibre13">“</span><span><span class="calibre12">Tahtalıköy'e</span></span> <span class="calibre12">yetişmek de bir iş mi? Tahtakale'ye yetişsin de görelim.</span><span class="calibre13">”</span> <span class="calibre12">içimden böyle geçirdim ama neme gerek maydanozlu börek, ağzımı açıp bir şey söylemedim.</span></p>

    <p class="MsoNormal2"><span class="calibre12">Nedense bu adaletin uzun kolu ve güçlü pençesi de tavsiyelilere, iltimaslılara değil, benim gibi garibanlara yetişiyordu.</span></p>

    <p class="MsoNormal2"><span class="calibre12">Girdiğim salonda başkaları da vardı. Şöyle bir bakındım, tanıdık birini bulamadım. O büyük salondan, üstünde</span> <span class="calibre13">“</span><span class="calibre12">Sorgu odası</span><span class="calibre13">”</span> <span class="calibre12">yazılı bir yere geçiliyordu. Kapının sağında gözleri bağlı eli terazili bir satıcı kadın duruyor ve alıcı çekmek için sesleniyordu:</span></p>

    <p class="MsoNormal2"><span class="calibre12">“Haydi, beğen beğen al, seç seç al<span>!..</span> Kabağına para yok... En küçüğü kan kırmızı... Almasan da bak, bakması parayla değil...”</span></p>

    <p class="MsoNormal2"><span class="calibre12">Yanımda duran birine,</span></p>

    <p class="MsoNormal2"><span class="calibre12">“Bağışlayın, dedim, biliyor musunuz kim bu kadın?”</span></p>

    <p class="MsoNormal2"><span class="calibre12">“Adalet Tanrıçası...” dedi. “Kurban olayım, güzel kadınmış...”</span></p>

    <p class="MsoNormal2"><span class="calibre12">“Elinde terazi var, ne tartıyor böyle?”</span></p>

    <p class="MsoNormal2"><span class="calibre12">“Adalet...”</span></p>

    <p class="MsoNormal2"><span class="calibre12">“Gözleri neden bağlı<span>?...</span>”</span></p>

    <p class="MsoNormal2"><span class="calibre12">“Hak geçmesin, haksızlık yapmasın diye... Gözlerini bağlamışlar ki, ne de olsa kadın ya, karşısına yakışıklı bir erkek suçlu getirilirse gönlüne kapılıp da cezayı azaltmasın diye...”</span></p>

    <p class="MsoNormal2"><span class="calibre12">“Öyleyse bu adaleti bir erkeğe tarttırsalardı...”</span></p>

    <p class="MsoNormal2"><span class="calibre12">“Bir güzel kızı suçlu diye erkeğin karşısına getirince <span>n'olacak</span>?”</span></p>

    <p class="MsoNormal2"><span class="calibre12">Adama verdiği bilgiler için teşekkür ettim. Sorgu odasına girmek için çoktan beri burada beklediğinden buraya değin çok şey öğrenmiş.</span></p>

    <p class="MsoNormal2"><span class="calibre12">Elinde adalet <span>tarazisi</span> olan Tanrıça, bir pazaryeri satıcısı gibi durmadan alıcı çağırıyordu:</span></p>

    <p class="MsoNormal2"><span class="calibre12">“Bizde kabak yok... Seç seç al<span>!..</span>”</span></p>

    <p class="MsoNormal2"><span class="calibre12">“Nedir bu sattığı?” diye sordum. Tanış olduğumuz adam,</span></p>

    <p class="MsoNormal2"><span class="calibre12">“Adalet Tanrıçası ya bu... Adalet tastamam yerini bulsun diye avukat veriyor sanıklara...”</span></p>

    <p class="MsoNormal2"><span class="calibre12">“Seç seç al diye bağırıyor?”</span></p>

    <p class="MsoNormal2"><span class="calibre12">“Herkesin parasına göre avukat... Paran çoksa, ünlü bir hukuk profesörünü avukat tutarsın... Ya da eski adalet bakanlarından birini... Paran azsa, yeni yeni tüylenmeye başlayan bir genç avukatı…”</span></p>

    <p class="MsoNormal2"><span class="calibre12">“Param yoksa?”</span></p>

    <p class="MsoNormal2"><span class="calibre12">“O zaman işin Allah'a kalmış demektir...”</span></p>

    <p class="MsoNormal2"><span class="calibre12">“Yani yandık diyorsun...”</span></p>

    <p class="MsoNormal2"><span class="calibre12">Gördüğüm bir olay beni çok şaşırttı. Biraz <span>kamburumsu</span>, sivri sakallı zayıf bir adam, Adalet Tanrıçasına arkasından yaklaşıyor, Tanrıçanın yerlerde uzanan ipekli tuvaletinin eteğini kaldırıp, oradan içeriye bakıyordu. Kafasını ikide bir dışarı çıkarıp yine içeri sokuyordu. Bir elinde terazi tutan ve müşteri çekmek için çığırtkanlık yapmakta olan Adalet Tanrıçası, sanki sinek kovalarmış gibi ikide bir eliyle arkasındaki o herifi kovalamaya çalışıyor, eteğinin altına bir şaplak indiriyor, yine kendi işine bakıyordu.</span></p>

    <p class="MsoNormal2"><span class="calibre12">“Beyefendi, kimdir bu herif Tanrıçanın eteğinin altına ikide bir başını sokan?” diye sordum.</span></p>

    <p class="MsoNormal2"><span class="calibre12">“<span>Haaa</span>, O mu? Ahlaksız, namussuz, alçak bir yaratık... Tanımadınız mı, Şeytan işte...”</span></p>

    <p class="MsoNormal2"><span class="calibre12">“Neye kadıncağızın eteğinin altına başını sokuyor?”</span></p>

    <p class="MsoNormal2"><span class="calibre12">“Tanrıçanın <span>kıçını</span> seyretmek için... Adalet Tanrıçası da, Şeytan ileriye gidince, eliyle şaplağı indiriyor.”</span></p>

    <p class="MsoNormal2"><span class="calibre12">“İleriye gitse nereye dek gider ki...”</span></p>

    <p class="MsoNormal2"><span class="calibre12">“Tek <span>yol'dur</span>...”</span></p>

    <p class="MsoNormal2"><span><span class="calibre12">Mübaşirlik</span></span> <span class="calibre12">görevi yapan bir melek, sorgu sırası gelenleri, seslenerek içeri çağırıyordu. Sorgu odasından kulak tırmalayıcı, can paralayıcı sesler geliyordu ki, bu seslere yürek dayanmaz...</span></p>

    <p class="MsoNormal2"><span class="calibre12">“<span>Aaaah</span>, yandım...”</span></p>

    <p class="MsoNormal2"><span class="calibre12">“Yeter, vurma <span>ağbi</span>... Bittim be, bittim...”</span></p>

    <p class="MsoNormal2"><span class="calibre12">“Ayağını öpeyim artık vurma...”</span></p>

    <p class="MsoNormal2"><span class="calibre12">“<span>Bokunu</span> yiyeyim <span>ağbi</span>... Hepsini söyledim <span>ağbi</span>... Ben yaptım <span>ağbi</span>...”</span></p>

    <p class="MsoNormal2"><span class="calibre12">“Siz ne derseniz öyle <span>ağbi</span>...”</span></p>

    <p class="MsoNormal2"><span class="calibre12">“<span>Allaaah</span><span>!..</span> Acıyın be Allah diyorum... Duy beni Allah'ım, duy...”</span></p>

    <p class="MsoNormal2"><span class="calibre12">Bu bağıranlara yanıt verilmiyor, ancak yanıt yerine</span> <span class="calibre13">“</span><span class="calibre12">çat, <span>çut</span>... şak<span>!..</span> küt... <span>pat</span>...</span><span class="calibre13">”</span> <span class="calibre12">gibi sesler duyuluyordu. Ama o</span> <span class="calibre13">“</span><span class="calibre12">Allah</span><span class="calibre13">”</span> <span class="calibre12">sesi gelince, Allah'a yalvarana şu yanıt verildi:</span></p>

    <p class="MsoNormal2"><span class="calibre12">“Allah mı? Ulan Allah bu dolapta bak, üstteki rafta...”</span></p>

    <p class="MsoNormal2"><span class="calibre12">“<span>Tuuu</span><span>!!..</span> Tövbe Yarabbi! Ulan Allah bir duyarsa bunu söyleyenleri analarını<span>......</span> <span>ağlatır</span> be! Hem de duyar elbet...</span></p>

    <p class="MsoNormal2"><span class="calibre12">Tanış olduğumuz adam,</span></p>

    <p class="MsoNormal2"><span class="calibre12">“Duymasına duyar ama bir şey yapmaz, çünkü sorguyu yürütenler kendi adamlarıdır... “dedi.</span></p>

    <p class="MsoNormal2"><span class="calibre12">O adama</span></p>

    <p class="MsoNormal2"><span class="calibre12">“Bağışlayın beyefendi, acaba ne oluyor içerde?” diye sordum.</span></p>

    <p class="MsoNormal2"><span class="calibre12">“İlahi adalet yerini buluyor...” dedi.</span></p>

    <p class="MsoNormal2"><span class="calibre13">“</span><span><span class="calibre12">Kıçını</span></span> <span class="calibre12">şeytana dikizleten, gözü bağlı adalet tartan karının adaleti elbet böyle olur...</span><span class="calibre13">”</span> <span class="calibre12">diye düşündümse de, korkudan sesimi çıkaramadım.</span></p>

    <p class="MsoNormal2"><span class="calibre12">Beyefendi sağlığınızda ne iş yapardınız? <span>diye</span> sordum.</span></p>

    <p class="MsoNormal2"><span class="calibre12">“Seksüel <span>prodüktördüm</span>...” dedi.</span></p>

    <p class="MsoNormal2"><span class="calibre12">“Bu nasıl bir meslek, bilemedim. Yüksek bir memurluk filan olacak, hangi bakanlığa bağlı<span>?..</span>”</span></p>

    <p class="MsoNormal2"><span class="calibre12">“Her bakanlıkta parmağımız vardır efendim.”</span></p>

    <p class="MsoNormal2"><span class="calibre12">“Çok <span>güzeeeel</span>... Yani özel girişim midir, yoksa KİT'lerden mi, kamu iktisadi teşekkülü hani...”</span></p>

    <p class="MsoNormal2"><span class="calibre12">“Seksüel prodüktörlüğü nasıl bilmezsiniz<span>?,</span> özel girişimdir, ama her alanda etkimiz vardır. Seksüel <span>prodüktörlüğe</span>, muhabbet tellallığı, beyaz kadın ticareti filan da denilir... Aşağı düzeydekiler <span>gavat</span> <span>yada</span> <span>dümbük</span> de derler...”</span></p>

    <p class="MsoNormal2"><span class="calibre12">“Yani şu halkın <span>pezevenk</span> dediği mi?”</span></p>

    <p class="MsoNormal2"><span class="calibre12">Yılış yılış güldü. Adamın mesleğini anlamıştım artık. Tam bu sırada <span>mübaşirlik</span> yapan melek, künyesini seslenerek seksüel <span>prodüktörü</span> sorgu odasına çağırdı. Kısa süre sonra o her yanı zangırdatan ilahi adaletin sesini duyduk:</span></p>

    <p class="MsoNormal2"><span class="calibre13">“</span><span class="calibre12">Doğumevinde senin doğduğun anda başka bir çocuk daha dünyaya gelmişti. Doğum odasında hemşireler bir yanlışlık yaparak seni öteki çocuğun annesine, öteki çocuğu da senin annene verdiler. <span>Bu yüzden sen, öteki çocuk için yazdığımız alın yazısını yaşadın, öteki çocuk ise senin için yazdığımla yazgıyı yaşadı, işte bu yüzdendir ki, öteki çocuk bir <span>gavvat</span> ve sen de çok büyük bir insan olacak iken, yanlışlık sonucu sen o çocuğun yerine bir <span>gavvat</span> oldun, öteki çocuk da senin yerine büyük bir insan oldu.</span> Altmış beş yıl yaşayıp öldüğünde, artık bu haksızlık düzeltilecek, hak yerini bulacak, sonunda adalet gerçekleşecektir.</span><span class="calibre13">”</span></p>

    <p class="MsoNormal2"><span class="calibre12">Seksüel <span>prodüktör</span> sorgu yargıcının yanından çıktı. Cennete götürülüyordu, ama suratı öyle asıktı ki, sanki cehenneme gönderiliyormuş gibi... Önümden geçerken,</span></p>

    <p class="MsoNormal2"><span class="calibre12">Gözün aydın... <span>dedim</span>, iki elini yukarı açıp,</span></p>

    <p class="MsoNormal2"><span class="calibre12">“Bu ne biçim kurban olduğum adalettir yahu, dedi, bana kırk yıl muhabbet tellallığı yaptırmadan bu adalet yerini bulamaz mıydı?”</span></p>

    <p class="MsoNormal2"><span class="calibre12">Oradakilerden biri,</span></p>

    <p class="MsoNormal2"><span class="calibre12">“Yine şansın varmış ki erken ölmüşsün, dedi, ya doksan yıl yaşadıktan sonra düzeltselerdi bu yanlışlığı...”</span></p>

    <p class="MsoNormal2"><span class="calibre12">Seksüel <span>prodüktör</span> yürüdü, cennete gitti. Arkasından bir kalın ses duyuldu:</span> <span class="calibre13">“</span><span class="calibre12">Hikmetinden sual olunmaz!</span><span class="calibre13">”</span></p>

    <p class="MsoNormal2"><span class="calibre12">Mübaşir melek,</span></p>

    <p class="MsoNormal2"><span class="calibre12">“Ölmüş <span>Eşşeeeek</span>!” diye seslendi.</span></p>

    <p class="MsoNormal2"><span class="calibre12">“Buradayım!”</span></p>

    <p class="MsoNormal2"><span class="calibre12">Sorgu odasına aldılar.</span></p>

    <p class="MsoNormal2"><span class="calibre12">Sorgu yargıcının arkasında, <span>duvarada</span> ki çerçevesi yaldızlı levhada şu yazı vardı:</span></p>

    <p class="MsoNormal2"><span class="calibre13">“</span><span class="calibre12">Adalet mülkün, mülk de adaletin temelidir</span><span class="calibre13">”</span></p>

    <p class="MsoNormal2"><span class="calibre12">Sorgu yargıcı adımı, soyadımı, baba adımı sorduktan sonra,</span></p>

    <p class="MsoNormal2"><span class="calibre12">“Nerde doğdun?” dedi.</span></p>

    <p class="MsoNormal2"><span class="calibre12">“Sanırım yatakta...” dedim.</span></p>

    <p class="MsoNormal2"><span class="calibre12">Beylik soruları yanıtlamamdan sonra,</span></p>

    <p class="MsoNormal2"><span class="calibre12">“<span>Tahtalıköy'e</span> hangi maksatla geldin?” dedi.</span></p>

    <p class="MsoNormal2"><span class="calibre12">Birden şaşırdım, çünkü bu soru hiç düşünmediğim bir konudaki bir sürprizdi benim için.</span> <span class="calibre13">“</span><span class="calibre12">Turistik maksatla...</span><span class="calibre13">”</span> <span class="calibre12">diyemezdim ya...</span></p>

    <p class="MsoNormal2"><span class="calibre12">“Özgürlüğü seçtim...” dedim.</span></p>

    <p class="MsoNormal2"><span><span class="calibre12">“Suçun, güneşe karşı işemek.”</span></span></p>

    <p class="MsoNormal2"><span class="calibre12">“Kötü niyetim yoktu. Saygısızlık olmasın diye arkamı dönmemiştim.”</span></p>

    <p class="MsoNormal2"><span class="calibre12">“Ne iş yaparsın?”</span></p>

    <p class="MsoNormal2"><span class="calibre12">Bu soruyu yanıtlamak zordu.</span></p>

    <p class="MsoNormal2"><span class="calibre12">“Fırsat buldukça yazarım...” dedim.</span></p>

    <p class="MsoNormal2"><span class="calibre12">“Neler yazarsın?”</span></p>

    <p class="MsoNormal2"><span class="calibre12">Bu soruyu geçiştirmek istediğim için,</span></p>

    <p class="MsoNormal2"><span class="calibre12">“Şundan bundan...” dedim. Tutanak yazıcısına yazdırttı:</span></p>

    <p class="MsoNormal2"><span class="calibre12">Yaz kızım:</span> <span class="calibre13">“</span><span class="calibre12">Sanığın ikrar ve itirafından da anlaşılacağı üzere şundan bundan demekle...</span><span class="calibre13">”</span></p>

    <p class="MsoNormal2"><span class="calibre12">Sözünü kesip,</span></p>

    <p class="MsoNormal2"><span class="calibre12">“Yani, dedim, havadan sudan demek istemiştim.”</span></p>

    <p class="MsoNormal2"><span class="calibre12">Yaz kızım,</span> <span class="calibre13">“</span><span class="calibre12">Sanık havadan sudan demekle, memleketin son derecede ciddi ve önemli sorunlarını, her zamankinden daha çok birlik ve beraberlik içinde bulunmamız...</span><span class="calibre13">”</span></p>

    <p class="MsoNormal2"><span class="calibre12">“Ama efendim, yazmadım ki... Yazacaktım.”</span></p>

    <p class="MsoNormal2"><span class="calibre12">“Ha yazdın, ha yazacaktın... Niyet ettin mi, etmedin mi?”</span></p>

    <p class="MsoNormal2"><span class="calibre12">“Niyet etmesine ettim ama havadan sudan yazacaktım.”</span></p>

    <p class="MsoNormal2"><span class="calibre12">“Tamam... Havadan ne demek, ticaret işlerimiz... Sudan ne var? Ekonomimiz...”</span></p>

    <p class="MsoNormal2"><span class="calibre12">“Efendim, benimki havacıva...”</span></p>

    <p class="MsoNormal2"><span class="calibre12">“Havacıva, öyle mi? Yani montaj endüstrisi... <span>Hıhm</span>... Şundan bundan yazarsın, havadan sudan yazarsın, havacıva yazarsın... Başka neler yazarsın?”</span></p>

    <p class="MsoNormal2"><span class="calibre12">“Yazmam efendim.”</span></p>

    <p class="MsoNormal2"><span class="calibre12">“Yazarsın, <span>yazarsııın</span>... Sen yazmadan duramazsın. Söyle, ne yazarsın?”</span></p>

    <p class="MsoNormal2"><span class="calibre12">“Mektup yazarım.”</span></p>

    <p class="MsoNormal2"><span class="calibre12">Sorgu yargıcı yanındakilerle fiskos ettikten sonra, cehennemin dibine gönderileceğim bana bildirildi.</span></p>

    <p class="MsoNormal2"><span class="calibre12">Sorgu yargıcı sordu:</span></p>

    <p class="MsoNormal2"><span class="calibre12">“Ne dersin?”</span></p>

    <p class="MsoNormal2"><span class="calibre12">“Allah derim.”</span></p>

    <p class="MsoNormal2"><span class="calibre12">“Burada mahkemenin mehabetini haleldar eder şekilde konuşamazsın. Hukuki konuş<span>!..</span>”</span></p>

    <p class="MsoNormal2"><span class="calibre12">Yani ağdalı sözcüklerle ve uzun cümlelerle en anlaşılmaz biçimde konuşmamı istiyordu. Dünyadaki yargılanmalarımdan aklımda kalan son derecede hukuksal sözler etmeye başladım:</span></p>

    <p class="MsoNormal2"><span class="calibre12">“Yüksek heyetinizin takdir buyuracağı veçhile, Tahtalıköy ceza kanununda hangi hallerde muhakemenin gizli cereyan edeceği <span>maddei</span> mahsus ile tayin edilmiş olmakla işbu derdesti <span>rüiyyet</span> <span>davanuı</span>...”</span></p>

    <p class="MsoNormal2"><span><span class="calibre12">Keeeess</span></span><span class="calibre12">! <span>diye</span> bağırdı yargıç. Ben de kestim <span>ve,</span> “Yaşasın adalet!” diye bağırdım.</span></p>

    <p class="MsoNormal2"><span class="calibre12">İşte sevgili Eşekarısı, burası böyle ve durumlar da böyleyken böyle; yani siz orda nasılsanız, biz de burada öyleyiz... Sizler nasılsınız? Sizlerden ne haber? Bizim mahalleye geçen bayramdan beri çöpçü uğradı mı? Sular halâ kesik mi? Elektrikleriniz, benim orda olduğum zamanki gibi, yine günde üç beş kez kesilip ışık göz kırpıyor mu? Sokaklarınız yine lağım sularıyla göllenip sulanırken, sağlık bakanınız bulaşıcı hastalıklara karşı gereken önlemler alındı diyor mu? Başbakan falan şeyin fiyatına zam yapılmayacak diye halka söz verip, karaborsacılara da hemen yapılacak zammın işaretli müjdesini vererek, mal toplayan karaborsacılara milyarlar kazandırıyor mu?</span></p>

    <p class="MsoNormal2"><span class="calibre12">Özlemle gözlerinden, iğnenden öperim sevgili Eşekarısı.</span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
