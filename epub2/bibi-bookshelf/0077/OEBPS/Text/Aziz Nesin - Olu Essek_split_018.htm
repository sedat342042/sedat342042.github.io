<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_34"><a class="pcalibre calibre2 pcalibre1" id="_Toc384133111">ONYEDİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133112">(Bir Ölünün Nasıl Kendi Kendisinin Katili Olduğunu Anlatır.)</a></h1>
    </div>

    <p class="MsoNormal2"><span class="calibre12">Değerli Eşekarısı,</span></p>

    <p class="MsoNormal2"><span class="calibre12">Kimsenin benimle ilgilendiği yok burada. Beni <span>Morg'ta</span> unuttular sanırım. Ama ölüler, tıpkı dünyada kendini yaşıyor sananlar gibi</span> <span class="calibre13">“</span><span class="calibre12">Ben de varım... Buradayım... Yaşıyorum...</span><span class="calibre13">”</span> <span class="calibre12">diye bağıramaz, bağırsalar bile seslerini duyurup haklarını arayamazlar ki... Doğrusunu istersen, bu ölüm olayını ben hiç yadırgamadım. Çünkü yaşıyorum sandığım zamandakinden pek bir ayrımı yok. Ha kendini yaşıyorum sanmışsın da bizi yönetenlere bunu anlatamamışsın, ha ölmüşsün. Ne ayrımı var iki gözüm? Biz ölmeden önce ölmüşüz de haberimiz yokmuş... Bunu ancak ölünce anladım. Er geç bir gün elbet sen de bu gerçeği anlayacaksın.</span></p>

    <p class="MsoNormal2"><span><span class="calibre12">Morg'taki</span></span> <span class="calibre12">ölülerle konuşup söyleşerek kendimi avutuyorum burada. Az önce bir genç erkek ölü getirdiler. Yirmi iki yaşındaymış. Konuşkan bir delikanlı, ölümü öyle ilginç ki, sana yazmadan edemedim. Çok da tatlı anlatıyor başından geçenleri. Uzun uzun anlattı. O'nun anlattıklarını sana ileteceğim ama biraz kısaltarak. Anlatış biçimini değiştirmemeye, sanki O'nun ağzından dinliyormuşsun gibi anlatmaya çalışacağım. Söze ilkin künyesini okuyarak başladığına göre, askerliğini daha yeni bitirmiş olacak ki, ordudaki alışkanlığı sürüyor. Genç ölünün ağzından dinle nasıl öldüğünü:</span></p>

    <p class="MsoNormal2"><span class="calibre13">“</span><span class="calibre12">Çorum'un İskilip ilçesinden Şevket oğlu Hüseyin Tokay... Başıma bütün bu gelenler kan gütme yüzünden. Benim kan güttüğüm ney yok. Gelgelelim, hasımlar bırakmıyor ki... Bizim evden beş kişiyi öldürmüşler, kanmamışlar. Erkek olaraktan bir ben kaldım bizim evde ocağı yandıracak<span>..</span> Beni de öldürdüler mi ocağımız sönecek. Bizimkiler de zamanında onlardan üçünü vurmuş. Her neyse, bir iştir olmuş bitmiş, artık barış görüş olalım, diyorsak da anlatamıyoruz. Kan gütme, evi ocağı söndürmeden, soyunu kurutmadan bitmezmiş. Bizim soydan bitek er kişi <span>kalmamasıya</span> bu kan gütme sürecekmiş ille de... Çocukluğumdan beri can korkusu içinde büyüdüğümden, saklayacak değilim ya, çok bir korkağımdır. Vurucu kırıcı değilimdir. Bana kalsa gene koruyamazdım canımı ya, anam kadın kanatlarını gerdi üstüme de, öldüğüm zamanki yaşıma dek yaşayabildim. Düşmanlarımız vuracak diye okula neye gidemedim. Hep anamın eteği dibinde yaşadıysam da gene de kan güdücülerden kurtuluşum olmadığını biliyorum. Bir kaç kez pusu kurup üstüme vardılarsa da, demek dünyada daha içecek suyum, yiyecek ekmeğim varmış ki, postu deldirmeden kurtuldum.</span></p>

    <p class="MsoNormal2"><span class="calibre12">Askerlik görevimi bitirmeye üç beş hafta kala, anam kadın bana elden bir mektup gönderdi. Elden göndermesi, yazdırdıklarını başkaları duyup öğrenmesin diye... Mektubunda diyor ki:</span> <span class="calibre13">“</span><span class="calibre12">Evimin, ocağımın <span>bi</span> denesi, benim kolum kanadım biricik oğlum. Bu doğup <span>böyüdüğün</span> <span>anababa</span> ocağında sana solunacak hava, içecek su bırakmadılar. Düşmanlarımızın gözleri <span>kör'ossun</span>. Buraya hiç dönmeden doğru <span>böyük</span> bir kente var, orda adını sanını değiştirip başka bir kişi donuna bürünüp kentin kalabalığında yit git ki seni hiçbir kan güdücü bulamaya. Evlen, ev bark kur, orda ocağını tüttür, kuşağını sürdür. Yerini yurdunu kimselere demeden beni de gizliden oraya çağırtırsan, kuş olur uçar, varırım yanına. O zamana dek bana da işini, işyerini bildirme.</span><span class="calibre13">”</span></p>

    <p class="MsoNormal2"><span class="calibre12">İşte böyle diyor yazdırdığı mektubunda anam. Bir çift öküzümüzle bir kaç <span>evleklik</span> tarlamız vardı Anam kadın onları, satıp parasını da bana göndermiş ki gurbetlere çıkıp kan güdücülerden canımı kurtarayım.</span></p>

    <p class="MsoNormal2"><span class="calibre12">Anamın dediğini yaptım, İstanbul denilen bu yere vardım. Çorum'un <span>Iskilip'inden</span> Şevket oğlu Hüseyin <span>Tokay'lıktan</span> çıkıp başka birinin donuna girmem, başka bir kimlik almam gerekiyor. Anamın gönderdiği para var, para olunca her bir şey olur. Bu İstanbul'da paran oldu mu satın almayacağın şey yoktur, candan namusa dek... Hatta derler ki, bu atom bombası denilen şeyin aslı astan yokmuş, atom bombası yalanmış, uydurmaymış. Neden? Çünkü gerçekten atom bombası yapılmış olsaymış, İstanbul'un Bitpazarı denilen yerinde atom bombalarının kullanılmış elden düşmeleri, Tahtakale denilen yerinde de en yenileri karaborsada satılırmış. Bir şeyin eskisi Bitpazarında, yenisi de Tahtakale karaborsasında satılmıyorsa, öyle bir şeyin kendisi de olmazmış. Eh, ben de elbet bir kafa kâğıdı satın alırım bir yerden.</span></p>

    <p class="MsoNormal2"><span class="calibre13">“</span><span class="calibre12">Eceli yetmeyen hastanın hekim ayağına <span>gelir<span class="calibre14">”</span>miş</span> derler ya, benimki de öyle oldu. Bitirim takımının yurtlandığı çok ucuz bir otelin bir odasında <span>Mesudiye'li</span> <span>Maamıt</span> Yurtsever adlı bir herifle birlikte kalıyoruz. Bir gece odama çıktım. <span>Maamıt</span> Yurtsever çoktan yatmış. Yatmış yatmasına da horlamıyor. Olacak şey değil... Yahu, bu herif öyle bir horlar ki, yanı başında havalanacak uçağın motoru çalışıyor sanırsın. Yattım yatağıma. Lakin her gece herifin horultusunda uyumaya alışmış olduğumdan, o gece sessizlikte bir türlü uyuyamam. <span>N'etsem</span> de <span>Maamıt'ı</span> horlatsam? Bir kaç kez</span> <span class="calibre13">“</span><span><span class="calibre12">Len</span></span> <span class="calibre12"><span>Maamıt</span>... <span>Len</span> Mesudiyeli <span>Maamıt</span>...</span><span class="calibre13">”</span> <span class="calibre12">diye <span>sesettiysem</span> de hiç uyanası yok. Şöyle bir <span>dürteleyim</span> de horlasın dediydim, elimle iteleyince, koca herif kalıp gibi yere düşmez mi! Kaskatı kesilmiş, herif çoktan ölmüş. Otelciyi uyandırdım. <span>Maamıt</span>, üç aylık mı, beş aylık mı odanın kirasını verememiş otelciye. Bunun üzerine otelci, bunun üstünü başını araştırdı ki, parası neyi varsa, borcuna karşılık tutup alsın, üstünden hiç para çıkmadı, üstündeki pılı pırtıyı sokağa atsan, midesi bulanmadan kimse dönüp bakamaz Otelci orasını burasını karıştırırken <span>Maamıt’ın</span> kafa kâğıdını bulunca</span> <span class="calibre13">“</span><span class="calibre12">işte bu iyi... Ben bu kafa kâğıdını birine satar, oda parasını alırım.</span><span class="calibre13">”</span> <span class="calibre12">dedi. Demesiyle ben birden ayıp</span> <span class="calibre13">“</span><span class="calibre12">Aman ağam, bana sat!</span><span class="calibre13">”</span> <span class="calibre12">diye yalvararak bunun eline ayağına vardım. Pazarlığa tutuştuk. Otelcinin istediği kadar para bende yok. Vur aşağı tut yukarı... Sonunda otelci</span> <span class="calibre13">“</span><span class="calibre12">öyleyse kendi <span>kafakâğıdını</span> üste ver al bununkini...</span><span class="calibre13">”</span> <span class="calibre12">dedi. Benim <span>kafakâğıdımı</span> da başka birine satıp oda kirasını tamamlayacak. <span>Kafakâğıdımı</span> verip Hüseyin <span>Tokay'lıktan</span> kurtulmak benim de işime gelir. Neden dersen, benim kim olduğum iyice karışır, bir de bakarsın kan güdücülerim, parayla bir kiralık katil tutarlar, beni diye benim kafa kâğıdımı taşıyan birini vurdurturlar da ben de kurtulurum. Otelciyle anlaştık. Verdim parayla benim kafa kâğıdımı, aldım <span>Maamıt’ın</span> kafa <span>kağıdını</span>. Ondan sonra İskilipli Hüseyin olduğumu tümden unutup Mesudiye'n <span>Maamıt</span> Yurtsever olup çıktım. Kafa <span>kağıdını</span> aldım ya, daha oralarda durur muyum hiç, imim izim bilinmesin diye alıp başımı gittim. Gelgelelim tüm paramı otelciye verdiğimden, hiç param yok. İyi ki yazın ortası da hava sıcak. O geceyi gezi yerinin bahçesinde geçirdim. Devrisi sabahı mı, daha ertesi sabah mı, iş aramak için dolanıyorum ortalarda. Bir alanın kıyısında köylüklerden kopmuş işsizler toplanmış ki, yapı işçisi arayanlar oradan gelip beğendiklerini seçsin. Ben de durdum aralarında. Yanımdaki herif okuduğu gazeteyi yere bıraktı. Ben aldım gazeteyi okuyorum. Amanın, bir de ne görsem gazetede iyi: Ben ölmüşüm... inanmamak olmaz, gazete yazıyor:</span> <span class="calibre13">“</span><span><span class="calibre12">İskilip'li</span></span> <span class="calibre12">Hüseyin Tokay adlı biri Tophane'de falanca otelde kaldığı odada ölü bulunmuş olup, yapılan muayenesinde boğularak öldürülmüş olduğu anlaşılarak polisin <span>kaatilin</span> izi üzerinde bulunup en kısa zamanda <span>kaatilin</span> yakalanacağı<span>..</span></span> <span class="calibre13">“</span> <span class="calibre12">Vay <span>başımaaaa</span>... Ben bu habere sevinsem mi, yerinsem mi, bilemedim. Sevinsem de olur; çünkü kan güdücülerim nasıl olsa gebermiş diye izimi sürmekten vazgeçerler, iyi de, yalandan bile olsa insanın ölmüş olması kendine çok dokunaklı geliyor.</span></p>

    <p class="MsoNormal2"><span class="calibre12">Neyse, ben böylece <span>Mesudiye'li</span> <span>Maamıt</span> Yurtsever donunda yaşamaktayım Arada iş bulursam, ne iş olsa çalışıyorum. Ama iş nerde... Bir gün varsa iş, beş gün yok. Tanrı inandırsın, üç gün mü olmuş, beş gün mü, ağzıma lokma girmemiş, açlıktan kımıldayacak dermanım kalmamış. Olmadık renklerde pırıltılar gözlerimin önünde uçuşmakta, iş arıyorum ya, hani biri çıkıp da</span> <span class="calibre13">“</span><span class="calibre12">Al şu el çantamı yüz adım öteye taşı da on bin lira vereyim</span><span class="calibre13">”</span> <span class="calibre12">dese, çantayı tutacak gücüm bile yok. Alandaki gezi yerine varıp da tahta sıralardan birine uzanayım diye zar zor yürümeye çalışırken, nasıl oldu nasıl bitti hiç anlayamadım, ortalık birden karıştı, o koca alan bir ana baba günü oldu. Her bir yandan bir insan seli bastı ki, <span>töbe</span>, görülmemiş bir şey ve o insan selleri alanın ortasında göllendi. Ben diyeyim, <span>ikiyüzbin</span>, sen de <span>beşyüzbin</span> kişi... Bağırıyorlar, kaçıyorlar, kolalıyorlar... Ne istediklerini, ne dediklerini anlayamıyorum. Birbirlerine vuran vurana... Nedir, neyin nesidir, bilip anladığım yok. Kaçacağım ortalarından, gücüm yok ki kaçayım. Birbirlerine öyle taş fırlatıyor, sopa sallıyorlar ki, sanırsın gerçek savaş var. Yere düşen, yaralanan, bağıran, ağlayan, yardım isteyip yalvaran... Yerlerin tozunu toprağını akan kanlar süpürüyor. Yahu, <span>n'oldu</span> bu insanlara da <span>bü</span> <span>velek</span> sokmuş sığır sürüsü, azmış mandalar gibi o yana bu yana saldırıyorlar?</span></p>

    <p class="MsoNormal2"><span class="calibre12">Kızlı oğlanlı beş on delikanlı önümü kesip içlerinden bir kız sordu:</span></p>

    <p class="MsoNormal2"><span class="calibre12">Neredensin?</span></p>

    <p class="MsoNormal2"><span class="calibre12">Şimdi ben ne desem? İskilip'ten miyim desem, Mesudiye'den mi? Kimliğimi neyimi isterler korkusuyla,</span></p>

    <p class="MsoNormal2"><span class="calibre12">“Mesudiye'denim...” dedim.</span></p>

    <p class="MsoNormal2"><span class="calibre12">“Memleketini soran yok. Sağcı mısın, solcu mu?”</span></p>

    <p class="MsoNormal2"><span class="calibre12">Hiçbir şey anlamadım. Sabah beri bağırdıklarından da bir şey anladığım yok. Evet, Türkçe olmaya Türkçe de, gene de anlaşılmıyor ne diye bağırdıkları</span></p>

    <p class="MsoNormal2"><span class="calibre12">“Bağışlayın, bilemedim ne demektir o?” deyince hep birden üstüme üşüşüp beni sopalamaya başladılar. Bir yandan da “İşte hep böylelerinin yüzünden bütün başımıza gelenler. Nerde, ne yanda olduğunu bilmeyen alçak,” diye bağırıyorlar.</span></p>

    <p class="MsoNormal2"><span class="calibre12">Böyle söylemeleri üzerine, nerde olduğumu, <span>huradan</span> ne yana gidildiğini söylersem belki dayaktan kurtulurum umuduna kapılıp,</span></p>

    <p class="MsoNormal2"><span class="calibre12">“Biliyorum <span>ağbiler</span>, nerde olduğumu, ne yana gidildiğini biliyorum. Çok şükür, Taksim'deyim Allah’ın izniyle ve de şuradan aşağı Kasımpaşa, buradan aşağı da Beşiktaş'a...” diyordum ki, vay ulan <span>bizünle</span> gırgır geçiyor deyip beni öyle bir sopalayıp ezdiler, öyle bir çiğnediler ki ben sığır fışkısının üstünden kamyon tekeri geçmiş gibi yol asfaltının ziftine yapıştım. Artık öldüm diye mi, yoksa acıdılar mı, her ne olduysa beni orda bırakıp başka bir kavgaya daldılar. Kendimi toparlayıp yekinip kalkmak istiyorsam da, ayağım nerde, başım nerde, kolum ne yanda, belli değil ki kendimi yerden toplayım. Kaçarlarken, kovalarlarken üstüme basıp geçenlerin ayakları altında toz olacağım. Davran bre... Ya Allah... Can korkusuyla kendimi yerden toplayıp toparlanıp ayağa dikildim. Sendeleye <span>sendeleye</span> iki üç adım attım atmadım, delikanlılar beni gene kuşattılar. Biri sordu:</span></p>

    <p class="MsoNormal2"><span class="calibre12">“Sağcı mısın?”</span></p>

    <p class="MsoNormal2"><span class="calibre12">Sağcı nedir, solcu nedir, bilmiyorum desem, önceki gibi gene bir araba yükü sopa kıracaklar sırtımda. Bir daha, bilmiyorum, der miyim hiç. Yüzlerine bakıp, hangisini dersem hoşlaşacaklarım anlamaya çalıştım.</span></p>

    <p class="MsoNormal2"><span class="calibre12">“Sağcıyım <span>Allahıma</span> çok şükür...” dedim.</span></p>

    <p class="MsoNormal2"><span class="calibre12">Dememle, arkamdan belime inen bir <span>tepmikle</span> havaya uçtum ve on kulaç öteye düştüm. Nasıl vurup <span>tepmikliyorlar</span>, bunlarda hiç acıma yok.</span></p>

    <p class="MsoNormal2"><span class="calibre12">“Etmeyin <span>ağbiler</span>, ben çoktan bitmişim, bir de siz kıymayın...” diyorsam da dinleyen kim?</span></p>

    <p class="MsoNormal2"><span class="calibre12">Taş desen, kaya desen, taş bile kaya bile bu insan soyu kadar dayanıklı değilmiş. Ben o açlıktan sonra onca sopaya nasıl dayandım yahu...</span></p>

    <p class="MsoNormal2"><span class="calibre12">Beni bırakıp başka bir kavgaya daldıklarında, var gücümü toplayıp kaçmaya başladım. Bıraksalar, sürüne topallaya kaçacağım ya, bırakmıyorlar ki <span>..</span> Gene önüme çıktılar.</span></p>

    <p class="MsoNormal2"><span class="calibre12">“Sağcı mısın, solcu musun?”</span></p>

    <p class="MsoNormal2"><span class="calibre12">Bilmem desem doğuyorlar, sağcıyım desem doğuyorlar. Enayi miyim bir daha sağcıyım, diyeyim?</span></p>

    <p class="MsoNormal2"><span class="calibre12">“Solcuyum hamdolsun...” dedim.</span></p>

    <p class="MsoNormal2"><span class="calibre12">Bindiler tepeme, vur ha vur... Yahu, gene tutturamadık. Ulan, ben ne desem dayaktan kurtulacağım yok. Ağzımı burnumu kan çanağına çevirip savuştular, başka bir savaşa duruştular. Onlardan kurtuldum, başkalarına yakalandım.</span></p>

    <p class="MsoNormal2"><span class="calibre12">“Solcu musun?”</span></p>

    <p class="MsoNormal2"><span class="calibre12">Nasıl olsa her ne desem dövecekler, canım burnuma gelmiş, ölüm <span>ölüm</span> bir ölüm.</span></p>

    <p class="MsoNormal2"><span class="calibre12">“Solcuyum be... <span>N'olacakmış</span>!” diye bağırdım. Çok şükür, bu kez tutturmuşum ama sorgu bitmedi ki...</span></p>

    <p class="MsoNormal2"><span class="calibre12">“Hangisindensin, hangi solculardan?”</span></p>

    <p class="MsoNormal2"><span class="calibre12">Yahu kabir sorgusunu da geçti bu. Sözde kurnazlık edip,</span></p>

    <p class="MsoNormal2"><span class="calibre12">“Elbet sizinkinden...” dedim.</span></p>

    <p class="MsoNormal2"><span class="calibre12">Bir laf dediler, ne demeye geldiğini hiç anlayamadım.</span> <span class="calibre13">“</span><span class="calibre12">Arap turist</span><span class="calibre13">”</span> <span class="calibre12">gibi bir şey deyip bindiler tepeme. Artık bende can mı kaldı... Gene yedi canlıymışım ki ölmedim. Başkaları yakaladı.</span></p>

    <p class="MsoNormal2"><span class="calibre12">“Sağcı mısın, solcu mu?”</span></p>

    <p class="MsoNormal2"><span class="calibre12">Anam kadının bir masalında dediği</span> <span class="calibre13">“</span><span class="calibre12">in misin, cin misin?</span><span class="calibre13">”</span> <span class="calibre12">sorusuna, dünya güzelinin verdiği</span> <span class="calibre13">“</span><span class="calibre12">Ne inim, ne cinim</span><span class="calibre13">”</span> <span class="calibre12">yanıtı aklıma gelip,</span></p>

    <p class="MsoNormal2"><span class="calibre12">“Ne sağcıyım, ne solcuyum, ben de sizin gibi bir beni âdemim...” deyince kurtulacağımı sandımsa da, ne gezer, tekme yumruk, sille tokat döğerek, her ne demeye geliyorsa,</span></p>

    <p class="MsoNormal2"><span class="calibre12">“Vay bilinçsiz <span>pezevenk</span>...” diye bağırdılar. Onlardan biri de,</span></p>

    <p class="MsoNormal2"><span class="calibre12">“Renksiz herif!” diye suratıma tükürdü. Suratımda renk kalmadığından böyle söylediğini sanarak,</span></p>

    <p class="MsoNormal2"><span class="calibre12">“Aman <span>ağbiler</span>, dedim, günlerdir açım... Açlıktan suratımda renk mi kaldı!”</span></p>

    <p class="MsoNormal2"><span class="calibre12">Bu kez daha da kızıp yeniden dayağa giriştiler. Ondan sonra ne oldu, hiç <span>ayımsayamadım</span>. Başıma bir taş mı çarptı, yoksa sopa mı indirdiler, her ne olduysa, o sert vuruştan sonra gözlerim kararıp yere yıkılmamdan sonrasını hiç bilmiyorum. Kendimden geçmişim. Nice zaman orda kaldığımı da bilemiyorum. Beni yerden kaldırıp bir cankurtaran arabasına attıklarında kendime gelir gibi oldumsa da dilimi döndürüp de konuşamıyorum ki...</span></p>

    <p class="MsoNormal2"><span class="calibre12">Cankurtaran bir hastane kapısında durdu. Cankurtaranda benim gibi daha beş on kişi var; kimisi ölü, kimisi de benim gibi yarı ölü... Hastanenin kapıcısı cankurtarandan indirilenleri seçip <span>seçip</span> eliyle uzaktan göstererek ayırıyor:</span></p>

    <p class="MsoNormal2"><span class="calibre12">“Bu ölmüş, bunu karantinaya atın... Bu da handiyse ölecek, boşuna ameliyata çıkarmayın, atın bunu da karantinaya... Yazık, bu daha ölmemiş, bunu çıkarın yukarı, doktor görsün bir... Bu da canlı... Canlıları üst üste yığmayın ulan... Bu canlı sayılmaz artık, atın karantinaya...”</span></p>

    <p class="MsoNormal2"><span class="calibre12">Beni cankurtarandan indirdikten sonra hastane kapısı önüne yere bırakmışlardı. Kapıcı tepemde dikilip baktı bana,</span></p>

    <p class="MsoNormal2"><span class="calibre12">“Bunu da karantinaya atın, ölmüş...” dedi. Aman ölmedim, diyecek derman yok bende. Kımıldayamıyorum ki anlasınlar canlı olduğumu.</span></p>

    <p class="MsoNormal2"><span class="calibre12">Cankurtarandan indirilenleri</span> <span class="calibre13">“</span><span class="calibre12">Bu ölü, bu daha ölmemiş, bu nasıl olsa ölecek, yazık bu diri daha...</span><span class="calibre13">”</span> <span class="calibre12">diye ayırdıktan sonra kapıcı, ölülerin üstünü arayın, kimliği olanların hasta giriş defterine kaydını yaptıktan sonra hepsini karantinaya atın! <span>diye</span> buyurdu.</span></p>

    <p class="MsoNormal2"><span class="calibre12">Buyurduğu adamlardan biri,</span></p>

    <p class="MsoNormal2"><span class="calibre12">“Boşuna ölenlerin kaydını yapmasak, nasıl olsa ölmüşler...” deyince kızıp küplere binen kapıcı,</span></p>

    <p class="MsoNormal2"><span class="calibre12">“Ulan, sen nerde yaşıyorsun hey avanak! Dirinin hesabını kimse sormaz, yaşıyor mu yaşamıyor mu diye aldırmaz da bu memlekette, ölünün hesabını sorarlar, ölünün kaydı yapılmayınca kimin öldüğü nerden bilinip ölü gömülecek?” diye bağırdı.</span></p>

    <p class="MsoNormal2"><span class="calibre12">Üstümü aradılar. Kafa kâğıdımı, yani otel odasında ölen <span>Mesudiye'li</span> <span>Maamıt'ın</span> kafa kâğıdını cebimden alıp, besbelli ölmüştür diye kaydımı yapmak için götürdüler. Beni de bir başka ölüyle birlikte bir el tezkeresine koyup karantina denilen soğuk, bir yere attılar. Oranın soğukluğundan mıdır nedir, gece olunca kendime gelir gibi oldum, doğrulup duvara dayandım. Düşünmeye başladım. Ben ölmedim diye kapıya vurmak var, var ya, bakalım bana inanırlar, sözüme güvenirler mi? Biraz da korktum doğrusu, otel odasında ölenin benim olmadığım anlaşılır diye... <span>En iyisi kimseye bir şey demeden buradan sıvışmak.</span> İyi de, onca dayaktan ölmedim, açlıktan öleceğim, günlerdir açım. Yanımda serili yatan ölülerin ceplerini karıştırdım, elime geçen bozuk paraları cebime doldurdum. Gecenin bir zamanı, karantina pencerelerinden birinin camını kırıp kaçtım oradan.</span></p>

    <p class="MsoNormal2"><span class="calibre12">Her nasıl vurmuşlarsa kafam zonk zonk zonkluyor. Ağrıya dayanılır gibi değil. Sersem sepelek sürüklenirken bir açık çaycı gördüm, bir sabahçı çayevi... Girdim içeri,</span></p>

    <p class="MsoNormal2"><span class="calibre12">“Aman bir çay...” dedim,</span></p>

    <p class="MsoNormal2"><span class="calibre12">Çayın gelmesine kalmadı, bir <span>takım adamlar</span> içeri daldı, ama ne dalış, önlerindeki,</span></p>

    <p class="MsoNormal2"><span class="calibre12">“Kıpırdamayın, eller yukarı!” diye bağırdı.</span></p>

    <p class="MsoNormal2"><span class="calibre12">Ayağa fırlayıp, ellerimizi havaya kaldırdık, ötekilere baktım, korkudan, lodos yelinde kavak yaprakları gibi titriyorlar. Hepsi titrediğine göre, demek titremek gerek. Ben de herkese uyup titreyeceğim ya, titremeye bile gücüm yok. Sonradan öğrendim bu içeri dalanlar sivil polismiş. O günkü kargaşanın kışkırtıcılarını bulmak için arama tarama yapar, kimlik sorarlarmış. Polisler benim de üstümü başımı aradılar. Bende tabanca bıçak değil, topluiğne bile yok. Arama yapan polislerden biri,</span></p>

    <p class="MsoNormal2"><span class="calibre12">“Nedir ulan bu kafan gözün?” dedi.</span></p>

    <p class="MsoNormal2"><span class="calibre12">Ben daha ağzımı açmadan,</span></p>

    <p class="MsoNormal2"><span class="calibre12">“Ver kimliğini!” diye buyurdu.</span></p>

    <p class="MsoNormal2"><span class="calibre12">Kimliğimi, kaçtığım hastanede bıraktığımı söyleyemem ya...</span></p>

    <p class="MsoNormal2"><span class="calibre12">“Yitirdim <span>ağbi</span>...” dedim.</span></p>

    <p class="MsoNormal2"><span class="calibre12">“Atın bunu arabaya...”</span></p>

    <p class="MsoNormal2"><span class="calibre12">Polis arabasında daha benim gibi çok adam var. Hepimizi polis müdürlüğünün geniş bir bodrumuna attılar. Orası tıklım <span>tıklım</span> insan ambarı olmuş. Bir şey sormadan beni orda üç gün tuttular. Neyse ki ekmek su veriyorlar, ötekiler benim gibi değil, hepsi paralı. Dışardan gazete getirtiyorlar, ben de onların gazetelerini okuyorum. Bir sabah gazetede kendi resmimi görmez miyim? Ama hangi kendimi? <span>öyle</span> ya, boğulup öldürülen Hüseyin Tokay mı, yoksa <span>Maamıt</span> Yurtsever mi? Resmimin altında</span> <span class="calibre13">“</span><span class="calibre12">Boğularak öldürülen Hüseyin Tokay</span><span class="calibre13">”</span> <span class="calibre12">yazılı, iyi. Resmim, otelciye bıraktığım <span>kafakâğıdımdaki</span> resim, bu iyi de, öteki gazetedeki haber kötü... <span>öteki</span> gazetede resmim yok ama şöyle bir haber vardı:</span> <span class="calibre13">“</span><span class="calibre12">Tophane'de bir otel odasında boğularak öldürülen kişinin Hüseyin Tokay olmayıp <span>Maamıt</span> Yurtsever adında biri olduğu ve bu kişinin sahte kimlik kullanıp <span>Maamıt</span> Yurtseveri boğarak öldürdüğü...</span><span class="calibre13">”</span> <span class="calibre12"><span>Eyvaaah</span>, şimdi <span>n'olacak</span>?</span></p>

    <p class="MsoNormal2"><span class="calibre12">Sorguya çekmek için bizi bir odaya doldurdular. Sordular bana:</span></p>

    <p class="MsoNormal2"><span class="calibre12">“Adın, soyadın?”</span></p>

    <p class="MsoNormal2"><span class="calibre12">Hüseyin Tokay'ım diyemem, Hüseyin Tokay otel odasına boğularak öldürülmüş... <span>Maamıt</span> Yurtsever'im diyemem, çünkü o da, ya kendisi otel odasında ölmüş, <span>yada</span> Hüseyin Tokay O'nu öldürmüş... <span>Karmakarışık bir durum.</span> Kafa <span>kağıdımı</span> hastaneye bıraktığımdan,</span></p>

    <p class="MsoNormal2"><span class="calibre12">“<span>Maamıt</span> Yurtsever...” dedim.</span></p>

    <p class="MsoNormal2"><span class="calibre12">Ben adımı soyadımı söyleyince, masada oturan ve orada ki polislerin başı olacak biri, bir pislik görmüş gibi yüzünü ekşitip buruşturup,</span></p>

    <p class="MsoNormal2"><span class="calibre12">“Hele şuna bak, şuna... dedi, Yurtsevermiş<span>!..</span> Ulan senin neyine yurt sevmek... Sen kim, yurdunu sevmek kim? Kala kala sana mı kaldı yurtseverlik ulan zibidi.”</span></p>

    <p class="MsoNormal2"><span class="calibre12">Gazetenin yazdığına göre, polis, <span>Maamıt</span> Yurtsever'in izi üzerinde, oysa <span>Maamıt</span> Yurtsever polisin önünde... Beni tanımamalarının sevinciyle sırtararak,</span></p>

    <p class="MsoNormal2"><span class="calibre12">“Haklısın beyim, dedim, estağfurullah... Yurdu sevmek <span>helbet</span> bana kalmamış, haddime mi? Lakin bu soyadını dedemin babasına, kendi haberi bile olmadan bizim oranın nüfus memurluğunda bir memur vermiş. Suç o memurun...”</span></p>

    <p class="MsoNormal2"><span class="calibre12">Ben o beyle böyle konuşurken, polislerden biri,</span></p>

    <p class="MsoNormal2"><span class="calibre12">“Neydi, neydi adın, hele bir daha de bakayım...” dedi.</span></p>

    <p class="MsoNormal2"><span class="calibre12">“<span>Maamıt</span> Yurtsever...” dedim ama korkudan altımı da ıslattım.</span></p>

    <p class="MsoNormal2"><span class="calibre12">“Nerelisin?”</span></p>

    <p class="MsoNormal2"><span class="calibre12">“<span>Mesudiye'li</span>”.</span></p>

    <p class="MsoNormal2"><span class="calibre12">Masada oturana,</span></p>

    <p class="MsoNormal2"><span class="calibre12">“<span>Tamam</span> şefine dedi, Hüseyin Tokay'ı öldüren <span>kaatil</span> sanıklarından biri de bu... Otelci ifadesinde söyledi; boğulan Hüseyin Tokay'la bu <span>Maamıt</span> Yurtsever aynı odada kalıyorlarmış.”</span></p>

    <p class="MsoNormal2"><span class="calibre12">“Haşa!” diye bağırdım.</span></p>

    <p class="MsoNormal2"><span class="calibre12">“Aynı odada kalmıyor muydunuz?”</span></p>

    <p class="MsoNormal2"><span class="calibre12">“Kalıyorduk, ama ben öldürmedim.”</span></p>

    <p class="MsoNormal2"><span class="calibre12">“Öldürmedin de, Hüseyin boğulduktan sonra ne diye otelden kaçtın, bir daha oralarda görünmedin?”</span></p>

    <p class="MsoNormal2"><span class="calibre12">Durumum çok kötü... Ben öldürdüm desem, nasıl olur, kendi kendimi boğup öldürmüş olacağım, durup dururken <span>kaatil</span> sayacaklar; ben öldürmedim desem, öyleyse neden kaçtın, diye soruyorlar. Masada oturan,</span></p>

    <p class="MsoNormal2"><span class="calibre12">“Teker teker öteki sanıkları da çağırın...” dedi.</span></p>

    <p class="MsoNormal2"><span class="calibre12">Odaya ilkin sıskacık, ancak on beş yaşlarında görünen bir oğlanı aldılar. Çocuk, yediği falaka dayağından ayakta duramıyor. Duvara dayıyorlar, pat düşüyor yere. Neyse, oturduğu yerden sorguya çektiler.</span></p>

    <p class="MsoNormal2"><span class="calibre12">“Hüseyin Tokay'ı nasıl öldürdün, bir daha anlat bakalım...”</span></p>

    <p class="MsoNormal2"><span class="calibre12">Oğlan dayağı yiye yiye, Hüseyin Tokay'ı, yani beni nasıl boğarak öldürdüğünü öyle çok anlatmış ki, artık ezberine almış, okul çocuğu ezber okur gibi başladı ezberini okumaya:</span></p>

    <p class="MsoNormal2"><span class="calibre12">“Para vereceğim sana, diye beni kandırıp otel odasına götürdü. Sonra bana</span> <span class="calibre13">“</span><span class="calibre12">Soyun da öyle...</span><span class="calibre13">”</span> <span class="calibre12">dedi.”</span></p>

    <p class="MsoNormal2"><span><span class="calibre12">Töbeee</span></span><span class="calibre12">... Yahu ben ne zaman? Sözde ben oğlanın, haşa buradan, ırzına geçmişim de, sonra oğlanın parasını vermeyince, oğlan da beni boğmuş, öyle kötüme gitti, <span>Maamıt</span> <span>Yurtsever'liğimi</span> neyi unutup,</span></p>

    <p class="MsoNormal2"><span class="calibre12">“<span>Vallaha</span> <span>billaha</span> yalan, benim öyle bir kötü huyum yoktur...” diye bağırdımsa da, masadaki adam,</span></p>

    <p class="MsoNormal2"><span class="calibre12">“Bunu götürün, öteki sanığı getirin!” dedi, Bu kez altmışını geçkin bir herif getirdiler. O da beni, kumar borcumu ödemediğim için boğup öldürdüğünü söyledi. Otel odasında kumara oturmuşuz da, ben ütülmüşüm de, parayı vermemişim de... Herif de beni boğmak zorunda kalmış. Odaya benim, yani Hüseyin Tokay'ın beş katil sanığını getirdiler. Hepsi de yüzüme baka baka beni nasıl boğduğunu anlattı. Yüzlerini gördüğüm kişiler değil, insana olmazmış gibi geliyor ama öyle bir oluyormuş <span>kiiii</span>... Basma gelmeyen bilemez. Hiç değilse onlar, Hüseyin Tokay diye birini öldürdüklerini söylediler. Ya ben? Sopanın altına yatırılınca ben beni nasıl boğup öldürdüğümü öyle bir anlattım ki, sanki o güne dek kendimi yüz kez boğmuşum gibi...</span></p>

    <p class="MsoNormal2"><span class="calibre12">“Anladık, Hüseyin Tokay'ı sen boğup öldürdün peki... Neden boğduğunu da itiraf et...”</span></p>

    <p class="MsoNormal2"><span class="calibre12">Yahu, ben ne desem şimdi... Öteki beş kişi, bir insanın öldürülmesi için gereken bütün nedenleri söylediler. Yeniden dayağa çekecekler korkusuyla,</span></p>

    <p class="MsoNormal2"><span class="calibre12">“Yüksek vicdanınıza kalmış beyim, siz ne derseniz öyle olsun...” dedim.</span></p>

    <p class="MsoNormal2"><span class="calibre12">“Başka kimleri öldürdün?”</span></p>

    <p class="MsoNormal2"><span class="calibre12">“Kimleri uygun görürseniz onları boğmuşumdur...”</span></p>

    <p class="MsoNormal2"><span class="calibre12">“Neden öldürdün?”</span></p>

    <p class="MsoNormal2"><span class="calibre12">Dayaktan kurtulmak için birden bağırdım:</span></p>

    <p class="MsoNormal2"><span class="calibre12">“Kan davası beyim...”</span></p>

    <p class="MsoNormal2"><span class="calibre12">O sırada iki polis, bir adamı oraya getirdi. Bu getirilen adam, benim öldürdüğümü itiraf ettiğim iki kişiden biriymiş Adamın ölmediği anlaşılınca yakalayıp getirmişler. Bunun üzerine beni sorguya çeken,</span></p>

    <p class="MsoNormal2"><span class="calibre12">“Hadi gene şansın varmış, dedi, cinayetin birinden kurtuldun.”</span></p>

    <p class="MsoNormal2"><span class="calibre12">“Eksik olmayın beyim...” dedim.</span></p>

    <p class="MsoNormal2"><span class="calibre12">Masadaki,</span></p>

    <p class="MsoNormal2"><span class="calibre12">“Burada güzel güzel itiraf ediyorsunuz, sonra mahkemeye gidince, yapmadım bilmem, etmedim görmem; inkârdan geliyorsunuz...” dedi.</span></p>

    <p class="MsoNormal2"><span class="calibre12">“Estağfurullah beyim, dedim, beş parmak birbirine benzemez. Siz beni o namussuzlardan bellemeyin. Bende yalan yok... <span>öldürseler</span> sözümden dönmem, öldürdüm öldürdüm, boğdum boğdum, işte o kadar...”</span></p>

    <p class="MsoNormal2"><span class="calibre12">Masadaki,</span></p>

    <p class="MsoNormal2"><span class="calibre12">Faili bulunmamış başka cinayet <span>yak mu</span>? <span>diye</span> adamlarına sorunca, anladım ki beni yeniden falakaya çekecekler, işte o zaman ağlaya ağlaya anlatmaya başladım:</span></p>

    <p class="MsoNormal2"><span class="calibre12">“Müsaade ederseniz beyim, otel odasında boğularak öldürülen Hüseyin Tokay benim...”</span></p>

    <p class="MsoNormal2"><span><span class="calibre12">Kan gütme yüzünden nasıl düşmanlarımdan kaçtığımı, otelciden nasıl ölen <span>Maamıt’ın</span> kafa kâğıdını satın aldığımı, kendi kendimi boğup öldürmeyeceğimi, nasıl sağcıyım deyince, solcuyum deyince ve ne sağcıyım, ne solcuyum ben de bir beni âdemim deyince sora yediğimi, hastane kapıcısının beni ölmüş diye nasıl hastane karantinasına attırdığını, oradan nasıl kaçıp da çayevinde tutulduğumu, hepsini baştan sona anlattım.</span></span> <span class="calibre12">Gözlerimden öyle yaş akıyor ki, taş olsa acır bana... Artık beni bırakırlar derken, yeniden sopaya yatırdılar,</span> <span class="calibre13">“</span><span class="calibre12">ölen benim!</span><span class="calibre13">”</span> <span class="calibre12">diyorum, basıyorlar sopayı,</span> <span class="calibre13">“</span><span class="calibre12">öldüren benim!</span><span class="calibre13">”</span> <span class="calibre12">diyorum gene sopa...</span> <span class="calibre13">“</span><span class="calibre12">ölen de öldüren de benim,</span><span class="calibre13">”</span> <span class="calibre12">sopa...</span> <span class="calibre13">“</span><span class="calibre12">Ben beni öldürdüm</span><span class="calibre13">”</span> <span class="calibre12">sopa...”</span></p>

    <p class="MsoNormal2"><span class="calibre12">Sevgili Eşekarısı, <span>morgtaki</span> delikanlı başından geçenleri işte böylece anlatıp sustu. Bu kez, Peki, sonra neden öldün? <span>diye</span> sordum. Boynunu büküp, insan neden ölür ki, dedi, ben de herkes gibi işte, besbelli ecelim gelmiş olacak...</span></p>

    <p class="MsoNormal2"><span class="calibre12">Ölülerden biri,</span></p>

    <p class="MsoNormal2"><span class="calibre12">“Onca dayak yiyen adama halâ neden öldüğü sorulur mu?” dedi.</span></p>

    <p class="MsoNormal2"><span class="calibre12">Delikanlı bir süre sustuktan sonra ekledi:</span></p>

    <p class="MsoNormal2"><span class="calibre12">“Onlar da, dedi, sizin gibi merak etmişler neden öldüğümü de buraya ondan getirdiler. Hekimler bedenimi parçalayıp neden öldüğümü anlayacaklar. Çok meraklı insanlar, neden, nasıl yaşadığımı merak etmemişler de, neden öldüğüm devlete pek gerekliymiş...”</span></p>

    <p class="MsoNormal2"><span class="calibre12">Az sonra da morgun çalışanları gelip Mahmut Yurtsever <span>yada</span> Hüseyin Tokay adlı delikanlının cesedini teşrihhaneye götürdüler; orda cesedini kesip biçip parçalayıp ölüm nedenini bilimsel olarak saptayacaklar ve yazanak düzenleyip bir resmi işlemi daha tamamlayacaklar.</span></p>

    <p class="MsoNormal2"><span class="calibre12">Sevgili Eşekarısı, <span>Morgta</span> serüvenlerini dinlediğim daha başka ölüler de var; onların başlarından geçenleri de gelecek mektuplarımda yazarım. <span>Yakında görüşmek dileğiyle.</span></span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
