<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_40"><a class="pcalibre calibre2 pcalibre1" id="_Toc384133117">YİRMİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133118">(Hiçbir Polisiye Romanda Yazılı Olmayan Biçimde Bir Cinayete Kurban Giden Zengin Kadını Anlatır.)</a></h1>
    </div>

    <p class="MsoNormal2"><span class="calibre12">Sevgili <span>Eşekarı'm</span>,</span></p>

    <p class="MsoNormal2"><span class="calibre12">Bilirsin ya, ben sağlığımda de yerimi yadırgamazdım. Uykum gelince nerde olursa orda yatar uyurdum: Evde, yolda, sürgünde, cezaevinde, otelde, çayırda, bayırda, dağda, kırda... Nerde ve hangi koşulda olursa olsun, orda yazardım: Çayevinde, evde, masada, yerde, yatağımın içinde, dizimin üstünde... Kimleri kıskanırım bilir misin; yerlerini yadırgama hakkı olanları. Yerini yadırgamak bile, ayrıcalığı olan <span>bitakım</span> insanlara özgü bir mutluluktur. Kendilerine özgü yeri olmayanların, başka yerleri yadırgamak hakkı da olamaz.</span></p>

    <p class="MsoNormal2"><span class="calibre12">En lüks otelde bile kalsalar, öğleye doğru uyanıp da, gerine esneye</span> <span class="calibre13">“</span><span class="calibre12">Bütün gece uyuyamadım, yerimi yadırgadım...</span><span class="calibre13">”</span> <span class="calibre12">diyebilenlerin şımarık mutluluğu yok mu, sağlığımda beni en çok çileden çıkaran işte buydu, öylelerini çok kıskanırdım. Sağlığımda, bu gizli isteğimi bir kez bile gerçekleştiremedim. Hay Eşekarısı, desene ki, hangi isteğimiz gerçekleşti ki...</span></p>

    <p class="MsoNormal2"><span class="calibre12">Yani, mezarımı hiç yadırgamadım. Çocukluğumda mahalle okuluna giderken</span> <span class="calibre13">“</span><span class="calibre12">Altım toprak, üstüm yaprak</span><span class="calibre13">”</span> <span class="calibre12">diye bir ilahi söylerdik. Burası işte tam öyle bir yer. Altımdaki nemli toprak sanki yumuşacık bir döşek, üstümdeki toprak da kalın ama serin bir yorgan gibi. Yattığım yer iyi ama altımdan kabama sert bir şey batıyordu. Rahat etmek için yerleşeyim diye kıpırdayınca,</span></p>

    <p class="MsoNormal2"><span class="calibre12">“<span>Oynamaaa</span>!” diye alttan kalın bir ses geldi, ölü olmasam bu sesten korkardım. Ama ölüler korkmaz.</span></p>

    <p class="MsoNormal2"><span class="calibre12">Sevgili Eşekarısı, şimdi aklından neler geçirdiğini sezer gibiyim. İçinden</span> <span class="calibre13">“</span><span class="calibre12">ölüler ağlamaz, ölüler bağırmaz, ölüler yemez, ölüler içmez, ölüler konuşmaz, ölüler uyumaz, ölüler korkmaz; yahu bu ölüler, bizim nöbetteki asker gibi bir şey demek...</span><span class="calibre13">”</span> <span class="calibre12">diye geçiriyorsundur. Haksız sayılmazsın...</span></p>

    <p class="MsoNormal2"><span class="calibre12">Altımdaki o kalın ses başka bir ölüden geliyordu.</span></p>

    <p class="MsoNormal2"><span class="calibre12">“Ne işiniz var altımda?” diye sordum.</span></p>

    <p class="MsoNormal2"><span class="calibre12">“Ben gelip senin altına girmedim ya sen gelip benim üstüme çıktın...” dedi.</span></p>

    <p class="MsoNormal2"><span class="calibre12">“Kendiliğimden gelmedim ya, getirip buraya gömdüler,” dedim.</span></p>

    <p class="MsoNormal2"><span class="calibre12">“Ama beni iki gün önce gömmüşlerdi. Bu yer benim hakkım...” dedi.</span></p>

    <p class="MsoNormal2"><span class="calibre12">“Beni gömerlerken hakkını arasaydın...”</span></p>

    <p class="MsoNormal2"><span class="calibre12">“<span>Hıh</span>... Ölüler haklarını arayabilir mi? Sağlığımızda arayabildik mi ki, ölünce arayabilelim?”</span></p>

    <p class="MsoNormal2"><span class="calibre12">“Anlaşılan, siz de benim gibi yaşamadan ölenlerdensiniz...”</span></p>

    <p class="MsoNormal2"><span class="calibre12">“Öyle olmasaydı, küpe turşuluk <span>hıyar</span> atar gibi, aynı çukura gömerler miydi üçümüzü de...”</span></p>

    <p class="MsoNormal2"><span class="calibre12">“<span>Neee</span>? <span>diye</span> bağırdım, üçümüzü mü? Üçüncüsü de kim?”</span></p>

    <p class="MsoNormal2"><span class="calibre12">“Benim altımdaki kadın... Onu da benden bir gün önce gömmüşler.”</span></p>

    <p class="MsoNormal2"><span class="calibre12">“Burası ne biçim yer! Sağlığımızdakinden hiç bir ayrımı yok... Halk otobüsünde <span>Eyüpsultan'a</span> gider gibi alt alta üst üste mezar olur mu be...”</span></p>

    <p class="MsoNormal2"><span class="calibre12">Altımdaki adam,</span></p>

    <p class="MsoNormal2"><span class="calibre12">“Ben alışığım, dedi, bizim gecekonduda da böyle yaşıyorduk...”</span></p>

    <p class="MsoNormal2"><span class="calibre12">“Ölünce de mi rahat yok yani... Rica ederim, çekin şu altımdaki şeyinizi, eliniz mi, bacağınız mı, her neyinizse... Çok tedirgin oluyorum...”</span></p>

    <p class="MsoNormal2"><span class="calibre12">“Vay beyim <span>vaay</span>... Rahatına o kadar düşkünsen kendine özel mezar yaptırsaydın...”</span></p>

    <p class="MsoNormal2"><span class="calibre12">“Ne diye hepimizi bir mezara doldurmuşlar balık istifi...”</span></p>

    <p class="MsoNormal2"><span class="calibre12">“Yer yok, yer... Özel mezarlar bile karaborsada, nerde kaldı ki senin benim gibi kendilerine bir mezarlık yer bile satın alamayanlar... Hoş, özel mezarlarda da rahat yok ya... Hele biraz dur, özel mezardakilerin de kavgalarını duyarsın. Mezar karaborsacıları, bir mezarı üç dört kişiye birden satıyorlar. Dün, ne oldu, biliyor musunuz? Adam, karısı ölünce, bu mezarlıkta aile mezarlığı almış. Karısını gömdükten sonra da yanına kendisi için mezar yeri ayırtmış. Bir zaman sonra adam ölmüş. Dün adamı da gömdüler. Aman aman, o mezarda bir kavga, bir kavga...”</span></p>

    <p class="MsoNormal2"><span class="calibre12">“Ne kavgası?” diye sordum.</span></p>

    <p class="MsoNormal2"><span class="calibre12">“Kıskançlık kavgası...” dedi.</span></p>

    <p class="MsoNormal2"><span class="calibre12">“Ölen koca bir de bakmış ki, ölümünden sonra arkasından gözyaşları döktüğü, onca sevdiği karısının koynunda bir yabancı erkek...</span> <span class="calibre13">“</span><span class="calibre12">Kim bu herif?</span><span class="calibre13">”</span> <span class="calibre12">diye karısına çıkışmış. Kadın da</span> <span class="calibre13">“</span><span class="calibre12">Tanımıyorum...</span><span class="calibre13">”</span> <span class="calibre12">demiş.</span> <span class="calibre13">“</span><span class="calibre12">Vay, ne demek... Sen artık tanımadığın herifleri de mi koynuna alıyorsun... Öldükten sonra senin huyun mu değişti...</span><span class="calibre13">”</span> <span class="calibre12">diye... Bir kıskançlık kavgasıdır sürmüş. Adamın satın aldığı özel aile mezarlığım, ikinci kez başkasına satmışlar da, o yabancı erkek öylece girmiş ölü kadının koynuna...”</span></p>

    <p class="MsoNormal2"><span class="calibre12">“Oysa ben, ölünce artık varsıl-yoksul ayrımı kalmaz sanıyordum...” dedim.</span></p>

    <p class="MsoNormal2"><span class="calibre12">“Kalmazmış ama daha şimdi değil, iyice çürüyünce...” dedi.</span></p>

    <p class="MsoNormal2"><span class="calibre12">“O dünyada sıkıntı çekenler öteki dünyada rahat edecekler diye boşuna avunup durmuşuz.”</span></p>

    <p class="MsoNormal2"><span class="calibre12">“Lütfen çekin şeyinizi...” diye bir daha rica ettim.</span></p>

    <p class="MsoNormal2"><span class="calibre12">“Kuzum siz yalıdan mı, konaktan, villadan mı, köşkten mi geldiniz buraya?” dedi, “bana batan bir şey yok da size ne batıyormuş! Sağlığımda da böyleydi, ben alışığımdır; bir küçük gecekondu odasında yedi kişi yatardık; kimin nesi kimin neresine batıyor, ayrımsamazdık bile... Hiç olmazsa burada yedi kişi değil, üç kişiyiz.”</span></p>

    <p class="MsoNormal2"><span class="calibre12">“<span>Evet</span> ama sizin altınızdaki kadın...” dedim.</span></p>

    <p class="MsoNormal2"><span class="calibre12">“<span>Hıh</span>, kadınmış... Kadınlığı mı kalmış...”</span></p>

    <p class="MsoNormal2"><span class="calibre12">En altımızdaki kadın, bu söze çok alınıp,</span></p>

    <p class="MsoNormal2"><span class="calibre12">“Terbiyeli olun biraz...” diye uyardı.</span></p>

    <p class="MsoNormal2"><span class="calibre12">Altıma batan o sert şeyi yokladım. Adamın suçu yokmuş, altıma batan o sert şey bir kayanın sivri ucuymuş. Ne o kayayı çekebilir, ne de toprağın içinde başka yana dönebilirdim. Demek, nasıl sağlığımda kazık üstünde yaşadımsa, ölünce de kazıktan kurtulamayacaktım.</span></p>

    <p class="MsoNormal2"><span class="calibre12">En alttaki kadın,</span></p>

    <p class="MsoNormal2"><span class="calibre12">“Allah kimseyi gördüğünden geri koymasın...” dedi.</span></p>

    <p class="MsoNormal2"><span class="calibre12">Altımdaki adam,</span></p>

    <p class="MsoNormal2"><span class="calibre12">“Eyvah, yine anlatmaya başlayacak, dedi, öldüm ama hiç olmazsa evdeki karımın dırdırından kurtuldum diye sevinirken, burada bu kadının çenesi... Gömüldüğümden beri tam beş kez dinledim.”</span></p>

    <p class="MsoNormal2"><span class="calibre12">Kadın,</span></p>

    <p class="MsoNormal2"><span class="calibre12">“Ama o bey yeni geldi, dedi, dinlemek de istiyor, size ne? Siz dinlemeyin...”</span></p>

    <p class="MsoNormal2"><span class="calibre12">Söylediğine göre çok zenginmiş. Zenginliğinin nedeni çok akıllı evlilikler yapmasıymış. Kocalarından kimisi ölmüş, kadına yüklü miras kalmış, ölmeyen belki de öldüremediği kocalarından da ancak büyük paralar alarak boşanmaya razı oluyormuş, işte böyle <span>böyle</span> ülkenin en zengin kadınlarından biri olmuş.</span></p>

    <p class="MsoNormal2"><span class="calibre12">Bu denli zengin bir kadın neden kendisine görkemli bir mezar yaptırtmıyor da, bizim gibi yoksullarla birlikte, Belediyece bir çukura atılıyordu? Sesinin titrekliğinden çok yaşlı olduğunu sandığım kadının anlattıklarından benim yorumum şöyle oldu. Kadın yaşlanmış ama gönlü taze... <span>Körpelere düşkün yaşlı bir kadın.</span> Parası da tükenecek gibi değil. Parasıyla değil mi, yoksul ama güçlü ve yakışıklı delikanlılardan jigololar kullanmaya başlamış. Bu jigololardan biri pek öyle genç değilmiş, kırkın üstündeymiş, ama kadına tutkunmuş... Feleğin çemberinden geçmiş olan kadın, önceleri bu tutkunluk gösterilerine inanmamış ama herif ille de evlenelim deyince, kadın da mayışmış... Evlenmişler. Yaşlı karı öyle mutlu, öyle mutlu, öyle mutluymuş ki... Hiçbir evliliğinde bu denli mutlu olamamışmış... Kadın, pasta, fondan ve <span>çukulatine</span> çok düşkünmüş... Kendisinden otuz dört yaş genç olan kocası her akşam eve, elleri kolları pasta, <span>çukulatin</span>, fondan kutularıyla dolu gelirmiş. Kadın da bunları atıştırırmış... Kocası bu pastaları O'nun için özel yaptırıyormuş. Ama ne pastalar... Bir kaç zaman sonra kadına bir hal olmuş, heladan dışarı çıkamıyor zavallı... Hekimler, ilaçlar filan, kadın kurtulamıyor.</span> <span class="calibre13">“</span><span class="calibre12">öyle ki</span><span class="calibre13">”</span> <span class="calibre12">diyor,</span> <span class="calibre13">“</span><span class="calibre12">vallahi sevişmeye bile fırsat bulamazdım... <span>Haydiii</span> tuvalete... Doğru dürüst uyku uyuduğum bile yok, her on <span>onbeş</span> dakikada bir desturun tuvalete... Eridim, bittim, gücüm kalmadı. Bu halde bile kocam beni seviyordu. Akşam gelir, getirdiği pastaları verir, beni öperdi. Ama sevişmeye değil, öpüşmeye bile fırsat yok ki bana... Zor koşup yetişirdim helaya, bazen de yetişemezdim... Ah o ne pastalar, ne pastalar... Benim için özel yaptırıyor sevgilim... Bir zaman sonra yatağa serildim, helaya gidemiyorum... Anlıyorsunuz değil mi durumumu... Alttan üstten... Sevgilim beni bir saniye bile bırakmadı... O kadar ishale insan dayanır mı, hele benim yaşımda... Kocam başucumda</span> <span class="calibre13">“</span><span class="calibre12">Hadi canım sevgilim, çok zayıfladın, ye birazcık daha... Senin için özel yaptırdım...</span><span class="calibre13">”</span> <span class="calibre12">diyerek kendi eliyle ağzıma pasta parçaları koyuyor...</span><span class="calibre13">”</span></p>

    <p class="MsoNormal2"><span class="calibre12">İşte böyle anlatıyordu kadın. Tarihte böyle bir aşk görülmemiş. Sonunda yaşlı kadın <span>cartayı</span> çekiyor ve ancak ölümünden sonra kocasının cesedinin başında sevgilisiyle konuşmasından gerçeği öğrenebiliyor. O sevgili genç kocası, özel yaptırdığı pastaların, fondanların içine müshil ilacı koydururmuş. Zavallı yaşlı kadın pastaları atıştırdıkça ishal oluyor... Sonunda</span> <span class="calibre13">“</span><span><span class="calibre12">Salihatı</span></span> <span class="calibre12"><span>nisvandan</span></span><span class="calibre13">”</span> <span class="calibre12">olan hanımefendi</span> <span class="calibre13">“</span><span class="calibre12">ishal</span><span class="calibre13">”</span> <span class="calibre12">yüzünden</span> <span class="calibre13">“</span><span><span class="calibre12">iritihalı</span></span> <span class="calibre12">darı beka</span><span class="calibre13">”</span> <span class="calibre12">eyliyor. Bütün malını mülkünü, varını yoğunu da kocasının üstüne yaptırdığından meteliksiz... Herif öyle alçak ki, hiçbir cinayet romanında hiçbir polisiye roman yazarının aklına gelmeyen biçimde öldürdüğü o milyarder karısına bir cenaze töreni bile yaptırmıyor, bir mezarlık toprak bile satın almıyor... Kadının cenazesini Belediye'ye kaldırtıyor... Ama kadın memnundu.</span> <span class="calibre13">“</span><span><span class="calibre12">Ooooh</span></span> <span class="calibre12">çok şükür, öldüm de ishalden kurtuldum, iki dakikacık bile kocamla sevişmeye fırsat bulamıyordum, kendimi helaya zor atıyordum... Neydi o günler...</span><span class="calibre13">”</span> <span class="calibre12">diyor.</span></p>

    <p class="MsoNormal2"><span class="calibre12">Sevgili Eşekarısı, seni çok göreceğim geldi, çok özledim. Belki de bu duygularımdan ve geçen ki mektuplarımın sonunda yazdığım</span> <span class="calibre13">“</span><span class="calibre12">yakında görüşmek üzere</span><span class="calibre13">”</span> <span class="calibre12">dileklerimden memnun olmuyorsundur. Kim ister bir ölüyle buluşmak, hele yakın zamanda olunca... Kim özler bir ölüyü? Hayır, hayır, yakında da, uzakta da, hiçbir zaman görüşmeyeceğiz.</span></p>

    <p class="MsoNormal2"><span class="calibre12">Galata Köprüsü dubalarının çevresinde mavi yeşil karışımı bir renk alan kirli Haliç sularını benim için de seyret... Eminönü alanına çıkan Yeni cami kemeri var ya, o kemerin altından geçerken dur biraz, beni an. Sağlığımda, özgürlük denilen şeyi nasıl bir şeyse salt o kemerin alında duyumsardım. En sıcak günlerde bile orası öyle serin eser ki, orda göğsümü yele açar, kısa süre de olsa kendimi özgürmüşüm sanırdım. Çünkü sağlığımda özgürlüğü hiç yaşamadım, onun nasıl bir şey olduğunu ancak kitaplardan okuyup öğrendim. Yeni cami kemerinin orda durup o serin esinti derimi okşarken</span> <span class="calibre13">“</span><span class="calibre12">Olsa olsa özgürlük denilen şey, işte böyle bir şey olmalı...</span><span class="calibre13">”</span> <span class="calibre12">diye düşünürdüm.</span></p>

    <p class="MsoNormal2"><span class="calibre12">Mektubuma son verirken, densizlere batırdığın iğnenden özlemle öperim sevgili Eşekarısı.</span></p>

    <p class="MsoNormal2"><span class="calibre12">Dostun ölmüş Eşek</span></p>
  </div>
</body>
</html>
