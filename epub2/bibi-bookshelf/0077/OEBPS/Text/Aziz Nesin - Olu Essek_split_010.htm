<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_18"><a class="pcalibre calibre2 pcalibre1" id="_Toc384133095">DOKUZUNCU MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133096">(Yaralının Hastaneden Hastaneye Dolaştırılmasını Anlatır.)</a></h1>
    </div>

    <p class="MsoNormal2"><span class="calibre12">Sevgili dostum,</span></p>

    <p class="MsoNormal2"><span class="calibre12">Artık işin sonuna geldiğimi sanıyordum. Oysa daha <span>çook</span> çekeceklerim varmış, inan ki, ölümden gözünü korkutmak için uyduruyor, abartıyor değilim.</span></p>

    <p class="MsoNormal2"><span class="calibre12">Sürekli ölümden söz ediyorum diye acaba için kararıyor mu? Sana Tahtalıköy ‘den mektup yazmaktan bir amacım da, içinden ölüm korkusunu silmekti. Nasıl olsa hiç kimse, hiç bir canlı, ölümden kurtulamayacağına göre, ölümden korkmanın ne gereği var? Tahtalıköy ‘den gönderdiğim mektupları okurken, ölümü bir geziye çıkış gibi, gülünçlü eğlenceli yanından alabilirsin...</span></p>

    <p class="MsoNormal2"><span class="calibre12">Gelelim, yolculuğumuza... Yolda arabanın suyu bitmiş, motor kızdıkça başladı su kaynatmaya... Kent dışındaki kırlarda olduğumuzdan, üçü de su bulabilmek için kırlara dağıldı. Muavin, uzaktan,</span></p>

    <p class="MsoNormal2"><span class="calibre12">“Buldum, diye bağırdı, burada su birikintisi var...”</span></p>

    <p class="MsoNormal2"><span class="calibre12">Suyu bir kapla getirdiler. Ama konuşmalarından bunun su değil, çamur olduğunu anladım. <span>Nitekim,</span> depoya koyar koymaz çamur yine kaynadı, kaynar suda haşlanan kurbağa yavruları pişmiş olarak <span>fokuradayan</span> sudan havaya zıplamaya başladı. Böylece arabayı bir çeşmeye kadar götürebildiler. Oradan su aldıktan bir süre sonra benzin bitti. Benzin aldılar.</span></p>

    <p class="MsoNormal2"><span class="calibre12">Derken lastik söndü. Lastiklere hava verdiler. Az daha gittik, lastik patladı. Elbirliğiyle lastiği yamadılar.</span></p>

    <p class="MsoNormal2"><span class="calibre12">Kitaplar dolduracak maceralardan sonra en yakın hastaneye geldiğimiz zaman çoktan gece olmuştu. Hastanede bütün aramalar boşa gitti, nöbetçi doktor bir türlü bulunamadı. Benimle yaralıyı <span>yanyana</span> yer taşlarının üstüne bırakmışlardı. Hemşire, hiç aralıksız kan kaybeden yaralıya baktı,</span></p>

    <p class="MsoNormal2"><span class="calibre12">“Bu ne zaman yaralandı?” diye sordu.</span></p>

    <p class="MsoNormal2"><span class="calibre12">Bu sorudan, yaralıya yardım edecekler diye umuda kapılan cankurtaran şoförü,</span></p>

    <p class="MsoNormal2"><span class="calibre12">“Öğleden önce...” dedi.</span></p>

    <p class="MsoNormal2"><span class="calibre12">Hemşire,</span></p>

    <p class="MsoNormal2"><span class="calibre12">“Şimdiye kadar niçin beklettiniz?” diye cankurtaran şoförünü azarladı.</span></p>

    <p class="MsoNormal2"><span class="calibre12">“Kim bekletti, dedi şoför, sabahtan beri yollardayız. Bu zamanda insanın acele bir işi varsa otomobile hiç binmemeli.”</span></p>

    <p class="MsoNormal2"><span class="calibre12">Hemşire,</span></p>

    <p class="MsoNormal2"><span class="calibre12">“Bu adamdan sabahtan beri hep böyle kan akıyor mu?” diye sordu.</span></p>

    <p class="MsoNormal2"><span class="calibre12">“Evet,” dedi şoför.</span></p>

    <p class="MsoNormal2"><span class="calibre12">Hemşire, göz dokunmasın diye kadınların yaptığı gibi, parmağını masa tahtasına vurarak,</span></p>

    <p class="MsoNormal2"><span class="calibre12">“Maşallah, ne kanlı adammış, Allah kötü gözlerden korusun...” dedi.</span></p>

    <p class="MsoNormal2"><span class="calibre12">O hastanede nöbetçi doktor bulunmadığı için hiçbir şey yapılamadı</span></p>

    <p class="MsoNormal2"><span class="calibre12">Başka bir hastaneye gittik. Yaralının şansı varmış, orda nöbetçi doktor bir saat kadar aradıktan sonra bulunabildi. Zavallı nöbetçi doktor, yaralıyı muayene ettikten sonra,</span></p>

    <p class="MsoNormal2"><span class="calibre12">“Çok yazık, hiçbir şey yapamam,” dedi, “ne akan, kanı durduracak, ne de duran kanı akıtacak ilâç var hastanede. Aspirin, kinin, tentürdiyot ve pamuktan başka bir şey yok. İsterseniz bunlardan vereyim, gerekince kullanırsınız.”</span></p>

    <p class="MsoNormal2"><span class="calibre12">Doktor, hastanesinin saygınlığını kurtarmak için ekledi:</span></p>

    <p class="MsoNormal2"><span class="calibre12">“Pek çok ilâç var elbette, şeker hastaları için, kalp hastalan, romatizmalılar filan için...”</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Adam, göz göre göre ölecek... Hiç olmazsa bizim ilkyardım hastanesine kadar götürebilseydik de orda ölseydi...” dedi.</span></p>

    <p class="MsoNormal2"><span class="calibre12">Doktor,</span></p>

    <p class="MsoNormal2"><span class="calibre12">Ölmek için ha orası, ha burası, ne <span>farkeder</span><span>?..</span> <span>dedi</span>.</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Hiç olmazsa orda daha rahat ölürdü,” dedi. Doktor,</span></p>

    <p class="MsoNormal2"><span class="calibre12">“Ne zaman yaralandı?” diye sordu.</span></p>

    <p class="MsoNormal2"><span class="calibre12">“Öğleden önce...”</span></p>

    <p class="MsoNormal2"><span class="calibre12">“Hep böyle kan kaybediyor mu?”</span></p>

    <p class="MsoNormal2"><span class="calibre12">“Hep böyle değil, birkaç saat önce daha çok kan akıyordu, ama aka aka gittikçe azaldığından kanı, şimdi eskisi kadar değil...”</span></p>

    <p class="MsoNormal2"><span class="calibre12">O da öbürleri gibi,</span></p>

    <p class="MsoNormal2"><span class="calibre12">“Maşallah, amma da kanlı adammış!” dedi.</span></p>

    <p class="MsoNormal2"><span class="calibre12">Oradan başka bir hastaneye gittik. Taksinin şoförü, sonunda parasını belediye hastanesinden alacağını öğrendiği için, bizi bırakıp gidemiyordu. Hastaneler, ölü kabul etmediklerinden, beni de birlikte, oradan oraya götürüyorlardı.</span></p>

    <p class="MsoNormal2"><span class="calibre12">Yaralının şansı varmış ki, üçüncü hastanede hem nöbetçi doktor, hem hemşire, hem de gerekli ilâçlar bulundu. Hatta nöbetçi doktoru,</span></p>

    <p class="MsoNormal2"><span class="calibre12">“Bunların üçünü bir arada bulmak çok zordur ama siz iyi bir günde geldiniz...” dedi.</span></p>

    <p class="MsoNormal2"><span class="calibre12">Bu kez de, muayeneden önce yaralının kimliğinin kayıt defterine yazılması için kayıt memuru arandı ama bulunamadı. Şoför,</span></p>

    <p class="MsoNormal2"><span class="calibre12">“Adam ölecek, siz alın ameliyathaneye yaralıyı, sonra kaydını yaparlar...” diye akıl vermeye kalkınca, bir görevli kızarak,</span></p>

    <p class="MsoNormal2"><span class="calibre12">“Hastane kaydı yapılmayan hastaya kimse elini süremez, dedi, hastanın kaydı olmazsa ilâçların sarf yerini gösteremeyiz ve <span>suistimale</span> yol açılmış olur.”</span></p>

    <p class="MsoNormal2"><span class="calibre12">Bir zaman da kayıt memuru arandıysa da, onu bulmaya gidenler de kaybolduklarından büsbütün kızan şoför,</span></p>

    <p class="MsoNormal2"><span class="calibre12">“Şimdiye kadar biz bu yaralıyı sırtımızda taşıyarak ilkyardım hastanesine çoktan götürürdük...” dedi.</span></p>

    <p class="MsoNormal2"><span class="calibre12">O sırada kayıt memuru, yatmak için kendiliğinden hastaneye döndü, işine çok düşkün her insan gibi, kayıt memuru yavaş yavaş masasına oturdu, özenle gözlüğünü taktı. Dikkatle kayıt defterini açtıktan sonra kalemini çıkardı. Sorguya başladı:</span></p>

    <p class="MsoNormal2"><span class="calibre12">“Yaralının adı?”</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Ne bileyim efendim, dedi, ben belediyenin cankurtaran şoförüyüm. Bu adam trafik kazasında ezilmiş, aldım arabaya... Yolda araba bozuldu. Sabahtan beri dolaşıp duruyoruz. İşte ancak buraya ulaştık...”</span></p>

    <p class="MsoNormal2"><span class="calibre12">Kayıt memuru,</span></p>

    <p class="MsoNormal2"><span class="calibre12">“Peki, peki, dedi, yaralının kimliği bilinmiyor, diye yazarız deftere, olur biter...”</span></p>

    <p class="MsoNormal2"><span class="calibre12">Dediği gibi yazdı deftere. Muavin, şoföre,</span></p>

    <p class="MsoNormal2"><span class="calibre12">“Ağabey, saatlerdir bunun için mi bekledik?” dedi.</span></p>

    <p class="MsoNormal2"><span class="calibre12">Nöbetçi doktoru da,</span></p>

    <p class="MsoNormal2"><span class="calibre12">“Resmi işlem tamam ama dedi, hiçbir şey yapamayız. <span>Çünkü röntgen bozuk.</span> Röntgen filmini almayınca da bir şey yapamam.”</span></p>

    <p class="MsoNormal2"><span class="calibre12">“Madem röntgen yoktu, niçin kayıt diye tutturdunuz? Boşu boşuna bu kadar zaman kaybettik...”</span></p>

    <p class="MsoNormal2"><span class="calibre12">Yanıtı başhemşire verdi:</span></p>

    <p class="MsoNormal2"><span class="calibre12">“Kayıt başka, tedavi başka... Her ay hastanemize gelen hasta sayısını bakanlığa bir çizelgeyle bildiriyoruz. Kayıt yapılmazsa hem çizelge yapamayız, hem de <span>yıl sonunda</span> hastaneye kaç başvuru olduğunu bilemeyiz.”</span></p>

    <p class="MsoNormal2"><span class="calibre12">Kayıt memuru,</span></p>

    <p class="MsoNormal2"><span class="calibre12">“Hastanemizin röntgeni bozuk ama dedi, kayıt işleri çok sağlamdır.”</span></p>

    <p class="MsoNormal2"><span class="calibre12">Cankurtaran arabasının şoförü, taksi şoförüne,</span></p>

    <p class="MsoNormal2"><span class="calibre12">“Arkadaş, dedi, nasıl olsa sen paranı ya ilkyardım hastanesinden ya belediyeden, <span>yada</span> bu yaralı adamın bir akrabasını bulup ondan alacaksın. Bizi bu saate kadar hastane <span>hastane</span> dolaştırıp bir iyilik yaptın, şu iyiliği tam yap... Hadi ilkyardım hastanesine atıver bizi...”</span></p>

    <p class="MsoNormal2"><span class="calibre12">“Ben yaralının akrabasını nerden bulayım yahu, paramı isterim arkadaş...”</span></p>

    <p class="MsoNormal2"><span class="calibre12">Cankurtaran şoförü,</span></p>

    <p class="MsoNormal2"><span class="calibre12">“Kolay, dedi, paranı cebinde bil sen... Aralarında bir ölünün bulunması sinirlerini bozduğundan beni bagaja tıktılar.”</span></p>

    <p class="MsoNormal2"><span class="calibre12">Taksi şoförü, söylene söylene arabayı sürdü.</span></p>

    <p class="MsoNormal2"><span class="calibre12">“Bu kadar hastane kapısı dolaştık. Kimisinde hemşire bulunmuyor, kimisinde doktor bulunmuyor. Doktorla hemşire bulunsa ilâç bulunmuyor. Üçü <span>birarada</span> bulunsa röntgen bulunmuyor. Röntgen de bulunsa, bozuk olduğundan çalışmıyor. Sanki <span>ilkyardım'da</span> bunların hepsi bir arada bulunacak mı?”</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Bulunur, dedi, hiçbiri bulunmasa bile, yaralının kan akan yerini bir iple, halatla <span>yada</span> yatak çarşafıyla bağlayıp doktor yetişene kadar sıkarlar ki, kan akmasını önlesinler. Sıka sıka hastayı boğabilirler de ama kanı da durdururlar...”</span></p>

    <p class="MsoNormal2"><span class="calibre12">Taksi şoförü,</span></p>

    <p class="MsoNormal2"><span class="calibre12">“Ben bu işin parasında pulunda değilim artık, dedi, saat açsaydık, bu dolaşmaya iki yüz lira yazardı. Ben çok meraklı bir adam olduğumdan, acaba hangi hastanede doktoru, hemşireyi, ilâcı, röntgeni hep bir arada bulacağız diye meraktan sizi hastane <span>hastane</span> dolaştırıyorum. Yoksa çoktan hepinizi arabadan boşaltır, <span>cızlamı</span> çekerdim.”</span></p>

    <p class="MsoNormal2"><span class="calibre12">İlkyardım hastanesinin kapısına gelindi. Kanları, otomobil döşemesini kirletmesin diye, bacakları arabanın penceresinden sarkıtılmış olan yaralıyı indirdiler. Ama benim <span>tıkılı</span> olduğum bagajı açan yok. Beni orda unuttular. Ne yapsam?</span> <span class="calibre13">“</span><span class="calibre12">Buradayım!</span><span class="calibre13">”</span> <span class="calibre12">diye bağırsam, ölü olduğumdan sesimi duymazlar. Bagajın kapağını açıp da şoför beni orada görünce korkudan kim bilir ne yapar?</span></p>

    <p class="MsoNormal2"><span class="calibre12">Ben, ne yapacağım diye düşünürken ki hiçbir şey yapamazdım yaralıyı bir sedyeye koymuşlardı ki, arkadan canavar düdükleriyle birlikte bir patırtıdır koptu. Bagajın aralık duran kapağını birazcık kaldırıp kimseye çaktırmadan baktım. Gelenler, bindirilmiş polis ekibiydi. Hep birden, duran polis arabasından atlayıp içinde yaralının bulunduğu sedyeyi kuşattılar. İçlerinden bir polis, tabancasını çekip,</span></p>

    <p class="MsoNormal2"><span class="calibre12">“Davranmayın!” diye bağırdı.</span></p>

    <p class="MsoNormal2"><span class="calibre12">Başka bir polis,</span></p>

    <p class="MsoNormal2"><span class="calibre12">“Kıpırdamayın!” diye kükredi.</span></p>

    <p class="MsoNormal2"><span class="calibre12">Üçüncüsü,</span></p>

    <p class="MsoNormal2"><span class="calibre12">“Eller yukarı!” dedi.</span></p>

    <p class="MsoNormal2"><span class="calibre12">Sedyeyi taşıyanlar, korkudan titreyerek ellerini yukarı kaldırınca, sedyeyle birlikte içindeki yaralı da yere düşüp bir kez daha yaralandı.</span></p>

    <p class="MsoNormal2"><span class="calibre12">Kuşatılmıştık. Kuşatanlardan biri,</span></p>

    <p class="MsoNormal2"><span class="calibre12">“Adaletin pençesine düştünüz!” dedi. Cankurtaran şoförü az buçuk toparlanmış olacak ki,</span></p>

    <p class="MsoNormal2"><span class="calibre12">“Ne zaman düşmüşüz adaletin pençesine?” diye sordu.</span></p>

    <p class="MsoNormal2"><span class="calibre12">Polis ekibinin şefi olacak,</span></p>

    <p class="MsoNormal2"><span class="calibre12">“Kestiğiniz katır nerde, çabuk çıkarın!” diye bağırdı.</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Ne katırı? Hangi katır?” diye kekeledi.</span></p>

    <p class="MsoNormal2"><span class="calibre12">“Katır, at, <span>yada</span> eşek... Biz sizi <span>taa</span> Maslak'tan beri izliyoruz. Kan izlerinin arkasından geldik, yolunuzu bulduk. Bütün İstanbul sokaklarını kana buladınız be... Demek, Maslak ormanlarında katırları, eşekleri kesip <span>kesip</span> İstanbul halkına naili kuzu eti diye yutturuyorsunuz ha?”</span></p>

    <p class="MsoNormal2"><span class="calibre12">Şoför,</span></p>

    <p class="MsoNormal2"><span class="calibre12">“Ne katır, ne eşek, ne at...” dedi, vallahi insan...</span></p>

    <p class="MsoNormal2"><span class="calibre12">“<span>Nee</span>? İnsan mı? Vay canavarlar<span>!..</span>”</span></p>

    <p class="MsoNormal2"><span class="calibre12">Gerçek durum polis ekibine anlatıldı. O zaman ekip şefi,</span></p>

    <p class="MsoNormal2"><span class="calibre12">“Maşallah adamda amma da kan varmış!” dedi.</span></p>

    <p class="MsoNormal2"><span class="calibre12">Memleketteki geçim düzeyinin yüksekliğine tanık olacak örneklik yaralı yurttaş sedyeyle içeri alınırken ekip şefi polislere</span></p>

    <p class="MsoNormal2"><span class="calibre12">“Nasıl olsa buraya kadar geldik, eli boş dönmeyelim, bir iş yapmış olalım. Hadi şu arabayı arayın!” dedi.</span></p>

    <p class="MsoNormal2"><span class="calibre12">İşte o zaman bagajda bir ölünün bulunduğu görüldü.</span></p>

    <p class="MsoNormal2"><span class="calibre12">“Ya bu ne?” Şoför;</span></p>

    <p class="MsoNormal2"><span class="calibre12">“Görüyorsunuz, bir ölü...” dedi, Ama çok uğursuz bir herifmiş. Bütün belâlar hep onun ölüsünü buraya getireceğiz diye başımıza geldi.</span></p>

    <p class="MsoNormal2"><span class="calibre12">Yaralıyı başka yere götürdüler. Böylece uzun yol arkadaşımdan ayrıldım. Benim ölü olduğum kesinlikle anlaşılınca, morga gönderilmek üzere, hastanenin bodrumunda bir yere attılar. Arabada öyle sarsılmıştım ki, taşların üstüne yorgun düşünce dalıp gitmişim.&nbsp;</span></p>

    <p class="MsoNormal2"><span class="calibre12">Ah sevgili Eşekarısı, eğer birazcık aklın varsa, sakın yaşamaktan bıkıp da, ölmeye kalkayım deme. Benim başıma gelenleri yazıyorum ki sana, yaşamanın tadını çıkarasın o güzelim dünyada. Senin, benim gibilere yaşamak zordur ama yine de güzeldir. Selâmlar, sevgiler...</span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
