<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_14"><a class="pcalibre calibre2 pcalibre1" id="_Toc384133091">YEDİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133092">(Taksinin Elektrik Direğine Nasıl Çarptığını Anlatır.)</a></h1>
    </div>

    <p class="MsoNormal2"><span class="calibre12">İki gözüm Eşekarısı,</span></p>

    <p class="MsoNormal2"><span class="calibre12">Yaralı adam Beşiktaş takımının sağaçığıdır, diye şoförü kandırarak taksiye attılar. Beni de sanki canlıymışım gibi, yaralının yanına dayadılar. Cankurtaranın şoförüyle muavini de, taksi şoförünün yanma oturdular. Yani arabada üç canlı, canlı olup olmadığı şimdilik bilinmeyen bir yaralı, bir de ölü olarak ben vardım.</span></p>

    <p class="MsoNormal2"><span class="calibre12">Taksi şoförü,</span></p>

    <p class="MsoNormal2"><span class="calibre12">“Yahu, bu sıcakta ölü kokacak...” dedi.</span></p>

    <p class="MsoNormal2"><span class="calibre12">Cankurtaran şoförü,</span></p>

    <p class="MsoNormal2"><span class="calibre12">“Bir şeycik olmaz, dedi, sen şu sıcağa baksana, ne sıcak... Çoktan ceset kurumuştur bile...”</span></p>

    <p class="MsoNormal2"><span class="calibre12">Dediği doğru olacaktı. Kışın içi çekilmiş tahtakurusu gibi yavaş yavaş kurumaya başladığımı duyumsuyordum. Dışarıda güneşin sıcağı bir yandan, içerde motorun sıcağı bir yandan, saçları iyice kızmış olan arabanın içinde biraz sonra kavrulacaktım. Arabadan kurumuş değil, kavrulmuş bir ceset çıkaracaklardı.</span></p>

    <p class="MsoNormal2"><span class="calibre12">Araba bir dolmuş durağından geçiyordu. Durakta, sonları görünmeyen dört yolcu kuyruğu vardı.</span></p>

    <p class="MsoNormal2"><span class="calibre12">“Bayıldı, bayıldı<span>!..</span>” diye sesler duyuldu. Trafik memuru taksiyi durdurdu, dolmuş sırası beklerken güneş çarpıp bayılan bir şişman adamı da bizim taksiye attı. Şimdi biz arabanın arka koltuğunda bir baygın, bir yaralı, bir de ölü, üç kişi olmuştuk. Baygın adam,</span></p>

    <p class="MsoNormal2"><span class="calibre12">“Yahu, dedi, bayılmış numarası yapmasaydım, az kalsın gerçekten bayılacaktım.”</span></p>

    <p class="MsoNormal2"><span class="calibre12">Taksi şoförü şişman adamın numaradan bayılmış olmasına çok fena bozuldu. Cankurtaranın şoförü, ona,</span></p>

    <p class="MsoNormal2"><span class="calibre12">“Aldırma, dedi, bu sıcakta direksiyon başında sinirlenmeye gelmez.”,</span></p>

    <p class="MsoNormal2"><span class="calibre12">Taksi şoförü kızgınlıktan burnundan soluyordu. Biri</span> <span class="calibre13">“</span><span class="calibre12">canım!</span><span class="calibre13">”</span> <span class="calibre12">dese,</span> <span class="calibre13">“</span><span class="calibre12">canın çıksın!</span><span class="calibre13">”</span> <span class="calibre12">diye üstüne yürüyecek. Şişman adam da gevezenin biri, çenesi bir açıldı, hiç durmuyor. Şoförlük sınavına girmiş, üç yüz kişi içinden üç kişi sınavı kazanmış. O üçün birincisi de kendisiymiş. Sınavda en zor olan, zikzak olarak dikilmiş sopalar arasında, sopalara çarpmadan arabayı geçirmekmiş. Bunları anlatırken taksi şoförü durmadan başını kızgınlıkla sağa, sola sallıyor</span> <span class="calibre13">“</span><span class="calibre12">cık, cık, cık!</span><span class="calibre13">”</span> <span class="calibre12">diye sesler çıkarıyordu.</span></p>

    <p class="MsoNormal2"><span class="calibre12">Şişman adam,</span></p>

    <p class="MsoNormal2"><span><span class="calibre12">“Benim diyen şoför o sopaları devirmeden aralarından geçemez...” demesin mi!</span></span></p>

    <p class="MsoNormal2"><span class="calibre12">İşte bunun üzerine sabrı taşan taksi şoförü küplere bindi:</span></p>

    <p class="MsoNormal2"><span class="calibre12">“<span>Neee</span>... Geçemez mi? Benim diyen, şoför, öyle mi? Ben ha, ben<span>?..</span> Ulan ben feriştahının diktiği sopaların arasından arabayı geçiririm be<span>!...</span>”</span></p>

    <p class="MsoNormal2"><span class="calibre12">Cankurtaranın şoförü,</span></p>

    <p class="MsoNormal2"><span class="calibre12">“Geçirirsin aslanım, geçirirsin <span>yiğitim</span><span>!..</span>” diye onu yatıştırmaya çalıştıkça o büsbütün parlıyordu.</span></p>

    <p class="MsoNormal2"><span class="calibre12">“Ne demek? Zor mu yani? Şuna bak, şuna<span>!..</span> Ulan, ben senin gibilerini sırık diye dikerim de, arabayı fokstrot oynattırarak aralarından geçirtirim be...”</span></p>

    <p class="MsoNormal2"><span class="calibre12">Şişman adam kızmıştı:</span></p>

    <p class="MsoNormal2"><span class="calibre12">“Arkadaş, sana geçiremezsin demedik, geçirirsin ama biraz zor geçirirsin.”</span></p>

    <p class="MsoNormal2"><span class="calibre12">Güneşin sıcağı, motorun sıcağı, araba saçlarının sıcağı şoförün beynine vurmuştu.</span></p>

    <p class="MsoNormal2"><span class="calibre12">“Ne... Zor ha? Ben senin gibilerini iki sıra diker, hiç birinizin kuyruğuna dokunmadan arabayı aranızdan geçiririm.”</span></p>

    <p class="MsoNormal2"><span class="calibre12">“Arkadaş, sana laf dokunduran var mı şimdi? Biz sana bir şey demedik,</span> <span class="calibre13">“</span><span class="calibre12">Benim diyen şoför</span><span class="calibre13">”</span> <span class="calibre12">dedik... Nah, bu baylar da duydu.”</span></p>

    <p class="MsoNormal2"><span class="calibre12">“Ne demek olsun yani? Benim diyen şoför benim işte... Arabanın <span>kıçından</span> iki parmak pay kalsın yeter, geçiririm.”</span></p>

    <p class="MsoNormal2"><span class="calibre12">“Yani zor demek istedim.”</span></p>

    <p class="MsoNormal2"><span class="calibre12">“Halâ konuşuyor be... Bire beş korum arkadaş, bire beş... Var mısın?”</span></p>

    <p class="MsoNormal2"><span class="calibre12">“Yahu...”</span></p>

    <p class="MsoNormal2"><span class="calibre12">“Laf istemez... Var mısın? Sıkı mı?”</span></p>

    <p class="MsoNormal2"><span class="calibre12">“Arkadaş...”</span></p>

    <p class="MsoNormal2"><span class="calibre12">“Arkadaşı yok. Bire beş, işte o kadar...”</span></p>

    <p class="MsoNormal2"><span class="calibre12">“<span>Kardaşım</span>...”</span></p>

    <p class="MsoNormal2"><span class="calibre12">“Uzun etme... Ulan ben o arabayı sırat köprüsünden bile geçiririm be...”</span></p>

    <p class="MsoNormal2"><span class="calibre12">Şoför kızdıkça kızdı, kızdıkça kızdı. Sanki hemen orada iddiaya girmişler gibi arabaya bir yol verdi ki, Allah <span>Allah</span>... Uçuyoruz...</span></p>

    <p class="MsoNormal2"><span class="calibre12">Şoför coştu,</span></p>

    <p class="MsoNormal2"><span class="calibre12">“Bire beş<span>!..</span> diye bağırıp <span>bağırıp</span> gaza bakıyor. Bire beş arkadaş, var mısın?”</span></p>

    <p class="MsoNormal2"><span><span class="calibre12">Hırrr</span></span><span class="calibre12">... Motor hırlıyor. <span>Araba dümdüz gitse iyi.</span> Yollar tıkalı. Şoför, hünerini göstermek için bir yolun soluna vuruyor, bir sağma... Tramvayı solluyoruz, otobüsü sağlıyoruz, kamyonu önlüyoruz. Kısacası, sağlı sollu zikzaklarla tirbuşon gibi havayı delerek uçuyoruz.</span></p>

    <p class="MsoNormal2"><span class="calibre12">Aman çarptık... <span>derken</span>, arabamız bir yayayı sollayıp öne geçiyor. Tramvaya çarpmaya kıl kalıyor.</span></p>

    <p class="MsoNormal2"><span class="calibre12">“Arabanın <span>kıçı</span> iki parmak geçsin yeter. <span>Bire beş koymayan namussuz.</span> Var mısın? Kıl kalsa geçiririm.”</span></p>

    <p class="MsoNormal2"><span class="calibre12">“Aman kardeşim, geçirirsin, vallahi billahi geçirirsin... İşte gördük, hem de geçirdin...”</span></p>

    <p class="MsoNormal2"><span class="calibre12">Şoför kızmış bir kez, laf anlamıyor. Arkamızdan trafik polisleri fırt fırt düdük öttürdükçe şoför büsbütün içerliyor:</span></p>

    <p class="MsoNormal2"><span class="calibre12">“Bire beş korum arkadaş. Erkeksen göster kendini...”</span></p>

    <p class="MsoNormal2"><span class="calibre12">“Sen bahsi kazandın birader... <span>Allaşkına</span> yavaş...”</span></p>

    <p class="MsoNormal2"><span class="calibre12">İlk lafı açan şişman adam,</span></p>

    <p class="MsoNormal2"><span class="calibre12">“Sözümü geri aldım!” diyor.</span></p>

    <p class="MsoNormal2"><span class="calibre12">Şoför laf dinleyecek gibi değil artık. Yoldaki taşıtları sıyıra sıyıra gidiyoruz. Şişman yalvarıyor:</span></p>

    <p class="MsoNormal2"><span class="calibre12">“Ben burada ineceğim...”</span></p>

    <p class="MsoNormal2"><span class="calibre12">Şoför ne laf dinliyor, ne kırmızı ne yeşil trafik lambasına aldırıyor<span>..</span> Ortalığı çil yavrusu gibi dağıtarak, tozu dumana katarak gidiyoruz.</span></p>

    <p class="MsoNormal2"><span class="calibre12">“Var mısın, bire beş?”</span></p>

    <p class="MsoNormal2"><span class="calibre12">Beynine sıcak vurmuş şoför Bulgar sınırında bile duracak gibi değil. Yahu, şunun makinası bozulmaz mı, lastiği patlamaz mı, benzini bitmez mi? Tersliğe bak, insanın bir acele işi olsa da arabaya binse her iki yüz adımda bir ya makinası bozulur, ya lastiği patlar, ya benzini, suyu, yağı tükenir.</span></p>

    <p class="MsoNormal2"><span class="calibre12">“Bire beş<span>!..</span>” diye bağırarak direksiyonu bir sağa çeviriyor, bir sola döndürüyor. Macera filmlerinde bile polis arabaları, gangster arabalarını böyle kovalayamaz. Arabadan, lastikten, frenden, tekerlekten, <span>motörden</span> o zamana kadar hiç duymadığım sesler çıkıyor.</span></p>

    <p class="MsoNormal2"><span><span class="calibre12">Vınn</span></span><span class="calibre12">… <span>Zızt</span>... <span>Sasssst</span>... <span>Dırr</span>... <span>Jivvv</span>. <span>Forrr</span>... Bir, arabanın sağındakiler sıçrayıp solundakilerin kucağına oturuyor, bir solundakiler sağdakilerin ensesine biniyor. Karman çorman olduk.</span></p>

    <p class="MsoNormal2"><span class="calibre12">Arabanın içinde zıpzıp gibi zıplarken, bir gümbürtü oldu, başıma bir şey vurdu. Araba önce öne, sonra geriye gitti. Bir de baktım araba ortadan ikiye bölünmüş. Arabanın ortasında bir elektrik direği dimdik duruyor. Direk, arabayı ortadan ikiye biçmiş. Ben bu gürültüde, bir kez daha öldüm... Ama daha önce ölmüş olduğum için, ikincisinin tadını pek çıkaramadım. Garipler, bir kez değil, üst üste ölüyorlar ki, iyicene ölsünler; yaşarken yalınkat, ölürken katmerli...</span></p>

    <p class="MsoNormal2"><span class="calibre12">Şişman geveze sersemlemiş de, olanları hiç ayrımsamadan,</span></p>

    <p class="MsoNormal2"><span class="calibre12">“Yahu, diyor, arabaya bindiğimiz zaman bu direk yoktu, nerden girdi aramıza?”</span></p>

    <p class="MsoNormal2"><span class="calibre12">Taksi şoförü, ana rahmindeki cenin gibi, bacakları karnının içine büzülmüş, yattığı yerden hâlâ bağırıyor:</span></p>

    <p class="MsoNormal2"><span class="calibre12">“Bire beş korum... Bire beş<span>!..</span> Ben ha, ben<span>?..</span> Ben mi geçiremem<span>?..</span> Arabanın <span>kıçı</span> iki parmak kalsın yeter...”</span></p>

    <p class="MsoNormal2"><span class="calibre12">Bu kez şansım varmış ki, kaza kent ortasında oldu. Polisler yetişti. Hepimizi başka bir taksiye doldurdular. Bir türlü toprağın altına girip, yeryüzüyle ilgimi kesemiyordum. Şu insanlardan dirimin çektiği yetmezmiş gibi, şimdi de ölüm çekiyordu.</span></p>

    <p class="MsoNormal2"><span><span class="calibre12">Hoşçakal</span></span> <span class="calibre12">kardeşim Eşekarısı. Mutluluklar, esenlikler dilerim.</span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
