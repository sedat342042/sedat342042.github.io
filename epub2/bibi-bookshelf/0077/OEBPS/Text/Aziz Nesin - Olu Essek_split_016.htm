<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre9">
      <h1 class="calibre10" id="calibre_pb_30"><a class="pcalibre calibre2 pcalibre1" id="_Toc384133107">ONBEŞİNCİ MEKTUP</a></h1>

      <h1 class="calibre11"><a class="pcalibre calibre2 pcalibre1" id="_Toc384133108">(Morgdaki Eğlenceli Yaşantıya Değindir.)</a></h1>
    </div>

    <p class="MsoNormal2"><span class="calibre12">Dostum Eşekarısı,</span></p>

    <p class="MsoNormal2"><span class="calibre12">Sonunda Adli Tıbbın morguna getirildim. Büyük bir salon kadar geniş bir buzdolabı düşün; işte öyle bir yer morg. Bu morg salonuna, bir girişten geçiliyor. Morgun bir kapısından teşrihhaneye, yani ölülerin kesilip biçilip parça parça doğrandığı yere giriliyor. Teşrihhanede, ölünün, neden ölmüş olduğu araştırılıyor. Teşrihhaneden başka bir kapıyla da büyük bir havuza geçiliyor. Ne havuzu, değil mi? Suyu ilaçlı bir havuz... Kesilip biçilen ölülerin kol, bacak, kafa gibi organları bu havuzun ilaçlı suyuna atılıyor.</span></p>

    <p class="MsoNormal2"><span class="calibre12">Morgun planını neden bunca ayrıntılı yazdığımı, sonra anlayacaksın.</span></p>

    <p class="MsoNormal2"><span class="calibre12">Beni, öteki ölülerin arasına, yere daha yeni yatırıp gitmişlerdi ki, az sonra içeriye beş altı kişi girdi. Konuşmalarından, bunların morgun hekimleri ve çalışanları olduğunu anladım. Havuzun dibindeki çatlaklardan ilaçlı su sızıyormuş. Havuzun nasıl onarılacağını konuşuyorlardı. Daha önce bir kaç kez onarım için buraya ustalar gelmiş. Ama benim de yere uzatılıp yatırılmış olduğum salondaki ölüleri görünce, işi de, aygıtlarını da, gereçlerini de orda bırakıp kaçıyorlarmış.</span></p>

    <p class="MsoNormal2"><span class="calibre12">Konuştukları şuydu: ölüleri göstermeden havuzun çatlaklarını nasıl onartacaklardı? O büyük havuzun iki kapısı varmış, ölülerin bulunduğu salona açılan kapı kapatılacaktı. Usta ve işçiler, ölüleri görmeyecekti. Havuzun bulunduğu odanın bir başka kapısı daha vardı. Usta, kullanılmayan bu ikinci kapıdan işleyecekti.</span></p>

    <p class="MsoNormal2"><span class="calibre12">Bu kararı aldıktan sonra çıkıp gittiler.</span></p>

    <p class="MsoNormal2"><span class="calibre12">Üç gün kaldım o morg denilen koskocaman buzdolabında. Bütün yaşamımda hiç o üç günkü kadar eğlendiğimi, güldüğümü ansımıyorum.</span></p>

    <p class="MsoNormal2"><span class="calibre12">Ailesinden biri kaybolanlar, yakınlarından birinin öldürüldüğünden <span>yada</span> bir kazayla öldüğünden kuşkuya düşenler, yitik yakınlarını aramak için Adli Tıbba başvuruyorlardı Onlara, morgun kapısı açılıp orada ki ölüler gösteriliyordu. Bir de, kimliği bilinmeyen ölülerin, kimliklerinin saptanması için, cesetler isteyenlere gösterilmekteydi. Bu yüzden sık sık soğuk salonumuzun kapısı açılıyor, ziyaretçilerimiz geliyordu.</span></p>

    <p class="MsoNormal2"><span class="calibre12">Yere uzatılmış ölüler teftiş ediliyor gibiydi. Gelenler, eğilip yüzümüze doğru uzanıyor, aradıkları kişi olup olmadığımızı anlamaya çalışıyorlardı. Aradıkları ölüyü bulurlarsa, cenaze töreni yapmak için alıp götürüyorlardı. Beni de bir kaç kez az kalsın alıp götüreceklerdi. Evinde üç küçük çocuğunu yüzüstü bırakıp kaçan bir kadının kocası, cesedime sahip çıkar gibi olduysa da, morg kaydında erkek olduğum yazılı olduğundan ölümü ona vermediler. On üç yaşındaki evlatlığı evden kaçıp kaybolmuş bir kadına, annesi bıçaklanarak öldürülmüş bir kadına gösterdiler; hiçbiri beni beğenip seçmedi.</span></p>

    <p class="MsoNormal2"><span class="calibre12">Morg çalışanlarından biriyle bir genç adam bulunduğumuz salona girdi. Konuşmalarından anladığım şuydu: İş saati bitmişti. Adli Tıp kapanmak üzereydi. Ama bu genç adam, ölen yiğeninin cesedini tanımak için çok uzaktan gelmiş olduğundan başhekime çok rica etmiş, kendisine bu saatte ölüler arasında yiğeninin cesedini aramasına izin verilmişti. Morgun çalışanı, elektrik lambalarını yakmış, genç adama yiğenini aramasını söyledikten sonra çekip gitmişti. Genç adam yürekliymiş; buraya gelenlerin çoğu gibi korkmadı. Korkusuzca ölülerin aralarında dolaşıp yiğeninin cesedini aradı, ölülerin yüzlerini incelemesi uzun sürdü. Çünkü trafik kazasına uğramış ölülerin yüzlerini seçmeye çalışması zor oluyordu. Bulamadı yiğenini. Umutsuzca kapıyı yürüdü. Ama kapıdan çıkamadı; çünkü morgun bekçisi, içerdeki delikanlıyı unutup koca demir kapıyı kilitlemişti. Genç adam, demir kapıyı yumrukladı, yumrukladı... Boşuna. O korkusuz adam, öyle bir korkuya kapıldı ki, görülecek şeydi... Sanki kapıyı biz ölüler kapamışız gibi, bizden yana gelemiyor, hatta bakamıyor, haykırıp duruyordu. Birden sustu. Ne ölülerden, ne ondan çıt çıkıyordu... Aramıza yeni bir ölü getirilirse ancak o zaman kapı açılırdı. O zamana dek bu genç adam korkudan çıldıracaktı. Çıldırmağa bile soğuktan donardı. İçerisi eksi on beş derece... Genç adam, yine de yürekliymiş; salt yürekli değil, akıllıymış da<span>..</span> Titriyor, o ölü sessizliğinde çenelerinin takırtısı yankılanarak büyüyordu. Neyse ki teknik bilgisi varmış. <span>Cıgara</span> paketini açtı, paketin jelatin ambalaj kâğıdını çıkardı, hava soğutma makinesinin bir yerine jelatin kâğıdını sokup kontak yapınca makine çalışmadı/soğuma da durdu. Ama yine de içerisi bir canlı için soğuk sayılırdı. Genç adam, donmamak için, ölülerin arasında sabaha dek koşup durdu. Ama asıl eğlence sabahleyin başladı. Canlı adamı içerde unutup kapıyı kilitleyerek gitmiş olan bekçi, sabahleyin kapıyı açıp da, karşısında bir canlı adam görünce, ölülerden biri canlandı sanıp bağırarak kaçmaya başladı. Genç adam da, yeniden kapıyı kilitleyip gidecek diye,</span></p>

    <p class="MsoNormal2"><span class="calibre12">“Dur aman <span>yahuu</span>... Dur! Ben ölü değilim, dur<span>!...</span>” diye bağırarak, bekçinin arkasından koştu.</span></p>

    <p class="MsoNormal2"><span class="calibre12">Genç adam, kapıyı kapamasın diye bekçinin önüne geçince, bu kez bekçi ters yana kaçıyordu. Cesetlerin arasında bir kovalamacadır gidiyor. Aman ne eğlence... Ah sağ olsaydım da doya doya gülebilseydim. Neyse, başka çalışanlar girdi içeri de, durum anlaşıldı, ama bekçinin dili tutulmuş, kekeliyor, konuşamıyordu.</span></p>

    <p class="MsoNormal2"><span class="calibre12">Morgda eğlencemiz hiç bitmiyordu. O sabah, havuzu onarmaya bir ustayla iki işçi gelmişti. Bizim olduğumuz salondan havuza geçilen kapı kapatıldığından usta cesetleri görmüyordu. Ustayı görmüyorduk ama keyifli bir adam olduğunu türkü çığırarak çalışmasından anlıyorduk. İşçilerle ustanın konuşmalarını da duyuyorduk. Usta, işçiye havuzdaki suyu boşaltmasını söyledi. Ne bilsin zavallı usta, havuzdaki suyun dibinde, parçalanmış kafa, kol, bacak gibi insan organlarının unutulduğunu... İşçinin çığlığını duyduk:</span></p>

    <p class="MsoNormal2"><span class="calibre12">“Aman <span>ustaaaa</span>... Koş<span>!..</span>”</span></p>

    <p class="MsoNormal2"><span class="calibre12">Havuzun suyunu boşaltırken işçi, eline gelen bir şeyi kavrayıp çekmiş. <span>Evet</span> çekip dışarı çıkarmış ki, birisiyle tokalaşırmış gibi, eliyle havuzun dibindeki bir başka eli kavramamış mı: üstelik tokalaştığı el, çektikçe kendine geliyor, kopuk bir kol... Usta, dur aman, derken bir insan kellesi suyun yüzüne çıkmış... Çırak korkudan bayılıp havuzun içine, kesik kolların, bacakların, gövdelerin arasına düşmüş.</span></p>

    <p class="MsoNormal2"><span class="calibre12">Zavallı işçi, ilaçlı suda ayılıp da, yanında o insan parçalarını görünce yeniden bayılıyormuş... Ustayı sorarsan, çığlık çığlığa kaçmış. Biz onun çığlıklarını duyuyorduk.</span></p>

    <p class="MsoNormal2"><span class="calibre12">Sonra havuzun olduğu yere, hekimler, çalışanlar, işçiler geldi. Usta,</span></p>

    <p class="MsoNormal2"><span class="calibre12">“Çalışmam, ne verseniz çalışmam...” deyip duruyordu.</span></p>

    <p class="MsoNormal2"><span class="calibre12">Ben morgda kaldığım sürece, teşrihhanenin havuzunu onartamadılar. Daha sonra herhalde onarılmıştır.</span></p>

    <p class="MsoNormal2"><span class="calibre12">Morgda öyle eğlenceli geçti ki zamanım... Sen de olsaydın, iyice tadını çıkarırdık bu eğlencenin. Ya orada ki ölülerin başından geçenler! Ne ilginç ve ne gülünç olaylar... Salt onları dinleyebildiğim, ölülerle konuşabildiğim için, ölmüş olduğuma bile sevindim. Yazık ki morgda ancak üç gün tuttular. Orada ki bütün ölülerin serüvenlerini dinlemek isterdim.</span></p>

    <p class="MsoNormal2"><span class="calibre12">Gelecek mektubumda, ölülerden dinlediğim o olağanüstü olayları da anlatırım.</span></p>

    <p class="MsoNormal2"><span class="calibre12">Dostça duygular ve en iyi dileklerimle.</span></p>

    <p class="MsoNormal2"><span class="calibre12">Ölmüş Eşek</span></p>
  </div>
</body>
</html>
