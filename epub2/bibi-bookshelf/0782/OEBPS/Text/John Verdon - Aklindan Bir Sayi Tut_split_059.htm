<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_58" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark83"></a><span class="font2"><b class="calibre5"><i class="calibre12"><span class="calibre8">Elli İkinci Bölüm<a class="calibre4 pcalibre pcalibre1" id="bookmark84"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Şafak Sökmeden Ölüm</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Beklenen yardım nihayet geldi. Biraz geç oldu ama geldi. Bu kadarı yeter de artardı bile. Dermott'un kusursuz nişancılığı ve kargaları üst üste yığma hevesi düşünüldüğünde sadece onları kurtarmaya gelen polisin değil, Nardo ve Gurney'in de boğazlarına birer kurşun saplanma olasılığı bir hayli yüksekti. Sonra silah seslerini duyan polis departmanı hızla aşağı inecek, Dermott vanaları açacak ve püskürtme sistemiyle evin içine sıkıştırılmış klor ve amonyak yayılacak...</span></span></p>

    <p class="calibre13"><span class="font2"><span class="calibre10">Bütün bu olasılıklara rağmen, bu olaydan yaralanan bir lamba, bir de Dermott olmuştu. Nardo'nun öfkeli çıkışının ardından fırlattığı şişe Dermott'u komaya sokmaya yetmişti. Kırılan şişelerin parçaları da etrafa saçılmış, bir kısmı Gurney'in saçları arasındaki yerini almıştı.</span></span></p>

    <p class="calibre13"><span class="font2"><span class="calibre10">"Silah sesi duyduk. Burada ne haltlar dönüyor?" dedi dev adam. Bir yandan da bir hayli karanlık sayılabilecek odada etrafı incelemeye çalışıyordu.</span></span></p>

    <p class="calibre13"><span class="font2"><span class="calibre10">"Her şey kontrol altında, Tommy," dedi Nardo. Sesi çatallı çıkıyordu ama olaylardan yara almadan kurtulduğunu gösterecek kadar dirençliydi. Gurney, bodrumun diğer tarafından gelen loş ışıkta dev adamın hemen arkasından gelen kısa boylu ve asetilen mavisi gözleri olan polis memuru Pat'i fark etti. Elinde küçük bir dokuz milimetrelik silah vardı ve yataktaki bu korkunç sahneyi inceliyordu. Odanın diğer tarafına geçti ve yaşlı kadının oturduğu kolçaklı sandalyenin yanındaki düğmeye basarak ışığı yaktı.</span></span></p>

    <p class="calibre13"><span class="font2"><span class="calibre10">"Ayağa kalkmamın sakıncası var mı?" diye sordu Gurney. Hâlâ Dermott'un kucağındaki kazın üzerinde yatıyordu.</span></span></p>

    <p class="calibre13"><span class="font2"><span class="calibre10">Koca Tommy, Nardo'ya baktı.</span></span></p>

    <p class="calibre13"><span class="font2"><span class="calibre10">"Tabii," dedi Nardo dişlerini sıkarak. "Bırakın, kalksın."</span></span></p>

    <p class="calibre13"><span class="font2"><span class="calibre10">Gurney yavaşça doğrulurken, hızla yüzünden aşağı akan kanı fark etti. Nardo birkaç dakika önce bir seri katili kendisini vurması için teşvik eden bu adama saldırmak üzereydi ki kanı görünce kendini tuttu.</span></span></p>

    <p class="calibre13"><span class="font2"><span class="calibre10">"Yüce Tanrım," dedi Koca Tommy. Gurney'in yüzünden akan kandan gözlerini alamıyordu.</span></span></p>

    <p class="calibre13"><span class="font2"><span class="calibre10">Yüksek adrenalinin etkisi altında olan Gurney, yaranın farkına varamamıştı. Yüzüne dokundu ve sırılsıklam olduğunu hissetti. Sonra ellerine baktı ve kıpkırmızı olduğunu gördü.</span></span></p>

    <p class="calibre13"><span class="font2"><span class="calibre10">Asetilen Pat, hiçbir duygu kırıntısı barındırmayan bir ifadeyle Gurney'e bakıyordu. Nardo'ya dönüp, "Ambulans ister misin?" diye sordu.</span></span></p>

    <p class="calibre13"><span class="font2"><span class="calibre10">"Evet, tabii. Arayın da gelsinler," dedi Nardo.</span></span></p>

    <p class="calibre13"><span class="font2"><span class="calibre10">"Onlar için de çağırayım mı?" dedi Pat. Başıyla yatağın üzerinde tuhaf İkiliyi işaret ediyordu. Kırmızı cam ayakkabılar dikkatini çekti. Sonra gözlerini kırpıştırdı. Gördüklerinin bir göz aldanması olmadığından emin olmak için gözlerini kırpıştırdı.</span></span></p>

    <p class="calibre13"><span class="font2"><span class="calibre10">Uzun bir beklemenin ardından Nardo, "Tamam," dedi. Sesinden bunu iğrenerek söylediği anlaşılıyordu.</span></span></p>

    <p class="calibre13"><span class="font2"><span class="calibre10">"Ekipler gelsin mi?" diye sordu Pat. Bu kez gerçek olduklarından emin olduğu ayakkabılara kaşlarını çatmış, dikkatle bakıyordu.</span></span></p>

    <p class="calibre13"><span class="font2"><span class="calibre10">"Ne?" dedi Nardo uzun bir bekleyişten sonra. Parçalanan lambanın kalıntılarına ve kurşunun duvarda açtığı deliğe bakıyordu.</span></span></p>

    <p class="calibre13"><span class="font2"><span class="calibre10">"Devriye gezen ve kapı kapı dolaşıp sorgulama yapan ekipleri diyorum. Geri gelsinler mi?"</span></span></p>

    <p class="calibre13"><span class="font2"><span class="calibre10">Nardo'nun karar vermesi beklenenden uzun sürdü. Sonunda "Tabii, gelsinler," dedi.</span></span></p>

    <p class="calibre13"><span class="font2"><span class="calibre10">Pat, "Tamam," dedi ve odadan ayrıldı.</span></span></p>

    <p class="calibre13"><span class="font2"><span class="calibre10">Koca Tommy yüzünü ekşitmiş, Dermott'un şakağındaki hasara bakıyordu. Four Roses şişesi Dermott ve yaşlı kadının arasındaki yastığın üzerinde tepetaklak duruyordu. Yaşlı kadının başındaki peruk yana kaymıştı ve kafasının üzeri görünür hale gelmişti.</span></span></p>

    <p class="calibre13"><span class="font2"><span class="calibre10">Gurney, şişenin üzerindeki çiçekli etikete baktı. O an, daha önce gözden kaçırdığı bir gerçeği fark etti. Bruce Wellstone'un söylemiş olduğu bir şeyi hatırladı. Bruce, Dermott'un (başka bir deyişle Bay Seylla'nın) dört adet <i class="calibre12">kırmızı göğüslü şakrakkuşu</i> gördüğünü ve <i class="calibre12">dört</i> rakamını özellikle vurguladığını anlatmıştı. Yani <i class="calibre12">dört kırmızı göğüslü şakrakkuşu,</i> kırmızı güllere gönderme yapan ve <i class="calibre12">Four Roses</i> markasını temsil eden bir ifadeydi! Ayrıca 'Bay ve Bayan Seylla' olarak imza atması da zekâsını gözler önüne sermek için yaptığı ufak bir reklam sayılırdı. Gregory Dermott aptal polislerle nasıl bir oyuncak gibi oynadığını gösteriyordu. <i class="calibre12">Sıkıysa yakalayın.</i></span></span></p>

    <p class="calibre13"><span class="font2"><span class="calibre10">Pat bir dakika içinde geri döndü. "Ambulans yolda. Ekipler geri çağırıldı. Arabalar toplandı. Kapı kapı sorgulama görevi sonlandırıldı." Buz gibi gözlerle yatağa baktı. Yaşlı kadın ağıt ve mırıldanma karışımı sesler çıkarıyordu. Dermott kıpırdamadan yatıyordu ve yüzünün rengi çekilmişti. "Yaşadığından emin misiniz?" diye sordu Pat.</span></span></p>

    <p class="calibre13"><span class="font2"><span class="calibre10">"Hiçbir fikrim yok," dedi Nardo. "Belki de gidip bir baksan iyi olur."</span></span></p>

    <p class="calibre13"><span class="font2"><span class="calibre10">Pat dudaklarını büzdü ve gidip Dermott'un boğazından hayatta olup olmadığını kontrol etti.</span></span></p>

    <p class="calibre13"><span class="font2"><span class="calibre10">"Hı hı, yaşıyor. Peki kadının sorunu ne?"</span></span></p>

    <p class="calibre13"><span class="font2"><span class="calibre10">"Bu kadın Jimmy Spinks'in karısı. Jimmy Spinks ismini daha önce duymuş muydun?"</span></span></p>

    <p class="calibre13"><span class="font2"><span class="calibre10">Kadın başını iki yana salladı. "Jimmy Spinks kim?"</span></span></p>

    <p class="calibre13"><span class="font2"><span class="calibre10">Nardo bir an durdu ve sonra "Unut gitsin," dedi.</span></span></p>

    <p class="calibre13"><span class="font2"><span class="calibre10">Kadın omzunu silkti. Unutmanın işinin bir parçası olduğunu ve bunda hiç zorlanmadığını gösterir gibiydi.</span></span></p>

    <p class="calibre13"><span class="font2"><span class="calibre10">Nardo yavaş yavaş ve derinden birkaç nefes aldı. "Tommy ile birlikte yukarı çıkıp evin güvenli olduğundan emin olun. Katilin bu pislik herif olduğunu öğrendiğimize göre adli tıp ekibi gelip her yeri didik didik inceleyecektir."</span></span></p>

    <p class="calibre13"><span class="font2"><span class="calibre10">Pat ve Tommy birbirine baktı. İkisinin de yüzünden bunun iyi bir fikir olmadığını düşündükleri anlaşılıyordu. Yine de itiraz etmeden ayrıldılar. Tommy, Gurney'in yanından geçerken sanki sıradan bir kepekten bahseder gibi, "Kafanda cam parçaları var," dedi.</span></span></p>

    <p class="calibre13"><span class="font2"><span class="calibre10">Nardo konuşmaya başlamadan önce ikilinin yukarı çıkıp merdivenlerin başındaki kapıyı kapatmalarını bekledi.</span></span></p>

    <p class="calibre13"><span class="font2"><span class="calibre10">"Yataktan uzaklaş," dedi. Sesinden, bu olayın onu epey sarstığı anlaşılıyordu.</span></span></p>

    <p class="calibre13"><span class="font2"><span class="calibre10">Gurney, aslında silahlardan uzaklaşması için uyarıldığını biliyordu. Dermott'un silahı, kazın içinde; Nardo'nun silahı, Dermott'un cebinde ve viski şişesi de yastığın üzerindeydi. Gurney, itiraz etmeden kendisine denileni yaptı.</span></span></p>

    <p class="calibre13"><span class="font2"><span class="calibre10">"Pekâlâ," dedi Nardo. Kendisini kontrol altında tutmak için büyük çaba harcıyor gibiydi. "Sana açıklama yapman için bir şans tanıyacağım."</span></span></p>

    <p class="calibre13"><span class="font2"><span class="calibre10">"Oturmamın bir sakıncası var mı?"</span></span></p>

    <p class="calibre13"><span class="font2"><span class="calibre10">"Amuda kalksan da umurumda değil. Konuş! Hemen!"</span></span></p>

    <p class="calibre13"><span class="font2"><span class="calibre10">Gurney, parçalanan lambanın yanındaki sandalyeye oturdu. "Seni vurmak üzereydi. Boğazına, kafana ya da kalbine bir kurşun saplanmasına ramak kalmıştı. Onu durdurmanın tek bir yolu vardı."</span></span></p>

    <p class="calibre13"><span class="font2"><span class="calibre10">"Ona dur demedin ki. Ona beni vurmasını söyledin." Nardo yumruk haline getirdiği ellerini öyle bir sıkıyordu ki eklemleri bembeyaz olmuştu.</span></span></p>

    <p class="calibre13"><span class="font2"><span class="calibre10">"Ama vurmadı, değil mi?"</span></span></p>

    <p class="calibre13"><span class="font2"><span class="calibre10">"Ama sen ona vurmasını söyledin."</span></span></p>

    <p class="calibre13"><span class="font2"><span class="calibre10">"Çünkü onun durdurmanın tek yolu buydu."</span></span></p>

    <p class="calibre13"><span class="font2"><span class="calibre10">"Durdurmanın tek yolu... Sen aklım mı kaçırdın?" Nardo tasmasının çözülmesini bekleyen vahşi bir köpek gibi bakıyordu.</span></span></p>

    <p class="calibre13"><span class="font2"><span class="calibre10">"Hayır. Bunun en güzel ispatı da senin hayatta olman."</span></span></p>

    <p class="calibre13"><span class="font2"><span class="calibre10">"Yani benim hâlâ hayatta olma nedenim, senin ona beni vurmasını söylemen; öyle mi? Nasıl bir saçmalık bu böyle?"</span></span></p>

    <p class="calibre13"><span class="font2"><span class="calibre10">"Seri katilin en büyük sorunu kontroldür. Mutlak kontrol. Gregory için bugünü, geleceği ve hatta geçmişi bile kontrol edebilmek her şeyden önemliydi. Onun senden canlandırmanı istediği sahne, yirmi dört yıl önce bu evde yaşanan trajedinin aynısıydı. Tek bir farkla. O zamanlar küçük Gregory'nin babasını durduracak ve annesinin boğazının kesilmesine engel olacak gücü yoktu. Kadın asla iyileşemedi ama Gregory de ondan farksızdı. O da bu olaydan sonra iyileşemedi. Artık bir yetişkin olan Gregory teybi başa sarmak ve olayları değiştirmek niyetindeydi. Senden babasının yaptığı her şeyi yapmanı istedi. Tam şişeyi kaldırdığın ana kadar. Sonra seni öldürecekti. Annesini kurtarmak için o korkunç sarhoşu ortadan kaldıracaktı. Diğer cinayetlerinin de sebebi buydu. Kontrolü ele geçirme ve Jimmy Spinks gibi sarhoşları öldürerek ortadan kaldırma."</span></span></p>

    <p class="calibre13"><span class="font2"><span class="calibre10">"Gary Sissek sarhoş değildi."</span></span></p>

    <p class="calibre13"><span class="font2"><span class="calibre10">"Belki sarhoş değildi ama Gary Sissek Jimmy Spinks'le aynı zamanlarda çalışmıştı. Eminim Gregory, onun babasının arkadaşı olduğunu hatırlamıştır. Belki de babasının içki içtiği arkadaşlarından biriydi. Senin de aynı dönemde çalışmış olman, Gregory'nin aklına geçmişi geri getirebileceği fikrini sokmuş olmalı."</span></span></p>

    <p class="calibre13"><span class="font2"><span class="calibre10">"Ama sen ona, beni vurmasını söyledin!" Nardo hâlâ tartışmacı tavrını koruyordu ama eski kararlılığı az da olsa kırılmıştı. Gurney de bunun farkına varmış, biraz rahatlamıştı.</span></span></p>

    <p class="calibre13"><span class="font2"><span class="calibre10">"Ona seni vurmasını söyledim; çünkü elimde konuşmaktan başka hiçbir silahım olmadığı için kontrol manyağı bir seri katili durdurmanın en iyi yolunun, kontrolün tamamen onda olmadığını göstermek olacağını biliyordum. Kontrolün onda olduğundan şüpheye düşmeliydi. Kontrol manyağına göre bütün kararları o alıyordu. En güçlü oydu. Kimse ondan daha güçlü olamazdı. Böyle birinin aklını karıştırmanın tek yolu, onun tam da senin istediğin gibi hareket ettiğini söylemek olacaktı. Karşı koyduğun anda ölürsün. Seni bağışlaması için yalvardığın anda ölürsün. Ama ona kafasındaki şeyi yapmasını söylediğin anda bütün dengeleri altüst edersin."</span></span></p>

    <p class="calibre13"><span class="font2"><span class="calibre10">Nardo, hikâyede bir açık yakalamak için uğraşıyordu. "Çok gerçekçi konuştun. Sesinde nefret vardı. Sanki benim ölmemi gerçekten istiyor gibiydin."</span></span></p>

    <p class="calibre13"><span class="font2"><span class="calibre10">"Eğer ikna edici olmasaydım, şu an seninle oturmuş bu konuşmayı yapıyor olamazdık."</span></span></p>

    <p class="calibre13"><span class="font2"><span class="calibre10">Nardo hemen farklı bir konuya atladı. "Peki ya Port Authority'deki ateşleme olayı?"</span></span></p>

    <p class="calibre13"><span class="font2"><span class="calibre10">"Ne olmuş ona?"</span></span></p>

    <p class="calibre13"><span class="font2"><span class="calibre10">"Sana sarhoş babanı hatırlattığı için vurduğun o serseri?"</span></span></p>

    <p class="calibre13"><span class="font2"><span class="calibre10">Gurney gülümsedi.</span></span></p>

    <p class="calibre13"><span class="font2"><span class="calibre10">"Komik olan ne?"</span></span></p>

    <p class="calibre13"><span class="font2"><span class="calibre10">"İki şey var. Birincisi: Ben Port Authority'nin yakınında bile çalışmadım. İkincisi: Yirmi beş yıllık meslek hayatımda silahımı bir kez bile ateşlemedim. Silahımı hiç ama hiç kullanmadım."</span></span></p>

    <p class="calibre13"><span class="font2"><span class="calibre10">"Yani hepsi uydurma mıydı?"</span></span></p>

    <p class="calibre13"><span class="font2"><span class="calibre10">"Babam çok içerdi. Bu... zor bir durumdu. Yanımızdayken bile bizden uzaktı. Ama bir yabancıyı vurmak, bu gerçeği değiştirmeyecektir."</span></span></p>

    <p class="calibre13"><span class="font2"><span class="calibre10">"Öyleyse bu saçmalıkları anlatmanın ne amacı vardı?"</span></span></p>

    <p class="calibre13"><span class="font2"><span class="calibre10">"Amaç mı? Amacı ortada işte."</span></span></p>

    <p class="calibre13"><span class="font2"><span class="calibre10">"Bu ne demek şimdi?"</span></span></p>

    <p class="calibre13"><span class="font2"><span class="calibre10">"Yüce Tanrım! Yüzbaşı, Dermott'un dikkatini mümkün olduğunca üzerime çekip, senin elindeki şişeyle bir hamle yapman için fırsat yaratıyordum."</span></span></p>

    <p class="calibre13"><span class="font2"><span class="calibre10">Nardo boş gözlerle Gurney'e baktı. Duydukları, kafasında oluşturduğu senaryoya hiç uymuyordu.</span></span></p>

    <p class="calibre13"><span class="font2"><span class="calibre10">"Araba çarpan çocuk... O da mı uydurmaydı?"</span></span></p>

    <p class="calibre13"><span class="font2"><span class="calibre10">"Hayır. O gerçekti. Çocuğun adı Danny." Gurney'in sesi boğuk çıkmaya başladı.</span></span></p>

    <p class="calibre13"><span class="font2"><span class="calibre10">"Şoförü yakalayamadılar mı?"</span></span></p>

    <p class="calibre13"><span class="font2"><span class="calibre10">Gurney başını iki yana salladı.</span></span></p>

    <p class="calibre13"><span class="font2"><span class="calibre10">"Hiç iz yok muydu?"</span></span></p>

    <p class="calibre13"><span class="font2"><span class="calibre10">"Tanıklardan biri oğluma çarpan arabanın kırmızı bir BMW olduğunu söyledi. Bütün öğleden sonra bir barın önünde park halindeymiş. Belli ki kullanan kişi tamamen sarhoştu."</span></span></p>

    <p class="calibre13"><span class="font2"><span class="calibre10">Nardo bir süre düşündü. "Bardan birileri adamın kimliğini tespit edemedi mi?"</span></span></p>

    <p class="calibre13"><span class="font2"><span class="calibre10">"Onu daha önce hiç görmediklerini iddia ettiler."</span></span></p>

    <p class="calibre13"><span class="font2"><span class="calibre10">"Bu olay olalı ne kadar zaman oldu?"</span></span></p>

    <p class="calibre13"><span class="font2"><span class="calibre10">"On dört yıl, sekiz ay."</span></span></p>

    <p class="calibre13"><span class="font2"><span class="calibre10">Bir süre sessiz kaldılar. Sonra Gurney kısık ve çekingen bir sesle konuşmaya devam etti. "Onu parka götürüyordum. Önünde bir güvercin yürüyordu ve Danny güvercini takip ediyordu. Benim de kafam dalgındı. Bir cinayet davasını düşünüyordum. Güvercin kaldırımdan indi ve caddeye gitti. Danny de onu takip etti. Neler olduğunu anladığımda çok geç kalmıştım. Her şey olup bitmişti.</span></span></p>

    <p class="calibre13"><span class="font2"><span class="calibre10">"Başka çocuğun var mı?"</span></span></p>

    <p class="calibre13"><span class="font2"><span class="calibre10">Gurney bir an tereddüt etti. "Danny'nin annesinden yok."</span></span></p>

    <p class="calibre13"><span class="font2"><span class="calibre10">Sonra gözlerini kapattı. İkisi de bir süre hiçbir şey söylemedi. Bu kez sessizliği bozan Nardo oldu.</span></span></p>

    <p class="calibre13"><span class="font2"><span class="calibre10">"Dermott'un arkadaşını öldüren adam olduğuna emin misin?"</span></span></p>

    <p class="calibre13"><span class="font2"><span class="calibre10">"Hiç şüphem yok," dedi Gurney. İkisinin de sesinden son derece yorgun oldukları anlaşılıyordu.</span></span></p>

    <p class="calibre13"><span class="font2"><span class="calibre10">"Peki ya diğerleri?"</span></span></p>

    <p class="calibre13"><span class="font2"><span class="calibre10">"Onların katili de Dermott gibi görünüyor."</span></span></p>

    <p class="calibre13"><span class="font2"><span class="calibre10">"Neden şimdi?"</span></span></p>

    <p class="calibre13"><span class="font2"><span class="calibre10">"Efendim?"</span></span></p>

    <p class="calibre13"><span class="font2"><span class="calibre10">"Neden bu kadar bekledi?"</span></span></p>

    <p class="calibre13"><span class="font2"><span class="calibre10">"İmkân. İlham. Şans eseri bir şeyleri fark etmiş olması. Bence kendisini büyük bir sağlık sigorta veritabanına güvenlik sistemi tasarlarken buldu. Bu esnada alkolizm tedavisi görenlerin isimlerini alabileceği bir program tasarlama fikri gelişti. İşe buradan başlamış olmalı. Sonra da olabilecekleri düşünüp, durumu takıntı haline getirmiştir. Nihayetinde ulaştığı listeden kendisine bu çekleri gönderebilecek kadar korkak ve zayıf adamları seçmiştir. Yazdığı o saçma şiirlerle işkence edebileceği adamlar. Bu esnada annesini saldırının ardından devletin yerleştirdiği bakımevinden çıkartmış olmalı."</span></span></p>

    <p class="calibre13"><span class="font2"><span class="calibre10">"Buraya gelmeden önce geçen onca yıl neredeydi peki?"</span></span></p>

    <p class="calibre13"><span class="font2"><span class="calibre10">"Çocukken ya bir devlet kurumunda ya da bir koruyucu ailenin yanında kalmış olmalı. Oldukça zor bir dönem geçirdiğini tahmin edebiliyorum. Geçen yıllar süresince bilgisayar yazılımıyla ilgilenmeye başlamıştır. Belki de bilgisayar oyunlarından yola çıkmış, zamanla kendini geliştirmiştir. MIT'den derece alacak kadar iyi bir konuma gelmiştir."</span></span></p>

    <p class="calibre13"><span class="font2"><span class="calibre10">"Ve yine bu süreçte adını da mı değiştirmiştir?"</span></span></p>

    <p class="calibre13"><span class="font2"><span class="calibre10">"Muhtemelen on sekiz yaşına geldiğinde değiştirmiştir. Bahse girerim babasının adım taşımaya dayanamamıştır. Hatta Der<span>mott isminin</span> de annesinin kızlık soyadı olduğunu öğrenirsem, hiç şaşırmam."</span></span></p>

    <p class="calibre13"><span class="font2"><span class="calibre10">Nardo gülümsedi. "Bunca karmaşa yaşanmadan evvel, devletin isim değiştirenler hakkında oluşturduğu veritabanı incelemeyi akıl etseydin, daha iyi olurdu."</span></span></p>

    <p class="calibre13"><span class="font2"><span class="calibre10">"Aslında bunu yapmak için ortada hiçbir neden yoktu. Yapsak bile Spinks soyadı, Mellery davasında çalışanlara hiçbir şey ifade etmezdi."</span></span></p>

    <p class="calibre13"><span class="font2"><span class="calibre10">Nardo bütün bu bilgileri, kendisini daha iyi hissettiği bir günde yeniden değerlendirebilmek için hafızasına kaydediyordu. "Peki bu deli herif ne bok yemeye Wycherly'e geri dönmüş ki?"</span></span></p>

    <p class="calibre13"><span class="font2"><span class="calibre10">"Yirmi dört yıl önce annesine burada saldırılmış olması olabilir. Belki de geçmişi yeniden yazma düşüncesi, onu buralara kadar sürüklemiştir. Buraya gelerek sadece sarhoşları değil, Wycherly Polis Departmanı'nı da ortadan kaldırma imkânı yakalayabileceğini düşünmüş olabilir. Hikâyeyi ondan dinlemedikçe, aklından neler geçirdiğini öğrenmemize imkân yok. Felicity'nin bu konuda yardımcı olabileceğini sanmıyorum."</span></span></p>

    <p class="calibre13"><span class="font2"><span class="calibre10">"Ben de," dedi Nardo. Aklına takılan bir şey daha vardı. Endişeli görünüyordu.</span></span></p>

    <p class="calibre13"><span class="font2"><span class="calibre10">"Sorun nedir?" diye sordu Gurney.</span></span></p>

    <p class="calibre13"><span class="font2"><span class="calibre10">"Ne? Yok bir şey. Sorun yok, gerçekten. Sadece merak ediyorum da... Sarhoşları öldüren bir adamın yer aldığı bu davaya neden bu kadar ilgi gösterdin?"</span></span></p>

    <p class="calibre13"><span class="font2"><span class="calibre10">Gurney, ne söyleyeceğini bilemiyordu. Bu soruya verilecek en doğru cevap, kurbanları yargılayacak kişinin kendisi olmadığım vurgulamak olurdu. Alaycı bir yanıt vermek isterse, davanın mücadeleci yanının ahlaki yanından daha baskın olduğunu söyleyebilirdi. Yanıt ne olursa olsun, bu meseleyi Nardo'yla tartışmak istemiyordu. Yine de bir şey söylemek zorundaydı.</span></span></p>

    <p class="calibre13"><span class="font2"><span class="calibre10">"Eğer kurbanları gördükçe oğlumu öldüren sarhoş sürücünün intikamım alıyor gibi bir hisse kapılıp kapılmadığımı soruyorsan, cevabım hayır."</span></span></p>

    <p class="calibre13"><span class="font2"><span class="calibre10">"Emin misin?"</span></span></p>

    <p class="calibre13"><span class="font2"><span class="calibre10">"Eminim."</span></span></p>

    <p class="calibre13"><span class="font2"><span class="calibre10">Nardo, sorgulayıcı bakışlarla karşısındaki adamı süzdü. Sonra da omuz silkti. Gurney'in yanıtı onu tatmin etmiş gibi görünmüyordu. Ama konuyu uzatmak niyetinde değildi.</span></span></p>

    <p class="calibre13"><span class="font2"><span class="calibre10">Öfkeden delirmek üzere olan yüzbaşı, nihayet sakinleşmişti. Günün geri kalanı önemli bir cinayet davasının sonlandırılmasında hangi unsurlara öncelik verileceğini belirlemekle geçti.</span></span></p>

    <p class="calibre13"><span class="font2"><span class="calibre10">Gurney, (kızlık soyadı Dermott olan) Felicity Spinks ve (eski soyadı Spinks olan) Gregory Dermott'la birlikte Wycherly Hastanesi'ne kaldırıldı. Dermott'un annesi, ayağında kırmızı ayakkabılarıyla getirildiği hastanede bir asistan doktor tarafından incelemeye alındı. Hâlâ bilinci kapalı olan Dermott da hızla radyolojiye götürüldü.</span></span></p>

    <p class="calibre13"><span class="font2"><span class="calibre10">Bu esnada Gurney'in başındaki kesik temizlenmiş, dikiş atılmış ve bandajlanmıştı. Fakat bu işlemi gerçekleştiren hemşire alışılmışın dışında bir hayli yakın davranışlar sergiliyordu. Hülyalı bir ses tonuyla konuşuyor, adamın yarası üzerinde çalışırken gereğinden fazla yakın duruyordu. Gurney koşulların ne kadar uygunsuz olduğunu bilse de bu durum karşısında heyecanlanmaktan kendini alamadı. İzlediği yol ne kadar vahim, çılgınca ve patetik görünse de kızın bu arkadaş canlısı tavırlarından başka bir amaçla faydalanmak üzere bir girişimde bulunmaya karar verdi. Kıza cep telefonu numarasını verdi ve Dermott'un durumunda en ufak bir değişiklik olması halinde kendisini aramasını rica etti. Olayın gidişatından bihaber olmak istemiyordu ve bu konuda Nardo'ya kesinlikle güvenmiyordu. Kızın yüzünde bir gülümseme belirdi. Bunu seve seve yapacağını söyledi. Gurney, tedavisinin ardından son derece sessiz bir polis tarafından Dermott'un evine götürüldü.</span></span></p>

    <p class="calibre13"><span class="font2"><span class="calibre10">Yolculuk esnasında Sheridan Kline’ın acil hattını arayarak telesekretere olayın önemli kısımlarını anlatan bir mesaj bıraktı. Daha sonra evini aradı ve kendi telesekreterine Madeleine için bir mesaj bıraktı. Olayın kurşun, şişe, kan ve dikişler dışında kalan kısımlarını anlattı. Gerçekten dışarıda mı yoksa evde olduğu halde kendisiyle konuşmak istemediği için mesajı mı dinliyor diye düşündü. Onun böyle durumlarda aklından neler geçirdiğini bilmediği için doğru yanıtın ne olduğunu tahmin edemiyordu.</span></span></p>

    <p class="calibre13"><span class="font2"><span class="calibre10">Dermott'un evine geri döndüklerinde, olayın üzerinden bir saati aşkın bir zaman geçmişti. Caddede Wycherly, bölge ve eyalet polis departmanlarına ait arabalar vardı. Koca Tommy ve Pat nöbetçi oldukları için verandada dikiliyorlardı. Gurney, Nardo'yla konuşma yaptığı o küçük odaya yönlendirildi. Nardo yine o odadaydı ve yine masa başında oturuyordu. İki olay yeri inceme polisi üzerinde beyaz önlükleri, galoşları ve lateks eldivenleri ile odadan ayrılıyor; bordum kata doğru gidiyorlardı.</span></span></p>

    <p class="calibre13"><span class="font2"><span class="calibre10">Nardo sarı bir not defteri ve ucuz bir kalemi masanın diğer ucundaki Gurney'e doğru uzattı. Adam hâlâ tehlikeli duygular içinde olsa da bunu dışarıya yansıtmıyor; bürokratik bir tavır sergiliyordu.</span></span></p>

    <p class="calibre13"><span class="font2"><span class="calibre10">"Otursana. İfadeni almamız lazım. Bu öğleden sonra buraya geldiğin andan başla ve neden buraya geldiğini de belirt. Kendi hareketlerini ve diğerlerinin yaptığı hareketlerden neleri gözlemlediğini yaz. Bir zaman çizelgesi kullan. Hangilerinden tam olarak emin olduğunu ve hangilerinin tahmini bir zaman dilimi içinde gerçekleştiğini açıkça belirt. İfadeni hastaneye götürülmenle tamamlayabilirsin. Tabii, hastanede gün ışığına çıkan birtakım bilgiler olduysa onları da yazabilirsin. Sormak istediğin bir şey var mı?"</span></span></p>

    <p class="calibre13"><span class="font2"><span class="calibre10">Gurney kırk beş dakika boyunca kendisine verilen talimatlar doğrultusunda ifadesini yazdı. Nardo çoğu zaman odanın dışında kalmayı tercih etti. Gurney küçük el yazısıyla dört sayfayı doldurmuştu. Masanın diğer tarafında bir fotokopi makinesi vardı. .Gurney kendisinin imzalı ve üzerinde tarih bulunan ifadesinden iki kopya aldı ve sonra da orijinalini Nardo'ya verdi.</span></span></p>

    <p class="calibre13"><span class="font2"><span class="calibre10">Nardo sadece "İrtibat halinde olalım," dedi. Sesi mesleki bir ciddiyet içeriyordu. Gurney'le el sıkışmamayı tercih etti.</span></span></p>
  </div>
</body>
</html>
