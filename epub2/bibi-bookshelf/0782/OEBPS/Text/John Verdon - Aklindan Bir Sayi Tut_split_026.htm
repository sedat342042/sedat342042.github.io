<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_25" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark30"></a><span class="font2"><b class="calibre5"><i class="calibre12"><span class="calibre8">Yirminci Bölüm<a class="calibre4 pcalibre pcalibre1" id="bookmark31"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Bir Aile Dostu</span></span></p>

    <p class="calibre17"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Tuğla ve taştan yapılmış şöminede ateş yanmaktaydı ve içeride dumanla birlikte tatlı bir koku vardı. Caddy Mellery solgun fakat sakin bir halde, yanında yetmişli yaşlarının başında bir adamla koltukta oturuyordu.</span></span></p>

    <p class="calibre13"><span class="font2"><span class="calibre10">Gurney ve Hardwick içeri girince, şaşkın bir ifadeyle koltuktan kalktı. "İyi akşamlar, beyler," dedi. Sesinde belli belirsiz, kibar bir kuzeyli tonlaması vardı. "Ben Carl Smale, Caddy'nin eski bir arkadaşıyım."</span></span></p>

    <p class="calibre13"><span class="font2"><span class="calibre10">"Ben baş dedektif Hardwick ve bu da Dave Gurney. Bayan Mellery'nin rahmetli eşinin bir arkadaşı."</span></span></p>

    <p class="calibre13"><span class="font2"><span class="calibre10">"Ah, evet, Mark'ın arkadaşı... Caddy ondan bahsetmişti."</span></span></p>

    <p class="calibre13"><span class="font2"><span class="calibre10">Hardwick bir yandan odada göz gezdirerek "Sizi rahatsız ettiğimiz için üzgünüz," dedi. Gözleri şöminenin diğer tarafındaki duvarın karşısında duran Sheraton masaya takıldı. "Bildiğimiz kadarıyla şuradaki masada duran ve muhtemelen olayla ilgisi olan bazı kâğıtları görmemiz gerekiyor. Bayan Mellery, sizi böyle sorularla rahatsız ettiğim için üzgünüm, ancak kâğıtlara bakmamda bir sakınca var mı?"</span></span></p>

    <p class="calibre13"><span class="font2"><span class="calibre10">Kadın gözlerini kapattı. Soruyu anlayıp anlamadığı belli olmuyordu.</span></span></p>

    <p class="calibre13"><span class="font2"><span class="calibre10">Smale koltukta ona doğru yanaştı ve bileklerini kavradı. "Eminim bu Caddy için sorun değildir," dedi.</span></span></p>

    <p class="calibre13"><span class="font2"><span class="calibre10">Hardwick tereddüt etti. "Bayan Mellery'i... temsilen mi konuşuyorsunuz?"</span></span></p>

    <p class="calibre13"><span class="font2"><span class="calibre10">Smale, akşam yemeği esnasında kendisine sorulmuş kaba bir soruyu yanıtlayan hassas bir kadın edasıyla, belli belirsiz burnunu kırıştırarak yanıt verdi.</span></span></p>

    <p class="calibre13"><span class="font2"><span class="calibre10">Dul kadın gözlerini açıp, hüzün dolu bir gülümsemeyle konuşmaya başladı. "Eminim bunun çok zor bir zaman olduğunu anlayabilirsiniz. Carl'a tümüyle güveniyorum. Söylediği her şey benim söyleyeceklerimden daha akıllıca olacaktır."</span></span></p>

    <p class="calibre13"><span class="font2"><span class="calibre10">Hardwick "Bay Smale, sizin vekiliniz mi?" diyerek ısrar etti.</span></span></p>

    <p class="calibre13"><span class="font2"><span class="calibre10">Sevecen bir ifadeyle Smale'e dönüp konuştu: "Kendisi, sağlıkta ve hastalıkta, iyi günde kötü günde otuz yıldır benim temsilcim, vekilimdir. Aman Tanrım, Cari, bu korkutucu değil mi?" Gurney bu ifadenin, aldığı sakinleştirici ilaçtan kaynaklandığını düşünüyordu.</span></span></p>

    <p class="calibre13"><span class="font2"><span class="calibre10">Smale onun nostalji kokan gülümsemesine karşılık verip, yenilenmiş bir ses tonuyla Hardwick'le konuşmaya başladı. "Araştırmanızla ilgili olabilecek her şey için bu odayı rahatça arayabilirsiniz. Buradan almak isteyeceğiniz eşyaların bir listesini elbette bize verebilirsiniz."</span></span></p>

    <p class="calibre13"><span class="font2"><span class="calibre10">'Bu oda' üzerine yapılan vurgu, Gurney'in dikkatinden kaçmadı. Smale polise her yeri arayabileceklerinin garantisini vermek istemiyordu. Koltukta oturmakta olan şık adama attığı sert bakışlardan anlaşıldığı üzere, Hardwick de bunu fark etmişti.</span></span></p>

    <p class="calibre13"><span class="font2"><span class="calibre10">"El koyduğumuz tüm kanıtların bir listesi yapılır." Hardwick' in ses tonunda bir mesaj saklıydı: "Almak <i class="calibre12">istediğimiz</i> şeylerin listesini vermeyiz. <span>Aldığımız</span> şeylerin listesini veririz."</span></span></p>

    <p class="calibre13"><span class="font2"><span class="calibre10">İma edilen mesajları anlama konusunda iyi olan Smale, gülümsedi. Gurney'e döndü ve bitkin, yavaş bir edayla, "Söyle bakalım, sen <i class="calibre12">şu</i> Dave Gurney misin?"</span></span></p>

    <p class="calibre13"><span class="font2"><span class="calibre10">"Benim ailemde bu isimde yalnızca ben varım."</span></span></p>

    <p class="calibre13"><span class="font2"><span class="calibre10">"Evet, evet, evet. Efsane dedektif! Sizinle tanışmak bir onurdur."</span></span></p>

    <p class="calibre13"><span class="font2"><span class="calibre10">Bu tarz hatırlamalardan pek hoşlanmayan Gurney, hiçbir şey söylemedi.</span></span></p>

    <p class="calibre13"><span class="font2"><span class="calibre10">Sessizliği bozan Caddy Mellery oldu. "Özür dilerim ama başım ağrıdan çatlıyor, biraz uzansam iyi olacak."</span></span></p>

    <p class="calibre13"><span class="font2"><span class="calibre10">"Elbette," dedi Hardwick. "Fakat birkaç ayrıntıyla ilgili yardımınıza ihtiyacım var."</span></span></p>

    <p class="calibre13"><span class="font2"><span class="calibre10">Smale endişeli gözlerle müvekkiline baktı. "Bu birkaç saat bekleyemez mi? Görüyorsunuz ki Bayan Mellery perişan durumda."</span></span></p>

    <p class="calibre13"><span class="font2"><span class="calibre10">"Sorularım yalnızca birkaç dakika alacaktır. İnanın bana ben de şu an devam etmemeyi tercih ederim ancak herhangi bir gecikme sorun yaratabilir."</span></span></p>

    <p class="calibre13"><span class="font2"><span class="calibre10">"Caddy?"</span></span></p>

    <p class="calibre13"><span class="font2"><span class="calibre10">"Sorun değil, Cari. Şimdi ya da sonra olması fark etmez." Gözlerini kapattı. "Dinliyorum."</span></span></p>

    <p class="calibre13"><span class="font2"><span class="calibre10">Hardwick "Bunları size hatırlattığım için üzgünüm," dedi. Koltuğun Caddy'e yakın olan ucundaki kollu sandalyeyi göstererek "Buraya oturmamın sakıncası var mı?" diye sordu.</span></span></p>

    <p class="calibre13"><span class="font2"><span class="calibre10">"Buyurun." Gözleri hâlâ kapalıydı.</span></span></p>

    <p class="calibre13"><span class="font2"><span class="calibre10">Sandalyenin ucuna doğru oturdu. Yakını henüz ölmüş kişileri sorgulamak her polis için rahatsız ediciydi. Yine de Hardwick bu işten bir rahatsızlık duyuyormuş gibi görünmüyordu.</span></span></p>

    <p class="calibre13"><span class="font2"><span class="calibre10">"Emin olmak için bana bu sabah söylemiş olduğunuz bir şeyi tekrar sormak istiyorum. Telefonun gece, saat biri geçerken çaldığını söylemiştiniz. O sırada siz ve eşiniz uyuyor muydunuz?"</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><span class="calibre10">"Ve siz saatin kaç olduğunu biliyordunuz çünkü?.."</span></span></p>

    <p class="calibre13"><span class="font2"><span class="calibre10">"Saate baktım. Bizi bu saatte kim arıyor diye düşündüm."</span></span></p>

    <p class="calibre13"><span class="font2"><span class="calibre10">"Ve telefona eşiniz baktı?"</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><span class="calibre10">"Ne dedi?"</span></span></p>

    <p class="calibre13"><span class="font2"><span class="calibre10">"Üç ya da dört kez, alo, alo, alo dedi. Ardından kapattı."</span></span></p>

    <p class="calibre13"><span class="font2"><span class="calibre10">"Arayan kişinin konuşup konuşmadığını size söyledi mi?"</span></span></p>

    <p class="calibre13"><span class="font2"><span class="calibre10">"Hayır."</span></span></p>

    <p class="calibre13"><span class="font2"><span class="calibre10">"Ve birkaç dakika sonra ormandan gelen bir hayvan çığlığı duydunuz?"</span></span></p>

    <p class="calibre13"><span class="font2"><span class="calibre10">"Cırlaması."</span></span></p>

    <p class="calibre13"><span class="font2"><span class="calibre10">"Cırlaması mı?"</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><span class="calibre10">"'Cırlama' ve 'çığlık atma' arasında nasıl bir ayrım yapıyorsunuz?"</span></span></p>

    <p class="calibre13"><span class="font2"><span class="calibre10">"Çığlık..."durdu ve alt dudağını sertçe ısırdı.</span></span></p>

    <p class="calibre13"><span class="font2"><span class="calibre10">"Bayan Mellery?"</span></span></p>

    <p class="calibre13"><span class="font2"><span class="calibre10">Smale "Bu çok uzun sürecek mi?" diye sordu.</span></span></p>

    <p class="calibre13"><span class="font2"><span class="calibre10">"Çığlık atmak daha insana özgüdür. Çığlık atmak benim..." Ağlamamak için kendisini tutuyormuşçasına gözlerini kırpıştırdı ve devanı etti: "Bu bir hayvana benziyordu. Ama ormanda değildi, Sesi eve yakın gibi geliyordu."</span></span></p>

    <p class="calibre13"><span class="font2"><span class="calibre10">Bu çığlık, pardon cırlama, ne kadar sürdü?"</span></span></p>

    <p class="calibre13"><span class="font2"><span class="calibre10">"Bir ya da iki dakika, emin değilim. Mark aşağı indikten sonra kesildi."</span></span></p>

    <p class="calibre13"><span class="font2"><span class="calibre10">"Niçin aşağıya indiğini söyledi mi?"</span></span></p>

    <p class="calibre13"><span class="font2"><span class="calibre10">"Bunun ne olduğuna bakacağını söyledi. Hepsi bu. Sonra..." Birden susup, yavaş, derin derin nefes almaya başladı.</span></span></p>

    <p class="calibre13"><span class="font2"><span class="calibre10">"Üzgünüm, Bayan Mellery. Bu uzun sürmeyecek."</span></span></p>

    <p class="calibre13"><span class="font2"><span class="calibre10">"Yalnızca sesin nereden geldiğine bakmak istedi, hepsi bu."</span></span></p>

    <p class="calibre13"><span class="font2"><span class="calibre10">"Başka bir şey duydunuz mu?"</span></span></p>

    <p class="calibre13"><span class="font2"><span class="calibre10">Elini ağzının üzerine götürüp yanaklarım tuttu ve sonra kendisini kontrol etmeye çalışıyormuş gibi ağzım açtı. Ellerini sürekli sıktığı için, tırnaklarında, kırmızı beyaz benekler oluşmuştu.</span></span></p>

    <p class="calibre13"><span class="font2"><span class="calibre10">Konuştuğunda kelimeler, ağzını kapatmış olduğu eline çarpıyordu.</span></span></p>

    <p class="calibre13"><span class="font2"><span class="calibre10">"Uyur uyanıktım, ama bir şey duydum. Alkış gibi bir şey... Sanki birisi ellerini birbirine vurmuş gibi. Hepsi bu kadar." Yüzüne yaptığı baskı onu rahatlatan tek şeymiş gibi yüzünü tutmaya devam etti.</span></span></p>

    <p class="calibre13"><span class="font2"><span class="calibre10">Hardwick sandalyeden kalkarak, "Teşekkür ederim," dedi. "Elimizden geldiğince sizi rahatsız etmemeye gayret edeceğiz. Şimdilik yapmam gereken tek şey şu masaya bakmak."</span></span></p>

    <p class="calibre13"><span class="font2"><span class="calibre10">Caddy Mellery başını kaldırdı ve gözlerini açtı. Elleri yüzünde parmak izleri bırakarak, dizlerinin üzerine düştü. Hassas ama kararlı bir sesle, "Dedektif," dedi, "olayla ilgili her şeyi alabilirsiniz fakat lütfen bizim özel hayatımıza saygı gösterin. Medya sorumsuz. Eşimden kalanlar son derece önemlidir."</span></span></p>
  </div>
</body>
</html>
