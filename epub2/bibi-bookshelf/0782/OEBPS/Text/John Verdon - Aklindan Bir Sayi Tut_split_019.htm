<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_18" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><span class="font2"><b class="calibre5"><i class="calibre12"><span class="calibre8">On Dördüncü Bölüm<a class="calibre4 pcalibre pcalibre1" id="bookmark21"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Meydan Okuma<span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Madeleine örgü çantasını koltuğa getirdi ve değişik aşamalarında olduğu üç işinden bir tanesine daldı. Gurney, yanındaki sandalyeye oturmuş, fotoğraf düzenleme yazılımının altı yüz sayfalık kullanma kılavuzuna göz gezdiriyor, fakat bir türlü konsantre olamıyordu. Şöminede odunlar çatırdayarak ve kıvılcımlar saçarak yanıyordu.</span></span></p>

    <p class="calibre13"><span class="font2"><span class="calibre10">Telefon çalınca Gurney koşar adımlarla çalışma odasına gidip ahizeyi kaldırdı.</span></span></p>

    <p class="calibre13"><span class="font2"><span class="calibre10">Mellery'nin sesi alçak ve gergindi. "Dave?"</span></span></p>

    <p class="calibre13"><span class="font2"><span class="calibre10">"Buradayım."</span></span></p>

    <p class="calibre13"><span class="font2"><span class="calibre10">"Şu andı hatta. Kayıt cihazı açık. Seni konuşmaya alıyorum. Hazır mısın?"</span></span></p>

    <p class="calibre13"><span class="font2"><span class="calibre10">"Devam et."</span></span></p>

    <p class="calibre13"><span class="font2"><span class="calibre10">Bir saniye sonra Gurney, cümlenin tam ortasında garip bir ses duydu.</span></span></p>

    <p class="calibre13"><span class="font2"><span class="calibre10">"... bir süredir uzakta. Ama benim kim olduğumu bilmeni istiyorum." Sesin tonu yüksek ve gergin, konuşmanın ritmi uyumsuz ve yapaydı. Garip bir aksam vardı ama belli bir yere ait değildi. Sanki sesini gizlemek için sözcükleri bilerek yanlış telaffuz ediyor gibiydi. "Bu akşam senin için bir şey bıraktım. Aldın mı?"</span></span></p>

    <p class="calibre13"><span class="font2"><span class="calibre10">Mellery incecik çıkan sesiyle "Neyi aldım mı?" dedi.</span></span></p>

    <p class="calibre13"><span class="font2"><span class="calibre10">"Henüz almadın mı? Alacaksın. Benimkim olduğumu biliyor musun?"</span></span></p>

    <p class="calibre13"><span class="font2"><span class="calibre10">"Kimsin?"</span></span></p>

    <p class="calibre13"><span class="font2"><span class="calibre10">"Gerçekten bilmek istiyor musun?"</span></span></p>

    <p class="calibre13"><span class="font2"><span class="calibre10">"Tabii ki. Seni nereden tanıyorum?"</span></span></p>

    <p class="calibre13"><span class="font2"><span class="calibre10">"Altı yüz elli sekiz sayısı sana kim olduğumu anlatmadı mı?"</span></span></p>

    <p class="calibre13"><span class="font2"><span class="calibre10">"Bu sayı benim için hiçbir şey ifade etmiyor."</span></span></p>

    <p class="calibre13"><span class="font2"><span class="calibre10">"Gerçekten mi? Ama onu sen seçtin - seçebileceğin onca rakamın içerisinden."</span></span></p>

    <p class="calibre13"><span class="font2"><span class="calibre10">"Sen kimsin böyle?"</span></span></p>

    <p class="calibre13"><span class="font2"><span class="calibre10">"Bir sayı daha var."</span></span></p>

    <p class="calibre13"><span class="font2"><span class="calibre10">Mellery'nin sesi korku ve hiddet doluydu. "Ne?"</span></span></p>

    <p class="calibre13"><span class="font2"><span class="calibre10">"Bir sayı daha var, dedim." Sesin sadistçe eğleniyor gibi bir havası vardı.</span></span></p>

    <p class="calibre13"><span class="font2"><span class="calibre10">"Anlamıyorum."</span></span></p>

    <p class="calibre13"><span class="font2"><span class="calibre10">"Altı yüz elli sekizden başka bir sayı tut."</span></span></p>

    <p class="calibre13"><span class="font2"><span class="calibre10">"Neden?"</span></span></p>

    <p class="calibre13"><span class="font2"><span class="calibre10">"Altı yüz elli sekizden başka bir sayı tut."</span></span></p>

    <p class="calibre13"><span class="font2"><span class="calibre10">"Peki, tamam. Bir sayı tuttum."</span></span></p>

    <p class="calibre13"><span class="font2"><span class="calibre10">"Tamam, ilerleme var. Şimdi sayıyı fısılda."</span></span></p>

    <p class="calibre13"><span class="font2"><span class="calibre10">"Fısıldayayım mı?"</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><i class="calibre12"><span class="calibre10">"On dokuz. "</span></i></span><span class="font2"><span class="calibre10">&nbsp;Mellery'nin sesi yüksek ve pürüzlüydü.</span></span></p>

    <p class="calibre13"><span class="font2"><span class="calibre10">Bu cevaba karşılık ses anlamsız bir kahkaha attı. "Güzel, çok güzel."</span></span></p>

    <p class="calibre13"><span class="font2"><span class="calibre10">"Sen kimsin?"</span></span></p>

    <p class="calibre13"><span class="font2"><span class="calibre10">"Hâlâ bilmiyor musun? O kadar acıdan sonra, bir fikrin bile mi yok? Bunun olabileceği aklıma gelmişti. Birkaç saat önce sana bir şey bıraktım. Küçük bir not. Almadığına emin misin?"</span></span></p>

    <p class="calibre13"><span class="font2"><span class="calibre10">"Neyden bahsettiğini bilmiyorum."</span></span></p>

    <p class="calibre13"><span class="font2"><span class="calibre10">"Ah, ama sayının on dokuz olduğunu biliyorsun."</span></span></p>

    <p class="calibre13"><span class="font2"><span class="calibre10">"Bir sayı tutmamı söyledin."</span></span></p>

    <p class="calibre13"><span class="font2"><span class="calibre10">"Ama doğru sayıydı, değil mi?"</span></span></p>

    <p class="calibre13"><span class="font2"><span class="calibre10">"Anlamıyorum."</span></span></p>

    <p class="calibre13"><span class="font2"><span class="calibre10">"En son ne zaman posta kutuna baktın?"</span></span></p>

    <p class="calibre13"><span class="font2"><span class="calibre10">"Posta kutuma mı? Bilmiyorum. Öğleden sonra olabilir.</span></span></p>

    <p class="calibre13"><span class="font2"><span class="calibre10">"Bir daha baksan iyi edersin. Unutma, seninle kasımda, olmazsa aralıkta görüşeceğiz." Sesi telefonun kapandığını belirten bir sinyal sesi takip etti.</span></span></p>

    <p class="calibre13"><span class="font2"><span class="calibre10">"Hey!" diye bağırdı Mellery. "Orda mısın? Orada mısın?" Sonunda bitkin bir sesle "Dave?" dedi.</span></span></p>

    <p class="calibre13"><span class="font2"><span class="calibre10">Gurney "Buradayım," dedi. "Bekle, şimdi posta kutuna bak, sonra beni ara."</span></span></p>

    <p class="calibre13"><span class="font2"><span class="calibre10">Gurney ahizeyi yerine koyduktan hemen sonra telefon yeniden çaldı. Ahizeyi kaldırdı.</span></span></p>

    <p class="calibre13"><span class="font2"><span class="calibre10">"Evet?"</span></span></p>

    <p class="calibre13"><span class="font2"><span class="calibre10">"Baba?"</span></span></p>

    <p class="calibre13"><span class="font2"><span class="calibre10">"Pardon?"</span></span></p>

    <p class="calibre13"><span class="font2"><span class="calibre10">"Sen misin?"</span></span></p>

    <p class="calibre13"><span class="font2"><span class="calibre10">"Kyle?"</span></span></p>

    <p class="calibre13"><span class="font2"><span class="calibre10">"Evet. İyi misin?"</span></span></p>

    <p class="calibre13"><span class="font2"><span class="calibre10">"Evet. Bir işin tam ortasındayım da."</span></span></p>

    <p class="calibre13"><span class="font2"><span class="calibre10">"Her şey yolunda mı?"</span></span></p>

    <p class="calibre13"><span class="font2"><span class="calibre10">"Evet. Acelem için özür dilerim. Birkaç dakika içerisinde gelecek bir telefon bekliyorum. Seni sonra arayayım mı?"</span></span></p>

    <p class="calibre13"><span class="font2"><span class="calibre10">"Sorun değil. Sadece seni birkaç gelişmeden haberdar etmek için aramıştım, olan birkaç şeyle, yani yaptığım birkaç şeyle ilgili. Uzun zamandır konuşmadık."</span></span></p>

    <p class="calibre13"><span class="font2"><span class="calibre10">"Seni işim biter bitmez arayacağım."</span></span></p>

    <p class="calibre13"><span class="font2"><span class="calibre10">"Peki. Tamam."</span></span></p>

    <p class="calibre13"><span class="font2"><span class="calibre10">"Özür dilerim. Sağ ol. Sonra konuşuruz."</span></span></p>

    <p class="calibre13"><span class="font2"><span class="calibre10">Gurney gözlerini kapatıp, birkaç derin nefes aldı. Tanrım, işler karışıyordu, tabii ki her şeyin birbirine girmesi kendi suçuydu. Kyle'la olan ilişkisi, hayatının yolunda gitmediğinin kaçınmalarla ve garipliklerle dolu, açık bir kanıtıydı.</span></span></p>

    <p class="calibre13"><span class="font2"><span class="calibre10">Kyle ona ilk evliliğinden kalmıştı. Karen'la yaptığı, kısa süreli evliliğin hatırası, boşandıktan yirmi yıl sonra bile Gurney'i rahatsız ediyordu. İkisini de tanıyan herkes başından beri birbirlerine göre olmadıklarını görüyordu, fakat her şeye karşı gelen kararlılıkları (ya da geceleri tuvalete kalktığında bile kendisini huzursuz eden duygusal bozukluklar), onları bu talihsiz birleşmeye kadar götürdü.</span></span></p>

    <p class="calibre13"><span class="font2"><span class="calibre10">Kyle annesine benziyordu. Onun çıkarcı güdülerini, maddeci hırsını ve tabii ki onun istediği ismi almıştı. <i class="calibre12">Kyle.</i> Bu isim Gurney'in içine bir türlü sinmemişti. Bu genç adamın zekâsına ve maddi açıdan erken başarısına rağmen, <i class="calibre12">Kyle</i> ismi ona pembe dizilerdeki şımarık, bencil çocukları çağrıştırıyordu. Dahası, Kyle'ın varlığı ona sürekli eski evliliğini; hiçbir zaman anlayamadığı bir tarafı olduğunu - her şeyden önce Karen'la evlenmek istemiş olan tarafını hatırlatıyordu.</span></span></p>

    <p class="calibre13"><span class="font2"><span class="calibre10">Gözlerini kapattı. Bir türlü işine odaklanamamasının ve oğluna uzak davranmış olmanın verdiği sıkıntıyı hissetti.</span></span></p>

    <p class="calibre13"><span class="font2"><span class="calibre10">Telefon çaldı. Tekrardan Kyle’ın sesini duyma korkusuyla ahizeyi kaldırdı, fakat arayan Mellery idi.</span></span></p>

    <p class="calibre13"><span class="font2"><span class="calibre10">"Davey?"</span></span></p>

    <p class="calibre13"><span class="font2"><span class="calibre10">"Evet?"</span></span></p>

    <p class="calibre13"><span class="font2"><span class="calibre10">"Posta kutusunda bir zarf vardı. Üzerinde ismim ve adresim yazıyor. Fakat üzerinde bir posta pulu ya da mühür yok. Elden bırakılmış olmalı. Açayım mı?"</span></span></p>

    <p class="calibre13"><span class="font2"><span class="calibre10">"İçerisinde kâğıttan başka bir şey var gibi duruyor mu?"</span></span></p>

    <p class="calibre13"><span class="font2"><span class="calibre10">"Ne gibi?"</span></span></p>

    <p class="calibre13"><span class="font2"><span class="calibre10">"Herhangi bir şey... Bir mektup dışında herhangi bir şey..."</span></span></p>

    <p class="calibre13"><span class="font2"><span class="calibre10">"Hayır. Tamamen düz, içi boş gibi... Eğer kastettiğin buysa, içinde yabancı hiçbir cisim yok. Açayım mı?"</span></span></p>

    <p class="calibre13"><span class="font2"><span class="calibre10">"Aç. Ama içinde kâğıttan başka bir şeyler olduğunu fark edersen hemen dur."</span></span></p>

    <p class="calibre13"><span class="font2"><span class="calibre10">"Tamam, açıyorum. Yalnızca bir sayfa... Daktiloyla yazılmış. Basit, başlıksız..."</span></span></p>

    <p class="calibre13"><span class="font2"><span class="calibre10">Birkaç saniye sessizlik oldu. "Ne? Neler oluyor?.."</span></span></p>

    <p class="calibre13"><span class="font2"><span class="calibre10">"Ne oldu?"</span></span></p>

    <p class="calibre13"><span class="font2"><span class="calibre10">"Bu imkânsız... Mümkün değil.</span></span></p>

    <p class="calibre13"><span class="font2"><span class="calibre10">"Ne yazıyor oku."</span></span></p>

    <p class="calibre13"><span class="font2"><span class="calibre10">Mellery şaşırmış halde okudu: "Bu notu aramamı kaçırma ihtimaline karşın gönderiyorum. Hâlâ kim olduğumu bilmiyorsan, on dokuz sayısını düşün. Bu sana birisini hatırlatıyor mu? Ve unutma, seninle kasımda, olmazsa aralıkta görüşeceğiz."</span></span></p>

    <p class="calibre13"><span class="font2"><span class="calibre10">"Bu kadar mı?"</span></span></p>

    <p class="calibre13"><span class="font2"><span class="calibre10">"Evet bu kadar... Bunları yazmış - 'on dokuz sayısını düşün.' Bunu nasıl yapabilir? Bu mümkün değil!"</span></span></p>

    <p class="calibre13"><span class="font2"><span class="calibre10">"Bu kadar mı yazmış?"</span></span></p>

    <p class="calibre13"><span class="font2"><span class="calibre10">"Evet. Ama ben de diyorum ki... Ben ne dediğimi bilmiyorum... Yani... Bu imkânsız... Tanrım, Davey, neler oluyor?"</span></span></p>

    <p class="calibre13"><span class="font2"><span class="calibre10">"Bilmiyorum. Henüz bilmiyorum. Ama öğreneceğiz."</span></span></p>

    <p class="calibre13"><span class="font2"><span class="calibre10">O an içini bir his kapladı - çözüme dair bir şey değil; çözüme hâlâ uzaktı, fakat içinde garip bir his vardı. Artık bu meydan okuma işine yüzde yüz dahil olmuştu. Başını kaldırdı ve Madeleine'i çalışma odasının kapısında acı bir ifadeyle kendisini izlerken buldu. Gurney'in olaya dahil oluşunun odaya yaydığı gerginliği hissediyor gibiydi. Gurney onun ne hissettiğini tahmin edebiliyordu: korku ve yalnızlık karışımı bir duygu...</span></span></p>

    <p class="calibre13"><span class="font2"><span class="calibre10">Sayı olayının getirdiği akıl almaz meydan okuma hissi - bunun yanında sebep olduğu heyecan - Gurney'i, saat onda yatmasına rağmen, gece yarısına kadar uyutmadı. Kafasında sorularla bir o yana bir bu yana dönüp durdu. Bir rüyanın içindeki bir evde dönüp duran ve sürekli kapıları, pencereleri açmaya çalışan, anahtarını kaybetmiş bir adam gibiydi.</span></span></p>

    <p class="calibre13"><span class="font2"><span class="calibre10">Ardından ağzına yeniden akşam yemeğinde içtikleri çorbanın içindeki hindistancevizinin tadı geldi ve daha da kötü hissetmeye başladı.</span></span></p>

    <p class="calibre13"><span class="font2"><i class="calibre12"><span class="calibre10">Eğer benim kim olduğumu bilmiyorsan, on dokuz sayısını düşün.</span></i></span> <span class="font2"><span class="calibre10">Mellery de tam olarak bu sayıyı düşünmüştü. Üstelik mektubu okumadan önce düşündü. İmkânsız. Ama gerçek.</span></span></p>

    <p class="calibre13"><span class="font2"><span class="calibre10">Hindistancevizi sorunu giderek artıyordu. Üç kez su içmek için kalktı ama tat bir türlü ağzından gitmedi. Ardından yağ da rahatsız etmeye başladı. Yağ ve hindistancevizi... Madeleine bu çorbaya ikisinden de bolca koyardı. Gurney, bundan bir keresinde terapistlerine bile bahsetmişti. Eski terapistlerine... Aslında bu terapistle, emekli olup olmaması gerektiği konusunu tartışırken yalnızca iki kez görüşmüşlerdi ve üçüncü bir görüşmenin çözüme ulaşmaları konusunda yardımcı olacağım düşünmüştü, ancak bu gerçekleşemedi. Ardından bu çorba konusunun aklına neden geldiğini, o sırada konunun ne olduğunu ve bu kadar önemsiz bir şeyi neden söyleme ihtiyacı hissetmiş olabileceğini hatırlamaya çalıştı.</span></span></p>

    <p class="calibre13"><span class="font2"><span class="calibre10">O seansta Madeleine, kendisi odada yokmuşçasına konuşmuştu. Söze onun nasıl uyuduğunu anlatmakla başlamıştı. Terapiste, bir kere uyuduğunda, sabaha kadar uyanmadığını söylemişti. Ah, evet, konu buydu. İşte o sırada Gurney, bu çorbayı yaptığı gecelerin istisna olduğunu çünkü sabaha kadar ağzına yağ ve hindistancevizi tadı geldiğini söylemişti. Ama Madeleine, onun lafı böylesine saçma bir şekilde bölmesini görmezden gelip, terapistle ikisi, küçük bir çocuk hakkında konuşuyorlarmışçasına ona bir şeyler söylemeye devam etmişti.</span></span></p>

    <p class="calibre13"><span class="font2"><span class="calibre10">Dave'in bir kere uyuyunca sabaha kadar kesinlikle uyanmamasının kendisini şaşırtmadığını çünkü göründüğü kişi olmaya çalışmanın çok üstün bir çaba gerektirdiğini söyledi. Kendini bırakma ve rahatlama duygularından öyle uzaktı ki... Öyle iyi, öyle dürüst bir adamdı ki, ancak çok iyi olduğu için suçluluk duygusundan bir türlü kurtulamıyordu. Hatalarıyla ve eksiklikleriyle kendisine işkence ediyordu. İşinde eşsiz başarılara imza atmış, kafasında bir yığın başarısızlık biriktirmişti. Her zaman düşünürdü. Durmadan, ardı ardına sorunları düşünürdü; tekrar tekrar kayayı tepenin yukarılarına fırlatan Sisyphus gibi... Hayatı çözmesi zor bir bulmaca gibi görürdü. Ardından Gurney'e bakarak, hayattaki her şeyin bulmaca olmadığını söylemişti. Sonunda terapist yerine, onunla konuşuyordu. Hayattaki başka türlü yaklaşılması gereken şeyler vardı. Gizemler, bulmacalar değil. Çözülecek değil, sevilecek şeyler...</span></span></p>

    <p class="calibre13"><span class="font2"><span class="calibre10">Sabaha karşı Madeleine'in yataktan kalkmasıyla uyanır gibi oldu. Hafifçe, sessizce burnunu siliyordu. Bir saniye için ağladığını sandı ama bunun anlamsız olduğuna karar verip, sonbahar alerjilerinden birisi olabileceğini düşündü. Uyur uyanık bir halde, onun dolabı açıp sabahlığını giydiğini duydu. Kısa bir süre sonra bodrumun merdivenlerinde onun ayak seslerini duydu ya da rüyasında gördü; hangisi olduğuna emin değildi. Bir süre sonra ise yatak odasının kapısını sessizce kapattı. Gün ışığı yatak odasından içeri sızar sızmaz, elinde kutuya benzer bir şeyle, hayalet gibi belirdi.</span></span></p>

    <p class="calibre13"><span class="font2"><span class="calibre10">Göz kapaklan uykudan ağırlaşmış olan Gurney bir saat daha kestirdi.</span></span></p>
  </div>
</body>
</html>
