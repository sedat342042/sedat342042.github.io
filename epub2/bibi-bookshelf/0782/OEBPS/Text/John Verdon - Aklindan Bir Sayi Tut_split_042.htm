<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_41" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><span class="font2"><b class="calibre5"><i class="calibre12"><span class="calibre8">Otuz Beşinci Bölüm<a class="calibre4 pcalibre pcalibre1" id="bookmark50"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Işığa Doğru Sendeleyiş</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Sonunda Rudden’in evinden çıktıklarında, öğle yemeği vakti gelmesine rağmen, Gurney'in canı bir şey yemek istemiyordu. Aç olmadığı ya da Clamm yemek yenecek uygun bir yer önermediği için değil... Hiçbir şeye evet demeyecek kadar sinirlenmiş, en çok da kendisine kızmıştı. Clamm onu arabasını bıraktığı, kilisenin park alanına götürürken, olayların bağlantılı olabilme ihtimaline karşın son bir kez karşılaştırma yapmayı denediler. Çabaları sonuçsuz kaldı.</span></span></p>

    <p class="calibre13"><span class="font2"><span class="calibre10">Clamm olumlu düşündüğünü gösteren bir tavırla "Evet," diye yorum yapmaya başladı, "an azından olayların bağlantılı <i class="calibre12">olmadıklarına</i> dair bir kanıt yok. Adam karısının hiç görmediği bir mektup almış olabilir ve evlilikleri çok iletişim kurdukları bir ilişkiye benzemiyor. Bu yüzden karısına bir şey söylememiş olabilir. Ayrıca her nasıl bir kafa yaşıyorsa, adamdaki hatta kendisindeki bir duygusal değişimi fark edebileceğini sanmıyorum. Çocuklarla tekrardan görüşmeye değebilir. O da kadın kadar şaşkın ama bir şey hatırlaması mümkün."</span></span></p>

    <p class="calibre13"><span class="font2"><span class="calibre10">Gurney hiç ikna olmamış gibi, "Elbette," dedi. "Albert’ın bir çek hesabı olup olmadığını, Charybdis, Arybdis ya da Seylla isminde birisine bir şeyler gönderip göndermediğini kontrol edebilirsin. Bu uzun sürecek ama şu aşamada ne olduğu belli değil."</span></span></p>

    <p class="calibre1"><span class="font2"><span class="calibre10">* * *</span></span></p>

    <p class="calibre13"><span class="font2"><span class="calibre10">Eve gidiş yolunda hava, Gurney'in ruh haline eşlik edermiş gibi daha da berbatlaştı. Sabahleyin atıştıran yağmur, sağanağa dönüşmüş, Gurney'in seyahati hakkında yaptığı iç karartıcı yorumları destekliyordu. Mark Mellery ve Albert Rudden cinayetleri arasında, kesik yerleri ve sayıları dışında bir benzerlik varsa da, açıkça görünmüyordu. Peony'deki olay yerinde görülen farklı hiçbir unsur Flounder Beach'te mevcut değildi. Parmak izi oyunları, bahçe sandalyesi, kırık viski şişesi, şiirler gibi oyun oynandığına dair hiçbir delil yoktu. Kurbanların ortak hiçbir yanı yok gibi görünüyordu. Bir katilin, Mark Mellery ve Albert Rudden gibi iki insanı bir hedef olarak seçmesi mantıklı değildi.</span></span></p>

    <p class="calibre13"><span class="font2"><span class="calibre10">Artan yağmurda araba kullanmanın getirdiği memnuniyetsizliğin yanı sıra bu düşünceler de şüphesiz eski çiftlik evinin mutfağına, üzerinden damlalar akarak girerken, yüzündeki gergin bir ifade olmasına katkıda bulunmuştu.</span></span></p>

    <p class="calibre13"><span class="font2"><span class="calibre10">Madeleine soyduğu soğandan başını kaldırıp, "Sana ne oldu?" dedi.</span></span></p>

    <p class="calibre13"><span class="font2"><span class="calibre10">"Bu ne anlama geliyor?"</span></span></p>

    <p class="calibre13"><span class="font2"><span class="calibre10">Madeleine omuz silkti ve soğanı soymaya devam etti.</span></span></p>

    <p class="calibre13"><span class="font2"><span class="calibre10">Cevabındaki gerginlik havada asılı kalmıştı. Birkaç saniye sonra, Gurney özür diler gibi mırıldandı, "Yorucu bir gün geçirdim. Yağmur altında altı saat araba kullandım."</span></span></p>

    <p class="calibre13"><span class="font2"><span class="calibre10">"Ve?"</span></span></p>

    <p class="calibre13"><span class="font2"><span class="calibre10">"Ve? Bütün lanet olası iş, çıkmaz bir sokakta son buldu."</span></span></p>

    <p class="calibre13"><span class="font2"><span class="calibre10">"Ve?"</span></span></p>

    <p class="calibre13"><span class="font2"><span class="calibre10">"Bu kadarı yeterli değil mi?"</span></span></p>

    <p class="calibre13"><span class="font2"><span class="calibre10">Ona inanamıyormuş gibi, hafif bir gülümsemeyle baktı.</span></span></p>

    <p class="calibre13"><span class="font2"><span class="calibre10">Suratını asarak, "Üstüne üstlük gittiğim yer Bronx'tu," diye ekledi. "Bronx'un çirkinleştiremeyeceği hiçbir şey yoktur."</span></span></p>

    <p class="calibre13"><span class="font2"><span class="calibre10">Madeleine soğanı ince ince doğramaya başladı. Doğrama tahtasıyla konuşuyormuş gibi yaparak, "Telefonda sana iki mesaj var - Ithaca'daki arkadaşın ve oğlundan."</span></span></p>

    <p class="calibre13"><span class="font2"><span class="calibre10">"Ayrıntılı mesajlar mı bırakmışlar yoksa yalnızca onları aramamı mı istemişler?"</span></span></p>

    <p class="calibre13"><span class="font2"><span class="calibre10">"O kadar dikkatli dinlemedim."</span></span></p>

    <p class="calibre13"><span class="font2"><span class="calibre10">"Ama 'Ithaca'daki arkadaşın' derken, Sonya Reynolds'ı mı kastettin?"</span></span></p>

    <p class="calibre13"><span class="font2"><span class="calibre10">"Başka var mı?"</span></span></p>

    <p class="calibre13"><span class="font2"><span class="calibre10">"Başka ne var mı?"</span></span></p>

    <p class="calibre13"><span class="font2"><span class="calibre10">"Ithaca'da başka arkadaşın var mı, bana söylemen gereken bir tane daha?"</span></span></p>

    <p class="calibre13"><span class="font2"><span class="calibre10">"Benim Ithaca'da hiç 'arkadaşım' yok. Sonya Reynolds bir iş arkadaşı ve yalnızca o kadar. Her neyse, ne istiyormuş?"</span></span></p>

    <p class="calibre13"><span class="font2"><span class="calibre10">"Sana mesajın telefonda olduğunu söyledim." Soğanların üzerinde gezdirdiği bıçağı, ince dilimlerin arasına sert bir şekilde vurdu."</span></span></p>

    <p class="calibre13"><span class="font2"><span class="calibre10">"Tanrım, parmaklarına dikkat et!" Sözcükler endişeden çok, kızgınlıkla ağzından dökülmüştü.</span></span></p>

    <p class="calibre13"><span class="font2"><span class="calibre10">Bıçağın keskin ucunu, tahtaya bastırmaya devam ederek, meraklı gözlerle Gurney'e baktı. "Bugün neler oldu?" diye sordu. Konuşmayı, tartışma başlamadan öncesine, geriye sarmak istiyordu.</span></span></p>

    <p class="calibre13"><span class="font2"><span class="calibre10">"Kızdım, sanırım. Bilmiyorum." Buzdolabına gidip bir şişe Heineken çıkardı, açtı ve Fransız kapıların yanındaki kahvaltı köşesine koydu. Ardından ceketini çıkardı, sandalyelerden birisinin arkasına asıp, oturdu.</span></span></p>

    <p class="calibre13"><span class="font2"><span class="calibre10">"Ne olduğunu mu bilmek istiyorsun? Sana anlatayım. Randy Clamm gibi acayip isimli bir NYPT dedektifinin araması üzerine, Bronx'a, boğazından kesilerek öldürülmüş bir adamın küçük, içimi acıtan evine gitmek için üç saatlik yolu çektim."</span></span></p>

    <p class="calibre13"><span class="font2"><span class="calibre10">"Neden seni aradı?"</span></span></p>

    <p class="calibre13"><span class="font2"><span class="calibre10">"Ah, güzel soru. Dedektif Clamm Peony'deki cinayeti duymuş. Öldürme şeklindeki benzerlikten dolayı, Peony polisini arama ihtiyacı hissetmiş ve Peony polisi onu eyalet polisinin bölge merkezine, onlarda kıç yalayıcı Moron'un teki olan, Rodriguez'e yönlendirmişler. Rodriguez olayı yöneten başkomiser ve beyni olayı ancak boktan bir şekilde yönetecek kadar çalışıyor."</span></span></p>

    <p class="calibre13"><span class="font2"><span class="calibre10">"O da adamı sana mı yönlendirmiş?"</span></span></p>

    <p class="calibre13"><span class="font2"><span class="calibre10">"Anında bana yönlendireceğini bildiği bölge sorumlusuna paslamış."</span></span></p>

    <p class="calibre13"><span class="font2"><span class="calibre10">Madeleine hiçbir şey söylemedi ancak gözleri sorgularcasına bakıyordu.</span></span></p>

    <p class="calibre13"><span class="font2"><span class="calibre10">"Bunun saçma olduğunu biliyorum. Çünkü oralarda adam kesmek, yalnızca bir tartışma şekli fakat bilmediğim bir sebepten dolayı, iki vakayı birbirine bağlayacak bir şeyler bulabileceğimi düşündüm."</span></span></p>

    <p class="calibre13"><span class="font2"><span class="calibre10">"Sonuç hiç mi?"</span></span></p>

    <p class="calibre13"><span class="font2"><span class="calibre10">"Hayır. Yine de bir süre bağlantılı olduğuna dair umut kırıntıları vardı. Dul kalan eşi bir şeyler saklıyor gibi görünüyordu. Sonunda olay yerinden cinayetin sonrasında bir şeyler aldığını itiraf etti. Eşinin ona getirmiş olduğu açıkça belli olan bir çiçek yerde duruyormuş. Delil uzmanlarının onu alacağından korkmuş ve saklamak istemiş - ki bu anlaşılabilir bir durum. Bu yüzden onu yerden alıp bir vazoya yerleştirmiş. İşte hepsi bu…”</span></span></p>

    <p class="calibre13"><span class="font2"><span class="calibre10">"Sen kadının karda ayak izleriyle oyunlar yapıp, beyaz bir bahçe sandalyesi sakladığını itiraf etmesini falan mı bekliyordun?"</span></span></p>

    <p class="calibre13"><span class="font2"><span class="calibre10">"Buna benzer bir şeyler. Ama sonunda çıka çıka yapma bir çiçek çıktı."</span></span></p>

    <p class="calibre13"><span class="font2"><span class="calibre10">"Yapma mı?"</span></span></p>

    <p class="calibre13"><span class="font2"><span class="calibre10">"Yapma." Heineken şişesinden, uzun, yavaş bir yudum aldı. "Sanırım pek zevkli bir hediye değil."</span></span></p>

    <p class="calibre13"><span class="font2"><span class="calibre10">"Hediye bile değil," diye fikrini söyledi.</span></span></p>

    <p class="calibre13"><span class="font2"><span class="calibre10">"Ne demek istiyorsun?"</span></span></p>

    <p class="calibre13"><span class="font2"><span class="calibre10">"Gerçek çiçekler hediye olabilirler - her zaman olabilirler, değil mi? Yapay çiçekler başka bir şeydir."</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Yani, ev dekoru için kullanılan şeylerdir. Bir erkeğin bir kadına yapma çiçek alması, çiçekli bir duvar kâğıdı rulosu hediye etmesiyle aynı şey."</span></span></p>

    <p class="calibre13"><span class="font2"><span class="calibre10">"Neler söylüyorsun?"</span></span></p>

    <p class="calibre13"><span class="font2"><span class="calibre10">"Emin değilim. Ama bu kadın cinayet noktasında yapma bir çiçek bulmuş ve kocasının onu kendisine' aldığını düşünmüşse, bence yanılmış."</span></span></p>

    <p class="calibre13"><span class="font2"><span class="calibre10">"Sence nereden gelmiş olabilir?"</span></span></p>

    <p class="calibre13"><span class="font2"><span class="calibre10">"Hiçbir fikrim yok."</span></span></p>

    <p class="calibre13"><span class="font2"><span class="calibre10">"Kendisine hediye olarak getirdiğinden çok emin görünüyordu."</span></span></p>

    <p class="calibre13"><span class="font2"><span class="calibre10">"Böyle düşünmek istemiş olması normal, değil mi?"</span></span></p>

    <p class="calibre13"><span class="font2"><span class="calibre10">"Belki de öyle. Eğer onu adam getirmediyse ve kadının ifadesine göre çocuk da akşam boyu onunla birlikte dışarıdaysa, geriye kalan tek olasılık katil."</span></span></p>

    <p class="calibre13"><span class="font2"><span class="calibre10">Madeleine daha ilgisiz bir tavırla, "Sanırım," dedi. Gurney onun, bir odadaki nesnenin nereden gelmiş olabileceği yerle ilgili, havada uçuşan bir varsayımla, belli şartlar altında gerçek bir insanın ne yapacağı arasında net bir çizgi çizebildiğini görmüştü. Kendisinin bu çizgiyi geçmiş olduğunu fark etti ama konuşmasına devam etti.</span></span></p>

    <p class="calibre13"><span class="font2"><span class="calibre10">"Peki, bir katil, kurbanının yanına neden çiçek bırakabilir?"</span></span></p>

    <p class="calibre13"><span class="font2"><span class="calibre10">"Ne tür bir çiçek?"</span></span></p>

    <p class="calibre13"><span class="font2"><span class="calibre10">Gurney, sorulan özelleştirmesi konusunda ona her zaman güvenebilirdi.</span></span></p>

    <p class="calibre13"><span class="font2"><span class="calibre10">"Ne olduğundan emin değilim. Ne olmadığını biliyorum. Gül değildi, karanfil değildi, dalya değildi. Ama hepsini andırıyordu."</span></span></p>

    <p class="calibre13"><span class="font2"><span class="calibre10">"Ne açıdan?"</span></span></p>

    <p class="calibre13"><span class="font2"><span class="calibre10">"Öncelikle, ilk bakışta gülü andırıyordu ama daha büyüktü ve daha çok çiçek yaprağı vardı; daha kalabalık görünüyordu. Büyük bir karanfil ya da dalyayla neredeyse aynı boyuttaydı ama yapraklarına tek tek baktığında, dalya ya da karanfil yapraklarından daha irilerdi. Buruşuk gül yapraklan gibi. Dolu dolu, gösterişli bir çiçekti."</span></span></p>

    <p class="calibre13"><span class="font2"><span class="calibre10">Gurney eve geldiğinden beri, Madeleine’in yüzü ilk kez ilgiyle canlanmıştı.</span></span></p>

    <p class="calibre13"><span class="font2"><span class="calibre10">Gurney “Aklına bir çiçek türü geliyor mu?”</span></span></p>

    <p class="calibre13"><span class="font2"><span class="calibre10">"Belki... hımm..."</span></span></p>

    <p class="calibre13"><span class="font2"><span class="calibre10">"Ne? Bu çiçeğin ne olduğunu biliyor musun?"</span></span></p>

    <p class="calibre13"><span class="font2"><span class="calibre10">"Sanırım. Bu çok garip bir tesadüf..."</span></span></p>

    <p class="calibre13"><span class="font2"><span class="calibre10">"Tanrım! Bana da söyleyecek misin?</span></span></p>

    <p class="calibre13"><span class="font2"><span class="calibre10">"Eğer yanılmıyorsam, tarif ettiğin çiçek şakayık.<a class="pcalibre pcalibre1" id="footnote2"></a><sup class="calibre23"><a class="pcalibre pcalibre1" href="../Text/John%20Verdon%20-%20Aklindan%20Bir%20Sayi%20Tut_split_063.htm#bookmark51">2</a></sup>"</span></span></p>

    <p class="calibre13"><span class="font2"><span class="calibre10">Heineken şişesi Gurney'in elinden kayıverdi. "Aman Tanrım!"</span></span></p>

    <p class="calibre13"><span class="font2"><span class="calibre10">Madeleine'e şakayıklarla ilgili birkaç soru sorduktan sonra, birkaç arama yapmak için çalışma odasına gitti.</span></span></p>
  </div>
</body>
</html>
