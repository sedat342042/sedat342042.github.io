<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_16" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><span class="font2"><i class="calibre12"><span class="calibre8">On İkinci Bölüm<a class="calibre4 pcalibre pcalibre1" id="bookmark19"></a></span></i></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Dürüstlüğün Önemi<span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Mellery elinde bir ocak demiriyle şömineye yaklaşıp yanmakta olan odunları düzeltti.</span></span></p>

    <p class="calibre13"><span class="font2"><span class="calibre10">"Çek neden geri döndü ki?" diyerek can sıkıcı konuya döndü. "Adam çok titiz görünüyor - Tanrım, el yazısına bakar mısın? Yanlış adres yazacak birisinin yazısından çok bir muhasebeci yazısına benziyor. Öyleyse bunu kasten yaptı. Peki, amacı neydi?" Ateşe dönük başını çevirip "Davey, ne halt dönüyor?" dedi.</span></span></p>

    <p class="calibre13"><span class="font2"><span class="calibre10">"Yanında gelen notu görebilir miyim? Bana telefonda okuduğun yazıyı?"'</span></span></p>

    <p class="calibre13"><span class="font2"><span class="calibre10">Mellery, elinde şömine demiriyle, odanın diğer tarafındaki Sheraton model masaya doğru ilerledi ve masaya varana kadar elinde tuttuğu şeyin farkında değildi. Sinirli bir şekilde "Tanrım," diye homurdandı. Duvarda onu yaslayabileceği bir yer bulduktan sonra, masanın çekmecesinden bir zarf çıkarıp Gurney'e verdi.</span></span></p>

    <p class="calibre13"><span class="font2"><span class="calibre10">Üzerinde Mellery'nin adresinin yazdığı büyük bir zarfın içinde, Mellery'nin X. Arybdis için PK 49449 adresine göndermiş olduğu küçük zarf vardı. Bu zarfın içinde de 289.87 dolarlık çek duruyordu. Büyük zarfın içinde, üst kısımda bir telefon numarasıyla birlikte GD GÜVENLİK SİSTEMLERİ yazıyordu. Altında ise Mellery'nin Gurney'e telefonda okumuş olduğu kısa not vardı. Mektup ne iş yaptığı belirtilmeden, Gregory Dermott tarafından imzalanmıştı.</span></span></p>

    <p class="calibre13"><span class="font2"><span class="calibre10">Gurney "Bay Dermott'la konuşmadın mı?" diye sordu.</span></span></p>

    <p class="calibre13"><span class="font2"><span class="calibre10">"Neden konuşayım ki? Yani yanlış adresse yanlış adrestir. Bunun onunla ne ilgisi var ki?"</span></span></p>

    <p class="calibre13"><span class="font2"><span class="calibre10">Gurney "Kim bilir," dedi. "Ama onunla konuşmak mantıklı olabilirdi. Telefonun buralarda mı?"</span></span></p>

    <p class="calibre13"><span class="font2"><span class="calibre10">Mellery kemerine takmış olduğu son model Blackberry'sini cebinden çıkarıp Gurney'e uzattı. Gurney antetli kâğıttaki telefon numarasını yazdı. İki kez çaldıktan sonra telefon açıldı: <i class="calibre12">"GD Güvenlik Sistemleri ’ne hoş geldiniz. Ben Greg Dermott. İsminizi, telefon numaranızı ve sizi ne zaman arayabileceğimizi kısa bir mesaj eşliğinde bırakınız. Şimdi konuşmaya başlayabilirsiniz. "&nbsp;</i>Gurney telefonu kapatıp Mellery'e verdi.</span></span></p>

    <p class="calibre13"><span class="font2"><span class="calibre10">"Arama sebebimi mesajla anlatmak zor olabilir," dedi. "Ben senin çalışanın, resmi temsilcin, lisanslı özel dedektifin ya da polis değilim. Demek istediğim, polise ihtiyacın var - burada, hemen şimdi."</span></span></p>

    <p class="calibre13"><span class="font2"><span class="calibre10">"Farz et ki onun amacı da bu - polisleri aratacak kadar rahatsız etmek, bir kargaşa çıkarmak, misafirlerimi rahatsız etmek. Belki de bu hasta kafanın istediği polisleri arayıp kaos çıkmasını sağlamaktır. Boğaları meydana salıp çıkan hengâmeyi öylece izlemek."</span></span></p>

    <p class="calibre13"><span class="font2"><span class="calibre10">"Eğer tek istediği buysa," dedi Gurney, "şükret."</span></span></p>

    <p class="calibre13"><span class="font2"><span class="calibre10">Mellery tokat yemiş gibi irkildi. "Sen gerçekten onun... ciddi bir şey yapmayı planladığını mı düşünüyorsun?"</span></span></p>

    <p class="calibre13"><span class="font2"><span class="calibre10">"Bu çok olası."</span></span></p>

    <p class="calibre13"><span class="font2"><span class="calibre10">Mellery korkusunu gizlemek istermişçesine yavaşça başını eğdi.</span></span></p>

    <p class="calibre13"><span class="font2"><span class="calibre10">"Polisle konuşacağım," dedi. "Ama Charybdis, ya da adı her neyse arayana kadar bekleyeceğim."</span></span></p>

    <p class="calibre13"><span class="font2"><span class="calibre10">Gurney'in şüphesini fark edince devam etti, "Belki de telefon geldikten sonra her şey açıklığa kavuşur. Kiminle uğraştığımızı, bizden ne istediğini öğreniriz. Belki de polisi bu işe karıştırmak zorunda kalmayız; kalsak bile onlara anlatacak daha çok şeyimiz olur. Yani iki durumda da mantıklı olan beklememiz."</span></span></p>

    <p class="calibre13"><span class="font2"><span class="calibre10">Gurney, telefon görüşmesini polisin kontrolünde yapmanın önemli olabileceğini biliyordu, ama aynı zamanda şu anda yapılacak hiçbir tartışmanın, Mellery'nin fikrini değiştiremeyeceğini de biliyordu. Taktiksel bir ayrıntıdan bahsetmeye karar verdi.</span></span></p>

    <p class="calibre13"><span class="font2"><span class="calibre10">"Bugün Charybdis seni aradığında, konuşmayı kaydetmen yararlı olacaktır. Paralel bir telefona bağlayabileceğimiz bir kayıt cihazın - kasetçalar bile olsa - var mı?"</span></span></p>

    <p class="calibre13"><span class="font2"><span class="calibre10">Mellery "Daha iyisi var," dedi. "Evimizdeki bütün telefonlarda kayıt yapma özelliği var. Tüm aramaları yalnızca bir düğmeye basarak kaydedebiliyorsun."</span></span></p>

    <p class="calibre13"><span class="font2"><span class="calibre10">Gurney meraklı gözlerle ona baktı.</span></span></p>

    <p class="calibre13"><span class="font2"><span class="calibre10">"Niçin evimizde böyle bir sistem olduğunu mu merak ediyorsun? Birkaç sene önce sorunlu bir misafirimiz vardı. Ortada bazı suçlamalar vardı ve birden telefonla rahatsız edilmeye başladık. Aramalar giderek sinir bozucu olmaya başlamıştı. Kısacası, konuşmaları kaydetmemiz önerilmişti." Gurney'in ifadesindeki bir şey susmasına neden oldu. "Ah, hayır! Ne düşündüğünü anlayabiliyorum! İnan bana, bu saçma olayın şu anda olanlarla hiçbir ilgisi yok. Bu sorun uzun zaman önce çözüldü."</span></span></p>

    <p class="calibre13"><span class="font2"><span class="calibre10">"Bundan emin misin?"</span></span></p>

    <p class="calibre13"><span class="font2"><span class="calibre10">"Olayda adı geçen kişi artık yaşamıyor. İntihar etti."</span></span></p>

    <p class="calibre13"><span class="font2"><span class="calibre10">"Sana üzerinde düşünmeni söylediğim listeyi hatırlıyor musun? Yaşadığın ciddi tartışmalar ya da suçlamalarla ilgisi olan kişilerin listesi?"</span></span></p>

    <p class="calibre13"><span class="font2"><span class="calibre10">"Emin olarak yazabileceğim tek bir kişi bile yok."</span></span></p>

    <p class="calibre13"><span class="font2"><span class="calibre10">"Az önce birisinin ölümüyle sonuçlanmış bir sürtüşmeden bahsettin. Bunu saymıyor musun?"</span></span></p>

    <p class="calibre13"><span class="font2"><span class="calibre10">"Bahsettiğim kadın sorunlu birisiydi. Anlaşmazlığın bizimle bir ilgisi yoktu. Tartışmasının sebebi kendisinin hayal ürünüydü. İntiharının da sebebi öyle..."</span></span></p>

    <p class="calibre13"><span class="font2"><span class="calibre10">"Bunu nereden biliyorsun?"</span></span></p>

    <p class="calibre13"><span class="font2"><span class="calibre10">"Bak, bu çok karışık bir hikâye... Misafirlerimizin hepsi akıl sağlığı için gelenler olmayabiliyor. Bana olumsuz duygular hissettirmiş her ismi tek tek buraya yazmayacağım. Bu çok saçma! "</span></span></p>

    <p class="calibre13"><span class="font2"><span class="calibre10">Gurney sandalyesinde arkasına yaslandı ve ateş yüzünden kurumaya başlayan gözlerini yavaşça ovuşturdu.</span></span></p>

    <p class="calibre13"><span class="font2"><span class="calibre10">Mellery yeniden konuşmaya başladığında, sesi daha derinlerden; daha savunmasız bir yerden geliyor gibiydi. "Listeleri anlatırken kullandığın bir kelime vardı. Benden 'çözüme ulaşmamış' sorunlarla ilgili insanların listesini istedin. Düşünüyorum da, geçmişte yaşadığım tüm sorunlar çözüldü. Belki de çözülmemişlerdir. Belki de 'çözüme ulaşmak' derken yalnızca bunları artık düşünmediğimi kastediyorumdur." Başını salladı. "Tanrı aşkına, Davey, bu listelerin ne anlamı var? Alınma ama, koca kafalı polisler kapıma dayanıp da, eski düşmanlarımı birden araştırmaya başlarlarsa ne olacak? Tanrım! Hiç ayağının kaymak üzere olduğunu hissettin mi?"</span></span></p>

    <p class="calibre13"><span class="font2"><span class="calibre10">"Yalnızca bir kâğıda bazı isimler yazmaktan söz ediyorum. Bu senin ayaklarını yere sağlam <i class="calibre12">basman</i> için yapılması gereken bir şey. Eğer istemiyorsan bu isimleri kimseye göstermek zorunda değilsin. Güven bana, bu işe yarayacak."</span></span></p>

    <p class="calibre13"><span class="font2"><span class="calibre10">Mellery hissiz bir şekilde razı olmuş gibi başını salladı.</span></span></p>

    <p class="calibre13"><span class="font2"><span class="calibre10">"Misafirlerimizin hepsi akıl sağlığı için gelenler olmayabiliyor dedin."</span></span></p>

    <p class="calibre13"><span class="font2"><span class="calibre10">"Bir psikiyatri tesisi işlettiğimizi söylemedim."</span></span></p>

    <p class="calibre13"><span class="font2"><span class="calibre10">" Anladım."</span></span></p>

    <p class="calibre13"><span class="font2"><span class="calibre10">"Ya da gelen her misafirin yığınla duygusal sorunu olduğunu."</span></span></p>

    <p class="calibre13"><span class="font2"><span class="calibre10">"Öyleyse buraya kim geliyor?"</span></span></p>

    <p class="calibre13"><span class="font2"><span class="calibre10">"İçsel huzur arayan paralı insanlar."</span></span></p>

    <p class="calibre13"><span class="font2"><span class="calibre10">"Bulabiliyorlar mı?"</span></span></p>

    <p class="calibre13"><span class="font2"><span class="calibre10">"Bulabildiklerine inanıyorum."</span></span></p>

    <p class="calibre13"><span class="font2"><span class="calibre10">"Hastalarını <i class="calibre12">zengin</i> ve <i class="calibre12">gergin</i> dışında hangi kelimeler tanımlıyor?"</span></span></p>

    <p class="calibre13"><span class="font2"><span class="calibre10">Mellery omuz silkti. "Başarının ardındaki saldırgan kişiliğe rağmen güvensizlik... Kendilerini sevmiyorlar- ve bizim için en önemli nokta da budur."</span></span></p>

    <p class="calibre13"><span class="font2"><span class="calibre10">" Şu anki misafirlerin arasından sence hangisi sana fiziksel zarar verme arzusunda olabilir?"</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Burada şu anda kalmakta olan her bireyi ne kadar tanıyorsun? Ya da gelecek ay için rezervasyonu olan kişileri?"</span></span></p>

    <p class="calibre13"><span class="font2"><span class="calibre10">"Eğer geçmiş hayatlarıyla ilgili bir araştırmadan bahsediyorsan, biz böyle bir şey yapmıyoruz. Biz yalnızca onların ya da refakatçilerinin bizlere anlattıklarını biliriz. Eksik bilgiler verilebilir ama biz onların hayatlarına burnumuzu sokmayız. Yalnızca bize anlattıklarıyla ilgileniriz."</span></span></p>

    <p class="calibre13"><span class="font2"><span class="calibre10">"Şu anda burada nasıl insanlar bulunuyor?"</span></span></p>

    <p class="calibre13"><span class="font2"><span class="calibre10">"Long Island'dan bir emlak yatırımcısı, Santa Barbara'dan bir ev hanımı, organize suçlar işliyor olabilecek bir ailenin babası olup olmadığına emin olmadığımız bir adamın oğlu, sevimli bir Hollywood masörü, kimliğini gizleyen bir rock yıldızı, otuzlu yaşlarda bir yatırım bankeri ve başka bir sürü insan..."</span></span></p>

    <p class="calibre13"><span class="font2"><span class="calibre10">"Bu insanların hepsi ruhsal yenilenme için mi burada?"</span></span></p>

    <p class="calibre13"><span class="font2"><span class="calibre10">"Öyle ya da böyle, başarının sınırlarını fark ettiler. Hâlâ korkulan, takıntıları, suçluluk ve utanç duygulan var. Dünya üzerindeki bütün Porche ve Prozac'ların onlara aradıkları huzuru vermeyeceğini anladılar."</span></span></p>

    <p class="calibre13"><span class="font2"><span class="calibre10">Gurney, Kyle'ın Porsche'unu hatırlayınca karnında bir sancı hissetti. "Yani senin görevin zengin ve ünlü kişilere huzur vermek mi?"</span></span></p>

    <p class="calibre13"><span class="font2"><span class="calibre10">"Bu kadar saçma bir şeymiş gibi söylemek kolay. Ama ben paranın peşinde koşmuyordum. Beni buraya açık kapılar ve açık kalpler getirdi. Müşteriler beni buldu, ben onları değil. Peony Dağı'nın gurusu olmak için yola çıkmadım."</span></span></p>

    <p class="calibre13"><span class="font2"><span class="calibre10">"Yine de bu işten çıkarın var."</span></span></p>

    <p class="calibre13"><span class="font2"><span class="calibre10">Mellery başını salladı. “Görünüşe bakılırsa bu benim hayatım.” Azalmakta olan ateşe gözlerini dikti. "Bu akşamki telefon görüşmesi için bana verebileceğin tavsiye var mı?"</span></span></p>

    <p class="calibre13"><span class="font2"><span class="calibre10">"Elinden geldiğince uzun konuşmasını sağla."</span></span></p>

    <p class="calibre13"><span class="font2"><span class="calibre10">"Yer tespiti yapılabilmesi için mi?"</span></span></p>

    <p class="calibre13"><span class="font2"><span class="calibre10">"Artık teknoloji bu şekilde işlemiyor. Çok eski filmler izliyorsun. Uzun konuşmasını sağla, çünkü ne kadar çok şey söylerse o kadar çok açık verecektir ve o kadar çok kim olduğunu hatırlama ihtimalin olacaktır."</span></span></p>

    <p class="calibre13"><span class="font2"><span class="calibre10">"Eğer hatırlarsam ona kim olduğunu söylemeli miyim?"</span></span></p>

    <p class="calibre13"><span class="font2"><span class="calibre10">"Hayır. Onun bildiğini düşünmediği bir şeyi biliyor olman sana avantaj sağlayabilir. Yalnızca sakin ol ve konuşmayı uzat."</span></span></p>

    <p class="calibre13"><span class="font2"><span class="calibre10">"Bu akşam evde olacak mısın?"</span></span></p>

    <p class="calibre13"><span class="font2"><span class="calibre10">"Öyle planlıyorum - her şey bir yana, evliliğim yüzünden. Neden?"</span></span></p>

    <p class="calibre13"><span class="font2"><span class="calibre10">"Çünkü telefonumuzun hiç kullanmadığımız bir özelliği daha olduğunu hatırladım. Özelliğin adı 'Pas Konferansı'. Birisi aradıktan sonra, görüşmeyi konferansa çevirmeni sağlayan bir özellik."</span></span></p>

    <p class="calibre13"><span class="font2"><span class="calibre10">"Yani?"</span></span></p>

    <p class="calibre13"><span class="font2"><span class="calibre10">"Normal telekonferansta, tüm katılımcılar ortak bir kaynaktan bağlanmak zorundadır. Ama Pas sistemi bu sorunu ortadan kaldırıyor. Birisi seni aradığında, telefonu kapatmadan başka birilerini arayarak, konuşmaya dahil edebilirsin - hatta arayan kişiye fark ettirmeden bunu yapabilirsin. Bana şu şekilde anlatıldı: Sonradan dahil ettiğin kişiler ayrı bir hattan bağlanıyor ve bağlantı kurulduktan sonra iki sinyal birleşiyor. Sanırım teknik açıklamayı pek beceremedim - ama önemli olan Charybdis bu gece aradığında, seni de konuşmaya bağlama şansım var. Konuşmayı duyabilirsin."</span></span></p>

    <p class="calibre13"><span class="font2"><span class="calibre10">"Güzel. Kesinlikle evde olacağım."</span></span></p>

    <p class="calibre13"><span class="font2"><span class="calibre10">"Harika. Minnettar kalırım." Kronik bir ağrıdan aniden kurtulmuş gibi rahatladı.</span></span></p>

    <p class="calibre13"><span class="font2"><span class="calibre10">Dışarıdan bir yerlerden zil sesi geliyordu. Eski gemilerin zil sesine benzer, güçlü ve gürültülü bir sesti. Mellery bileğindeki ince, altın saate baktı.</span></span></p>

    <p class="calibre13"><span class="font2"><span class="calibre10">Hafif bir iç çekmenin ardından "Öğleden sonraki konuşmam için hazırlanmalıyım," dedi.</span></span></p>

    <p class="calibre13"><span class="font2"><span class="calibre10">"Konuşmanın konusu ne?"</span></span></p>

    <p class="calibre13"><span class="font2"><span class="calibre10">Mellery sandalyesinden kalkıp üzerindeki kaşmir süveterin buruşan yerlerini düzeltti ve yüzüne anlamlı bir gülümseme yayıldı.</span></span></p>

    <p class="calibre13"><span class="font2"><span class="calibre10">"Dürüstlüğün önemi."</span></span></p>

    <p class="calibre13"><span class="font2"><span class="calibre10">Hava ısınmamış, rüzgâr esmeye devam ediyordu. Kahverengi yapraklar yerlerde uçuşuyordu. Mellery Gurney'e tekrar teşekkür ettikten sonra ana binaya girmişti. Gitmeden önce akşam telefon hattını açık tutması konusunda onu uyarmış, gitmesi gerektiği için özür dilemiş ve bir son dakika daveti yapmıştı. "Hazır buradayken neden etrafa bir göz atıp, nasıl bir ortam olduğunu anlamaya çalışmıyorsun?"</span></span></p>

    <p class="calibre13"><span class="font2"><span class="calibre10">Gurney, Mellery'nin şık verandasında ayağa kalkıp, ceketinin fermuarını çekti. Mellery'nin teklifini değerlendirmeye karar verdi ve bir daire çizerek, evi çevreleyen geniş bahçeden, otoparka doğru ilerledi. Takip ettiği çimenli yol, onu evin arkasında yeşil bir alana getirdi. Buranın arkasında vadiye kadar çınar ağaçlarıyla kaplı bir orman uzanıyordu. Alçak bir duvar, çimenler ve orman arasında sınır çizgisi oluşturuyordu. Dışarıda, duvarın hemen yanında bir kadınla adam ağaç ekimi ve kuru otları temizleme gibi işlerle uğraşıyorlardı.</span></span></p>

    <p class="calibre13"><span class="font2"><span class="calibre10">Gurney geniş, yeşil yoldan onlara doğru ilerledikçe, kürek tutmakta olan adamların genç ve Latin olduğunu, dizine kadar uzayan, yeşil botlar ve kahverengi, çiftçi ceketi giymiş kadının ise daha yaşlı bir görevli olduğunu fark etti. Rengârenk lalelerle dolu bir sürü çuval düz bir el arabasının üzerinde açık duruyordu. Kadın, çalışanları dikkatlice gözlemliyordu.</span></span></p>

    <p class="calibre13"><span class="font2"><span class="calibre10">"Carlos!" diye bağırdı. <i class="calibre12">"Roja, blanca, amarilla... roja, blanca, amarilla!’"</i> Ardından kimsenin ismini söylemeden ortaya bağırdı: "Kırmızı, beyaz, sarı... kırmızı, beyaz, sarı. Sırası çok zor gelmiyor, değil mi?"</span></span></p>

    <p class="calibre13"><span class="font2"><span class="calibre10">Hizmetkârların acemiliğine filozof gibi iç çektikten sonra, yaklaşmakta olan Gurney'i görüp kibarca gülümsedi.</span></span></p>

    <p class="calibre13"><span class="font2"><span class="calibre10">Bir zamanlar Locust Valley Lockjaw diye bilinen Long Island'in, kalkık dudaklı, üst sınıf aksanıyla "Bahçedeki bir çiçek manzarasının dünya üzerindeki en iyi ilaç olduğuna inanıyorum," dedi. "Fikrime katılmıyor musun?"</span></span></p>

    <p class="calibre13"><span class="font2"><span class="calibre10">Gurney'in cevap vermesine fırsat bırakmadan, elini uzatıp, "Adım Caddy," dedi.</span></span></p>

    <p class="calibre13"><span class="font2"><span class="calibre10">"Dave Gurney."</span></span></p>

    <p class="calibre13"><span class="font2"><span class="calibre10">"Dünyadaki cennete hoş geldin! Sizi daha önce gördüğümü sanmıyorum."</span></span></p>

    <p class="calibre13"><span class="font2"><span class="calibre10">"Yalnızca bugün buradayım."</span></span></p>

    <p class="calibre13"><span class="font2"><span class="calibre10">"Gerçekten mi?" Sesinde açıklama beklermiş gibi bir hava vardı.</span></span></p>

    <p class="calibre13"><span class="font2"><span class="calibre10">"Mark Mellery'nin bir arkadaşıyım."</span></span></p>

    <p class="calibre13"><span class="font2"><span class="calibre10">Hafifçe kaşlarını çattı. "Dave Gurney mi dediniz?"</span></span></p>

    <p class="calibre13"><span class="font2"><span class="calibre10">"Evet, doğru."</span></span></p>

    <p class="calibre13"><span class="font2"><span class="calibre10">"Şey, sizden bahsettiğine eminim. Sadece tam olarak hatırlayamadım. Mark'ı uzun zamandır tanır mısınız?"</span></span></p>

    <p class="calibre13"><span class="font2"><span class="calibre10">"Üniversiteden beri. Burada tam olarak ne yaptığınızı sorabilir miyim?"</span></span></p>

    <p class="calibre13"><span class="font2"><span class="calibre10">"Ne mi yapıyorum?" Şaşkınlıktan kaşlarını kaldırmıştı. "Ben burada yaşıyorum. Burası evim. Ben Caddy Mellery. Mark benim eşim."</span></span></p>
  </div>
</body>
</html>
