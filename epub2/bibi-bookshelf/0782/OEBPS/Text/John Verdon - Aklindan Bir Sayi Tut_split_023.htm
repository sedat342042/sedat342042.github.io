<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font3"><span class="calibre6"><br class="calibre9" id="calibre_pb_22" /></span></span>

    <p class="MsoNormal1"><span class="font3"><span class="calibre6"><span class="calibre4">&nbsp;</span></span></span></p>

    <h2 class="calibre1"><span class="font2"><b class="calibre5"><i class="calibre12"><span class="calibre8">On Yedinci Bölüm<a class="calibre4 pcalibre pcalibre1" id="bookmark26"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Kan Gölü<span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Gurney ismini, adresini, telefonunu ve kurbanla olan bağlantısının kısa bir özetini vermek için Peony polis istasyonunu aradığında saat tam sabah 10.00'du. Konuştuğu memur, Komiser Muavini Burkholtz ona, bu bilgileri, olayla ilgilenen Cezai Soruşturma Eyalet Polis Bürosu ekibine iletileceğini söyledi.</span></span></p>

    <p class="calibre13"><span class="font2"><span class="calibre10">Yirmi dört İla kırk sekiz saat arasında kendisine dönmelerini beklediğinden, on dakikadan az sürede geri döndüklerinde şaşırmıştı. Hattın diğer ucundaki ses tanıdıktı ama kim olduğunu çıkaramıyordu; adam kendisini isim vermeden tanıtmıştı.</span></span></p>

    <p class="calibre13"><span class="font2"><span class="calibre10">"Bay Gurney, ben Peony'deki olayla ilgilenen baş dedektifim. Anladığım kadarıyla bizimle paylaşmak istediğiniz bazı bilgiler var."</span></span></p>

    <p class="calibre13"><span class="font2"><span class="calibre10">Gurney tereddüt etti. Memura adını sormak üzereydi ki - normalde prosedürlere göre bunu sorabilirdi - aniden ses tonuyla birlikte gözünün önüne bir surat, ardından da isim geldi: Jack Hardwick. Hatırladığı kadarıyla bir vakada beraber çalıştığı Jack Hardwick gür sesli, ağzı bozuk, kırmızı yüzlü, asker tıraşlı ve Sibirya kurduna benzer açık renk gözleri olan bir adamdı.</span></span></p>

    <p class="calibre13"><span class="font2"><span class="calibre10">Sürekli saçma şakalar yapardı ve onunla geçen yarım saat yarım gün gibi gelebilirdi; derhal sona ermesini isteyeceğiniz bir yarım gün. Aynı zamanda zeki, sert, yorulmak bilmez ve son derece patavatsızdı.</span></span></p>

    <p class="calibre13"><span class="font2"><span class="calibre10">Gurney şaşkınlığını gizleyerek, "Merhaba Jack," dedi.</span></span></p>

    <p class="calibre13"><span class="font2"><span class="calibre10">"Sen nasıl... Hadi oradan! Birisi sana yumurtladı değil mi? Sana kim yumurtladı?"</span></span></p>

    <p class="calibre13"><span class="font2"><span class="calibre10">"Senin hatırda kalır bir sesin var, Jack."</span></span></p>

    <p class="calibre13"><span class="font2"><span class="calibre10">"Hatırda kalır sesmiş, kıçımın kenarı! On koca sene geçti!"</span></span></p>

    <p class="calibre13"><span class="font2"><span class="calibre10">"Dokuz." Peter Possum Piggert'in tutuklanması, Gurney'in kariyerindeki en büyük başarısı olmuştu ve bu herkesin gıpta ederek baktığı, birinci sınıf dedektifliğe yükselme işini garantilemişti. Bu yüzden olayın tarihini hatırlıyordu.</span></span></p>

    <p class="calibre13"><span class="font2"><span class="calibre10">"Sana kim söyledi?"</span></span></p>

    <p class="calibre13"><span class="font2"><span class="calibre10">"Kimse söylemedi."</span></span></p>

    <p class="calibre13"><span class="font2"><span class="calibre10">"Hadi oradan!"</span></span></p>

    <p class="calibre13"><span class="font2"><span class="calibre10">Gurney Hardwick'in her zaman son sözü söyleme eğilimi olduğunu ve bu tarz anlamsız sözleri sonsuza dek tekrarlayabileceğini hatırlayıp, sustu.</span></span></p>

    <p class="calibre13"><span class="font2"><span class="calibre10">Aradan geçen uzun üç saniyeden sonra, Hardwick daha sakin bir ses tonuyla devam etti: "Dokuz lanet olası yıl. Sen Bayan Piggert'i poposundan avlayıp nehirden çıkardığından bu yana New York eyaletindeki en çok ses getiren cinayet vakası olabilecek bir vakada yırtık dondan çıkar gibi, aniden ortaya çıkıyorsun."</span></span></p>

    <p class="calibre13"><span class="font2"><span class="calibre10">"Onu kafasından avlamıştım, Jack."</span></span></p>

    <p class="calibre13"><span class="font2"><span class="calibre10">Bir anlık sessizlikten sonra, telefon bir Hardwick geleneği olan kahkaha patlamaları ile sarsıldı.</span></span></p>

    <p class="calibre13"><span class="font2"><span class="calibre10">Kahkahalarının sonunda "Ah!" diye bağırdı Hardwick. "Davey, Davey, Davey, sen ayrıntılar konusunda hep çok titizsin."</span></span></p>

    <p class="calibre13"><span class="font2"><span class="calibre10">Gurney boğazını temizledi. "Bana Mark Mellery'nin nasıl öldüğünü söyler misin?"</span></span></p>

    <p class="calibre13"><span class="font2"><span class="calibre10">Hardwick, polislerin çoğu zaman yaşadıkları ve kendilerini ülser eden o yerde; ilişki ile kuralların arasındaki o soğuk boşlukta donakaldı. Öyle gerektiği için değil de (Gurney'in bu vakada resmi bir yeri yoktu ve kesinlikle hiçbir bilgi verilmemesi gerekiyordu) zor bir tarafı olduğu için, doğruyu söylemeyi tercih etti.</span></span></p>

    <p class="calibre13"><span class="font2"><span class="calibre10">"Birisi kırık bir şişeyle boğazını kesmiş."</span></span></p>

    <p class="calibre13"><span class="font2"><span class="calibre10">Gurney, kalbine saplanan sancıyla bir an nefes alamadı. Fakat bu ilk tepkisinin yerini hemen daha profesyonel bir tavır aldı. Hardwick'in cevabıyla, Gurney'in kafasında yeri belirsiz olan taşlardan birisi yerine oturuyordu.</span></span></p>

    <p class="calibre13"><span class="font2"><span class="calibre10">"Yoksa bir viski şişesi miydi?"</span></span></p>

    <p class="calibre13"><span class="font2"><span class="calibre10">"Sen bunu nasıl bildin?" Hardwick'in ses tonu, bu dört kelimeyi telaffuz ederken şaşkınlıkla suçlama arasında gezinmişti.</span></span></p>

    <p class="calibre13"><span class="font2"><span class="calibre10">"Uzun hikâye. Uğramamı ister misin?"</span></span></p>

    <p class="calibre13"><span class="font2"><span class="calibre10">"Sanırım iyi olur."</span></span></p>

    <p class="calibre13"><span class="font2"><span class="calibre10">Sabah gri, ıslak kış bulutlarının ardından soluk bir top gibi görünen güneş, artık tamamen kapalı ve kasvetli havanın arkasında kalmıştı. Güneşin olmadığı hava insana sıkıntı veriyordu - dünyanın soğuk; buz gibi, umursamaz yüzü...</span></span></p>

    <p class="calibre13"><span class="font2"><span class="calibre10">Bu düşünceler yığınını eğlenceli bulmaktan utanan Gurney, Mellery Ruhani Yenilenme Enstitüsü'nün önündeki karla kaplı yola düzensiz bir şekilde park edilmiş polis arabalarının arkasında durunca, zihnini toparlayabildi. Bölgedeki adli laboratuara ait olan kamyonet de dahil olmak üzere, hemen hepsinin üzerinde New York Eyalet Polisi'nin mavi-sarı amblemi vardı. Arabaların ikisi beyazdı ve şerife aitti, diğer ikisi yeşil Peony polisi kruvazörüydü. Mellery'nin bundan bahsederken yaptığı eşcinsel hareketiyle ilgili esprisi ve o anki surat ifadesi aklına geldi.</span></span></p>

    <p class="calibre13"><span class="font2"><span class="calibre10">Arabaların arasındaki ve beton duvarın üzerindeki yıldız çiçekleri, kışın sertleşmesiyle kaim karın altında kalmış ve kahverengi bir çöp yığınına dönüşmüştü. Arabadan çıktı ve girişe yöneldi. Tertemiz giyinmiş bir polis, yüzünde sert asker ifadesiyle açık kapıda bekliyordu. Gurney onun kendi oğlundan bir, iki yaş daha küçük olduğunu tahmin etti.</span></span></p>

    <p class="calibre13"><span class="font2"><span class="calibre10">"Yardımcı olabilir miyim, efendim?"</span></span></p>

    <p class="calibre13"><span class="font2"><span class="calibre10">Konuşması kibardı, ancak bakışları değildi.</span></span></p>

    <p class="calibre13"><span class="font2"><span class="calibre10">"Adım Gurney. Buraya Jack Hardwick'i görmeye geldim."</span></span></p>

    <p class="calibre13"><span class="font2"><span class="calibre10">Genç adam bir kez ismi, bir kez de soyismi söylerken; iki kez gözlerini kırptı. Yüzündeki ifadeden, bu ismin reflü ağrılarını artırdığı anlaşılıyordu.</span></span></p>

    <p class="calibre13"><span class="font2"><span class="calibre10">Belinden bir telsiz çıkararak, "Bir dakika bekleyin," dedi. "Korumayla gitmeniz gerekiyor."</span></span></p>

    <p class="calibre13"><span class="font2"><span class="calibre10">Üç dakika sonra koruma geldi - Tom Cruise edalarında bir BCI (Kriminal Kimlik Belirleme Bürosu) dedektifi. Dondurucu soğuğa rağmen üzerinde kot pantolon, siyah bir tişört ve önü açık, ince sportif bir ceket vardı. Gurney, eyalet polisinin kıyafet konusundaki disiplinini bildiğinden, günlük kıyafetin, olay yerinde çalışmıyorken ya da gizli bir görevdeyken aniden çağırılmak anlamına geldiğini biliyordu. Ceketinin altından kenarı görünen sırt kılıfındaki dokuz milimetrelik Glock marka tabancayı az sonra satışa sunacakmış gibi duruyordu.</span></span></p>

    <p class="calibre13"><span class="font2"><span class="calibre10">"Dedektif Gurney?"</span></span></p>

    <p class="calibre13"><span class="font2"><span class="calibre10">"Emekli," dedi Gurney, bu isme bir yıldız daha eklermişçesine.</span></span></p>

    <p class="calibre13"><span class="font2"><span class="calibre10">Tom Cruise ilgisizce "Öyle mi?" dedi. "Ne güzel! Beni takip edin."</span></span></p>

    <p class="calibre13"><span class="font2"><span class="calibre10">Gurney, onu ana binanın etrafındaki patikadan, arka taraftaki eve doğru takip ederken, dokuz santim karın sebep olduğu değişikliği görüp şaşkına dönmüştü. Kar ince detayları yok eden bir çeşit örtü görevi görüyordu. Bu beyaz alanın minimalist havasının içine girmek, yeni yaratılmış bir gezegene ayak basmak gibiydi - ve bu düşünce şu anki acı gerçeklik içinde saçma kaçıyordu. Mellery'nin yaşadığı eski Georgia tarzı evin etrafında dolaşıp, kar kaplı avlunun kenarında, onun öldüğü yere geldiler.</span></span></p>

    <p class="calibre13"><span class="font2"><span class="calibre10">Öldüğü yer belirgindi. Karın üzerinde hâlâ cesedin izleri duruyordu. Muhtemelen baş ve omzun olduğu bölge resmen kan gölüne dönmüştü. Gurney insanı şaşkına çeviren bu kırmızı beyaz zıtlığını daha önce de görmüştü. Aklından çıkmayan o manzara, meslekteki acemilik yıllarından kalma bir anıya aitti. Karısı tarafından evden atılan alkolik bir polis bir kar birikintisinin üzerinde, kendi tabancasıyla kendini, kalbinden vurmuştu.</span></span></p>

    <p class="calibre13"><span class="font2"><span class="calibre10">Gurney bu eski anıyı aklından çıkarmaya çalışıp, bundan önce olay yerine profesyonel bir şekilde bakmak istedi.</span></span></p>

    <p class="calibre13"><span class="font2"><span class="calibre10">Bir iz toplama uzmanı, kan birikintisinin hemen yanında diz çökmüş, ayak izlerine bir sprey sıkıyordu.</span></span></p>

    <p class="calibre13"><span class="font2"><span class="calibre10">Gurney, durduğu yerden kutunun üzerindeki yazıyı göremiyordu fakat elindeki spreyin kardaki izleri alçı gibi sabitlemek için kullanılan, kimyasal bir madde olduğunu biliyordu. Karda bulunan izler son derece hassastı ama dikkatli davranılırsa, olağanüstü ayrıntılar verebilirdi. Daha önce bu işin yapılışını defalarca izlemiş olsa da, uzmanın konsantrasyonunu ve elinin hiç titrememesini hayranlıkla izliyordu.</span></span></p>

    <p class="calibre13"><span class="font2"><span class="calibre10">Polisin sarı ikaz şeridi, evin arka kapısının bulunduğu yer de olmak üzere, avlunun dört bir yanına düzensizce çekilmişti. Avlunun diğer tarafına da, evin arkasındaki ahırdan başlayan, kan birikintisinin yanına kadar devam edip, karla kaplı avludan ormana doğru giden ayak izlerini muhafaza etmek amacıyla, ikaz şeritleri çekilmişti.</span></span></p>

    <p class="calibre13"><span class="font2"><span class="calibre10">Evin arka kapısı açıktı. Olay yeri ekibinin bir üyesi kapı girişinde durmuş, bulunduğu yerden avluyu inceliyordu. Gurney adamın tam olarak ne yaptığını biliyordu. Bir olay yerindeyseniz, yalnızca olayı hissedebilmek için çok zaman harcamanız gerekirdi - kurbanın son dakikalarında ne görmüş olabileceğini görmeye çalışırdınız. Kanıt bulma ve toplama konusunda açık, net bazı kurallar vardı: Kan, silahlar, parmak izleri, ayak izleri, saçlar, boya üzerindeki çizikler, ortamla ilgisi olmayan mineraller, bitki materyalleri ve buna benzer şeyler; fakat aynı zamanda temelde, son derece önemli bir sorun vardı. Olmuş olayla, nerede olduğuyla ve nasıl olduğuyla ilgili sorulara cevaplar ararken, her zaman açık fikirli olmalıydınız - çünkü eğer herhangi bir sonuca balıklama atlarsanız, durumu ele alma şeklinizden dolayı bazı kanıtlan gözden kaçırabilirdiniz. Aynı zamanda, kanıt arayışınızda size yol gösterecek, esnek de olsa, en azından bir tane hipoteziniz olmalıydı. Görünen senaryodan çok hızlı emin olarak, büyük hatalar yapabilirdiniz; aynı zamanda gerçekliğini sadece Tanrı’nın bilebileceği, gereksiz ayrıntılara çok fazla zaman ve güç heba edebilirdiniz.</span></span></p>

    <p class="calibre13"><span class="font2"><span class="calibre10">İyi dedektiflerin yaptığı şey-ve Gurney, kapıda duran dedektifin bunu yaptığına emindi - bilincini kullanmadan, tümdengelim ve tümevarım arasında bir süre ileti geri dans etmekti. Burada ne görüyorum ve bu bilgiler nasıl bir olay sırası öneriyor? Eğer bu senaryo doğruysa ne tür kanıtlar bulmam gerekiyor ve bunları nerede aramam gerekiyor?</span></span></p>

    <p class="calibre13"><span class="font2"><span class="calibre10">Gurney birçok denemeden ve yanılmadan sonra, bu süreçte gözlem ve içgüdüler arasında dengeyi kurabilmenin anahtar olduğuna inanmıştı. Bu süreçteki en büyük tehlike ise egoydu. Olay yeriyle ilgili olası açıklamalar konusunda karar vermeye çalışan bir dedektif, takımının çalışmalarını belli bir yere zamanında yönlendirmek yerine, ilk bakışta kanlı odada neler olduğuna karar verip, emin bir şekilde açıklayan ve herkesi kendi varsayımını ispatlamak için uğraştıran takım üyesine odaklanarak çok ciddi sorunlara neden olabilirdi - ki zaman kaybı bu sorunların en küçüğü olurdu.</span></span></p>

    <p class="calibre13"><span class="font2"><span class="calibre10">Gurney şu anda olay yerinde nasıl bir yaklaşımın olduğunu merak ediyordu.</span></span></p>

    <p class="calibre13"><span class="font2"><span class="calibre10">Jack Hardwick, sarı ikaz şeridinin dışında, kan gölünün diğer tarafında iki tane ciddi görünümlü genç adama emirler veriyordu. Bunlardan bir tanesi, Gurney'i az önce içeriye almış olan, geleceğin Tom Cruise'u, diğeri de görünüşe bakılırsa onun ikiziydi. Birlikte çalıştıkları, meşhur Piggert olayından sonra araya giren dokuz yıl boyunca, Hardwick geçen zamanın iki katı yaşlanmış görünüyordu. Yüzü daha kırmızı ve tombul, saçları daha seyrekti, sesi genelde çok tekila ve sigara içmekten dolayı çatallaşmıştı.</span></span></p>

    <p class="calibre13"><span class="font2"><i class="calibre12"><span class="calibre10">Top Gun</span></i></span> <span class="font2"><span class="calibre10">filminden fırlamış gibi duran tiplere "Yirmi tane misafir var. Her biriniz dokuz tanesini götürsün. Öncelikle ifadelerini, isimlerini, adreslerini ve telefon numaralarını alın. Bilgileri teyit ettirin. Patty Cakes ve kiropraktörü bana bırakın. Dulla da ben görüşeceğim. Saat dörtte bana geri dönmüş olun," dedi.</span></span></p>

    <p class="calibre13"><span class="font2"><span class="calibre10">Aralarında Gurney'in duyamayacağı kadar alçak sesle, arada bir Hardwick'in sinir bozucu kahkahasıyla bölünen bazı diyaloglar daha geçti. Gurney'e kapıdan içeri girerken eşlik etmiş olan adam, başıyla Gurney'in olduğu tarafı işaret ederek son cümleyi kurdu. Ardından ikili ana binaya doğru yola koyuldular.</span></span></p>

    <p class="calibre13"><span class="font2"><span class="calibre10">Onlar gözden kaybolur kaybolmaz, Hardwick Gurney'e sırıtarak selam verdi. Bir zamanlar her şeye şüpheyle bakan parlak mavi gözleri, karamsarlıktan yorgun düşmüş gibi görünüyordu.</span></span></p>

    <p class="calibre13"><span class="font2"><span class="calibre10">Sarı ikaz şeridinin etrafından, Gurney'e doğru yürüyerek "Karşımdaki Profesör Gurney değilse, ben de ne olayım," diye bağırdı.</span></span></p>

    <p class="calibre13"><span class="font2"><span class="calibre10">"Sadece basit bir eğitmen," diye düzeltti onu Gurney. Eskiden, NYPT'de iken, üniversitede suçbilimi dersleri vermiş olması gibi ayrıntılara ulaşmak için Hardwick'in ne kadar uğraştığını merak etmeden duramadı.</span></span></p>

    <p class="calibre13"><span class="font2"><span class="calibre10">"Alçakgönülllük etme. Sen bir yıldızsın evlat, bunu biliyorsun."</span></span></p>

    <p class="calibre13"><span class="font2"><span class="calibre10">Samimiyetsiz bir şekilde el sıkıştılar. Gurney, eski Hardwick' in sürekli dalga geçer tavrının zehirli bir şeylere dönüştüğü hissiyle sarsıldı.</span></span></p>

    <p class="calibre13"><span class="font2"><span class="calibre10">Gurney, kan birikintisini göstererek, "Cinayetin yeriyle ilgili pek bir şüphe yok gibi," dedi. Hemen konuya girmek; Hardwick'e bildiklerini anlatmak ve oradan çıkıp gitmek istiyordu.</span></span></p>

    <p class="calibre13"><span class="font2"><span class="calibre10">Hardwick "Her şeyle ilgili şüphe var," dedi. "Hayatta, ölüm ve şüpheden başka kesin olan bir şey yoktur." Gurney'den bir cevap alamayınca devam etti: "Sana, cinayetin yerinin, buradaki diğer şeylerden daha az şüpheli olduğunu söyleyebilirim. Lanet olası bir deli çöplüğü... Buradaki insanlar kurbandan, televizyonda program yapan Deepdick Chopup gibi bahsediyorlar."</span></span></p>

    <p class="calibre13"><span class="font2"><span class="calibre10">"Deepak Chopra mı demek istedin?"</span></span></p>

    <p class="calibre13"><span class="font2"><span class="calibre10">"Dipcock mudur nedir, evet işte ondan... Tanrım, benle uğraşmasana!"</span></span></p>

    <p class="calibre13"><span class="font2"><span class="calibre10">Gurney, içinde giderek yükselen gerginlik duvarına rağmen, sesini çıkarmadı.</span></span></p>

    <p class="calibre13"><span class="font2"><span class="calibre10">"İnsanlar böyle yerlere neden gelirler ki? Hayatın anlamı hakkında zırvalayan, Rolls Royce'lu bir pisliği dinlemeye mi?" Hardwick bahsettiği durumun saçma olduğunu anlatmak ister gibi başını salladı; bir yandan da kaşlarını çatmış, suçun birazı da bu on sekizinci yüzyıl mimarisindeymiş gibi, evin arka tarafına bakıyordu.</span></span></p>

    <p class="calibre13"><span class="font2"><span class="calibre10">Gurney'in siniri sonunda sessizliğini bozmasına sebep oldu. "Bildiğim kadarıyla," sert bir şekilde devam etti, "kurban pisliğin teki değil."</span></span></p>

    <p class="calibre13"><span class="font2"><span class="calibre10">"Ben de olduğunu söylemedim zaten."</span></span></p>

    <p class="calibre13"><span class="font2"><span class="calibre10">"Ben söyledin sandım."</span></span></p>

    <p class="calibre13"><span class="font2"><span class="calibre10">"Genel bir durumdan bahsediyorum. Eminim senin kankan öyle birisi değildir."</span></span></p>

    <p class="calibre13"><span class="font2"><span class="calibre10">Hardwick Gurney'in sinirini bozmuştu. "O kankam değildi."</span></span></p>

    <p class="calibre13"><span class="font2"><span class="calibre10">"Peony polisinin bana ilettiği ve senin onlara vermiş olduğun bilgiye göre, tanışıklığınız geçmişe dayanıyormuş."</span></span></p>

    <p class="calibre13"><span class="font2"><span class="calibre10">"Onu üniversiteden tanıyorum ama yaklaşık yirmi beş yıl hiç görüşmedik. Bundan iki hafta önce ondan bir mesaj aldım."</span></span></p>

    <p class="calibre13"><span class="font2"><span class="calibre10">"Ne hakkında?"</span></span></p>

    <p class="calibre13"><span class="font2"><span class="calibre10">"Kendisine gelen bazı mektuplar hakkında. Endişeliydi."</span></span></p>

    <p class="calibre13"><span class="font2"><span class="calibre10">"Ne tür mektuplar?"</span></span></p>

    <p class="calibre13"><span class="font2"><span class="calibre10">"Çoğunlukla şiirler. Tehdit havasında yazılmış mektuplar."</span></span></p>

    <p class="calibre13"><span class="font2"><span class="calibre10">Bu cümle üzerine Hardwick birkaç saniye sustu. "Peki senden ne istiyordu?"</span></span></p>

    <p class="calibre13"><span class="font2"><span class="calibre10">"Tavsiye."</span></span></p>

    <p class="calibre13"><span class="font2"><span class="calibre10">"Peki ona ne yapmasını söyledin?"</span></span></p>

    <p class="calibre13"><span class="font2"><span class="calibre10">"Ona polisi aramasını tavsiye ettim."</span></span></p>

    <p class="calibre13"><span class="font2"><span class="calibre10">"Anladığım kadarıyla aramamış."</span></span></p>

    <p class="calibre13"><span class="font2"><span class="calibre10">Alaycı ton Gurney'in sinirlerini bozmuştu ama kendisine hakim oldu.</span></span></p>

    <p class="calibre13"><span class="font2"><span class="calibre10">Hardwick "Bir şiir daha vardı," dedi.</span></span></p>

    <p class="calibre13"><span class="font2"><span class="calibre10">"Ne demek istiyorsun?"</span></span></p>

    <p class="calibre13"><span class="font2"><span class="calibre10">"Cesedin üzerine bırakılmış, uçmasın diye üzerine taş konmuş, tek bir sayfalık bir şiir. Çok titiz yazılmış."</span></span></p>

    <p class="calibre13"><span class="font2"><span class="calibre10">"Çok titiz bir adam. Mükemmeliyetçi."</span></span></p>

    <p class="calibre13"><span class="font2"><span class="calibre10">"Kim?"</span></span></p>

    <p class="calibre13"><span class="font2"><span class="calibre10">"Katil. Muhtemelen sürekli bir şeylerden rahatsız ve kesinlikle mükemmeliyetçi...</span></span></p>

    <p class="calibre13"><span class="font2"><span class="calibre10">Hardwick, Gurney'e ilgiyle baktı. Alaycı tavrı gitmişti; en azından yavaş yavaş gidiyordu. "Daha fazla anlatmadan önce, şişenin ne şişesi olduğunu nereden bildiğini söyler misin?"</span></span></p>

    <p class="calibre13"><span class="font2"><span class="calibre10">"Sadece iyi bir tahmin."</span></span></p>

    <p class="calibre13"><span class="font2"><span class="calibre10">"Viski şişesi?"</span></span></p>

    <p class="calibre13"><span class="font2"><span class="calibre10">Gurney'in memnuniyet dolu bir gülümsemeyle birlikte "Four Roses marka," demesiyle, Hardwick'in gözleri açıldı.</span></span></p>

    <p class="calibre13"><span class="font2"><span class="calibre10">"Bunu nasıl bildiğini anlat," diye ısrar etti Hardwick.</span></span></p>

    <p class="calibre13"><span class="font2"><span class="calibre10">Gurney "Mektuplarda yazanlara dayanarak öylesine tahmin yürüttüm," dedi, "Şiirleri okuyunca anlayacaksın." Karşısındaki adamın sorgulayıcı bakışlarına karşılık devam etti, "Mektupları çalışma odasındaki masanın çekmecesinde, yanında diğer mesajlarla birlikte bulabilirsin. En azından Mellery'i oraya koyarken gördüm. Büyük şöminenin olduğu odadan bahsediyorum."</span></span></p>

    <p class="calibre13"><span class="font2"><span class="calibre10">Hardwick, sanki cevaplar onun yüzünde yazıyormuş gibi dikkatle Gurney'e bakmaya devam etti. Sonunda "Benimle gel," dedi, "Sana bir şey göstermek istiyorum."</span></span></p>

    <p class="calibre13"><span class="font2"><span class="calibre10">Onu, hiç konuşmadan büyük ambarla anayol arasındaki otoparka doğru götürdü ve sonunda san ikaz şeritlerinin yeniden başladığı, daire şeklinde bir yola geldiler.</span></span></p>

    <p class="calibre13"><span class="font2"><span class="calibre10">"Failin, yola en yakın ayak izleri burada görünüyor. Bu yol ve cadde, kar durduktan sonra, yaklaşık gece iki civarında süpürülmüş. Failin buraya ondan önce mi, sonra mı girdiğini bilmiyoruz. Eğer önce olsaydı, yoldaki ve caddedeki bütün izler silinmiş olurdu. Eğer sonra girdiyse, hiç <i class="calibre12">iz</i> bırakmamış olması gerekirdi. Ama buradan, ambarın arka tarafından, dikenli çalıların olduğu Thornbush Geçidi adındaki dar geçide ve ormana giden alanın karşısındaki avluya doğru bakınca, izler son derece açık ve takip etmesi kolay."</span></span></p>

    <p class="calibre13"><span class="font2"><span class="calibre10">"İzleri gizlemek için hiçbir çaba sarf edilmemiş miydi?"</span></span></p>

    <p class="calibre13"><span class="font2"><span class="calibre10">Hardwick, bundan rahatsız olmuşçasına "Hayır," dedi. "Hiçbir çaba sarf edilmemiş. Eğer kaçırdığım bir şey yoksa."</span></span></p>

    <p class="calibre13"><span class="font2"><span class="calibre10">Gurney ona meraklı gözlerle bakarak "Sorun nedir?" dedi.</span></span></p>

    <p class="calibre13"><span class="font2"><span class="calibre10">"Kendin gör istiyorum."</span></span></p>

    <p class="calibre13"><span class="font2"><span class="calibre10">Ambarın ötesindeki ayak izlerini takip ederek, sarı ikaz şeridinin olduğu yoldan yürüdüler. İzlerin dışında pürüzsüz duran sekiz santim karda, kasten bırakılmış gibi duran ayak izleri, büyük numaralı (Gurney'in tahminine göre 42 numara civarındaydı) yürüyüş ayakkabılarına aitti.</span></span></p>

    <p class="calibre13"><span class="font2"><span class="calibre10">Ambarın arkasına geçerlerken, Gurney geniş bir alanın daha ikaz şeridiyle çevrelendiğini gördü. Bir olay yeri uzmanı, üzerinde beyaz, koruyucu kıyafetler, saçında saç bandı ve elinde delil biriktirme çantasıyla beklerken, bir fotoğrafçı polis, profesyonel bir kamerayla fotoğraf çekiyordu. Her fotoğraf, ölçeğin belirlenmesi için bir kez ölçümle ve bir kez ölçümsüz olmak üzere en az iki kez çekiliyordu. Her nesne, farklı odak mesafeleriyle - diğer nesnelerle ilişki kurulabilecek genişlikte, detayları kaçırmayacak kadar yakından, yani nesneyi anlamlandırabilecek şekilde çekilirdi.</span></span></p>

    <p class="calibre13"><span class="font2"><span class="calibre10">Herkesin ilgi odağında, indirim mağazalarında bulunacak türden ucuz, katlanabilen bir bahçe sandalyesi vardı. Ayak izleri doğrudan sandalyeye gidiyordu. Önünde, karla kısmen üstü kapanmış şekilde yarım düzine sigara izmariti duruyordu. Gurney yakından görebilmek için eğildi ve sigaraların Marlboro olduklarını gördü. Ayak izleri buradan, avluya doğru giden yolda, görünüşe göre cinayetin işlendiği ormangüllerinden oluşan çalılığa doğru gidiyordu.</span></span></p>

    <p class="calibre13"><span class="font2"><span class="calibre10">Gurney "Tanrım," dedi. "Burada oturup sigaramı içmiş?"</span></span></p>

    <p class="calibre13"><span class="font2"><span class="calibre10">"Evet. Kurbanın boğazım kesmeden önce biraz rahatlamış. En azından öyle görünüyor. Kaşlarını çatmandan anladığım kadarıyla kendi kendine bu saçma sandalyenin buraya nereden gelmiş olduğunu soruyorsun. Ben de aynı soruyu sordum."</span></span></p>

    <p class="calibre13"><span class="font2"><span class="calibre10">"Ve?"</span></span></p>

    <p class="calibre13"><span class="font2"><span class="calibre10">"Kurbanın eşi bu sandalyeyi daha önce hiç görmediğini söyledi. Kalitesizliği karşısında da şaşkına dönmüş gibi görünüyordu."</span></span></p>

    <p class="calibre13"><span class="font2"><span class="calibre10">Gurney'in ağzından istemsizce "Ne?" kelimesi çıktı. Hardwick'in aşağılayıcı yorumları, tahta üzerinde gezinen tırnaklar gibi rahatsız ediciydi.</span></span></p>

    <p class="calibre13"><span class="font2"><span class="calibre10">"Sadece şaka yaptım," deyip omuz silkti. "Bir boğaz kesme olayının seni etkilemesini istemiyorum ama cidden, Caddy Smythe-Westerfield Mellery bu lüks içerisinde geçen hayatı boyunca böyle ucuz bir sandalyeye muhtemelen bundan daha fazla yaklaşmamış."</span></span></p>

    <p class="calibre13"><span class="font2"><span class="calibre10">Gurney polis esprilerinin sürekli korku dolu işleriyle başa çıkmak için ne kadar gerekli olduğunu bilirdi ama bazı durumlarda bu, sinirini bozuyordu.</span></span></p>

    <p class="calibre13"><span class="font2"><span class="calibre10">"Bana katilin kendi bahçe sandalyesini yanında getirdiğini mi söylüyorsun?"</span></span></p>

    <p class="calibre13"><span class="font2"><span class="calibre10">Hardwick, olayın garipliğine karşın yüzünü buluşturarak, "Öyle görünüyor," dedi.</span></span></p>

    <p class="calibre13"><span class="font2"><span class="calibre10">"Ve - yarım düzine neydi o, Marlboro mu? - onları içtikten sonra, Mellery'nin avluya inmesini sağladı ve kırık bir şişeyle boğazını kesti? Şimdiye kadar bulduklarımız bunu mu gösteriyor?"</span></span></p>

    <p class="calibre13"><span class="font2"><span class="calibre10">Hardwick, kanıtların önerdiği senaryonun ne kadar saçma olduğunu fark etmeye başlayarak, isteksizce başını salladı.</span></span></p>

    <p class="calibre13"><span class="font2"><span class="calibre10">"Aslında," dedi, 'boğazını kesti' ifadesi biraz hafif kaçıyor. Kurbanın boğazı en az on iki kez kesilmiş. Sağlık uzmanları cesedi otopsi için araca alırken, lanet olası baş neredeyse düşüyordu."</span></span></p>

    <p class="calibre13"><span class="font2"><span class="calibre10">Gurney avluya doğru baktı. Tamamen ormangülleriyle kaplı olmasına rağmen, gözünün önüne kan gölü, ark ışığıyla bakıyormuşçasına renkli ve belirgin bir şekilde geldi.</span></span></p>

    <p class="calibre13"><span class="font2"><span class="calibre10">Hardwick bir süre, düşünceli bir şekilde dudaklarını ısırarak onu izledi. "Doğruyu söylemek gerekirse," dedi sonunda, "bu kısımda bir gariplik yok. Asıl gariplik sonra geliyor, ayak izlerini takip edince..."</span></span></p>
  </div>
</body>
</html>
