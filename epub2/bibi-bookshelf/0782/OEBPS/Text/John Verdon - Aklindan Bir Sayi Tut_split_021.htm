<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_20" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark23"></a><span class="font2"><b class="calibre5"><i class="calibre12"><span class="calibre8">On Altıncı Bölüm<a class="calibre4 pcalibre pcalibre1" id="bookmark24"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Başlangıcın Sonu<span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Gurney'in içinde kötü bir his vardı. Mellery'nin Wallnut Crossing'e ilk ziyaretinden beri bu his gelip gidiyordu. Şimdi bu hissin gerçek bir suçun açıklığını özletmesinden kaynaklandığını sıkıntıyla fark etti. Taranacak ve incelenecek, ölçülecek ve rapora yazılacak bir olay yeri; analiz edilecek ve tanımlanacak parmak izleri, ayak izleri, saçlar ve dokular; sorgulanacak tanıklar, yerleri belirlenecek şüpheliler, tespit edilecek tanıdıklar, soruşturulacak bağlantılar, bulunacak bir silah, balistik mermiler... Daha önce yasal açıdan bu kadar karışık bir sorunla, önünde normal prosedürleri uygulamasına bu kadar engel varken, kendisini böylesine heba etmemişti.</span></span></p>

    <p class="calibre13"><span class="font2"><span class="calibre10">Enstitüden kasabaya giden dağ yolunda Mellery'nin birbiriyle savaşan korkularını düşündü - bir yanda kötü niyetli bir takipçi, diğer yanda müşterileri kaçıracak polis müdahalesi. Mellery'nin, ilacın hastalıktan daha kötü olabileceğine dair inancı, durumun böylesine belirsiz kalmasına sebep oluyordu.</span></span></p>

    <p class="calibre13"><span class="font2"><span class="calibre10">Mellery'nin söylediğinden daha fazlasını bilip bilmediğini merak etti. Çok eskiden yaptığı, şu anki tehdit ve ima dolu sözlerin sebebi olabilecek bir şey biliyor muydu? Doktor Jekyll, Bay Hyde'ın ne yaptığını biliyor muydu?</span></span></p>

    <p class="calibre13"><span class="font2"><span class="calibre10">Mellery'nin bir bedende savaşan iki kişi hakkındaki konuşması, Gurney'in ilgisini başka sebeplerden dolayı çekmişti. Kendisinin yıllar boyu algıladığı ve Sabıka Fotoğrafı Sanatı'nda kullandığı şeyin bir yansıması gibiydi. Ruhun bu şekilde bölünmesi genellikle yüze yansır ve en çok gözlerde belirgindir. Zaman içerisinde, bir yüzde saklı iki yüz görmüştü. Bu olayın en rahat gözlemleneceği yer, fotoğraflardı. Yapmanız gereken tek şey bir kâğıtla, burnun ortasından, her seferinde yalnızca bir göz görünecek şekilde, yüzün bir yarısını kapatmaktı. Ardından sağ tarafta gördüğünüz kişinin karakterini ve sol tarafta gördüğünüz kişinin karakterini bir kâğıda yazınca, iki tanımın birbirinden çok farklı olduğunu görmek hayret vericiydi. Yüzün bir yarısında görünen kişi huzurlu, toleranslı ve akıllı; diğer yarısında görünen kişi ise öfke dolu, soğuk ve düzenbaz olabilirdi. Boş bakışların arasından, cini: yete götüren bir kinin fışkırdığı yüzlerde, bu kin gözlerin bir tanesinde mevcutken, diğerinde bundan eser olmazdı. Belki de gerçek hayatta beynimiz bu iki ayrı gözdeki özellikleri birleştiriyor ve ortalama olanı sunuyor; aralarındaki fark ise görünmez oluyordu. Ama fotoğraflarda bunu fark etmemek çok zordu.</span></span></p>

    <p class="calibre13"><span class="font2"><span class="calibre10">Gurney, kitabının kapağında Mellery'nin bir fotoğrafı olduğunu hatırladı. Eve varınca gözlerine yakından bakmayı aklının bir köşesine not etti. Aynı zamanda Madeleine'in, buz gibi bir tavırla bahsettiği Sonya Reynolds'ı araması gerektiğini de hatırladı. Arabayı, Peony'in birkaç kilometre dışında, yolu Esopus Nehri'nden ayıran kuru otlarla ve çakıllarla dolu boş bir patikaya çekti ve telefonunu çıkarıp, Sonya’nın galerisinin numarasını girdi. Dört kez çaldıktan sonra, Sonya’nın, dilediğince uzun bir mesaj bırakmaya davet eden yumuşak sesini duydu.</span></span></p>

    <p class="calibre13"><span class="font2"><span class="calibre10">" Sonya, ben Dave Gurney. Sana bu hafta için bir portre sözü verdiğimi biliyorum. Onu cumartesi günü getirmeye çalışacağım ya da en azından sana bir örneğini çıkarabileceğin kopyasını e-posta yoluyla göndereceğim. Neredeyse bitti fakat ben tam olarak tatmin olmadım. " Duraksadı ve sesinin çekici kadınlarla konuşurken olduğu ve Madeleine'in de bir kez söylediği gibi, birkaç ton inceldiğini fark etti. Boğazını temizleyip devam etti: "Bu sanatın temelinde karakter yatıyor. Ben de bunun üzerinde çalışıyorum. Bu biraz zaman alıyor."</span></span></p>

    <p class="calibre13"><span class="font2"><span class="calibre10">Hatta bir ses duyuldu ve Sonya nefes nefese kalmış bir şekilde konuşmaya girdi.</span></span></p>

    <p class="calibre13"><span class="font2"><span class="calibre10">"David, buradayım. Telefona yetişemedim fakat söylediklerini duydum. Bunu iyi bir şekilde yapmak istemeni kesinlikle anlıyorum. Ama cumartesi getirirsen gerçekten çok iyi olur. Çünkü pazar günü bir festival var, galeri trafiği çok yoğun."</span></span></p>

    <p class="calibre13"><span class="font2"><span class="calibre10">"Deneyeceğim. Akşama doğru olabilir."</span></span></p>

    <p class="calibre13"><span class="font2"><span class="calibre10">"Harika! Altıda galeriyi kapatıyorum fakat bir saat daha kalıp çalışıyor olacağım. O sırada gelebilirsin. Konuşmak için de zamanımız olur."</span></span></p>

    <p class="calibre13"><span class="font2"><span class="calibre10">Sonya’nın ses tonunun her konuşmaya bir seks teklifi havası katması onu etkiliyordu. Tabii ki duruma saçma bir şekilde anlam ve hayal gücü kattığım biliyordu; aynı zamanda aptalca davrandığını da.</span></span></p>

    <p class="calibre13"><span class="font2"><span class="calibre10">Kendi kendisine "Saat altı iyi fikir," dediğini duydu - fakat Sonya’nın ofisinin çalışma ortamından çok geniş koltukları ve pelüş halılarıyla, samimiyet kurulabilecek bir oda olarak döşenmiş olduğunu hatırlayıverdi.</span></span></p>

    <p class="calibre13"><span class="font2"><span class="calibre10">Telefonu torpido gözüne geri koydu ve yeşil vadiyi seyretmeye koyuldu. Her zamanki gibi Sonya’nın sesi kafasındaki düşünceleri altüst etmişti. Aklı dağınıktı: Sonya’nın sıcacık ofisi, Madeleine'in huysuzlukları, bir kişinin düşüneceği sayıyı başka birisinin bilmesinin imkânsız olması, boyanmış bir gül kadar kırmızı kan, bir randevumuz var Bay 658, Charybdis, yanlış posta kutusu, Mellery'nin polisten korkması, toplu katliam yapan lanet olası Peter Piggert, genç ve sevimli Justin, zengin ve orta yaşlı Caddy, Doktor Jekyll ve Bay Hyde ve daha birçok şey... Ritimsiz ve sebepsiz; tekrar tekrar... Dere tarafına bakan yolcu koltuğunun camını indirip arkasına yaslandı ve gözlerini kapattı. Dere yatağından akan suyun sesine odaklanmaya çalıştı.</span></span></p>

    <p class="calibre13"><span class="font2"><span class="calibre10">Birisi şoför koltuğunun camına tıkladı. Başını kaldırınca karşısında güneş gözlüğü takmış, eyalet polisinin sert, yuvarlak kenarlı şapkasının gölgesi yüzüne vurmuş, ifadesiz görünen kare bir surat gördü. Camı indirdi.</span></span></p>

    <p class="calibre13"><span class="font2"><span class="calibre10">"Her şey yolunda mı, efendim?" Bu, cevap bekleyen bir sorudan çok, tehdit kokan bir cümleydi. Efendim kelimesinde kibarlıktan ziyade bir abartı vardı.</span></span></p>

    <p class="calibre13"><span class="font2"><span class="calibre10">"Evet, teşekkür ederim. Sadece birkaç dakika için gözlerimi dinlendiriyordum." Göstergenin üzerindeki saate baktı. On beş dakika geçmiş olduğunu gördü.</span></span></p>

    <p class="calibre13"><span class="font2"><span class="calibre10">"Nereye gidiyorsunuz, efendim?"</span></span></p>

    <p class="calibre13"><span class="font2"><span class="calibre10">"Walnut Crossing."</span></span></p>

    <p class="calibre13"><span class="font2"><span class="calibre10">"Anlıyorum. Bugün herhangi bir şey içtiniz mi, efendim?"</span></span></p>

    <p class="calibre13"><span class="font2"><span class="calibre10">"Hayır, memur bey, içmedim."</span></span></p>

    <p class="calibre13"><span class="font2"><span class="calibre10">Adam başını salladı ve arabayı inceleyerek geri geri gitti. Görüntüsüne aykırı olarak tek görünen yeri olan ağzının aşağılar bir havası vardı. Gurney'in içmedim demesini bir inkâr olarak görüyor ve birazdan içtiğine dair bir kanıt bulacağını düşünüyordu. Arabanın arkasına, ardından yolcu koltuğuna, öne doğru ve sonunda yeniden Gurney'in yanına abartı hareketlerle yürüdü. Uzun bir gözlem sessizliğinden sonra, sıradan bir araç kontrolünden çok Harold Pinter'in oyunlarından fırlamış gibi duran tehditkâr bir sesle konuştu.</span></span></p>

    <p class="calibre13"><span class="font2"><span class="calibre10">"Buraya park etmenin yasak olduğunu biliyor muydunuz?"</span></span></p>

    <p class="calibre13"><span class="font2"><span class="calibre10">Gurney hemen "Bilmiyordum," dedi. "Yalnızca birkaç dakika durmak istemiştim."</span></span></p>

    <p class="calibre13"><span class="font2"><span class="calibre10">"Ehliyet ve ruhsat görebilir miyim, lütfen?"</span></span></p>

    <p class="calibre13"><span class="font2"><span class="calibre10">Gurney adamın istediklerini cüzdanından çıkarıp, pencereden uzattı. Genelde böyle durumlarda çağrıştırdığı şeyler yüzünden, NYPT detektif kartını çıkarma alışkanlığı yoktu. Ama adam arkasını dönüp, devriye arabasına giderken, olayda dengesizce bir kendini üstün görme ve orada gereksiz bir şekilde bekletilmesine sebep olmuş bir düşmanlık seziyordu. Cüzdanından isteksizce bir kart daha çıkardı.</span></span></p>

    <p class="calibre13"><span class="font2"><span class="calibre10">"Bir saniye Memur Bey, bu da size yardımcı olabilir."</span></span></p>

    <p class="calibre13"><span class="font2"><span class="calibre10">Polis, temkinli bir şekilde kartı aldı. Gurney adamın dudaklarının kenarındaki değişimi anında gördü; bu değişim hiç de dostça değildi. Hayal kırıklığı ve kızgınlık karışımı bir değişimdi. Ehliyeti, ruhsatı ve kartı ilgisizce pencereden geri uzattı.</span></span></p>

    <p class="calibre13"><span class="font2"><span class="calibre10">"İyi günler, efendim," dedi fakat ses tonu tam tersi mesaj veriyordu. Ardından aracına dönüp, hızlı bir U dönüşü yaptı ve geldiği yöne geri gitti.</span></span></p>

    <p class="calibre13"><span class="font2"><span class="calibre10">Yapılan psikolojik testler ne kadar kaliteli olursa olsun, diye düşündü Gurney, verilen eğitimin gerektirdiği özellikler ne kadar iyi olursa olsun, akademi eğitimi ne kadar sıkı olursa olsun, polis olmaması gereken polisler vardı. Örneğin bu olayda polisin açıkça işlediği vahşice bir suç yoktu ama içinde sert ve nefret dolu bir şey vardı -Gurney bunu hissetmiş, yüzündeki çizgilerde görmüştü - ve bu kişi bir süre sonra, aynada kendi yansımasıyla çarpışacaktı. İşte o zaman fena bir şey olacaktı. Bu zaman içerisinde birçok insan alıkonacak ya da sonu kötü bitecek işlerle korkutulacaktı. Bu adam, insanların polisleri sevmemesine sebep olan polislerden birisiydi.</span></span></p>

    <p class="calibre13"><span class="font2"><span class="calibre10">Belki de Mellery haklıydı.</span></span></p>

    <p class="calibre13"><span class="font2"><span class="calibre10">Takip eden yedi gün boyunca, Catskills'ın kuzeyine kış geldi. Gurney zamanının çoğunluğunu çalışma odasında, sabıka fotoğrafı projesi ve Charybdis olayı üzerinde çalışarak; bu iki dünya arasında sürekli gidip gelerek, Danny'nin tabloları düşüncesinden ve tüm bunların sebep olduğu içsel karmaşadan kaçmaya çalışarak geçirdi. En iyisi Madeleine ile bu konuyu konuşup, bu konuyu neden gün ışığına çıkarmaya karar verdiğini - gerçekten de bodrumdan alıp, gün ışığına çıkarmıştı - ve neden olağanüstü sabrıyla kendisinin bir şeyler söylemesini beklediğini sormaktı. Ama bu soruyu sormak için yeterli isteği bir türlü hissedememiş-ti. Bu yüzden bu sorunu kafasından çıkarıp, Charybdis olayına döndü. En azından bu konuda kafa yorarken kendisini kaybolmuş gibi hissetmiyor, kalbi küt küt atmıyordu.</span></span></p>

    <p class="calibre13"><span class="font2"><span class="calibre10">Mesela, sık sık, enstitüye son ziyaretinden sonraki akşamı düşünüyordu. Konuşulduğu gibi, o gece Mellery onu evden aradı, GD Güvenlik Sistemleri'ndeki Gregory Dermott'la konuştuklarını anlattı. Dermott tüm sorulan yanıtlamaya hazırdı - Gurney'in yazmış olduğu sorular - ama sonuçta kayda değer bir bilgi yoktu. Posta kutusu bir yıldır, danışmanlık işini Hartford'dan Wycherly'ye taşıdığından beri kendisi kullanıyordu; daha önce hiçbir sorun, özellikle de yanlış adrese gelmiş bir çek ya da bir mektupla karşılaşmamıştı; kutuyu açma izni olan tek kişiydi; Arybdis, Charybdis ve Mellery isimleri onun için hiçbir şey ifade etmiyordu; enstitü hakkında hiçbir şey duymamıştı. Şirketteki başka birisinin kutuyu kullanma ihtimali olup olmadığı sorusu üzerinde ısrar edilince ise, Dermott bunun imkânsız olduğunu, çünkü şirkette başka çalışan <i class="calibre12">olmadığım</i> söyledi. Hassas veritabanları olan şirketler için, bilgisayar korsanlarına karşı güvenlik danışmanlığı yapıyordu. Söylediği hiçbir şey, yanlış adrese gönderilmiş çek olayına ışık tutmadı.</span></span></p>

    <p class="calibre13"><span class="font2"><span class="calibre10">Gurney'in yaptığı internet araştırmaları da hiçbir işe yaramadı. Bulguları da onları farklı bir yere götürmüyordu: Gregory Dermott, Massachusets Teknoloji Enstitüsü, Fen Bölümü mezunuydu. Bilgisayar konusunda uzmandı. Ne kendisinin ne de GD Güvenlik Sistemleri Şirketi'nin bugün ya da geçmişte bir dava, yargılama ya da kötü haberle ilgisi vardı. Kısacası, pırıl pırıl bir işi olan, pırıl pırıl bir insandı. Fakat bir kişi, akıl sır erdirilemez bir şekilde, onun posta kutusunu uygun görmüştü. Gurney kendisine aklının almadığı soruyu tekrarlayıp durdu: <i class="calibre12">Çeki geri göndereceği kesin olan birisine neden bir çek gönderilmesini isteyebilir?"</i></span></span></p>

    <p class="calibre13"><span class="font2"><span class="calibre10">Bunu düşünmek dokuzuncu kez hiçbir şey bulamadığı bir çıkmaz sokağa onuncu kez yine bakmak gibiydi ve bu, canını sıkmıştı. Ama yine de Danny'yi düşünmekten daha iyiydi. Mevsimin ilk gözle görülür karı, kasım ayının ilk cuması yağdı. Sabaha karşı hafiften yağarken birkaç saat içinde çoğaldı ve geceye kadar sürdü.</span></span></p>

    <p class="calibre13"><span class="font2"><span class="calibre10">Gurney, cumartesi sabahı kahvesini içerken, solgun güneş doğudan, orman dolu dağların arasından yavaşça yükseliyordu. Gece boyu hiç rüzgâr esmemişti ve dışarıda avludan, ambarın çatısına kadar her yer karla kaplıydı.</span></span></p>

    <p class="calibre13"><span class="font2"><span class="calibre10">İyi uyuyamamıştı. Tüm endişeleri düğümlenmiş ve kendisi de aralarında kalmış gibiydi. Günün ağarmasıyla birlikte çözülenler arasında, Sonya da vardı. Görüşmelerini son dakikada ertelemiş-ti. Orada olacakların belirsizliği - kendisinin orada ne olmasını istediğine dair belirsizlik - bunu ertelemesine sebep olmuştu. '</span></span></p>

    <p class="calibre13"><span class="font2"><span class="calibre10">Son bir haftadır yaptığı gibi, içinde Danny'nin resimlerinin bulunduğu kurdeleli kutunun durduğu masaya arkasını dönüp, odanın diğer tarafında oturdu.</span></span></p>

    <p class="calibre13"><span class="font2"><span class="calibre10">Karın görüntüsü aklına her zaman karın kokusunu getirirdi. Bir anlık refleksle kalktı ve Fransız kapılarını açtı. Havadaki keskin soğukla birlikte bazı hatıraları canlandı - yollarda birikmiş kar, kartopu yapmaktan kızarmış ve acımakta olan elleri, ceketinin kollarından içeri girmiş birkaç parça buz, yere sarkan ağaç dalları, kapılarda Noel süsleri, boş sokaklar ve yüzünü nereye dönse gördüğü parlaklık...</span></span></p>

    <p class="calibre13"><span class="font2"><span class="calibre10">Bu geçmişle ilgili çözemediği bir şeydi - gözlerinin önünde, sessizce, gözle görülemez, neredeyse orada yokmuş gibi durması... Gittiğini, artık var olmadığım bile düşünmeye kalkışabilirsin. Ardından kırmızı bir sülün kuşu misali, bir ses, renk ve hareket patlamasıyla gürülder - ve o kadar canlıdır ki...</span></span></p>

    <p class="calibre13"><span class="font2"><span class="calibre10">Karın kokusu çevresini sarsın istedi. Kapının arkasındaki çiviye asılı ceketini alıp giydi ve dışarı çıktı. Kar, ayağındaki gündelik ayakkabılar için çok derindi ama onları değiştirmek istemedi. Gözlerini kapatıp, derin nefes alarak, havuza doğru yürüdü. Daha yüz metre yürümemişti ki, mutfağın kapısının açılıp Madeleine'in kendisine seslendiğini duydu.</span></span></p>

    <p class="calibre13"><span class="font2"><span class="calibre10">"David, geri gel!"</span></span></p>

    <p class="calibre13"><span class="font2"><span class="calibre10">Arkasını döndüğünde onun yüzünde bir panik ifadesiyle, kapıdan çıktığını gördü. Cevap verdi.</span></span></p>

    <p class="calibre13"><span class="font2"><span class="calibre10">"Ne oldu?"</span></span></p>

    <p class="calibre13"><span class="font2"><span class="calibre10">"Acele et!" dedi. "Radyoda söylüyorlar - Mark Mellery ölmüş!"</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Mark Mellery - ölmüş, şu anda radyoda. Öldürülmüş!" Yeniden içeri koştu.</span></span></p>

    <p class="calibre13"><span class="font2"><span class="calibre10">Gurney, nefesinin daraldığını hissederek, "Tanrım," dedi. Eve koşup, karla kaplı ayakkabılarını çıkarmadan mutfağa girdi. "Ne zaman olmuş?"</span></span></p>

    <p class="calibre13"><span class="font2"><span class="calibre10">"Bilmiyorum. Bu sabah, dün gece, bilmiyorum. Söylemediler."</span></span></p>

    <p class="calibre13"><span class="font2"><span class="calibre10">Radyoya kulak verdi. Hâlâ açıktı ama sunucu diğer haberlere geçmiş, batan bir bankayla ilgili bir şeyler söylüyordu.</span></span></p>

    <p class="calibre13"><span class="font2"><span class="calibre10">"Nasıl?"</span></span></p>

    <p class="calibre13"><span class="font2"><span class="calibre10">"Söylemediler. Yanlıca bunun açıkça bir cinayet olduğunu söylediler."</span></span></p>

    <p class="calibre13"><span class="font2"><span class="calibre10">"Başka bir bilgi vermediler mi?"</span></span></p>

    <p class="calibre13"><span class="font2"><span class="calibre10">"Hayır. Evet. Enstitü hakkında bir şey - olay orada olmuş. Mellery Ruhani Yenilenme Enstitüsü, Peony, New York. Polisin olay yerinde olduğunu söylediler."</span></span></p>

    <p class="calibre13"><span class="font2"><span class="calibre10">"Bu kadar mı?"</span></span></p>

    <p class="calibre13"><span class="font2"><span class="calibre10">"Sanırım. Ne kadar kötü!"</span></span></p>

    <p class="calibre13"><span class="font2"><span class="calibre10">Allak bullak olmuş bir halde, yavaşça başını salladı.</span></span></p>

    <p class="calibre13"><span class="font2"><span class="calibre10">"Ne yapacaksın?" diye sordu Madeleine.</span></span></p>

    <p class="calibre13"><span class="font2"><span class="calibre10">Hızlıca, birisi hariç tüm seçenekleri eledi.</span></span></p>

    <p class="calibre13"><span class="font2"><span class="calibre10">"Bu olaydan sorumlu polis memurunu, Mellery ile olan ilişkim konusunda bilgilendireceğim. Ondan sonra ne olacağı ise ona kalmış."</span></span></p>

    <p class="calibre13"><span class="font2"><span class="calibre10">Madeleine, başarısız ama iyi bir anlaşma yapmışlar gibi, derin bir nefes aldı ve cesurca gülümsedi.</span></span></p>
  </div>
</body>
</html>
