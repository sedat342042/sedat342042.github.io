<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_26" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark32"></a><span class="font2"><b class="calibre5"><i class="calibre12"><span class="calibre8">Yirmi Birinci Bölüm<a class="calibre4 pcalibre pcalibre1" id="bookmark33"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Öncelikler</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Hardwick "Bu şiirlere bu kadar saplanıp kalırsak gelecek sene kendi kendimizi kovalıyor olabiliriz," dedi. <i class="calibre12">Şiirler</i> kelimesini telaffuz ederken, işe yaramaz bir şeyden bahseder gibi aşağılamıştı.</span></span></p>

    <p class="calibre13"><span class="font2"><span class="calibre10">Katilden gelen mesajlar toplantı odasının ortasındaki büyük masaya dizilmişti. Odada BCI dedektifleri vardı ve araştırmanın en yoğun olan başlangıç aşamasındaydılar.</span></span></p>

    <p class="calibre13"><span class="font2"><span class="calibre10">En başta, X. Arybdis'ten gelen ve Mellery'nin tuttuğu sayının 658 olduğunu esrarengiz bir şekilde bildiği ve onu bulmaya çalışırken harcamış olduğu 289.87 doları istediği iki bölümlük mektup duruyordu. Arkasında, postayla gelmiş olan üç tane tehdit kokan mektup duruyordu. (Üçüncüsü Mellery'nin plastik bir yemek saklama poşetine koyup, Gurney'e parmak izlerini koruyabilmek için bunu yapmış olduğunu söylediği mektuptu.) Ardından Gregory Dermott'un bu adreste "X. Arybdis" diye birisinin oturmadığına dair notuyla birlikte, geri dönen 289.87 dolarlık çek; Mellery'nin asistanına telefonda okunmuş şiir; Mellery'nin o akşam katille yaptığı ve Mellery'nin on dokuz sayısını söylediği telefon görüşmesi; enstitünün posta kutusuna gelen ve on dokuzu tutacağını tahmin eden mektup; ve en sonunda cesedin üzerinde bulunan şiir. Bu çok sayıda kanıt demekti.</span></span></p>

    <p class="calibre13"><span class="font2"><span class="calibre10">Hardwick, plastik poşet de şiirler kadar önemliymiş gibi heyecanlanarak, "Plastik poşetten bahsetmiş miydi?" diye sordu.</span></span></p>

    <p class="calibre13"><span class="font2"><span class="calibre10">Gurney "O sırada Mellery gerçekten korkmuştu," dedi. "Mümkün olduğunca parmak izi toplamaya çalıştığını söyledi."</span></span></p>

    <p class="calibre13"><span class="font2"><span class="calibre10">Hardwick başını salladı. "Bu CSI (Olay Yeri İnceleme) saçmalığı... Plastik kâğıttan daha ileri teknoloji gibi görünüyor. Kanıtları plastik içerisinde saklayın ve içerideki nemden bozulsun. Aşağılık herifler."</span></span></p>

    <p class="calibre13"><span class="font2"><span class="calibre10">Kafasında Peony polisi armalı şapkası olan, üniformalı bir polis, yüzünde endişeli bir ifadeyle kapıda bekliyordu.</span></span></p>

    <p class="calibre13"><span class="font2"><span class="calibre10">Hardwick, gelen kişinin getirdiği yeni sorunu dinleme cesareti gösterip, "Evet?" dedi.</span></span></p>

    <p class="calibre13"><span class="font2"><span class="calibre10">"Ekibin devam etmesi için izin gerekiyor. Sorun yok, değil mi?"</span></span></p>

    <p class="calibre13"><span class="font2"><span class="calibre10">Hardwick başını salladı. Ardından dikkatini masada duran tehdit mektuplarına verdi.</span></span></p>

    <p class="calibre13"><span class="font2"><span class="calibre10">Yüzünü ekşiterek, "Titiz el yazısı," dedi. "Ne düşünüyorsun, Dave? Elimizde katil bir rahibe olduğunu mu?"</span></span></p>

    <p class="calibre13"><span class="font2"><span class="calibre10">Yarım dakika sonra, uzmanlar ellerinde kanıt poşetleri, bir dizüstü bilgisayar, masadaki kâğıtları kaydedip tutabilmek için katlanabilir bir barkod yazıcısı ile toplantı odasına girdiler. Hardwick, gizli parmak izi, el yazısı, kâğıt ve mürekkep incelemeleri için, Albany'deki adli tıp laboratuarına gönderilmeden önce, masadaki delillerin birer kopyasını istedi. Cesedin üzerindeki nota özellikle dikkat edilmesi konusunda uyardı.</span></span></p>

    <p class="calibre13"><span class="font2"><span class="calibre10">Gurney geride duruyor, Hardwick'in yönetici rolünü nasıl oynadığını izliyordu. Bir olayın aylar, hatta yıllar içinde nasıl ilerlediği, genelde olayın ilk saatlerinde, araştırmayı yöneten kişinin ne kadar iyi olduğuna bağlıydı. Gurney, Hardwick'in işini gerçekten iyi yaptığını düşünüyordu. Fotoğrafçının çektiği pozlara göz attı, olay yerindeki her şeyin; giriş çıkışlar, bütün parmak izleri, elle tutulur kanıtlar (bahçe sandalyesi, sigara izmaritleri ve kırık şişe), cesedin, etrafındaki kanlı kar gibi anahtar delillerin korunup korunmadığım kontrol etti. Bu sırada Gurney onu izliyordu. Hardwick aynı zamanda fotoğrafçıdan tüm evin ve çevresinin havadan çekilmiş fotoğraflarını ayarlamasını istedi. Bu normalde yapılan bir işlem değildi, ancak bu şartlarda, özellikle ortada hiçbir yere gitmeyen ayak izlerinin olduğu bu durumda işe yarayabilirdi.</span></span></p>

    <p class="calibre13"><span class="font2"><span class="calibre10">Üstelik Hardwick daha önce misafirleri sorgulama görevi vermiş olduğu iki dedektifle görüşüp, işlerini yapıp yapmadıklarını kontrol etti. Kanıt listesini incelemek için başuzmanla buluşmuş, ertesi gün sabah olay yerine getirilmek üzere bir K9 köpek ayarlanmasını istemişti. Gurney buradan, Hardwick'in ayak izi sorununu kafasına taktığını anlamıştı. Ardından, izni olmayan kimsenin içeri girmediğinden emin olmak için, ön kapıda durup giren çıkanları kaydeden polisin tuttuğu listeyi inceledi. Hardwick'in verileri toplama, değerlendirme, işleri sıraya koyma ve durumu yönetmesini izledikten sonra, Gurney onun, baskı altındayken beraber çalıştıkları zamanlardaki kadar iyi çalıştığı sonucuna vardı. Hardwick asabi bir ahmak olabilirdi fakat işinde iyi olduğu tartışılmazdı.</span></span></p>

    <p class="calibre13"><span class="font2"><span class="calibre10">Hardwick, saat dördü çeyrek geçe, "Uzun bir gün ve sen bu işten para bile kazanmıyorsun. Neden evine gitmiyorsun?" dedi. Ardından tuzağa düşürüldüğünü fark etmiş gibi duraksadı ve ekledi: "Yani, biz sana para ödemeyeceğiz. Mellery'den para alıyor muydun? Lanet olsun, aldığına bahse girerim. Kaç para biçtin kendine?"</span></span></p>

    <p class="calibre13"><span class="font2"><span class="calibre10">"Benim lisansım yok. İstesem de para alamam. Bunun yanında, maaşlı bir dedektif olmak dünyada isteyeceğim son şeydir."</span></span></p>

    <p class="calibre13"><span class="font2"><span class="calibre10">Hardwick ona kuşku dolu bir bakış fırlattı.</span></span></p>

    <p class="calibre13"><span class="font2"><span class="calibre10">" Şimdi ise senin önerini dinleyip, bugünlük çalışmayı bitireceğim."</span></span></p>

    <p class="calibre13"><span class="font2"><span class="calibre10">"Sanırım yarın öğle saatlerinde bölge karakolundakilerle birlikte gelebilirsin."</span></span></p>

    <p class="calibre13"><span class="font2"><span class="calibre10">"Plan nedir?"</span></span></p>

    <p class="calibre13"><span class="font2"><span class="calibre10">"İki şey var. Birincisi senin ifade vermen gerekiyor. Kurbanla olan geçmişin, eski tanışıklığınız ve olay öncesi yaptığınız görüşmeler. Formaliteleri biliyorsun. İkincisi, senin bildiklerini herkesle paylaşacağın bir toplantıya katılmanı istiyorum. Ölüm sebebiyle ilgili ilk raporlar, tanık ifadeleri, kan, izler, cinayet silahı ve bunun gibi şeyler. İlk teoriler, öncelikler, sonraki adımlar. Senin gibi birisi bizim için önemli bir yardımcı olur, doğru yoldan gitmemizi sağlar ve insanların ödediği vergileri boşa harcamamızı önler. Dahice yönünü ve deneyimlerini bizim gibi işe yaramaz adamlarla paylaşmaman bir suç olur. Yarın öğlen. İfadeni de yanında getirirsen iyi olur."</span></span></p>

    <p class="calibre13"><span class="font2"><span class="calibre10">Bu adam, tam bir malın gözüydü. Bu onu çok iyi tanımlıyordu: New York Polisi, Cinayet Masası'ndan, büyük işlere bakan malın gözü Hardwick. Ancak bütün bu saçmalıklar bir yana, Gurney her dakika giderek garipleşen bu olayda Hardwick'in kendisinden- gerçekten yardım istediğini biliyordu.</span></span></p>

    <p class="calibre13"><span class="font2"><span class="calibre10">Gurney, dalgınlıktan etrafına hiç bakmadan eve doğru yol aldı. Dillweed'deki Abelard Marketi'nden sonraki vadinin sonuna gelene kadar, sabah toplanmış olan bulutların dağıldığını ve güneşin, tepelerin batı taraflarını aydınlattığını fark etmedi. Kıvrılan nehrin kenarındaki kar kaplı mısır tarlaları harika bir şekilde parlıyordu. Ardından, güneş şaşırtıcı bir hızla karşıdaki bayırların arkasından, ışığını da alıp alçaldı. Yapraksız ağaçlar kararmış, kar bembeyazdı.</span></span></p>

    <p class="calibre13"><span class="font2"><span class="calibre10">Dönüşe yaklaşıp yavaşlayınca, yolun kenarındaki bir kuş dikkatini çekti. Bir cismin üzerinde, kaldırımın yaklaşık on santim yukarısında duruyordu. Yanından geçerken daha yakından inceledi. Kuş, ölü bir sıçanın üzerine konmuştu. Kuşların normal davranışlarım düşününce, garip bir şekilde ne uçuyor ne de geçen arabadan korktuğuna dair başka bir hareket yapıyordu. Öylece hareketsiz, bir şey beklermişçesine, bir rüyanın içinde gibi duruyordu.</span></span></p>

    <p class="calibre13"><span class="font2"><span class="calibre10">Aklında, öylece durup karanlıkta izleyen ve bekleyen siyah kuşla, yavaşlamak için vitesi düşürüp döndü.</span></span></p>

    <p class="calibre13"><span class="font2"><span class="calibre10">Gurney evine yaklaşık sekiz kilometre - yani beş dakika -uzaklıktaydı. Evin avlusuna giden dar patikaya vardığında, hava daha da kararmış ve soğumuştu. Rüzgârdan uçuşan kar toplanmış ve ormana doğru giden bir hayalet görünümüne bürünmüştü.</span></span></p>

    <p class="calibre13"><span class="font2"><span class="calibre10">Arabayı eve normalde park ettiğinden daha yakma park etti, soğuktan korunmak için yakasını kapattı ve koşar adımlarla arka kapıya doğru gitti. Mutfağa girer girmez, Madeleine'in yokluğunun işareti olan sessizliği fark etti. İçerideyken adeta varlığını gösteren bir elektrik yayıyor, yokluğunda ise garip ve belirgin bir sessizlik oluyordu.</span></span></p>

    <p class="calibre13"><span class="font2"><span class="calibre10">İçerinin havasında bir şey daha vardı. Bodrumdan çıkarılıp, masaya konmuş ve hâlâ sehpada durmakta olan, dokunulmamış kurdelesiyle öylece duran kutunun yaydığı ağırlık...</span></span></p>

    <p class="calibre13"><span class="font2"><span class="calibre10">Mutfakla banyo arasındaki koridorda şöyle bir dolandıktan sonra, doğrudan çalışma odasına gidip mesajlarını kontrol etti. Yalnızca bir mesaj gelmişti. Bu, Sonya’nın pürüzsüz, kadife gibi sesiydi. <i class="calibre12">"Merhaba, David Çalışmanı çok beğenen bir müşterim var. Ona yeni, bir tane daha bitirmek üzere olduğunu söyledim ve tarih vermek istiyorum. Çok beğendi demek az kalır ve ücreti onun için sorun değil. Bana mümkün olduğunca acele dön. Bu işi konuşmamız gerek. Teşekkürler, David."</i></span></span></p>

    <p class="calibre13"><span class="font2"><span class="calibre10">Tam mesajı yeniden dinleyecekti ki, arka kapının açılıp kapandığını duydu. Makinenin üzerindeki 'dur' düğmesine basıp Sonya’nın sesini susturdu ve seslendi: "Sen misin?"</span></span></p>

    <p class="calibre13"><span class="font2"><span class="calibre10">Cevap gelmedi ve kızmıştı.</span></span></p>

    <p class="calibre13"><span class="font2"><span class="calibre10">Sesini daha da yükselterek, "Madeleine," diye seslendi.</span></span></p>

    <p class="calibre13"><span class="font2"><span class="calibre10">Onun cevap verdiğini duydu fakat ne dediğini anlamadı. Bu, Gurney'in 'pasif- agresif diye nitelendirdiği, alçak bir ses tonuydu. Çalışma odasında kalmak istiyordu fakat bunun çok çocukça olacağına karar verip, mutfağa gitti.</span></span></p>

    <p class="calibre13"><span class="font2"><span class="calibre10">Madeleine, turuncu parkasını asmakta olduğu askılıktan başını çevirip, ona döndü. Omzunda hâlâ durmakta olan kar tanelerinden, ağaçların arasında gezinmiş olduğu anlaşılıyordu.</span></span></p>

    <p class="calibre13"><span class="font2"><span class="calibre10">Ellerini kalın, kahverengi saçlarının arasında gezdirerek, parkasının başlığının yapıştırmış olduğu saçlarını düzelterek, "Dışarısı çoook güzel," dedi. Kilere doğru gidip, bir dakika sonra geri geldi ve mutfak lavabolarının üzerinde göz gezdirdi.</span></span></p>

    <p class="calibre13"><span class="font2"><span class="calibre10">"Fındıkları nereye koydun?"</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Senden fındık almanı istememiş miydim?"</span></span></p>

    <p class="calibre13"><span class="font2"><span class="calibre10">"Sanmıyorum."</span></span></p>

    <p class="calibre13"><span class="font2"><span class="calibre10">"Belki söylemedim. Belki de sen duymadın?"</span></span></p>

    <p class="calibre13"><span class="font2"><span class="calibre10">"Bir fikrim yok," dedi. Kafesi bu kadar doluyken, konuştukları konuya odaklanmakta zorlanıyordu. "Yarın alırım"</span></span></p>

    <p class="calibre13"><span class="font2"><span class="calibre10">"Nereden?"</span></span></p>

    <p class="calibre13"><span class="font2"><span class="calibre10">"Abelard'dan"</span></span></p>

    <p class="calibre13"><span class="font2"><span class="calibre10">"Pazar günü mü?"</span></span></p>

    <p class="calibre13"><span class="font2"><span class="calibre10">"Pa... Ah evet, kapalı olur. Ne için istiyorsun?"</span></span></p>

    <p class="calibre13"><span class="font2"><span class="calibre10">"Tatlıyı ben yapıyorum."</span></span></p>

    <p class="calibre13"><span class="font2"><span class="calibre10">"Ne tatlısı?"</span></span></p>

    <p class="calibre13"><span class="font2"><span class="calibre10">"Elizabeth salatayı ve ekmekleri yapacak, Jan biberleri kızartacak ve ben tatlıyı yapacağım." Birden kaşlarını çattı. "Unuttun mu?"</span></span></p>

    <p class="calibre13"><span class="font2"><span class="calibre10">"Yarın mı geliyorlar?"</span></span></p>

    <p class="calibre13"><span class="font2"><span class="calibre10">"Evet, doğru."</span></span></p>

    <p class="calibre13"><span class="font2"><span class="calibre10">"Saat kaçta?"</span></span></p>

    <p class="calibre13"><span class="font2"><span class="calibre10">"Bu önemli mi?"</span></span></p>

    <p class="calibre13"><span class="font2"><span class="calibre10">"Yarın öğlen, BCI takımına yazılı ifade vermem gerekiyor."</span></span></p>

    <p class="calibre13"><span class="font2"><span class="calibre10">"Pazar günü mü?"</span></span></p>

    <p class="calibre13"><span class="font2"><span class="calibre10">Alaycı görünmemeye çalışarak, donuk bir tonla "Bu bir cinayet araştırması," dedi.</span></span></p>

    <p class="calibre13"><span class="font2"><span class="calibre10">Madeleine başını sallayarak, "Yani yarın bütün gün evde olmayacaksın."</span></span></p>

    <p class="calibre13"><span class="font2"><span class="calibre10">"Günün bir bölümü."</span></span></p>

    <p class="calibre13"><span class="font2"><span class="calibre10">"Ne kadar büyük bir bölümü?"</span></span></p>

    <p class="calibre13"><span class="font2"><span class="calibre10">"Tanrım, sen bu işleri biliyorsun."</span></span></p>

    <p class="calibre13"><span class="font2"><span class="calibre10">Duyduğu üzüntü ve kızgınlığın bakışlarına yansıması, Gurney'i bir tokattan daha çok rahatsız ediyordu. "Yani sanırım eve yarın kaçta istersen o saatte geleceksin ve akşam yemeğinde bizimle olabilirsin de, olmayabilirsin de..." dedi.</span></span></p>

    <p class="calibre13"><span class="font2"><span class="calibre10">"Bir cinayet vakası için olay-öncesi şahit olarak imzalı bir ifade vermem gerekiyor. Bu benim de <i class="calibre12">istediğim</i> bir şey değil." Sesi aniden, şaşırtıcı bir şekilde artmış, konuşurken tükürüklerini saçmıştı. "Hayatta yapmamız <i class="calibre12">gereken</i> bazı şeyler vardır. Bu yasal bir zorunluluk - bir seçim meselesi değil. Lanet olası kanunları ben yazmadım!"</span></span></p>

    <p class="calibre13"><span class="font2"><span class="calibre10">Onun öfkesi kadar ani bir parçalanmışlıkla gözlerini ona dikti. "Hâlâ görmüyorsun, değil mi?"</span></span></p>

    <p class="calibre13"><span class="font2"><span class="calibre10">"Neyi görmüyorum?"</span></span></p>

    <p class="calibre13"><span class="font2"><span class="calibre10">"Beynin cinayet, suç, kan, canavarlar, yalancılar ve psikopatlarla öyle dolmuş ki, başka hiçbir şeye yer kalmamış."</span></span></p>
  </div>
</body>
</html>
