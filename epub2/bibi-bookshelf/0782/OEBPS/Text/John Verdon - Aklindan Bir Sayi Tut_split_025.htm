<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_24" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark28"></a><span class="font2"><b class="calibre5"><i class="calibre12"><span class="calibre8">On Dokuzuncu Bölüm<a class="calibre4 pcalibre pcalibre1" id="bookmark29"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Dünyanın Pislikleri<span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">Katilin gözlerini Mark Mellery ve Jack Hardwick'e diktiğini söylemek-tabii ki adil olmazdı. Gurney, cinayet noktasından ormana doğru giderlerken, katilin nefretinin olayı araştıran polislere olduğunu anlattı. Bu meydan okuma Hardwick'i rahatsız etmek yerine heyecanlandırmış, enerjisini artırmıştı. Gözleriyle "Bana o lanet olası adamı bulun!" diye bağırır gibiydi.</span></span></p>

    <p class="calibre13"><span class="font2"><span class="calibre10">Gurney ona Jason Strunk vakasını hatırlayıp hatırlamadığını sordu.</span></span></p>

    <p class="calibre13"><span class="font2"><span class="calibre10">"Neden?"</span></span></p>

    <p class="calibre13"><span class="font2"><span class="calibre10">"Şeytan Noel Baba sana bir şey çağrıştırıyor mu? Ya da dahi bir gazetecinin deyişiyle, Yamyam Noel Baba?"</span></span></p>

    <p class="calibre13"><span class="font2"><span class="calibre10">"Evet, evet, tabii ki hatırlıyorum. Ama gerçek anlamda bir yamyam değildi. Sadece kurbanların topuklarını yiyordu."</span></span></p>

    <p class="calibre13"><span class="font2"><span class="calibre10">"Evet, ama bununla kalmıyordu, değil mi?"</span></span></p>

    <p class="calibre13"><span class="font2"><span class="calibre10">Hardwick yüzünü ekşitti. "Hatırladığım kadarıyla, topukları yedikten sonra, vücutlarını şerit testereyle kesip, parçalan titizce plastik çantalara yerleştiriyordu. Ardından onları Noel paketleri haline getirip, postalıyordu. Böylece cesetlerden kurtuluyordu. Saklama sorunu yok."</span></span></p>

    <p class="calibre13"><span class="font2"><span class="calibre10">"Onları kime postaladığını hatırlıyor musun?"</span></span></p>

    <p class="calibre13"><span class="font2"><span class="calibre10">"Bu yirmi yıl önceydi. Ben mesleğe başlamamıştım bile. Olayı gazetelerden okumuştum."</span></span></p>

    <p class="calibre13"><span class="font2"><span class="calibre10">"Kurbanın yaşadığı civara bakan cinayet dedektifinin ev adresine postalıyordu."</span></span></p>

    <p class="calibre13"><span class="font2"><span class="calibre10">Hardwick şaşkın bakışlarla Gurney'e baktı. "Ev adreslerine mi?" Cinayet, ılımlı yamyamlık ve şerit testereyle parçalara ayırma işi bağışlansa da, hediye paketi gönderme kısmı asla affedilemezdi.</span></span></p>

    <p class="calibre13"><span class="font2"><span class="calibre10">Gurney, "Polislerden nefret ederdi," diye devam etti. "Onları nasıl yıpratacağını iyi bilirdi."</span></span></p>

    <p class="calibre13"><span class="font2"><span class="calibre10">"Evet, sana gönderilmiş bir ayağın senin için ne kadar yıpratıcı olduğunu tahmin edebiliyorum."</span></span></p>

    <p class="calibre13"><span class="font2"><span class="calibre10">"Kutuyu eşinin açması bundan daha yıpratıcı."</span></span></p>

    <p class="calibre13"><span class="font2"><span class="calibre10">Hardwick bir anda afalladı. "Aman Tanrım. Bu senin vakandı. Sana bir paket gönderdi ve bunu eşin mi açtı?"</span></span></p>

    <p class="calibre13"><span class="font2"><span class="calibre10">"Aynen."</span></span></p>

    <p class="calibre13"><span class="font2"><span class="calibre10">"Aman Tanrım! Senden bu yüzden mi boşandı?"</span></span></p>

    <p class="calibre13"><span class="font2"><span class="calibre10">Gurney ona meraklı gözlerle baktı. "İlk eşimin benden boşandığını hatırlıyor musun?"</span></span></p>

    <p class="calibre13"><span class="font2"><span class="calibre10">"Bazı şeyleri hatırlıyorum. Okuduğum şeyleri pek değil -ama birisi bana kendisi hakkında bir şey anlattığında, bunu asla unutmam. Senin tek çocuk olduğun, babanın İrlanda'da doğmuş olduğu, bundan nefret ettiği, sana bundan asla bahsetmediği ve çok içtiği gibi şeyleri..."</span></span></p>

    <p class="calibre13"><span class="font2"><span class="calibre10">Gurney ona dikkatlice baktı.</span></span></p>

    <p class="calibre13"><span class="font2"><span class="calibre10">"Bunları bana Piggert davası için çalıştığımız sırada anlatmıştın."</span></span></p>

    <p class="calibre13"><span class="font2"><span class="calibre10">Gurney böyle garip aile sırlarını anlatmış olmaktan ve Hardwick'in bunları hatırlamasından rahatsız olup olmadığı konusunda emin değildi.</span></span></p>

    <p class="calibre13"><span class="font2"><span class="calibre10">Hava kararırken karlı yoldan hâlâ karmaşa içerisinde olan eve doğru yürüdüler. Gurney ne kadar üşüdüğünü önemsememeye çalışarak, önlerindeki soruna odaklanmaya çalıştı.</span></span></p>

    <p class="calibre13"><span class="font2"><span class="calibre10">"Konuya dönersek," dedi, "katilin son notu, polise karşı bir meydan okuma ve bu önemli bir gelişme."</span></span></p>

    <p class="calibre13"><span class="font2"><span class="calibre10">Hardwick, karşısındakinin bahsettiği konuya, canı istediği zaman dönen bir adamdı.</span></span></p>

    <p class="calibre13"><span class="font2"><span class="calibre10">"Yani senden bu yüzden mi boşandı? Kutuda bir adamın aletini bulduğu için mi?"</span></span></p>

    <p class="calibre13"><span class="font2"><span class="calibre10">Bu Hardwick'i ilgilendirmiyordu ancak Gurney cevaplamaya karar verdi.</span></span></p>

    <p class="calibre13"><span class="font2"><span class="calibre10">"Başka birçok sorunumuz vardı. Sana benim şikâyetlerimi bir liste halinde, onunkileri ise daha uzun bir liste halinde verebilirim. Ama sanırım, sonuçta bir polisin eşi olmanın nasıl bir şey olduğunu anlayıp şok oldu. Bazı eşler bunu yavaş yavaş fark eder. Benimkine adeta vahiy indi."</span></span></p>

    <p class="calibre13"><span class="font2"><span class="calibre10">Avlunun arka tarafına gelmişlerdi. İki uzman, kırmızıdan kahverengiye dönüşmekte olan kan birikintisinin etrafını inceliyorlar; yere döşenmiş taşların altlarını kaldırıp bakıyorlardı.</span></span></p>

    <p class="calibre13"><span class="font2"><span class="calibre10">Hardwick önemsiz birinden bahseder gibi, "Yani, her neyse," dedi. "Strunk bir seri katildi ama bu değil."</span></span></p>

    <p class="calibre13"><span class="font2"><span class="calibre10">Gurney katılıyormuşçasına belli belirsiz başını salladı. Evet, Jason Strunk tipik bir seri katildi ve Mark Mellery'i öldüren her kimse, seri katil dışında her şeye benziyordu. Strunk kurbanlarıyla hemen hiç iletişim kurmazdı. Onlarla 'ilişki' kelimesini çağrıştıran herhangi bir şeyde bulunmadığı söylenebilirdi. Onları fiziksel görünümlerinin kendi kriterlerine uymasına ve öldürme isteği geldiğinde ulaşılabilir olmalarına göre seçiyordu. Arzu ve şansın karşılaşması... Ancak Mellery'nin katili, onu geçmişiyle yüzleştirerek işkence edecek kadar iyi tanıyordu - hatta bazı durumlarda aklına gelebilecek ilk sayıyı bilecek kadar... Onu bir zamanlar yakından tanıdığına dair işaretler vardı ve bu tipik bir seri katil olayına benzemiyordu. Dahası, yakın zamanda buna benzer cinayetler işlenmemişti - yine de üzerinde daha dikkatli durulması gerekiyordu.</span></span></p>

    <p class="calibre13"><span class="font2"><span class="calibre10">Gurney "Bu bir seri katil vakasına benzemiyor," diye onayladı. "Posta kutunda kesik parmaklar bulacağını düşünmüyorum. Ama senden, yani araştırma polislerinin şefinden 'dünyanın pisliği' diye bahsetmesinde rahatsız edici bir hava var."</span></span></p>

    <p class="calibre13"><span class="font2"><span class="calibre10">Avludaki olay yeri incelemelerini bölmemek için evin etrafından dolaşıp, ön kapısına geldiler. Üniformalı bir polis eve giriş çıkışları denetlemek için kapıda duruyordu. Burada rüzgâr çok sertti ve adam ısınmak için ayaklarını yere vuruyor, eldivenli ellerini birbirine sürtüyordu. Rahatsızlığı Hardwick'e selam vermek için gülümserken yüzünün buruşmasından açıkça belli oluyordu.</span></span></p>

    <p class="calibre13"><span class="font2"><span class="calibre10">"Sizce buralarda kahve var mıdır?" dedi.</span></span></p>

    <p class="calibre13"><span class="font2"><span class="calibre10">Hardwick burnunu gürültülü bir şekilde çekerek, "Hiçbir fikrim yok. Umarım vardır," dedi. Ardından Gurney'e dönüp, "Seni fazla tutmayacağım. Sadece çalışma odasında olduğunu söylediğin notları bana göstermeni ve hepsinin yerinde olup olmadığını kontrol etmeni istiyorum."</span></span></p>

    <p class="calibre13"><span class="font2"><span class="calibre10">Zemini kestane ağacıyla döşenmiş, güzel, eski evde sessizlik hakimdi. Evde hiç olmadığı kadar yoğun bir zenginlik kokusu vardı.</span></span></p>
  </div>
</body>
</html>
