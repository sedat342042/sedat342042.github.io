<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_40" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark48"></a><span class="font2"><b class="calibre5"><i class="calibre12"><span class="calibre8">Otuz Dördüncü Bölüm<a class="calibre4 pcalibre pcalibre1" id="bookmark49"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Karanlık Bir Gün</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Üç saat süren yolculuk boyunca çirkinliğe doğru yol almış ve ara ara sileceklerini çalıştırmasını gerektiren yağmur bu duyguyu kuvvetlendirmişti. Gurney stresli ve huzursuzdu. Bu kısmen hava yüzündendi ama Gurney, rüyasının da kendisini savunmasız ve hassas bir hale getirdiğini düşünüyordu.</span></span></p>

    <p class="calibre13"><span class="font2"><span class="calibre10">Bronx'tan nefret ediyordu. Eğri büğrü kaldırımlarından, çalıntı arabaların yanmış enkazlarına kadar, Bronx'la ilgili olan her şeyden nefret ediyordu. Las Vegas'a dört gün, üç gecelik kaçışlara müşteri çekmeye çalışan, cafcaflı reklam panolarından nefret ediyordu. Havadaki kokudan nefret ediyordu - egzoz dumanları, küf, zift, ölü balık, metal bir şeylerin ne olduğu belli olmayan kokuları... Gördüklerinden de çok, Bronx'a gittiği zamanlardaki çocukluk anılarından nefret ediyordu - Eastchester Körfezi'ndeki çamur tabakasında, tarih öncesinden kalma, iğrenç at nalları.</span></span></p>

    <p class="calibre13"><span class="font2"><span class="calibre10">Tıkanmış "ekspres yolda" bir buçuk saat süründükten sonra, birkaç bölge geçerek rahatlamış ve buluşma yerine yaklaşmayı başarmıştı. Buluşma yeri Kutsal Azizler Kilisesi'nin otopark alanıydı. Alan zincirle çevrelenmişti ve bir tabelada, otopark alanının yalnızca kilise çalışanlarına ayrıldığı yazıyordu. Bir Chevy (Chevrolet) sedan dışında alan boştu ve arabanın yanında, asker tıraşlı ve saçları jöleli, genç bir adam telefonla konuşuyordu. Gurney arabasını Chevy'nin yanına park ederken, adam telefon konuşmasını bitirdi ve telefonunu belinde asılı kılıfa koydu. O sabah yol boyunca serpiştirmiş olan yağmur sonrası havadaki pus, iyi görecek kadar azalmıştı ama Gurney arabadan iner inmez, puslu hava yüzüne, kesercesine çarptı. Belki genç adam da bunu hissediyordu; belki yüzündeki gergin ve rahatsız ifadenin sebebi buydu.</span></span></p>

    <p class="calibre13"><span class="font2"><span class="calibre10">"Dedektif Gurney?"</span></span></p>

    <p class="calibre13"><span class="font2"><span class="calibre10">Gurney elini uzatarak, "Dave," dedi.</span></span></p>

    <p class="calibre13"><span class="font2"><span class="calibre10">"Randy Clamm. Geldiğiniz için teşekkür ederim. Umarım zamanınızdan çalmıyorumdur. Olayın temelini anlamaya çalışıyoruz ve bu çılgın cinayet vakası, sizin üzerinde çalıştığınız vakaya benziyor. Belki de bağlantısızdır - yani, aynı adamın yetenekli ve tanınmış bir guruyu ve Bronx'taki işsiz bir gece bekçisini öldürmesi mantıklı değil. Ama - boğazdaki o kesikler, bunun üzerinde durmadan geçemedim. Bazı şeyler hissedersiniz ve sonra düşünürsünüz: Tanrım, ya bu ihtimali es geçersem ve adam aynı kişiyse... demek istediğimi anlıyor musunuz?"</span></span></p>

    <p class="calibre13"><span class="font2"><span class="calibre10">Gurney bu adamın nefes almadan, aynı tempoda konuşabilmesinin kaynağının, kafein mi, kokain mi, işin kendisi üzerinde yarattığı baskı mı yoksa doğuştan gelen bir özellik mi olduğunu merak etti.</span></span></p>

    <p class="calibre13"><span class="font2"><span class="calibre10">"Yani demek istediğim, boğazın birçok kez kesilmesi sık görülen bir olay değil. İki vaka arasında bulabileceğimiz başka benzerlikler olabilir. Bunları birbirimize raporlar göndererek halledebilirdik ama ben buraya gelip olay yerine bir bakmanızın ve kurbanın karısıyla konuşmanızın, oradayken aklınıza gelmeyecek bir şeyler getirebileceğini düşündüm. Umudum bu yöndeydi. Yani demek istediğim, bu işin içinde bir iş olabilir. Umarım zamanınızı boşa harcamıyorumdur."</span></span></p>

    <p class="calibre13"><span class="font2"><span class="calibre10">"Yavaş ol, evlat. Sana bir şey söyleyeyim. Bugün buraya geldim çünkü bunu yapmak bana mantıklı geldi. Her olasılık üzerinde durmak istiyorsun. Ben de öyle. Buraya gelmemle olabilecek en kötü şey, olasılıklardan birisini elemem olur ve bu zaman kaybı değil, sürecin bir parçasıdır. Bu yüzden benim zamanım konusunda endişelenme."</span></span></p>

    <p class="calibre13"><span class="font2"><span class="calibre10">"Teşekkür ederim, efendim. Yani, sadece... Demek istediğim, sizin için uzun bir yolculuk olduğunu biliyorum. Bunu takdir ediyorum." Clamm'in sesi ve tavrı bir derece sakinleşmişti. Hâlâ endişeli ve gergin bakışları vardı ama en azından alışılmışın çok dışında değildi.</span></span></p>

    <p class="calibre13"><span class="font2"><span class="calibre10">Gurney "Zamandan bahsetmişken," dedi, "olay yerine beni götürmen için uygun zaman mı?"</span></span></p>

    <p class="calibre13"><span class="font2"><span class="calibre10">"Harika bir zaman... Arabanı burada bırakıp, benimkiyle gidelim. Kurbanın evinin bulunduğu yerde yollar biraz kötü - bazı sokaklarda araba ile duvarlar arasında yaklaşık üç santim kalıyor."</span></span></p>

    <p class="calibre13"><span class="font2"><span class="calibre10">"Flounder Beach'e benziyor."</span></span></p>

    <p class="calibre13"><span class="font2"><span class="calibre10">"Flounder Beach?"</span></span></p>

    <p class="calibre13"><span class="font2"><span class="calibre10">Gurney kafasını salladı. Oraya, ergenlik dönemlerinde bir kız arkadaşının doğum günü partisi için gitmişti, çıktığı bir kızın arkadaşıydı.</span></span></p>

    <p class="calibre13"><span class="font2"><span class="calibre10">Clamm park alanından çıkıp, ana caddenin diğer yöne giden şeridine geçerken, "Flounder Beach'i nereden biliyorsunuz?" dedi.</span></span></p>

    <p class="calibre13"><span class="font2"><span class="calibre10">"Buraya yakınlarda, City Island'da büyüdüm."</span></span></p>

    <p class="calibre13"><span class="font2"><span class="calibre10">"Gerçekten mi? Ben sizin şehre uzak bir yerden olduğunuzu düşünmüştüm."</span></span></p>

    <p class="calibre13"><span class="font2"><span class="calibre10">"Şu anda öyle," dedi Gurney. Seçtiği kelimelerdeki, bu dulumun geçici olduğuna dair havayı sezdi ve buna Madeleine'in yanında dikkat etmesi gerektiğini düşündü.</span></span></p>

    <p class="calibre13"><span class="font2"><span class="calibre10">"Hâlâ saçma bungalov kolonisi. Mavi bir gökyüzü ve akıntı, gerçek bir sahilde olduğunuzu sanabilirsiniz. Sonra akıntı kuruduğunda, çamur kalır ve Bronx'ta olduğunuzu hatırlarsınız."</span></span></p>

    <p class="calibre13"><span class="font2"><span class="calibre10">"Haklısın," dedi Gurney.</span></span></p>

    <p class="calibre13"><span class="font2"><span class="calibre10">Beş dakika sonra, kilisedeki park alanında gördüğü zincire benzer bir telin çevrelediği alana çıkan tozlu bir sokakta yavaşladılar. Telin üzerindeki boyalı bir tabelada FLOUNDER BEACH CLUB yazıyordu ve park etmek için izin gerekiyordu. Bir dizi kurşun izi tabelanın ortasında duruyordu.</span></span></p>

    <p class="calibre13"><span class="font2"><span class="calibre10">Gurney'in aklına otuz yıl önceki parti geldi. O zamanlar aynı girişi mi kullanmıştı? Doğum günü olan kızın yüzü gözlerinin önüne gelmişti — saçları örgülü ve bağlı, şişman bir kızdı.</span></span></p>

    <p class="calibre13"><span class="font2"><span class="calibre10">Clamm yine bu pis bölgenin, geçmesi zor sokaklarıyla ilgili yorumlar yapıp, "Buraya park etsek iyi olur," dedi. "Umarım biraz yürümemiz sizin için sorun olmaz."</span></span></p>

    <p class="calibre13"><span class="font2"><span class="calibre10">"Tanrım, o kadar yaşlı mı görünüyorum?"</span></span></p>

    <p class="calibre13"><span class="font2"><span class="calibre10">Clamm çirkin bir gülüşle ve arabadan çıkarken sorduğu yüzeysel bir soruyla ona karşılık verdi. "Ne kadardır bu meslektesiniz?"</span></span></p>

    <p class="calibre13"><span class="font2"><span class="calibre10">Emekliliğinden ve şu anki işin geçici bir görev olduğundan uzun uzun bahsetmemek için, kısaca yanıtladı, "Yirmi beş yıl."</span></span></p>

    <p class="calibre13"><span class="font2"><span class="calibre10">Clamm, sesli düşünüyormuş gibi, "Bu garip bir vaka," dedi. "Yalnızca bıçak yaralan değil. Dahası var..."</span></span></p>

    <p class="calibre13"><span class="font2"><span class="calibre10">"Bıçak yarası olduklarına emin misin?"</span></span></p>

    <p class="calibre13"><span class="font2"><span class="calibre10">"Niçin soruyorsunuz?"</span></span></p>

    <p class="calibre13"><span class="font2"><span class="calibre10">"Bizim vakamızda kırık bir şişe kullanılmış - kırık bir viski şişesi. Hiç silah buldunuz mu?"</span></span></p>

    <p class="calibre13"><span class="font2"><span class="calibre10">"Hayır. ME'den gelen memur 'muhtemelen bıçak yaraları' olduklarını söyledi - çift taraflı, sert, hançer gibi... Sanırım sivri bir cam parçasıyla aynı kesik yapılabilir. Bu söylenenleri destekliyor. Otopsi raporu henüz elimize ulaşmadı. Ama söylediğim gibi, dahası var. Karısı... Bilmiyorum, karısıyla ilgili ilginç bir şey var."</span></span></p>

    <p class="calibre13"><span class="font2"><span class="calibre10">"Nasıl ilginç?"</span></span></p>

    <p class="calibre13"><span class="font2"><span class="calibre10">"Birçok açıdan... Öncelikle, dindar bir deli... Öyle yaşıyor. Bir tür dua toplantısına gitmiş."</span></span></p>

    <p class="calibre13"><span class="font2"><span class="calibre10">Gurney omuz silkti: "Başka?"</span></span></p>

    <p class="calibre13"><span class="font2"><span class="calibre10">"Ağır ilaçlara mahkum... Burasının kendi gezegeni olduğunu unutmamak için bir sürü hap alıyor."</span></span></p>

    <p class="calibre13"><span class="font2"><span class="calibre10">"Umarım düzenli alıyordur. Onunla ilgili seni endişelendiren başka bir şey var mı?"</span></span></p>

    <p class="calibre13"><span class="font2"><span class="calibre10">Clamm yürüdükleri geçide benzer dar yolun ortasında durup, "Evet," dedi. "Bir konuda yalan söylüyor." Gözlerindeki acı okunuyordu. "Bize söylemediği bir şey var. Ya da belki de bize söylediği şeylerin arasında bir saçmalık var. Belki de ikisidir. Ev burası." Clamm, sokağın sol tarafında, yaklaşık üç metre yukarıda duran küçük bir bungalovu gösterdi. Evin duvarlarındaki dökülmüş boya, fıstık yeşiliydi. Kırmızıya çalan kahverengi kapı, Gurney'e kurumuş kan çağrıştırmıştı. Seyyar ayaklıklara bağlanmış olay yeri şeridi, eski püskü evi çevreliyordu. Kapıda oklar olsa, burası cehennemin bir parçası sanılabilirdi.</span></span></p>

    <p class="calibre13"><span class="font2"><span class="calibre10">Clamm kapıyı çaldı. "Ah, bir şey daha," dedi. "Kadın iri."</span></span></p>

    <p class="calibre13"><span class="font2"><span class="calibre10">"İri mi?"</span></span></p>

    <p class="calibre13"><span class="font2"><span class="calibre10">"Görürsünüz."</span></span></p>

    <p class="calibre13"><span class="font2"><span class="calibre10">Yapılan uyarı, kapı açıldığında göreceği kadın için Gurney'i yeterince hazırlamamıştı. Kocaman gövdesi ve popo gibi görünen kollarıyla, bu eve yanlışlıkla konmuş gibiydi. Daha da uyumsuz olan, koca gövdesinin üzerindeki çocuksu yüzüydü - dengesiz, şaşkın bir çocuk ifadesi vardı. Kısa, siyah saçları küçük bir erkek çocuğu gibi ayrılmış ve taranmıştı.</span></span></p>

    <p class="calibre13"><span class="font2"><span class="calibre10">Dünyada yapabileceği son şey birisine yardım etmekmiş gibi bakınarak, "Nasıl yardımcı olabilirim?" diye sordu.</span></span></p>

    <p class="calibre13"><span class="font2"><span class="calibre10">"Merhaba, Bayan Rudden, ben Dedektif Clamm. Beni hatırladınız mı?"</span></span></p>

    <p class="calibre13"><span class="font2"><span class="calibre10">"Merhaba." Bunu, kendisine yabancı bir dile ait kelimeyi kitaptan okumaya çalışır gibi söylemişti.</span></span></p>

    <p class="calibre13"><span class="font2"><span class="calibre10">"Dün buradaydım."</span></span></p>

    <p class="calibre13"><span class="font2"><span class="calibre10">"Hatırlıyorum."</span></span></p>

    <p class="calibre13"><span class="font2"><span class="calibre10">"Size birkaç soru daha sormamız gerekiyor."</span></span></p>

    <p class="calibre13"><span class="font2"><span class="calibre10">"Albert'la ilgili daha fazla bilgi mi alacaksınız?"</span></span></p>

    <p class="calibre13"><span class="font2"><span class="calibre10">"Kısmen. İçeri girebilir miyiz?"</span></span></p>

    <p class="calibre13"><span class="font2"><span class="calibre10">Cevap vermeden arkasını döndü ve küçük oturma odasına geçip, bir koltuğa oturdu. Koltuk, cüssesinin altında ufacık kalmıştı.</span></span></p>

    <p class="calibre13"><span class="font2"><span class="calibre10">"Oturun," dedi.</span></span></p>

    <p class="calibre13"><span class="font2"><span class="calibre10">İki adam etrafa bakındılar. Hiç sandalye yoktu. Odadaki diğer eşyalar yalnızca üzerinde pembe, yapma çiçeklerle dolu, ucuz görünümlü bir vazonun durduğu garip işlemeli bir sehpa, boş bir kitaplık, bir balo salonuna yetecek büyüklükte bir televizyondu. Kontrplak zemin çıplaktı ve yerde yalnızca etrafa saçılmış birkaç parça kumaş dokusu vardı. Gurney, cesedin buradaki halı üzerinde bulunduğunu ve halının da adli tıbba inceleme için gönderildiğini tahmin etti.</span></span></p>

    <p class="calibre13"><span class="font2"><span class="calibre10">Clamm "Oturmamıza gerek yok, efendim," dedi. "Fazla kalmayacağız."</span></span></p>

    <p class="calibre13"><span class="font2"><span class="calibre10">Bayan Rudden dev televizyona boş boş bakarak, "Albert da spor yapmayı severdi," dedi.</span></span></p>

    <p class="calibre13"><span class="font2"><span class="calibre10">Oturma odasının solundaki kapıdan, üç adet kapının bulunduğu bir koridora geçiliyordu. Odalardan birinden dövüşlü bir atari oyunun sesleri duyuluyordu.</span></span></p>

    <p class="calibre13"><span class="font2"><span class="calibre10">"İçerideki Jonah. Jonah benim oğlum. Orası, onun yatak odası."</span></span></p>

    <p class="calibre13"><span class="font2"><span class="calibre10">Gurney çocuğun yaşını sordu.</span></span></p>

    <p class="calibre13"><span class="font2"><span class="calibre10">"On iki. Bazı açılardan daha büyük, bazı açılardan daha küçük," dedi kendisi de bunu ilk kez fark etmiş gibi.</span></span></p>

    <p class="calibre13"><span class="font2"><span class="calibre10">"O da sizinle birlikte miydi?" dedi.</span></span></p>

    <p class="calibre13"><span class="font2"><span class="calibre10">Gurney'i şaşırtan, acayip bir tavırla, "Ne demek benimle birlikte miydi?" diye sordu.</span></span></p>

    <p class="calibre13"><span class="font2"><span class="calibre10">Hissettiği hiçbir duyguyu sesine yansıtmamaya çalışarak, "Yani," dedi, "Eşinizin öldürüldüğü gece ibadet esnasında sizinle miydi?"</span></span></p>

    <p class="calibre13"><span class="font2"><span class="calibre10">"Yüce İsa'yı Tanrısı ve Efendisi olarak kabul etti."</span></span></p>

    <p class="calibre13"><span class="font2"><span class="calibre10">"Bu sizinle olduğu anlamına mı geliyor?"</span></span></p>

    <p class="calibre13"><span class="font2"><span class="calibre10">"Evet. Diğer polise söylemiştim."</span></span></p>

    <p class="calibre13"><span class="font2"><span class="calibre10">Gurney sevimli bir şekilde gülümsedi. “Bazen böyle şeylerin üzerinden bir kez daha geçmek işimizi kolaylaştırabiliyor."</span></span></p>

    <p class="calibre13"><span class="font2"><span class="calibre10">Kadın, ona derinden katılıyormuş gibi başını salladı ve tekrarladı: "Yüce İsa'yı kabul etti."</span></span></p>

    <p class="calibre13"><span class="font2"><span class="calibre10">"Eşiniz Yüce İsa'yı kabul etti mi?"</span></span></p>

    <p class="calibre13"><span class="font2"><span class="calibre10">"Ettiğine inanıyorum."</span></span></p>

    <p class="calibre13"><span class="font2"><span class="calibre10">"Emin değil misiniz?"</span></span></p>

    <p class="calibre13"><span class="font2"><span class="calibre10">Cevap gözkapaklarının arkasında yatıyormuş gibi, gözlerini kapattı. "Şeytan güçlü ve onun hileli yollan da öyle."</span></span></p>

    <p class="calibre13"><span class="font2"><span class="calibre10">"Gerçekten öyle, Bayan Rudden," dedi Gurney. Üzerinde pembe çiçekler duran sehpayı çekip, koltuğa yaklaştırdı ve etrafında bir tur atıp, yüzü kadına dönük şekilde ucuna oturdu. Böyle konuşan birisiyle konuşabilmenin en iyi yolunun, diyalogun nereye gideceği hakkında en ufak bir fikri olmasa da, onun gibi konuşmak olduğunu öğrenmişti.</span></span></p>

    <p class="calibre13"><span class="font2"><span class="calibre10">Ona yakından bakarak, "Hileli ve belalı," dedi.</span></span></p>

    <p class="calibre13"><span class="font2"><span class="calibre10">"'Tanrı bize yol göstersin'," dedi. "Başka bir şey istemem."</span></span></p>

    <p class="calibre13"><span class="font2"><span class="calibre10">"Amin."</span></span></p>

    <p class="calibre13"><span class="font2"><span class="calibre10">Clamm boğazını temizledi ve ağırlığını diğer ayağına verdi.</span></span></p>

    <p class="calibre13"><span class="font2"><span class="calibre10">"Bana anlatın," dedi Gurney. "Şeytan ne tür hileli yollarla Albert'a ulaştı?"</span></span></p>

    <p class="calibre13"><span class="font2"><span class="calibre10">Kadın bir anda "Şeytan dürüst insanların peşine düşer!" diye bağırdı. "Şeytani adamlar zaten onun emri altındadır."</span></span></p>

    <p class="calibre13"><span class="font2"><span class="calibre10">"Ve Albert dürüst bir adamdı?"</span></span></p>

    <p class="calibre13"><span class="font2"><span class="calibre10">Daha yüksek bir sesle, "Jonah!" diye bağırarak aniden koltuğundan kalktı ve hızlı hareketlerle koridorun solundaki odanın kapısına yöneldi ve avucuyla kapıya vurmaya başladı. "Kapıyı aç! Şimdi! Kapıyı aç!"</span></span></p>

    <p class="calibre13"><span class="font2"><span class="calibre10">Clamm "Neler oluyor... ?" dedi.</span></span></p>

    <p class="calibre13"><span class="font2"><span class="calibre10">'"Sana şimdi dedim, Jonah!"</span></span></p>

    <p class="calibre13"><span class="font2"><span class="calibre10">Kapının kilit sesi duyuldu ve kapı yarısına kadar açıldı. İçeriden rahatsız edici derecede annesine benzeyen, obez bir erkek çocuğu çıktı. Gözlerindeki, burada olmadığına dair ifade bile aynıydı ve Gurney bunun genetik mi, ilaçlar yüzünden mi yoksa her ikisinden dolayı mı olduğunu merak etti. Asker tıraşı olmuş saçları bembeyazdı.</span></span></p>

    <p class="calibre13"><span class="font2"><span class="calibre10">"Ben evdeyken sana kapıyı kilitlememeni söyledim. Sesi kıs. İçeride birisi öldürülüyormuş gibi ses geliyor." Adamların her ikisi de bu yorumun oldukça uygunsuz olduğu hissine kapılsa da, kimse bunu belli etmedi. Çocuk ilgisizce Gurney'e ve Clamm'e baktı. Gurney, böyle ailelerin sosyal hizmet görevlilerinin evlerine gelip gitmesine alışkın olduğu için, resmi görünümlü yabancıları evlerinde gördüklerinde bunun üzerinde durmadıklarını düşündü. Çocuk yeniden annesine döndü.</span></span></p>

    <p class="calibre13"><span class="font2"><span class="calibre10">"Buzlu şekerimi yiyebilir miyim?"</span></span></p>

    <p class="calibre13"><span class="font2"><span class="calibre10">"Şimdi yiyemeyeceğini biliyorsun. Sesi kıs yoksa asla yiyemeyeceksin."</span></span></p>

    <p class="calibre13"><span class="font2"><span class="calibre10">Sert bir şekilde, "Yiyeceğim," dedi ve kapıyı kadının yüzüne kapattı.</span></span></p>

    <p class="calibre13"><span class="font2"><span class="calibre10">Oturma odasına dönüp, koltuğa geri oturdu. "Albert'ın ölümüyle sarsıldı."</span></span></p>

    <p class="calibre13"><span class="font2"><span class="calibre10">Clamm, haydi-şu-işi-bitirelim tavrıyla konuştu, "Dedektif Gurney'in size bazı sorular sorması gerekiyor."</span></span></p>

    <p class="calibre13"><span class="font2"><span class="calibre10">"Bu komik bir tesadüf değil mi? Benim Bernie Teyzem var. Bu sabah onu düşündüm."</span></span></p>

    <p class="calibre13"><span class="font2"><span class="calibre10">Clamm, "Bernie değil,</span></span> <span class="font5"><span class="calibre10">Gurney,"</span></span> <span class="font2"><span class="calibre10">dedi.</span></span></p>

    <p class="calibre13"><span class="font2"><span class="calibre10">Bu benzerlik çok önemliymiş gibi, gözleri parlayarak, "Yine de çok yakın, değil mi?" dedi.</span></span></p>

    <p class="calibre13"><span class="font2"><span class="calibre10">"Bayan Rudden," dedi Gurney, "son bir ay içerisinde, eşiniz size kendisini endişelendiren bir şeyden söz etti mi?"</span></span></p>

    <p class="calibre13"><span class="font2"><span class="calibre10">"Albert asla endişelenmezdi."</span></span></p>

    <p class="calibre13"><span class="font2"><span class="calibre10">"Size farklı gelen hiçbir davranışı oldu mu?"</span></span></p>

    <p class="calibre13"><span class="font2"><span class="calibre10">Gurney kadının Albert'la ilgili duruma dair algılarının ilaçların etkisiyle kapandığını ya da buğulandığını düşündü.</span></span></p>

    <p class="calibre13"><span class="font2"><span class="calibre10">"Hiç el yazısıyla ya da kırmızı mürekkeple adresin yazılmış olduğu bir mektup aldı mı?"</span></span></p>

    <p class="calibre13"><span class="font2"><span class="calibre10">"Posta kutusu fatura ve reklam dolu... Ben hiç kontrol etmem."</span></span></p>

    <p class="calibre13"><span class="font2"><span class="calibre10">"Posta kutusuyla Albert mı ilgileniyordu?"</span></span></p>

    <p class="calibre13"><span class="font2"><span class="calibre10">"Yalnızca faturalar ve reklam broşürleri."</span></span></p>

    <p class="calibre13"><span class="font2"><span class="calibre10">" Albert'ın son zamanlarda ayrıca bir para ödediğini ya da çek yazdığını gördünüz mü?"</span></span></p>

    <p class="calibre13"><span class="font2"><span class="calibre10">Kadın, inanılmaz derecede çocuksu bir yüz ifadesi takınarak, başını salladı.</span></span></p>

    <p class="calibre13"><span class="font2"><span class="calibre10">"Son bir soru. Eşinizin cesedi bulduktan sonra, polis gelmeden önce odadaki herhangi bir şeyin yerini değiştirdiniz ya da bir şeyi kaldırdınız mı?"</span></span></p>

    <p class="calibre13"><span class="font2"><span class="calibre10">Yine başını salladı. Bu belki de Gurney'in hayal gücü yüzün-dendi ama kadının ifadesinde bir saniyelik bir farklılık yakaladığını düşündü. Bu bomboş suratta bir anlık telaş kıpırdanmasını görmüş müydü? Şansını denemeye karar verdi.</span></span></p>

    <p class="calibre13"><span class="font2"><span class="calibre10">"Tanrı sizinle konuşuyor mu?" diye sordu.</span></span></p>

    <p class="calibre13"><span class="font2"><span class="calibre10">Şu anki ifadesinde, az önceki suçsuzluğu kanıtlama telaşına benzemeyen başka bir şey vardı.</span></span></p>

    <p class="calibre13"><span class="font2"><span class="calibre10">"Evet, konuşuyor."</span></span></p>

    <p class="calibre13"><span class="font2"><span class="calibre10">Temize çıkma ve gurur, diye düşündü Gurney.</span></span></p>

    <p class="calibre13"><span class="font2"><span class="calibre10">"Albert'ı bulduğunuz sırada, Tanrı sizinle konuştu mu?"</span></span></p>

    <p class="calibre13"><span class="font2"><span class="calibre10">'"Tanrı bize yol göstersin," diye başladı - ve ardından devam edip yirmi üçüncü ilahinin hepsini okudu. Gurney, yandan baksa da Clamm'in yüzünde sabırsızlıktan başlayan tikleri ve gözünün atmaya başladığını görebiliyordu.</span></span></p>

    <p class="calibre13"><span class="font2"><span class="calibre10">"Tanrı size özel emirler veriyor muydu?"</span></span></p>

    <p class="calibre13"><span class="font2"><span class="calibre10">"Ben sesler duymuyorum," dedi. Yine telaş göstergesi...</span></span></p>

    <p class="calibre13"><span class="font2"><span class="calibre10">"Hayır, sesler değil. Ama Tanrı sizinle konuşuyor muydu, size yardım edebilmek için?"</span></span></p>

    <p class="calibre13"><span class="font2"><span class="calibre10">"Dünyada, O bize ne yaptırırsa onu yapmak için varız."</span></span></p>

    <p class="calibre13"><span class="font2"><span class="calibre10">Gurney sehpanın üzerinde oturduğu yerden, ona doğru eğildi. "Ve siz Tanrı’nın size emrettiğini mi yaptınız?"</span></span></p>

    <p class="calibre13"><span class="font2"><span class="calibre10">"Tanrı’nın emrettiğini yaptım."</span></span></p>

    <p class="calibre13"><span class="font2"><span class="calibre10">"Albert'ı bulduğunuzda, değiştirmeniz gereken bir şey var mıydı, olduğu yerde durmaması gereken ya da Tanrı'nın yapmanızı istediği bir şey?"</span></span></p>

    <p class="calibre13"><span class="font2"><span class="calibre10">Kadının gözleri aniden yaşlarla doldu ve tombul yanaklarından aşağı doğru süzülmeye başladılar. "Onu saklamak zorundaydım."</span></span></p>

    <p class="calibre13"><span class="font2"><span class="calibre10">"Neyi saklamak?"</span></span></p>

    <p class="calibre13"><span class="font2"><span class="calibre10">"Polisler benden alırdı."</span></span></p>

    <p class="calibre13"><span class="font2"><span class="calibre10">"Neyi sizden alırlardı?"</span></span></p>

    <p class="calibre13"><span class="font2"><span class="calibre10">"Diğer her şeyi aldılar - giydiği kıyafetleri, saatini, cüzdanını, okuduğu gazeteyi, oturduğu sandalyeyi, kilimi, gözlüklerini, bir şeyler içtiği bardağı... Yani, her şeyi aldılar."</span></span></p>

    <p class="calibre13"><span class="font2"><span class="calibre10">"Tam olarak her şeyi almadılar - değil mi, Bayan Rudden? Sizin sakladığınız şeyi almadılar."</span></span></p>

    <p class="calibre13"><span class="font2"><span class="calibre10">"Onlara izin veremezdim. O hediyeydi. Albert’ın bana aldığı son hediye."</span></span></p>

    <p class="calibre13"><span class="font2"><span class="calibre10">"Hediyeyi görebilir miyim?"</span></span></p>

    <p class="calibre13"><span class="font2"><span class="calibre10">"Zaten gördünüz. Orada, arkanızda."</span></span></p>

    <p class="calibre13"><span class="font2"><span class="calibre10">Gurney arkasını dönüp, onun baktığı yere baktı ve masanın ortasında duran vazo içerisindeki pembe çiçekleri gördü. Daha dikkatli bakınca vazonun içine, ancak çiçek kısmı çok geniş olduğu için buket gibi görünen yalnızca tek bir çiçeğin konmuş olduğunu fark etti.</span></span></p>

    <p class="calibre13"><span class="font2"><span class="calibre10">"Size bu çiçekleri Albert mı verdi?"</span></span></p>

    <p class="calibre13"><span class="font2"><span class="calibre10">Bir anlık tereddütten sonra, "Vermek istedi," dedi.</span></span></p>

    <p class="calibre13"><span class="font2"><span class="calibre10">"Ama gerçekte size vermedi?"</span></span></p>

    <p class="calibre13"><span class="font2"><span class="calibre10">"Veremedi, verebilir miydi?"</span></span></p>

    <p class="calibre13"><span class="font2"><span class="calibre10">"Öldürüldüğü için mi?"</span></span></p>

    <p class="calibre13"><span class="font2"><span class="calibre10">"Bunları bana aldığını biliyorum."</span></span></p>

    <p class="calibre13"><span class="font2"><span class="calibre10">Gurney yumuşak bir tonla, “Bayan Rudden," dedi. "Lütfen bana tam olarak ne bulduğunuzu ve ne yaptığınızı söyleyin."</span></span></p>

    <p class="calibre13"><span class="font2"><span class="calibre10">"Jonah ve ben İbadet Salonu'ndan döndüğümüzde, televizyondan ses geliyordu ve ben Albert'ı rahatsız etmek istemedim. Albert televizyon izlemeyi severdi. Önünden birisinin geçmesinden hoşlanmazdı. O yüzden Jonah ve ben, ön kapıdan girip onun önünden geçmek yerine doğrudan mutfağa giden arka kapıdan içeri girdik. Mutfakta oturduk ve Jonah uyumadan önce buzlu şekerini yedi."</span></span></p>

    <p class="calibre13"><span class="font2"><span class="calibre10">"Mutfakta ne kadar süre oturdunuz?"</span></span></p>

    <p class="calibre13"><span class="font2"><span class="calibre10">"Bilemiyorum. Konuşmaya daldık. Jonah'la uzun uzun sohbet ederiz."</span></span></p>

    <p class="calibre13"><span class="font2"><span class="calibre10">"Ne konuda konuşmaya daldınız?"</span></span></p>

    <p class="calibre13"><span class="font2"><span class="calibre10">"Jonah'ın en sevdiği konu - Kıyamet Günü felaketi. Kutsal Kitaplarda Kıyamet Günü'nde bir felaketin gerçekleşeceği yazıyor. Jonah sürekli buna inanıp inanmadığımı sorar, ne kadar büyük bir felaket olacağını, neye benzeyeceğini düşündüğümü sorar. Bunun hakkında konuşuruz."</span></span></p>

    <p class="calibre13"><span class="font2"><span class="calibre10">"Yani siz felaket hakkında konuştunuz ve Jonah buzlu şekerini yedi."</span></span></p>

    <p class="calibre13"><span class="font2"><span class="calibre10">"Her zamanki gibi..."</span></span></p>

    <p class="calibre13"><span class="font2"><span class="calibre10">"Peki, sonra?"</span></span></p>

    <p class="calibre13"><span class="font2"><span class="calibre10">"Sonra onun uyku saati geldi."</span></span></p>

    <p class="calibre13"><span class="font2"><span class="calibre10">"Ve?"</span></span></p>

    <p class="calibre13"><span class="font2"><span class="calibre10">"Ve yatak odasına gitmek için mutfaktan oturma odasına doğru ilerledi. Beş saniye geçmeden geri döndü ve arkasını dönmüş, oturma odasını işaret ediyordu. Ona bir şeyler söyletmeye çalıştım ama tek yaptığı eliyle işaret etmekti. Bu yüzden kendim bakmak için oraya gittim. Yani, buraya geldim," dedi ve odada gözlerini gezdirdi.</span></span></p>

    <p class="calibre13"><span class="font2"><span class="calibre10">"Ne gördünüz?"</span></span></p>

    <p class="calibre13"><span class="font2"><span class="calibre10">"Albert'ı."</span></span></p>

    <p class="calibre13"><span class="font2"><span class="calibre10">Gurney onun devam etmesini bekledi ancak etmeyince, kendisi bir soru sordu.</span></span></p>

    <p class="calibre13"><span class="font2"><span class="calibre10">"Albert ölmüş müydü?"</span></span></p>

    <p class="calibre13"><span class="font2"><span class="calibre10">"Heryerde kan vardı."</span></span></p>

    <p class="calibre13"><span class="font2"><span class="calibre10">"Ve çiçek?"</span></span></p>

    <p class="calibre13"><span class="font2"><span class="calibre10">"Çiçek yerde, onun yanında duruyordu. Bilirsiniz, çiçekleri elinde getirmiş olmalı. Eve geldiğimde bana vermek istemiş olmalı."</span></span></p>

    <p class="calibre13"><span class="font2"><span class="calibre10">"Sonra ne yaptınız?"</span></span></p>

    <p class="calibre13"><span class="font2"><span class="calibre10">"Sonra mı? Ah, yan komşuya gittim. Bizim telefonumuz yok. Sanırım onlar polisi aradılar. Polis gelmeden çiçeği aldım. Çiçek benim içindi," dedi aniden. Israrcı bir çocuk gibi görünüyordu. "Bir hediyeydi... Ben de en güzel vazomuza koydum."</span></span></p>
  </div>
</body>
</html>
