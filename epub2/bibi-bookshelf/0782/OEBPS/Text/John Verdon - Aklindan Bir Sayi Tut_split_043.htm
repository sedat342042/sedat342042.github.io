<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_42" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><span class="font2"><b class="calibre5"><i class="calibre12"><span class="calibre8">Otuz Altıncı Bölüm<a class="calibre4 pcalibre pcalibre1" id="bookmark52"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Bir Olaydan Diğerine</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Telefonu kapattığında Dedektif Clamm'i, ilk cinayet noktasındaki çiçeğin, ikinci cinayetin yerini göstermesinin tesadüften fazlası olduğuna ikna etmişti.</span></span></p>

    <p class="calibre13"><span class="font2"><span class="calibre10">Aynı zamanda bazı işlerin derhal yapılmasını önermişti. Rudden'ların evinin garip bir mektup ya da not, elle ya da kırmızı mürekkeple yazılmış herhangi bir el yazısı olma ihtimaline karşın tekrar aranması; Peony'deki olayda hem silah hem kırık şişe kullanılmasıyla ilgili olarak tıbbi inceleme ekibinin uyarılması ve onların da Rudden’in cesedini bir kez daha incelemesi; evde silah sıkıldığına ya da silahın sesini azaltmak için herhangi bir nesne kullanıldığına dair arama yapılması; kırık bir şişe, özellikle de viski şişesi olabilir diye evin, civardaki evlerin ve evle teller arasındaki yolun tekrar aranması; Albert Rudden’in, Mark Mellery ile sürtüşme ya da düşmanlık, yasal soran ya da alkolle alakalı bir olay tarzında bağlantısının olup olmadığının araştırılması için biyografi bilgilerinin toplanması...</span></span></p>

    <p class="calibre13"><span class="font2"><span class="calibre10">Bu 'önerileri' yaparken, sesindeki amirane tonu sonunda fark edip, yavaşlamış ve özür dilemişti.</span></span></p>

    <p class="calibre13"><span class="font2"><span class="calibre10">"Üzgünüm, Randy. Burada sınırımı aşıyorum. Rudden vakası senin vakan. Sorumlu olan kişi sensin ve bir sonraki yapılması gereken işe sen karar verirsin. Sorumlu kişinin ben olmadığımı biliyorum ve öyleymiş gibi davrandığım için özür dilerim."</span></span></p>

    <p class="calibre13"><span class="font2"><span class="calibre10">"Sorun değil. Bu arada, yanımda Teğmen Everly diye birisi var ve akademide Dave Gurney isminde birisiyle birlikte okuduğunu söylüyor. Bu siz olabilir misiniz?"</span></span></p>

    <p class="calibre13"><span class="font2"><span class="calibre10">Gurney güldü. Bobby Everly'nin de bu işlere girdiğini unutmuştu. "Evet, o benim."</span></span></p>

    <p class="calibre13"><span class="font2"><span class="calibre10">"Tamam, efendim, bu durumda sizden gelecek herhangi bir bilgiye her zaman açığım. İstediğiniz zaman Bayan Rudden'ı yeniden sorgulayabilirsiniz; siz nasıl isterseniz. Bence onunla görüşmenizde çok iyiydiniz."</span></span></p>

    <p class="calibre13"><span class="font2"><span class="calibre10">Eğer dalga geçiyorsa, bunu ustalıkla gizleyebilmişti. Gurney bunun bir övgü olduğunu düşündü.</span></span></p>

    <p class="calibre13"><span class="font2"><span class="calibre10">"Teşekkür ederim. Onunla yüz yüze görüşmeme gerek yok ama sana küçük bir öneri daha yapmama izin ver. Onunla yeniden yüz yüze gelsem, Tanrı’nın ondan viski şişesine ne yapmasını istediğini sorardım."</span></span></p>

    <p class="calibre13"><span class="font2"><span class="calibre10">"Ne viski şişesi?"</span></span></p>

    <p class="calibre13"><span class="font2"><span class="calibre10">"Kendisine göre nedenlerden dolayı olay yerinden kaldırmış olabileceği bir şişe. Bunu ona, zaten viski şişesini bulduğunu, Tanrı’nın isteği üzerine onu oradan kaldırmış olduğunu biliyormuşum ve sadece şimdi nerede olduğunu merak ediyormuşum gibi sorardım. Tabii ki ortada şişe olmayabilir ve eğer neden söz ettiğini gerçekten bilmiyor gibi davrandığını fark edersen, konuyu değiştirmen yeterli."</span></span></p>

    <p class="calibre13"><span class="font2"><span class="calibre10">"Bütün bu olayın Peony işine benzeyeceğinden eminsiniz -yani bir yerlerde viski şişesi olması gerektiğini düşünüyorsunuz?"</span></span></p>

    <p class="calibre13"><span class="font2"><span class="calibre10">"Bu benim düşüncem. Ona bu şekilde yaklaşırken rahat hissetmeyeceksen, sorun değil. Bu senin olayın..."</span></span></p>

    <p class="calibre13"><span class="font2"><span class="calibre10">"Denemeye değebilir. Kaybedecek bir şey yok. Size haber veririm."</span></span></p>

    <p class="calibre13"><span class="font2"><span class="calibre10">"İyi şanslar."</span></span></p>

    <p class="calibre13"><span class="font2"><span class="calibre10">Gurney'in konuşması gereken diğer kişi Sheridan Kline'dı. Patronunun senden duyması gereken bir şeyi asla başkasından duymaması gerektiği gerçeği, hukuki olaylarda iki kat daha doğruydu. Kline'a, Lake Placid'de bölge sorumlularının katılması gereken dini bir konferansa giderken ulaştı ve şehrin dış kesimlerinde telefon iyi çekmediği için yaşanan kesintiler yüzünden 'şakayık' bağlantısını zorlanarak anlattı. Bittikten sonra, Kline karşılık vermek için öyle uzun süre bekledi ki, Gurney onun telefonun çekmediği bir bölgeden daha geçtiğini sandı.</span></span></p>

    <p class="calibre13"><span class="font2"><span class="calibre10">Sonunda "Bu çiçek işi - içine sindi mi?" dedi.</span></span></p>

    <p class="calibre13"><span class="font2"><span class="calibre10">"Eğer yalnızca bir tesadüfse," dedi Gurney, "önemli bir tesadüf."</span></span></p>

    <p class="calibre13"><span class="font2"><span class="calibre10">"Ama gerçekten pek elle tutulur değil. Eğer şeytanın avukatı olsaydım, sana eşine tarif ettiğin çiçeği, yani yapma çiçeği, onun gerçekten görmediğini söylemek zorunda kalırdım. Diyelim ki çiçek gerçekte şakayık değil. O zaman hangi noktadayız? Eğer şakayık <i class="calibre12">olsa</i> bile, bu tam olarak bir şey göstermez. Gerçekten bu, benim bir basın konferansında söz edip savunabileceğim bir buluş değil. Tanrım, neden gerçek bir çiçek değil ki? Böylece hakkında böyle şüphe duymazdık. Neden yapma?"</span></span></p>

    <p class="calibre13"><span class="font2"><span class="calibre10">Gurney, Kline’ın tepkisine kızgınlığını gizleyerek, "Bu beni de rahatsız etti," dedi. "Neden gerçek çiçek değil? Birkaç dakika önce eşime sordum ve bana çiçekçilerin şakayık satmaktan hoşlanmadıklarını söyledi. Çiçek kısmı ağır olduğu için sapın üzerinde düzgün bir şekilde durmazmış. Fidanlıklarda ekilmek üzere satılırlarmış ancak yılın bu zamanında değil. Bu yüzden bize ufak mesajını göndermesinin tek yolu, yapma bir çiçekti. Bence bu eline geçmiş bir fırsatla ilgili - bir dükkânda gördü ve aklına gelen fikir ve bunun oyunbaz yanı onu cezbetti."</span></span></p>

    <p class="calibre13"><span class="font2"><span class="calibre10">"Oyunbaz mı?"</span></span></p>

    <p class="calibre13"><span class="font2"><span class="calibre10">"Bizimle alay ediyor, bizi sınıyor, bizimle oyun oynuyor. Mellery'nin üzerinde bıraktığı notu hatırla - gelin beni yakalayın, yakalayabilirseniz. Geri geri giden ayak izleri de bunu söylüyordu. Bu manyak bize mesajlar savurup duruyor ve hepsiyle aynı şeyi söylüyor: 'Beni yakalayın, beni yakalayın, iddiaya varım beni yakalayamazsınız!'"</span></span></p>

    <p class="calibre13"><span class="font2"><span class="calibre10">"Tamam, anlıyorum, demek istediğini anlıyorum. Haklı olabilirsin. Ama birisinin yapma bir çiçekle ilgili tahmini yüzünden, herkesin önünde bu iki vakayı birleştiremem. Bana somut bir şeyler bul - acilen."</span></span></p>

    <p class="calibre13"><span class="font2"><span class="calibre10">Gurney, telefonu kapattıktan sonra, pencereden, akşam üstünün kasvetli havasını izlemeye başladı. Kline’ın tahmin ettiği gibi, her şey bir yana, çiçek şakayık değilse... Gurney, kurduğu yeni 'bağlantı'nın ne kadar kırılgan olduğunu ve buna ne kadar kendinden emin yaklaştığını fark ederek afalladı. Bir teoride görünen çatlağı görmezden gelmek, aşın duygusallıkla yaklaşmanın göstergesidir. Eyalet üniversitesinde ders verdiği kriminoloji öğrencilerine bu konudan ne kadar çok bahsetmişti ve şimdi aynı hatayı kendisi yapıyordu.</span></span></p>

    <p class="calibre13"><span class="font2"><span class="calibre10">Günün çıkmaz sokakları, kafasında belki bir buçuk saat, belki de daha uzun süre boyunca dönüp durdu.</span></span></p>

    <p class="calibre13"><span class="font2"><span class="calibre10">"Neden böyle karanlıkta oturuyorsun?"</span></span></p>

    <p class="calibre13"><span class="font2"><span class="calibre10">Sandalyesinde döndü ve kapıda Madeleine'in gölgesini gördü.</span></span></p>

    <p class="calibre13"><span class="font2"><span class="calibre10">"Kline, tartışmaya açık bir şakayıktan daha elle tutulur bir şeyler bulmamı istiyor," dedi. "Bronx'taki adama bakması için birkaç yer söyledim. Umarım bir sonuca ulaşır."</span></span></p>

    <p class="calibre13"><span class="font2"><span class="calibre10">"Sesinde şüphe var."</span></span></p>

    <p class="calibre13"><span class="font2"><span class="calibre10">"Şimdi, bir yandan elimizde bir şakayık var, ya da en azından şakayık olduğunu düşündüğümüz bir şey. Diğer yandan Ruddenlarla Mellerylerin herhangi bir şekilde bağlantılı olabileceğini düşünmek zor. İnsanlar bambaşka dünyalarda yaşıyorlarsa..."</span></span></p>

    <p class="calibre13"><span class="font2"><span class="calibre10">"Eğer seri katilse ve aralarında hiçbir bağlantı yoksa?"</span></span></p>

    <p class="calibre13"><span class="font2"><span class="calibre10">"Seri katiller bile rastgele öldürmez. Kurbanlarının ortak bir yanları vardır - tümü sarışın, tümü Asyalı, tümü eşcinsel gibi -katile özel olarak anlam ifade eden bir şey. Mellery ve Rudden bir konuda doğrudan bağlantılı değilse de, temelde ortak ya da benzer olan bir yanlarını arardık."</span></span></p>

    <p class="calibre13"><span class="font2"><span class="calibre10">"Peki ya..." Madeleine cümlesine başlamış ancak telefonun çalmasıyla cümlesi yarıda kesilmişti.</span></span></p>

    <p class="calibre13"><span class="font2"><span class="calibre10">Arayan Randy Clamm'di.</span></span></p>

    <p class="calibre13"><span class="font2"><span class="calibre10">"Rahatsız ettiğim için üzgünüm, efendim, ama haklı çıktığınızı haber vermek için aradım. Kadını görmek için gittim ve soruyu tıpkı sizin söylediğiniz gibi sordum - gerçekçi bir şekilde. Tek söylediğim, 'Bulduğunuz viski şişesini görebilir miyim?' di. Tanrı'yı işin içine karıştırmadım bile... Kadın da benim bildiğimi zaten biliyormuş gibi, 'Çöpte,' dedi. Ardından mutfağa gittik ve çöp kovasında kırık bir Four Roses marka içki şişesi... Dilim tutulmuş bir şekilde izliyorum. Haklı çıkmanıza şaşırmadım - yanlış anlamayın - ama, Tanrım, bunun bu kadar kolay olmasını beklemiyordum. Bu kadar açık... Kafamı toparladıktan sonra onu tam olarak nerede bulduğunu sordum. Ama sonra kadın birden olayı hatırladı - belki de benim rahat olmayan tavrım yüzünden-ve üzüldü. Ona rahatlamasını, endişelenmemesini, sadece bana nerede bulduğunu söylemesini çünkü bunun bize çok yardımcı olacağını, bilirsiniz, neden onu kaldırdığını benimle paylaşabileceğini söyledim. Tam olarak bu şekilde izah etmedim, tabii ki, ama hatırladığımı anlatıyorum. Ardından bana baktı ve ne dedi, biliyor musunuz? Dedi ki, Albert'ın alkol sorunu varmış ve son bir yıldır ağzına içki sürmemiş. AA'ya<a class="pcalibre pcalibre1" id="footnote3"></a><sup class="calibre23"><a class="pcalibre pcalibre1" href="../Text/John%20Verdon%20-%20Aklindan%20Bir%20Sayi%20Tut_split_063.htm#bookmark53">3</a></sup> katılmış ve her şey harika gidiyormuş - ve yerde, adamın ve çiçeğin yanında şişeyi gördüğünde aklına ilk gelen şey, yeniden içmeye başladığı, içki şişesinin üzerine düşüp böylece boğazını kesmiş olduğu için öldüğü olmuş. En başta aklına öldürüldüğü gelmemiş - hatta polisler gelip de, bununla ilgili konuşmaya başlayana dek, bu aklına gelmemiş. Onlar gelmeden önce içki şişesini saklamış, çünkü şişenin adamın olduğunu sanmış ve içkiye yeniden başladığını kimsenin bilmesini istememiş."</span></span></p>

    <p class="calibre13"><span class="font2"><span class="calibre10">"Ve öldürüldüğü kafasına dank ettikten sonra bile, kimsenin şişe hakkında bir şey bilmesini istememiş?"</span></span></p>

    <p class="calibre13"><span class="font2"><span class="calibre10">"Hayır. Çünkü hâlâ şişenin eşine ait olduğunu düşünüyor ve onun içki içtiğini kimsenin, özellikle de adamın AA'daki şirin arkadaşlarının bilmelerini istemiyor."</span></span></p>

    <p class="calibre13"><span class="font2"><span class="calibre10">"Aman Tanrım."</span></span></p>

    <p class="calibre13"><span class="font2"><span class="calibre10">"Her şey bizi hastalıklı bir olaya götürüyor. Diğer yandan, cinayetlerin bağlantılı olduklarına dair delile sahipsiniz."</span></span></p>

    <p class="calibre13"><span class="font2"><span class="calibre10">Clamm üzgündü ve iyi bir polis olmanın ne kadar zor ve yorucu olduğunu hissediyordu ancak Gurney böyle duygulara alışkındı.</span></span></p>

    <p class="calibre13"><span class="font2"><span class="calibre10">"Harika iş çıkardın, Randy."</span></span></p>

    <p class="calibre13"><span class="font2"><span class="calibre10">"Yalnızca bana yapmamı söylediğiniz şeyi yaptım," dedi Clamm aynı hızlı ve heyecanlı tavrıyla. "&nbsp;Şişeyi aldıktan sonra, kanıt toplama ekibinin gelmesini ve mektup, not ya da benzer herhangi bir şey için tekrar arama yapmalarını istedim. Bayan Rudden'dan çek defterlerini istedim. Bunu bana sabah söylemiştiniz. Bana çek defterini bulup getirdi ama hakkında hiçbir şey bilmiyordu - elime defteri verirken radyoaktif bir şey tutuyormuş gibiydi ve faturalarla Albert’ın ilgilendiğini söyledi. Çekleri sevmediğini çünkü üzerinde rakamlar olduğunu, rakamlara dikkat etmem gerektiğini, rakamların şeytani olabileceğini - şeytanla ilgili bir sürü şey, dinle alakalı saçma şeyler söyledi. Her neyse, çek defterini kontrol ettim ama sonuç olarak bunu incelemem biraz daha zaman alacak. Albert faturaları ödemiş olabilir ama pek kayıt tutan birisi değilmiş. Çek üzerinde Arybdis, Charybdis ya da Seylla adına hiçbir kayıt yoktu - ilk başta buna baktım - ama bu bir şey ifade etmiyor. Çünkü gönderilerin çoğunun yanında isim yazmıyordu, yalnızca rakamlar ve bazılarında o bile yoktu. Aylık hesap özetlerine gelince, evde böyle bir şey olup olmadığını bile bilmiyordu ama bankadan fotokopisini istemek için kadının iznini alacağız. Bu arada, aynı üçgenin iki ucunu tuttuğumuza göre, Mellery olayı hakkında benimle paylaşmak istediğiniz başka bir şey var mı?"</span></span></p>

    <p class="calibre13"><span class="font2"><span class="calibre10">Gurney düşündü. "Mellery'nin cinayetten önce aldığı tehdit mektuplarında, sarhoşken yaptığı şeylere üstü kapalı göndermeler vardı. Şimdi Rudden’in da alkol problemi olduğu ortaya çıktı."</span></span></p>

    <p class="calibre13"><span class="font2"><span class="calibre10">"Ortalıkta sarhoşları yere sererek dolanan bir adamın peşinde olduğumuzu mu söylüyorsunuz?"</span></span></p>

    <p class="calibre13"><span class="font2"><span class="calibre10">"Tam olarak değil. Eğer tek yapmak istediği bu olsaydı, bunu yapmanın daha kolay yolları vardı."</span></span></p>

    <p class="calibre13"><span class="font2"><span class="calibre10">"AA'daki bir toplantıya bomba koymak gibi mi?"</span></span></p>

    <p class="calibre13"><span class="font2"><span class="calibre10">"Basit bir şey... Kendi avantajını çoğaltıp, riski en aza indirecek bir şeyler. Ama bu adamın yaklaşımı karışık ve zahmetli... Kolay ya da doğrudan değil. Neresinden baksan soru soruyorsun."</span></span></p>

    <p class="calibre13"><span class="font2"><span class="calibre10">"Ne gibi?"</span></span></p>

    <p class="calibre13"><span class="font2"><span class="calibre10">"Öncelikle, neden birbirine coğrafi olarak bu kadar uzak konumda iki kurban seçti - diğer açılardan da uzak?"</span></span></p>

    <p class="calibre13"><span class="font2"><span class="calibre10">"Bizim olayların bağlantısını fark etmememiz için?"</span></span></p>

    <p class="calibre13"><span class="font2"><span class="calibre10">"Ama bağlantıyı fark etmemizi istiyor. Şakayıkla yapmak istediği şey bu... Fark edilmek istiyor. Kredi istiyor. Peşinde olduğumuz, sıradan bir katil değil. Bu adam savaşmak istiyor - yalnızca kurbanlarıyla değil, polisle de..."</span></span></p>

    <p class="calibre13"><span class="font2"><span class="calibre10">"Lafı gelmişken, teğmenime de bilgi vermem gerekiyor. Önce sizi bilgilendirdiğimi öğrenirse, bundan hoşlanmaz."</span></span></p>

    <p class="calibre13"><span class="font2"><span class="calibre10">"Neredesin?"</span></span></p>

    <p class="calibre13"><span class="font2"><span class="calibre10">"Polis istasyonu binasına dönüş yolunda."</span></span></p>

    <p class="calibre13"><span class="font2"><span class="calibre10">"Yani, bu durumda Tremont Caddesi'nde mi?"</span></span></p>

    <p class="calibre13"><span class="font2"><span class="calibre10">"Bunu nereden biliyorsunuz?"</span></span></p>

    <p class="calibre13"><span class="font2"><span class="calibre10">"Arkadan gelen trafiğin sesinden... Hiçbir ses buna benzemez."</span></span></p>

    <p class="calibre13"><span class="font2"><span class="calibre10">"Başka bir yerde olmak güzel olmalı. Teğmen Everly'ye iletmemi istediğiniz bir mesaj var mı?"</span></span></p>

    <p class="calibre13"><span class="font2"><span class="calibre10">"Mesajları sonraya saklasak iyi olur. Ona anlatacaklarınla daha çok ilgileneceğinden eminim."</span></span></p>
  </div>
</body>
</html>
