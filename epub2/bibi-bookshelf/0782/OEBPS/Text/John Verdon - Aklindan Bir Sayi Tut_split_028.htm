<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_27" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark34"></a><span class="font2"><b class="calibre5"><i class="calibre12"><span class="calibre8">Yirmi İkinci Bölüm<a class="calibre4 pcalibre pcalibre1" id="bookmark35"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Düzeltme</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre10">O gece ifadesini yazıp, düzenlemeye iki saat harcadı. Okul yıllarındaki sıradan tanışıklıkları ve Mellery'nin görüşme talebini belirttiği mesajıyla başlayıp, sorunu polise taşımayı katı bir şekilde reddetmesiyle sonlanan yakın zamandaki iletişimlerini içeren olayları basit bir dille - sıfatsız, duygusuz, yorumsuz - bir şekilde yazdı.</span></span></p>

    <p class="calibre13"><span class="font2"><span class="calibre10">İfadeyi yazarken iki bardak sert kahve içti ve bu yüzden rahat uyuyamadı. Üşüyor, terliyor, kaşınıyor, susuyor ve nedeni belli olmayan bir ağrı, bir bacağından diğerine geçip duruyordu. Bu rahatsız gece, aklına, Madeleine'in gözlerinde fark ettiği acı başta olmak üzere bir sürü kötü düşüncenin üşüşmesini sağlamıştı.</span></span></p>

    <p class="calibre13"><span class="font2"><span class="calibre10">Bunun sebebinin, eşinin kafaya taktığı öncelikler meselesi olduğunu biliyordu. Hayatındaki roller çakıştığında, Dedektif Dave'in, Aile babası Dave'in önüne geçmesinden şikâyet ediyordu. Emekli olması hiçbir şey değiştirmemişti. Bir şeylerin değişmesini umduğu hatta buna inandığı açıktı. Ama Gurney kişiliğini nasıl değiştirebilirdi ki? Onu ne kadar önemserse önemsesin, onunla ne kadar birlikte olmak isterse istesin, onun ne kadar mutlu olmasını isterse istesin, nasıl başka birisi olabilirdi ki? Bir konuda sıra dışı bir yeteneği vardı ve hayattaki en büyük mutlulukları, kendisine bahşedilmiş bu sıra dışı yeteneği pratikte kullanmaktan gelmişti. Fevkalade işleyen bir mantığı ve çelişkiler konusunda harika bir yaklaşımı vardı. Bu özellikleri onu, üstün bir dedektif yapıyordu. İşin korkunç kısımlarından kendisini soyutlayabilmek gibi bir özelliği de vardı. Diğer polisler bunun için başka şeyler kullanıyorlardı - alkol, yalnızlık, aşırı katılık. Gurney'in kalkanı olayları zekâ oyunu, suçları, çözülmesi gereken denklemler olarak görmesiydi. Bu, onun kişiliğiydi. Bu sadece emekli olarak son verebileceği bir durum değildi. En azından, gün doğmadan bir saat önce uykuya dalarken böyle düşünüyordu.</span></span></p>

    <p class="calibre13"><span class="font2"><span class="calibre10">Walnut Crossing'in kırk kilometre doğusunda, Peony'in beş kilometre ilerisinde, Hudson'ı gören bir tepeye kurulmuş Eyalet Polisi Bölge Merkezi binası yeni kurulmuş bir kale gibi görünüyordu. Devasa gri dış duvarları ve dar pencereleri kıyamete karşı dik durması için tasarlanmış gibiydi. Gurney binanın tasarımının, ele geçirilemez polis istasyonlarından daha saçma projelere yol açmış 11 Eylül paranoyasından etkilenip etkilenmediğini merak etti.</span></span></p>

    <p class="calibre13"><span class="font2"><span class="calibre10">İçerideki florasan ışıklar metal detektörlerin, gizli kameraların, kurşun geçirmez güvenlik kabininin ve cilalanmış beton zeminin yaydığı soğuk havayı daha da soğutuyordu. Güvenlik kabinindeki gardiyanlarla konuşmak için bir mikrofon vardı. Burası güvenlik kameralarının görüntülerinin olduğu ekranlarla, daha çok bir kontrol odası görünümündeydi. Tüm zeminlere sert bir hava katan ışıklandırma, gardiyanın yüzünü soluk gösteriyordu. Renksiz saçları bile, bu yapay ışıklandırmanın etkisiyle sağlıksız görünüyordu. Adam, kusmak üzereymiş gibiydi.</span></span></p>

    <p class="calibre13"><span class="font2"><span class="calibre10">Gurney, adama iyi olup olmadığını sorma isteğini tutarak, mikrofona konuştu: "David Gurney. Jack Hardwick'le randevum var."</span></span></p>

    <p class="calibre13"><span class="font2"><span class="calibre10">Gardiyan, misafirlere ayrılmış geçiş düğmesine bastı ve tavandan, aralarındaki vezneye kadar inen devasa camın alt kısmındaki küçük delikten bir ziyaretçi imza defteri çıktı. Ardından telefonu eline alıp, kendi tarafına yapıştırılmış bir listeye bakarak, dört rakamlı bir numara girdi ve Gurney'in duyamadığı bir şeyler söyleyip, telefonu kapattı.</span></span></p>

    <p class="calibre13"><span class="font2"><span class="calibre10">Bir dakika sonra, güvenlik kabininin yanından, gri, çelik bir kapı açıldı ve enstitüde ona bir önceki gün eşlik etmiş olan sivil kıyafetli polis göründü. Gurney'e onu hiç tanımıyormuş gibi yaklaştı ve onu bomboş gri bir koridordan geçirip başka bir çelik kapıyı açtı.</span></span></p>

    <p class="calibre13"><span class="font2"><span class="calibre10">Geniş, penceresiz bir konferans odasına girdiler. Penceresiz olmasının sebebi şüphesiz, olası bir terörist saldırısında camların etrafa saçılmasını önleme gerekliliğiydi. Gurney biraz klostrofobik olduğu için penceresiz yerlerden ve bunun iyi bir fikir olduğunu düşünen mimarlardan nefret ederdi.</span></span></p>

    <p class="calibre13"><span class="font2"><span class="calibre10">Sessiz rehber içeri girer girmez köşedeki kahve fincanlarına yöneldi. Dikdörtgen konferans masasının etrafındaki sandalyeler odaya henüz gelmemiş kişiler için önceden ayrılmıştı. On sandalyenin dördünün üzerine ceket bırakılmış, üç tanesi ise masaya doğru eğilerek ayrılmıştı. Gurney üzerindeki hafif parkayı çıkarıp, boş sandalyelerden birisinin üzerine koydu.</span></span></p>

    <p class="calibre13"><span class="font2"><span class="calibre10">Kapı açıldı ve Hardwick arkasında, elinde dizüstü bilgisayar ve kaim bir dosya taşıyan, kırmızı kafalı, özelliksiz bir takım giymiş bir kadın ve kahve fincanlarının yanındaki arkadaşına yönelen Tom Cruise kılıklı bir adamla içeriye girdi. Kadın boş sandalyelerden birisine gidip, masaya eşyalarını bıraktı. Hardwick yüzünde beklenti ve iğrenme arasında bir ifadeyle Gurney'e yaklaştı.</span></span></p>

    <p class="calibre13"><span class="font2"><span class="calibre10">Hardwick, kulak tırmalayan bir sesle, "İyi bir şeye dahil olacaksın, evlat," diye fısıldadı. "Büyümüş de küçülmüş, bölgenin tarihindeki en genç Ordu Departmanı (DA) üyesi, varlığıyla bizi onurlandıracak."</span></span></p>

    <p class="calibre13"><span class="font2"><span class="calibre10">Gurney, Hardwick'in yüzünün ekşimesinden hissettiği düşmanlık duygusunu fark etti. Tepki vermemeye çalışmasına rağmen, konuşurken dudakları kasılmıştı. "Böyle bir olayda, zaten burada olması gerekmez mi?"</span></span></p>

    <p class="calibre13"><span class="font2"><span class="calibre10">"Bunu beklemediğimi söylemedim," dedi Hardwick. "Sadece senin iyi bir olaya dahil olacağını söyledim." Masanın tam ortasında duran üç sandalyeye dudaklarını büzerek baktı, hiçbirisini göstermeden, "Üç bilgenin üç koltuğu," dedi.</span></span></p>

    <p class="calibre13"><span class="font2"><span class="calibre10">Sözlerinin hemen üzerine kapı açıldı ve içeriye üç adam girdi.</span></span></p>

    <p class="calibre13"><span class="font2"><span class="calibre10">Hardwick, Gurney'in omzuna doğru eğilerek adamların isimlerini fısıldadı. Gurney, onun dudaklarını oynatmadan, karnından konuşabildiğini görünce şaşırdı.</span></span></p>

    <p class="calibre13"><span class="font2"><span class="calibre10">Bodur, solaryumda bronzlaşmış gevşek bir gülümseme ve kötücül bakışlarla içeriye girip, arkasındaki daha uzun boylu bir adama kapıyı tutarken fısıltıyla, "Başkomiser Rod Rodriguez, çokbilmiş maydanoz," dedi. Uzun boylu adam zayıf ve hareketli bir görünüme sahipti. İnsanlara tek tek ama birer saniyeden fazla olmamak üzere bakarak, odayı süzdü. "Ordu departmanından Sheridan Kline," diye fısıldadı. "Yönetici Kline olmak istiyor.</span></span></p>

    <p class="calibre13"><span class="font2"><span class="calibre10">Kline’ın arkasında kalmış, kelleşmeye başlamış, bir tabak lahana turşusu kıvamında bir sevimliliğe sahip olan üçüncü adam, "Kline'ın baş-asistanı, Stimmel'dı," dedi.</span></span></p>

    <p class="calibre13"><span class="font2"><span class="calibre10">Rodriguez onlara arkaya yatırılmış sandalyeleri işaret etti; Kline'a ortadaki sandalyeyi göstermişti çünkü Kline bunu meslek adabı olarak görürdü. Stimmel onun soluna, Rodriguez ise sağma oturdu. Rodriguez, ince tel çerçeveli gözlüğünün arkasından odayı süzdü. Minik alnının önüne düşen, kusursuz bir şekilde şekil verilmiş kalıtı telli saçlarının boyandığı belli oluyordu. Herkesin dikkatini üzerine çekmek için, parmaklarını birkaç kez sert bir şekilde masaya vurdu.</span></span></p>

    <p class="calibre13"><span class="font2"><span class="calibre10">"Programa göre bu toplantı öğlen on ikide başlıyor ve şu anda saat on ikiyi göstermekte. Eğer yerlerinize oturursanız..."</span></span></p>

    <p class="calibre13"><span class="font2"><span class="calibre10">Hardwick, Gurney'in yanına oturdu. Kahve fincanlarının yanındaki grup masaya geldi ve yarım dakika içerisinde yerlerini aldılar. Rodriguez, gerçek profesyoneller için bu iş daha kısa sürmeli, dercesine yüzünü ekşitti. Gurney'i görünce ağzıyla gülümseme ile şaşırma arasında, saniyelik bir hareket yaptı. Sonra, boş kalan tek sandalyeye bakıp yüzünü yeniden ekşitti. Ardından devam etti.</span></span></p>

    <p class="calibre13"><span class="font2"><span class="calibre10">"Elimizde önemli bir cinayet işinin olduğunu söylememe gerek yok. Hepimizin burada olduğuna emin olmak için, buradayız. Bu Zen şakasını kimin beğendiğine bakmak için duraksadı. Sonra bunu daha sıkıcı bir şekilde açıkladı. "Olayın bu ilk gününde, geride kalan olmaması için hep birlikte buradayız."</span></span></p>

    <p class="calibre13"><span class="font2"><span class="calibre10">Hardwick "İkinci gününde," diye mırıldandı.</span></span></p>

    <p class="calibre13"><span class="font2"><span class="calibre10">"Pardon?" dedi Rodriguez.</span></span></p>

    <p class="calibre13"><span class="font2"><span class="calibre10">Cruise kardeşler birbirlerine şaşkın bakışlar fırlattılar.</span></span></p>

    <p class="calibre13"><span class="font2"><span class="calibre10">"Bugün <i class="calibre12">ikinci</i> gün, efendim. Dün <i class="calibre12">birinci</i> gündü, efendim ve berbattı."</span></span></p>

    <p class="calibre13"><span class="font2"><span class="calibre10">"Kelimeyi ilk anlamıyla kullanmadığım çok açık. Demek istediğim olayın başından beri birlikte gitmemiz gerektiğidir. Davulu, ayın ritimle çalmamız gerekiyor. Söylediklerim açıkça anlaşılıyor mu?"</span></span></p>

    <p class="calibre13"><span class="font2"><span class="calibre10">Hardwick masum bir ifadeyle başını salladı. Rodriguez, daha ciddiye aldığı insanlarla konuşmak istercesine, kafasını onun olduğu taraftan diğerlerine doğru çevirdi.</span></span></p>

    <p class="calibre13"><span class="font2"><span class="calibre10">"Şu aşamada elimizdeki az sayıda veriden çıkardığımız kadarıyla, vaka zor, karışık, hassas ve sansasyona yatkın olacak gibi görünüyor. Bana, kurbanın başarılı bir yazar ve eğitmen olduğu söylendi. Ailesi varlıklı olmasıyla biliniyor. Mellery Enstitüsü'nün müşterilerinin bazıları zengin, önyargılı ve baş belası karakterler. Bu faktörlerden herhangi bir tanesi medyanın gösteri yapmasına yol açabilir. Üçünü de göz önüne alırsak, önümüzde zor bir iş var demektir. Başarıya giden yolda, elimizdeki dört anahtar organizasyon, disiplin, iletişim ve daha fazla iletişimdir. Gördükleriniz, duyduklarınız, çıkardığınız sonuçlar düzgün bir şekilde kaydedip raporlamadığınız sürece hiçbir işe yaramaz. İletişim ve daha fazla iletişim." Etrafına baktı ve uzun uzun Hardwick'i süzdü ve sanki kayıt ve raporlama işlerini altüst eden kişi oymuş gibi gözlerini dikti. Hardwick sağ elinin arka tarafındaki bir lekeyle uğraşıyordu.</span></span></p>

    <p class="calibre13"><span class="font2"><span class="calibre10">Rodriguez "Kuralları esneten insanlardan hoşlanmam," diye konuşmasına devam etti. "Uzun vadede kuralları esnetenler, çiğneyenlerden daha çok zarar verir. Kuralları esnetenler bunu işlerini halletmek için yaptıklarını söylerler. İşin aslı, bunu kendi çıkarları için yaparlar. Bunu yaparlar, çünkü disiplinden yoksunlardır ve disiplinin yokluğu, işleri mahveder. Bu yüzden beni iyi dinleyin, arkadaşlar, açık ve net konuşuyorum. Bu olayda kurallara uyacağız. Bütün kurallara... Kontrol listelerimizi kullanacağız. Raporlarımızı tüm ayrıntılarına kadar ve zamanında dolduracağız. Her şey resmi yollardan yürüyecek. Her yasal sorun önce Bölge Sorumlusu Kline’ın ofisine gelecek - tekrarlıyorum, herhangi bir şekilde harekete geçilmeden önce. İletişim, iletişim, iletişim." Sözleri düşmana atılan toplar gibiydi. Olası tüm itirazların bastırıldığından emin olduktan sonra, büyük bir saygıyla, konuşma boyunca huzursuz olmuş bölge sorumlusuna döndü ve "Sheridan, bu olaya kişisel olarak ne kadar dahil olmak istediğini biliyorum. Takımımıza söylemek istediğin bir şey var mı?" diye sordu.</span></span></p>

    <p class="calibre13"><span class="font2"><span class="calibre10">Kline belirgin bir şekilde gülümsedi ve bu gülümseme uzaktan bir sıcaklık göstergesi sanılabilirdi ama yakından görünen, neşeli bir siyasetçi narsisizmiydi.</span></span></p>

    <p class="calibre13"><span class="font2"><span class="calibre10">"Söylemek istediğim tek şey, ben yardım etmek için burada bulunuyorum. Herhangi bir şekilde yardım etmek için. Beyler, siz profesyonellersiniz. Eğitimli, deneyimli, yetenekli profesyoneller. İşinizi biliyorsunuz. Sahne sizindir." Gurney'in kulağına hafif bir kıkırdama geldi. Rodriguez gözlerini kırpıştırdı. Rodriguez nasıl Hardwick'le bu kadar uyumlu hareketler yapıyordu? "Fakat Rod'a katılıyorum. Bu büyük bir iş, içinden çıkılması çok zor bir iş... TV'de dünya, kadar haber yayınlanacağı ve birçok insanın bunları izleyeceği kesin. Sansasyonel başlıklara hazırlıklı olun - 'Bir New Age Gurusunun Korkunç Cinayeti'. İster hoşunuza gitsin, ister gitmesin, beyler, bu olay gazetelerde yayınlanmaya aday. Colorado'daki Jon Benet ya da California'daki Simpson vakasını eline yüzüne bulaştıran beyinsizler gibi görünmemizi istemiyorum. Havada çevirdiğimiz bir sürü top olacak ve eğer bir tanesi düşerse elimizdeki her şey berbat olur. Bu toplar..."</span></span></p>

    <p class="calibre13"><span class="font2"><span class="calibre10">Gurney, olayın nasıl sonuca bağlanacağını merak etmiş ancak hiç tatmin olmamıştı. Kline, herkesin sinirini bozan bir cep telefonu sesinin araya girmesiyle sustu. Hardwick, Rodriguez'in sinirli bakışları eşliğinde elini cebine atıp, telefonu çıkardı ve başkomiserin kutsal sözlerini tekrarladı: "İletişim, iletişim, iletişim." Ardından 'cevapla' tuşuna basıp konuşmaya başladı.</span></span></p>

    <p class="calibre13"><span class="font2"><span class="calibre10">"Benim, Hardwick... Buyurun... Nerede? ... Ayak izleri uyuşuyor mu? ... Orada ne aradığı hakkında bir işaret var mı? ... Tamam, onları derhal laboratuara gönderin... Sorun değil." 'Kapat' tuşuna bastıktan sonra, düşünceli bir şekilde telefona baktı.</span></span></p>

    <p class="calibre13"><span class="font2"><span class="calibre10">Rodriguez, yüzünü merakla buruşturarak, "Evet?" dedi.</span></span></p>

    <p class="calibre13"><span class="font2"><span class="calibre10">Hardwick cevabı, üzerinde özelliksiz takım, önünde açık dizüstü bilgisayarı olan ve beklenti dolu gözlerle kendisine bakan kırmızı saçlı kadına bakarak verdi.</span></span></p>

    <p class="calibre13"><span class="font2"><span class="calibre10">"Olay yerinden haberler var. Katilin botlarını bulmuşlar - en azından yerdeki ayak izleriyle uyuşan yürüyüş botlarını... Botlar laboratuarda incelemeye gönderiliyor."</span></span></p>

    <p class="calibre13"><span class="font2"><span class="calibre10">Kırmızı saçlı kadın başını sallayıp, klavyeyle yazmaya başladı.</span></span></p>

    <p class="calibre13"><span class="font2"><span class="calibre10">Rodriguez ise, Hardwick'in yalanım yakalamış gibi, "Bana ayak izlerinin bir yerde bitiverdiğini ve hiçbir yere gitmediğini söylemiştiniz," dedi.</span></span></p>

    <p class="calibre13"><span class="font2"><span class="calibre10">Hardwick ona bakmadan, "Evet," diye yanıt verdi.</span></span></p>

    <p class="calibre13"><span class="font2"><span class="calibre10">"Öyleyse botlar nerede bulunmuş?"</span></span></p>

    <p class="calibre13"><span class="font2"><span class="calibre10">"Hiçbir yere devanı etmeyen ayak izlerinin olduğu yerde. İzlerin sona erdiği yerin yanındaki bir ağaçta. Bir daldan sarkıyormuş."</span></span></p>

    <p class="calibre13"><span class="font2"><span class="calibre10">"Bana katilin bir ağaca tırmandığını, botlarını çıkarıp orada bıraktığını mı söylüyorsun?"</span></span></p>

    <p class="calibre13"><span class="font2"><span class="calibre10">"Öyle görünüyor."</span></span></p>

    <p class="calibre13"><span class="font2"><span class="calibre10">"Peki... Nereye... Yani sonra ne yaptı?"</span></span></p>

    <p class="calibre13"><span class="font2"><span class="calibre10">"En ufak bir fikrimiz bile yok. Belki de botlar bizi sonuca götürür."</span></span></p>

    <p class="calibre13"><span class="font2"><span class="calibre10">Rodriguez bir kahkaha patlattı. "Bir şeylerin bizi sonuca götüreceğini umalım. Bu arada işimize bakalım. Sheridan, sanırım lafın bölündü."</span></span></p>

    <p class="calibre13"><span class="font2"><span class="calibre10">Karnından konuşan adam, "Havadaki toplarından bahsediyordu," diye fısıldadı.</span></span></p>

    <p class="calibre13"><span class="font2"><span class="calibre10">Kline, Ben-her-şeyi-avantaja-dönüştürürüm bakışıyla sırıtarak, "Aslında bölünmedi," dedi. "Doğrusu, dinlemeyi tercih ederim - özellikle de olay yerinden gelen haberleri. Sorunu ne kadar iyi anlarsam, o kadar yardımcı olabilirim."</span></span></p>

    <p class="calibre13"><span class="font2"><span class="calibre10">"Nasıl istersen, Sheridan. Hardwick, herkesin dikkatini çekmiş gibi görünüyorsun. Bize olayın diğer ayrıntılarını verebilirsin - mümkün olduğunca kısa keserek. Bölge sorumlusu zaman konusunda cömerttir ancak yapacak çok işi var. Aklının köşesinde olsun."</span></span></p>

    <p class="calibre13"><span class="font2"><span class="calibre10">"Tamam, çocuklar, beyefendiyi duydunuz. Şimdi size olayın kısa kesilmiş bir şeklini anlatacağım. Dalıp gitmek yok, salakça sorular yok. Dikkatle dinleyin."</span></span></p>

    <p class="calibre13"><span class="font2"><span class="calibre10">"Hey!" dedi Rodriguez iki elini de havaya kaldırarak. "Kimsenin soru soramayacağını düşünmesini istemiyorum."</span></span></p>

    <p class="calibre13"><span class="font2"><span class="calibre10">"İlk anlamında söylemedim, efendim. Sadece bölge sorumlusunu, burada gerekenden fazla tutmamak için." Kline'dan bahsederken kelimelere yaptığı aşırı saygı havasındaki vurgu aslında bir aşağılamaydı ancak açıkça belli olmadığından yeterince güvenliydi.</span></span></p>

    <p class="calibre13"><span class="font2"><span class="calibre10">Rodriguez sabırsız bir şekilde, "Peki, peki," dedi. "Devam et."</span></span></p>

    <p class="calibre13"><span class="font2"><span class="calibre10">Hardwick gerekli bilgileri hızlıca vermeye başladı. "Cinayetten önceki üç-dört haftalık süre boyunca, kurban tehdit havasında, rahatsızlık veren birçok yazı almış; birisi Mellery'nin asistanıyla olmak üzere iki telefon görüşmesi yapılmış ve asistan, kendisiyle olan konuşmayı kâğıda dökmüş. Diğer görüşme ise kurbanla yapılmış ve kurban tarafından kaydedilmiş. Bu görüşmelerin kopyalan dağıtılacaktır. Kurbanın eşi Cassandra (kısaca Caddy), olay gecesi eşinin ve kendisinin telefonun çalmasıyla uyandıklarını ve arayanın öylece beklediğini bildirdi."</span></span></p>

    <p class="calibre13"><span class="font2"><span class="calibre10">Rodriguez ağzını açmak üzereydi ki, Hardwick beklenen soruya cevap verdi: "Telefon şirketiyle olay gecesindeki ve daha önceki arama tarihlerindeki arama kayıtlarına ulaşmak için görüşüyoruz. Ancak bu suçun işlenmesi esnasında yapılmış planları göz önünde bulundurursak, fail kendisine ulaşabileceğimiz bir telefondan aramışsa çok şaşırırım."</span></span></p>

    <p class="calibre13"><span class="font2"><span class="calibre10">"Göreceğiz," dedi Rodriguez.</span></span></p>

    <p class="calibre13"><span class="font2"><span class="calibre10">Gurney başkomiserin, en büyük hedefinin dahil olduğu her diyalogda ya da durumda kontrolü elinde tutmak olduğuna karar verdi.</span></span></p>

    <p class="calibre13"><span class="font2"><span class="calibre10">Hardwick, kızılamayacak kadar kibar bir şekilde, abartılı bir saygıyla - ki bu konuda çok iyiydi - "Evet, efendim," dedi. "Her neyse, birkaç dakika evin yakınlarından gelen bir sesle irkildiler. Kadın bu sesleri hayvan cırlaması olarak tanımlıyor. Oraya geri dönüp kendisine tekrar sorduğumda, bu sesleri dövüşen rakunların seslerine benzettiğini söyledi. Kocası ne olduğuna bakmak için çıkmış. Kadın bir dakika sonra kısık bir el çırpma sesi duyduğunu, ardından kendisinin de ne olduğuna bakmaya gittiğini söyledi. Kocasını avluda, arka kapının ilerisinde yatar vaziyette bulduğunu söyledi. Boğazındaki yaradan akan kan, kara karışıyormuş. Kadın çığlık atmış - en azından çığlık attığını düşünüyor - ve kanı durdurmaya çalışmış. Durduramayınca, eve koşup 911'i aramış."</span></span></p>

    <p class="calibre13"><span class="font2"><span class="calibre10">Rodriguez hileli bir soru sorar gibi, "Kanı durdurmaya çalışırken cesedin pozisyonunu değiştirip değiştirmediğini biliyor musun?" dedi.</span></span></p>

    <p class="calibre13"><span class="font2"><span class="calibre10">"Hatırlamadığını söylüyor."</span></span></p>

    <p class="calibre13"><span class="font2"><span class="calibre10">Rodriguez şüpheyle baktı.</span></span></p>

    <p class="calibre13"><span class="font2"><span class="calibre10">"Ona inanıyorum," dedi Hardwick.</span></span></p>

    <p class="calibre13"><span class="font2"><span class="calibre10">Rodriguez, diğerlerinin ne düşündüğünü önemsemiyormuş gibi omuz silkti. Hardwick, notlarına bakarak duygusuzca konuşmaya devam etti.</span></span></p>

    <p class="calibre13"><span class="font2"><span class="calibre10">"Olay yerine ilk olarak Peony Polisi, ardından şerifin bölümünün arabası, daha sonra yerel polisin Calvin Maxon cipi geldi. BCI ile sabah altı ellide iletişime geçildi. Ben olay yerine ikiyi yirmi geçe vardım ve ME (tıbbi araştırmacı) saat beşi yirmi geçe geldi."</span></span></p>

    <p class="calibre13"><span class="font2"><span class="calibre10">Rodriguez sinirli bir şekilde, "Thrasher'dan bahsetmişken, geç kalacağını kimseye haber verdi mi?" diye sordu.</span></span></p>

    <p class="calibre13"><span class="font2"><span class="calibre10">Gurney masadaki diğer insanların yüzlerine baktı. Tıbbi araştırmacının acayip ismini öyle garipsemişlerdi ki, kimse cevap vermedi. Hiç kimse, o zaten her zaman geç kalırmış gibi soruyla ilgilenmedi bile. Rodriguez, on dakika önce Thrasher'ın girmiş olması gereken kapıya baktı. Programına uyulmamasına kızmıştı.</span></span></p>

    <p class="calibre13"><span class="font2"><span class="calibre10">Thrasher başkomiserin daha da sinirlenmesi için kapının arkasında bekliyormuş gibi, kapı açıldı ve elinde kahve termosu, kolunun altında çantasıyla, iri yarı bir adam sallana salana içeriye girdi. Girdiğinde bir şeyler söylüyordu.</span></span></p>

    <p class="calibre13"><span class="font2"><span class="calibre10">"... işler gecikiyor, adamlar çalışıyor. Hah! İşaretler böyle söylüyor."</span></span></p>

    <p class="calibre13"><span class="font2"><span class="calibre10">Sıra sıra oturmuş insanların yüzüne bakıp, içten bir şekilde gülümsedi. "Görünüşe bakılırsa çalışmak kelimesi, öylece durup göbeğinizi kaşımak anlamına geliyor. Buna çok benzer bir şey. Kazı yapmak, yol yapmak yok. Yani ben pek göremedim. Sokağı tıkayan bir grup hödük." Yamuk duran okuma gözlüğünün arkasından Rodriguez'e baktı. "Eyalet polisinin bu konuda bir şey yapabileceğini sanmayın, ehe, Komiserim?"</span></span></p>

    <p class="calibre13"><span class="font2"><span class="calibre10">Rodriguez, aptal bir adama cevap vermesi gereken ciddi bir adanı edasıyla, sinirli bir şekilde gülümsedi. "İyi günler, Bay Thrasher."</span></span></p>

    <p class="calibre13"><span class="font2"><span class="calibre10">Thrasher ilindeki çantayı ve kahve termosunu boş sandalyenin önüne, masaya koydu. Odada gözlerini gezdirdi ve bakışları bölge sorumlusunun üzerinde durdu.</span></span></p>

    <p class="calibre13"><span class="font2"><span class="calibre10">Şaşkınlıkla, "Merhaba, Sheridan," dedi. "Erken dahil olmuşsun, değil mi?"</span></span></p>

    <p class="calibre13"><span class="font2"><span class="calibre10">"Bizim için elinde ilginç bir şeyler mi var, Walter?"</span></span></p>

    <p class="calibre13"><span class="font2"><span class="calibre10">"Aslında, evet. En azından küçük bir sürprizim var."</span></span></p>

    <p class="calibre13"><span class="font2"><span class="calibre10">Rodriguez toplantının kontrolünü elinde tutmak istediği için, hangi konuda olduklarını gösteren bir gösteri yapar gibi konuştu.</span></span></p>

    <p class="calibre13"><span class="font2"><span class="calibre10">"Bakın, beyler, doktorun geç kalmasını avantaja dönüştürebileceğimiz bir fırsat olduğunu görüyorum. Cesedin bulunuşunun bir özetini dinliyorduk. Duyduğumuz son şey, tıbbi araştırmacının olay yerine gelmesi. Tıbbi araştırmacı buraya da henüz geldi - neden onun raporunu da anlatıma dahil etmiyoruz?"</span></span></p>

    <p class="calibre13"><span class="font2"><span class="calibre10">Kline gözlerini Thrasher'dan ayırmadan, "Harika fikir," dedi.</span></span></p>

    <p class="calibre13"><span class="font2"><span class="calibre10">ME gelir gelmez sunumunu yapmaya önceden hazırlıklıymış gibi hemen konuşmaya başladı.</span></span></p>

    <p class="calibre13"><span class="font2"><span class="calibre10">"Yazılı rapor eksiksiz şekilde bir hafta içinde elinizde olacak, beyler. Şimdi temel bilgileri vereceğim."</span></span></p>

    <p class="calibre13"><span class="font2"><span class="calibre10">Eğer bu bir espriyse, diye düşündü Gurney, kimse bunu anlamamıştı.</span></span></p>

    <p class="calibre13"><span class="font2"><span class="calibre10">Belki de öyle çok söyleniyordu ki, dinleyiciler duymuyordu bile.</span></span></p>

    <p class="calibre13"><span class="font2"><span class="calibre10">Thrasher kahve termosuna uzanarak, "İlginç bir cinayet," diye devam etti. Düşünceli bir şekilde, uzun bir yudum aldı ve termosu masaya bıraktı. Gurney gülümsedi. Bu dağınık, saman sarısı saçlı tipin zamanlama ve tiyatro anlayışı iyiydi. "İşler ilk başta göründüğü gibi değil."</span></span></p>

    <p class="calibre13"><span class="font2"><span class="calibre10">Odadakiler sabırsızlıktan patlayacak noktaya gelinceye kadar duraksadı.</span></span></p>

    <p class="calibre13"><span class="font2"><span class="calibre10">"Olay yerinde bulunan cesetle ilgili ilk hipotez, ölümün, olay yerinde sonradan bulunan bir şişeyle boyun atardamarının birçok kez kesilmesi ve delinmesi yoluyla gerçekleştiğiydi. Fakat ilk otopsi raporları, ölümün, atardamarın yakından sıkılmış ve boyun atardamarına gelmiş bir kurşunla gerçekleştiğini gösteriyor. Kırık şişeyle kesme işi, silahla vurma işinden sonra; kurban yere düştükten sonra gerçekleşmiş. En az on dört delik, belki de yirmi delik var. Boyunda cam parçalan kalmış ve dört tanesi doğrudan boyun kaslarının ve soluk borusunun içinden geçmiş ve boynun arka kısmına ulaşmış."</span></span></p>

    <p class="calibre13"><span class="font2"><span class="calibre10">Masadakiler sessizdi. Bakışlar şaşkın ve kafalar karışmıştı. Rodriguez parmak uçlarını birleştirip elini kaldırdı. İlk konuşan o oldu.</span></span></p>

    <p class="calibre13"><span class="font2"><span class="calibre10">"Vurulma mı?"</span></span></p>

    <p class="calibre13"><span class="font2"><span class="calibre10">Thrasher, öngörülmemiş bir şeyi keşfetmiş olmanın verdiği memnuniyetle, "Vurulma," dedi.</span></span></p>

    <p class="calibre13"><span class="font2"><span class="calibre10">Rodriguez kafası karışmış bir şekilde Hardwick'e baktı. "Nasıl oluyor da tanıklarınızın hiçbirisi silah sesini duymamış oluyor? Orada bulunan en az yirmi misafir olduğunu söylediniz. Haydi bunu da geçtim, karısı nasıl duymamış olur?"</span></span></p>

    <p class="calibre13"><span class="font2"><span class="calibre10">"Duymuş."</span></span></p>

    <p class="calibre13"><span class="font2"><span class="calibre10">"Ne? Bunu ne zamandır biliyorsunuz? Bana neden söylenmedi?"</span></span></p>

    <p class="calibre13"><span class="font2"><span class="calibre10">"Duymuş ama duyduğunun farkında değil," dedi Hardwick. "Kısık bir alkış benzeri bir şey duyduğunu söylemişti. Bunun ne kadar önemli bir nokta olduğunu fark etmemiş, ben de şu ana kadar fark etmemiştim."</span></span></p>

    <p class="calibre13"><span class="font2"><span class="calibre10">Rodriguez inanamamış gibi, "Kısık mı?" dedi. "Bana kurbanın bir susturucuyla mı öldürüldüğünü söylüyorsun?"</span></span></p>

    <p class="calibre13"><span class="font2"><span class="calibre10">Sheridan Kline son derece dikkatle dinliyordu.</span></span></p>

    <p class="calibre13"><span class="font2"><span class="calibre10">"İşte bu her şeyi açıklıyor!" diye bağırdı Thrasher.</span></span></p>

    <p class="calibre13"><span class="font2"><span class="calibre10">Rodriguez ve Hardwick aynı anda "Neyi açıklıyor?" dedi.</span></span></p>

    <p class="calibre13"><span class="font2"><span class="calibre10">Thrasher'ın gözleri zafere ulaşmışçasına parıldadı. "Yaranın içindeki kaz tüylerini."</span></span></p>

    <p class="calibre13"><span class="font2"><span class="calibre10">Kırmızı kafa üzerindeki basit takımla uyuşmayacak kadar yumuşak bir tonla "Ve cesedin etrafındaki kan örneklerinin içerisindeki..." dedi.</span></span></p>

    <p class="calibre13"><span class="font2"><span class="calibre10">Thrasher başını salladı, "Evet, tabii ki oradakileri de..."</span></span></p>

    <p class="calibre13"><span class="font2"><span class="calibre10">"Bu çok umut verici," dedi Kline. "Neler olduğunu anlayan birisi bana da anlatabilir mi?"</span></span></p>

    <p class="calibre13"><span class="font2"><span class="calibre10">Thrasher, Kline işitme güçlüğü çekiyormuşçasına, "Kaz tüyleri! "&nbsp;diye bağırdı.</span></span></p>

    <p class="calibre13"><span class="font2"><span class="calibre10">Kline'ın yüzündeki çocuksu, kafasının karıştığını gösteren ifade öylece kaldı.</span></span></p>

    <p class="calibre13"><span class="font2"><span class="calibre10">Hardwick olanları bir anda anlamışçasına konuşmaya başladı. "Silah sesinin kısık olması ve kaz tüylerinin bulunması gerçeklerini birleştirince ortaya silahın bir şeyle sarılarak sesinin azaltıldığı sonucu çıkıyor - belki bir kayak ceketi belki de bir parka."</span></span></p>

    <p class="calibre13"><span class="font2"><span class="calibre10">"Bir kayak ceketine sarılarak silahın sesinin azaltılabileceğini mi söylüyorsun?"</span></span></p>

    <p class="calibre13"><span class="font2"><span class="calibre10">"Tam olarak değil. Eğer silahı elimde tutup da, bir şeyle sararsam - özellikle de ağız kısmım - sardığım şey kaim bir şeyle doldurulmuşsa, pencereleri kapalı ve yalıtımı yapılmış bir evin içerisinden dinlersen, alkış sesine benzer bir ses duyduğunu söylemen normal olur."</span></span></p>

    <p class="calibre13"><span class="font2"><span class="calibre10">Bu açıklama Rodriguez dışında herkesi tatmin etmiş görünüyordu. "Bunu kabul etmeden önce bazı testlerin sonucunu görmeyi tercih ederim."</span></span></p>

    <p class="calibre13"><span class="font2"><span class="calibre10">Kline hayal kırıklığına uğramış gibi, "Bunun gerçek bir susturucu olduğunu düşünmüyor musunuz?" dedi.</span></span></p>

    <p class="calibre13"><span class="font2"><span class="calibre10">"Belki de," dedi Thrasher. "Ama bu durumda bütün bu kaz tüylerini başka bir şekilde açıklamanız gerekir."</span></span></p>

    <p class="calibre13"><span class="font2"><span class="calibre10">"Öyleyse," dedi Kline, "katil, kurbanı vururken silahı ona yapıştırmıştı..."</span></span></p>

    <p class="calibre13"><span class="font2"><span class="calibre10">Thrasher "Yapıştırarak değil," diye karşı çıktı. "Yapıştırarak dersek, silahın ucu ve kurban arasında doğrudan temas olduğunu ima etmiş oluruz fakat elimizde buna dair bir kanıt yok."</span></span></p>

    <p class="calibre13"><span class="font2"><span class="calibre10">"Öyleyse ne kadar mesafeden?"</span></span></p>

    <p class="calibre13"><span class="font2"><span class="calibre10">"Söylemesi çok zor. Boynun bir bölgesinde barut yanığı var ve bu da silahın yüz elli santime kadar herhangi bir yerden ateşlendiğini gösterir. Ama kesin olarak söyleyebileceğimiz sayıda yanık yoktu. Eğer silahın ağzının etrafına bir şey sarıldığını ve bunun yanıkları azaltacağım düşünürsek, daha yakından da olabilir."</span></span></p>

    <p class="calibre13"><span class="font2"><span class="calibre10">Rodriguez Hardwick ve Thrasher'ın ortasına bir taş atarcasına, "Bir kurşun bulduğunuzu sanmıyorum," dedi.</span></span></p>

    <p class="calibre13"><span class="font2"><span class="calibre10">Gurney'in ağzı açık kalmıştı. Rodriguez gibi kontrol takıntısını liderlik ruhuyla, olumsuz yaklaşmayı sertlikle karıştıran adamlar için çalıştığı olmuştu.</span></span></p>

    <p class="calibre13"><span class="font2"><span class="calibre10">İlk olarak Thrasher cevap verdi: "Kurşun omurgaya gelmemiş. Boyunda kurşunu durdurabilecek bir doku yoktur. Yarada, giriş ve çıkış noktalan görülüyor ki bunların ikisini de bulmak kolay değildir, en azından o kadar delik arasında." Eğer övgü avına çıktıysa; diye düşündü Gurney, yanlış ormanda geziniyor. Rodriguez sorgulayan bakışlarını, hâlâ kafa tutar bir havayla oturan Hardwick'e çevirdi.</span></span></p>

    <p class="calibre13"><span class="font2"><span class="calibre10">"Biz kurşun aramadık. Çünkü kurşun olduğunu düşünmemiz için bir neden yoktu," dedi Hardwick.</span></span></p>

    <p class="calibre13"><span class="font2"><span class="calibre10"><span>&nbsp;</span>"Öyleyse, şimdi yapın."</span></span></p>

    <p class="calibre13"><span class="font2"><span class="calibre10">Hardwick hafiften alaycı bir tavırla, "Harika bir konuya değindiniz, efendim," dedi. Masadan kalkarak cep telefonunu çıkardı ve bir numara çevirdi. Sesini alçaltmasına rağmen, olay yerindeki bir memurla konuştuğu ve kurşun aramasına öncelik vermelerini istediği anlaşılıyordu. Hardwick masaya döndüğünde Kline, dış mekânda sıkılmış kurşunu bulma konusunda umut olup olmadığını sordu.</span></span></p>

    <p class="calibre13"><span class="font2"><span class="calibre10">"Genelde yoktur," dedi Hardwick. "Ama bu vakada şansımız var. Cesedin pozisyonunu göz önüne alırsak, vurulduğunda sırtı eve dönüktü. Eğer ciddi anlamda yön değiştirmediyse, onu kenardaki ormanlık alanda bulabiliriz."</span></span></p>

    <p class="calibre13"><span class="font2"><span class="calibre10">Kline yavaşça başını salladı. "Tamam, o zaman, az önce de söylediğim gibi, sadece açıklığa kavuşturmak için - katil, kurbanı yakın bir mesafeden vuruyor, kurban şahdamarından vurulmuş bir şekilde ve boynundan kan fışkırarak yere düşüyor. Ardından kırık bir şişe çıkarıp, kurbanın yanına çöküyor ve onu on dört kez kesiyor. Elimizdeki bu mu?" diye sordu kuşkuyla.</span></span></p>

    <p class="calibre13"><span class="font2"><span class="calibre10">"En az on dört, muhtemelen daha fazla," dedi Thrasher. "Bir-birleriyle iç içe geçince, tam sayı belirlemek zorlaşıyor."</span></span></p>

    <p class="calibre13"><span class="font2"><span class="calibre10">"Anlıyorum, ama asıl gelmek istediğim konu, neden?"</span></span></p>

    <p class="calibre13"><span class="font2"><span class="calibre10">Thrasher "Dürtü," dedi, rüya yorumlarına bilimsel bir açıklama getirecekmiş gibi, "benim uzmanlık alanım değil. Bunu buradaki BCT'dan arkadaşlara soralım."</span></span></p>

    <p class="calibre13"><span class="font2"><span class="calibre10">Kline Hardwick'e döndü. "Kırık bir şişe rastgele gerçekleşen olaylarda kullanılan, anlık bir silahtır. Halihazırda dolu bir silahı olan bir adam neden kırık bir şişe taşısın ve neden kurbanım silahla öldürdükten sonra onu kullansın?"</span></span></p>

    <p class="calibre13"><span class="font2"><span class="calibre10">"Öldüğünden emin olmak için olabilir mi?" dedi Rodriguez.</span></span></p>

    <p class="calibre13"><span class="font2"><span class="calibre10">"Peki neden onu bir kez daha vurmadı? Neden kafasından vurmadı? Neden en başta kafasından vurmadı? Neden boynundan?"</span></span></p>

    <p class="calibre13"><span class="font2"><span class="calibre10">"Belki de kötü atış yaptı?"</span></span></p>

    <p class="calibre13"><span class="font2"><span class="calibre10">"Yüz elli santimden mi?" Kline Thrasher'a döndü. "Sıralamadan emin miyiz? Önce vurdu, sonra kesti?"</span></span></p>

    <p class="calibre13"><span class="font2"><span class="calibre10">"Evet, profesyonel düşünürsek, bir dereceye kadar eminiz. Tıpkı mahkemede söylediğimiz gibi... Sınırlı sayıda da olsa, barut yanıklarından belli oluyor. Eğer vurulma anında boyunda önceden kesik izleri olsaydı, barut yanıkları oluşmazdı."</span></span></p>

    <p class="calibre13"><span class="font2"><span class="calibre10">"Ve mermiyi bulabilirdiniz." Kırmızı kafa bunu öyle yumuşak ve doğal bir tonla söyledi ki, çok az kişi onu duydu. Kline da bunlardan birisiydi. Diğeri ise Gurney'di. Birisinin bu konudan ne zaman bahsedeceğini merak ediyordu. Hardwick'in ne düşündüğü anlaşılmıyor, ancak şaşkın görünmüyordu.</span></span></p>

    <p class="calibre13"><span class="font2"><span class="calibre10">"Ne demek istiyorsun?" diye sordu Kline.</span></span></p>

    <p class="calibre13"><span class="font2"><span class="calibre10">Kadın, gözlerini bilgisayar ekranından ayırmadan yanıtladı. "Öncelikle boynu on dört kez kesilmiş olsaydı ve dört adet cam parçası boğazının diğer tarafına ulaşmış olsaydı, ayakta duruyor olmazdı. O şekilde sırtüstü yatarken vurulmuş olsaydı, tam altında mermi duruyor olurdu."</span></span></p>

    <p class="calibre13"><span class="font2"><span class="calibre10">Kline ona takdir eder bir bakış fırlattı. Gurney onun, Rodriguez'den farklı olarak, zekâya saygı duyacak kadar zeki okluğunu düşündü.</span></span></p>

    <p class="calibre13"><span class="font2"><span class="calibre10">Rodriguez dizginleri eline almak için, "Kaç kalibrelik kurşun arıyoruz, doktor?" diye sordu.</span></span></p>

    <p class="calibre13"><span class="font2"><span class="calibre10">Thrasher uzun burnuna doğru düşen gözlüklerinin üstünden baktı. "Sizlere patolojiyle ilgili en basit gerçekler hakkında bilgi sahibi olmanız için ne yapabilirim?"</span></span></p>

    <p class="calibre13"><span class="font2"><span class="calibre10">Rodriguez hırçınlaşarak, "Biliyorum, biliyorum," dedi. "Et esnektir, çeker, uzar, tam olarak bilemezsiniz, vesaire, vesaire. Ama en azından aldığınız eğitimden yararlanarak, ,22'lik mi, ,44'lük mü diye bir tahmin yapabilirsiniz."</span></span></p>

    <p class="calibre13"><span class="font2"><span class="calibre10">"Ben tahmin yürütmek için para almıyorum. Üstelik, hiç kimse bunun yalnızca bir tahmin olduğunu beş dakikadan fazla hatırlamaz. ME .22'lik demişti ama yanılmış, derler." Gözlerinde bir anısı canlanmış gibi bir ifade belirdi fakat yalnızca, "Evin arka tarafında mermiyi bulup, balistiğe verdikten sonra öğreneceksiniz..."</span></span></p>

    <p class="calibre13"><span class="font2"><span class="calibre10">Kline, bay sihirbaza soru soran küçük bir çocuk edasıyla, "Doktor," diye araya girdi. "Vurulmayla, kesilme arasında geçen zamanı tam olarak tahmin etmek mümkün müdür'?"</span></span></p>

    <p class="calibre13"><span class="font2"><span class="calibre10">Sorunun tonu Thrasher'ı yatıştırmış gibi görünüyordu. Eğer aralarında önemli bir zaman farkı olursa ve her iki yara da kanarsa, iki farklı seviyede pıhtılaşmış kan bulunur. Ama böyle bir vakada bu karşılaştırmayı yapmamız mümkün değil, çünkü iki yaranın arasında çok kısa bir zaman dilimi var. Tek söyleyebileceğimiz, ara oldukça kısa fakat on saniye ya da on dakika demek zor. Yine de bu, iyi bir patoloji sorusu," dedi ve böylece onun sorusunu başkomiserin sorusundan ayırt etmiş oldu.</span></span></p>

    <p class="calibre13"><span class="font2"><span class="calibre10">Başkomiser birden lafa girdi. "Bize söyleyecekleriniz bu kadarsa, doktor, sizi tutmayacağız. Yazılı raporu bir hafta geçmeden alacağım, değil mi?"</span></span></p>

    <p class="calibre13"><span class="font2"><span class="calibre10">Thrasher, kabarık çantasını masadan alıp, bölge sorumlusuna hafif bir gülümsemeyle başını salladı ve "Sanırım böyle söylemiştim," dedi; sonra da odadan çıktı.</span></span></p>
  </div>
</body>
</html>
