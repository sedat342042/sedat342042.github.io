<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_54" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark75"></a><span class="font2"><b class="calibre5"><i class="calibre12"><span class="calibre8">Kırk Sekizinci Bölüm<a class="calibre4 pcalibre pcalibre1" id="bookmark76"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Geçmişi Olan Ev</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Gurney kar üzerinde beliren ve ters yöne bakan ayak izlerini, şiirleri, telefondan gelen garip sesleri, iki üzücü numara olayını, kurbanların alkolik geçmişlerini, akıl işkencelerini, polisle yaşanan düşmanca mücadeleleri, duvardaki "REDRUM" graffitisini, Defneler'de 'Bay ve Bayan Seylla<span>&nbsp;</span> ' imzasını, katilin yüksek zekâsı ve kendini beğenmişliğini anlattı. Daha sonra yaşanan üç cinayetle ilgili detayları anlatmaya başladı. Fakat Nardo'nun sabrı tükenmek üzereydi. Bu yüzden bilinmesi gereken en önemli husus olarak nitelendirdiği bölüme geçti:</span></span></p>

    <p class="calibre13"><span class="font2"><span class="calibre10">"Katil, iki şeyi kanıtlamak istiyor. Birincisi, sarhoşları kontrol edebilecek ve onları cezalandırabilecek bir güce sahip olduğunu; İkincisi de polislerin yetersiz birer ahmak olduğunu. İşlediği suçlar, bilinçli olarak birer oyun haline getirilmiş. Adeta birer bilmeceye dönüştürülmüş. Bu yüzden oldukça zeki, takıntılı ve dikkatli. Şu ana kadar ardında bir tek parmak izi, saç, tükürük zerresi, elbise parçası ya da ayak izi bırakmadı. Bizim fark edebildiğimiz tek bir hatası olmadı. Sorun şu ki; bu adam hakkında çok az şey biliyoruz. Kullandığı yöntemler ya da cinayetleri işleme nedeni tam bir muamma. Yalnız tek bir istisna var."</span></span></p>

    <p class="calibre13"><span class="font2"><span class="calibre10">Bu noktada Nardo tek kaşını havaya kaldırdı. Belli ki konu ilgisini çekmişti.</span></span></p>

    <p class="calibre13"><span class="font2"><span class="calibre10">"Seri katilin sanatsal çalışmaları adlı eseri yazan Dr. Holdenfield, katilin çok kritik bir aşamaya geldiğine ve cinayetlerde doruk noktasına ulaşacak bir hamle yapmak üzere olduğuna inanıyor."</span></span></p>

    <p class="calibre13"><span class="font2"><span class="calibre10">Nardo'nun boğazındaki kaslar gerildi. Öfkesini güçlükle kontrol ettiği apaçık belli olan bir ses tonuyla söze girdi. "Bu durumda arka bahçede katlettiği arkadaşım, onun için bir alıştırma mı oluyor?"</span></span></p>

    <p class="calibre13"><span class="font2"><span class="calibre10">Bu, insanın cevaplayabileceği ya da cevaplamak zorunda olduğu türden bir soru değildi. İki adam bir süre sessizce oturdu. Ta ki üçüncü bir nefes sesini duyana dek. İkisi de başlarını kapıya doğru çevirdi. Gizlice yanlarına kadar gelen bu kişi, daha önce garaj yolunu koruma altında tutan dev adamdı. Yüzünde acı çeken ama yine de gülümsemek zorunda olan bir adam ifadesi vardı.</span></span></p>

    <p class="calibre13"><span class="font2"><span class="calibre10">Nardo, kendini duyacaklarına hazırladı ve "Ne var, Tommy?" diye sordu.</span></span></p>

    <p class="calibre13"><span class="font2"><span class="calibre10">"Gary'nin karısının nerede olduğunu tespit etmişler."</span></span></p>

    <p class="calibre13"><span class="font2"><span class="calibre10">"Yüce Tanrım! Pekala. Neredeymiş?"</span></span></p>

    <p class="calibre13"><span class="font2"><span class="calibre10">"Otogardan eve giderken, yolda tespit edilmiş. Okul otobüsünü kullanıyormuş."</span></span></p>

    <p class="calibre13"><span class="font2"><span class="calibre10">"Tabii ya. Tabii ya. Ah, kahretsin! Oraya kendim gitmem gerek ama buradan ayrılamam. Şef nerede? Nerede olduğunu hâlâ öğrenemediniz mi?"</span></span></p>

    <p class="calibre13"><span class="font2"><span class="calibre10">"Cancun'da."</span></span></p>

    <p class="calibre13"><span class="font2"><span class="calibre10">"Cancun'da olduğunu biliyorum, lanet olası. Neden hiçbir mesaja yanıt vermiyor?" Nardo derin bir nefes aldı ve gözlerini kapattı. "Hacker ve Picardo. Büyük ihtimalle aileye en yakın olan onlardır. Picardo, kadının kuzeni gibi bir şey değil miydi? Hacker ve Picardo'yu görevlendirin. Tanrım. Ama Hacker'e söyleyin gitmeden önce beni görsün."</span></span></p>

    <p class="calibre13"><span class="font2"><span class="calibre10">Devasa polis, geldiği gibi sessizce ayrıldı.</span></span></p>

    <p class="calibre13"><span class="font2"><span class="calibre10">Nardo derin bir nefes daha aldı. Başına ağır bir darbe almış da konuşarak kendini toparlayabileceğim düşünen biri gibi söze girdi- "Yani ölenlerin hepsinin alkolik olduğunu söylüyorsun. Ama Gary Sissek alkolik değildi. Bu ne anlama geliyor o zaman?"</span></span></p>

    <p class="calibre13"><span class="font2"><span class="calibre10">"Ama o bir polisti. Belki de öldürülmesinin tek sebebi buydu. Ya da belki Dermott'u hedef alan planlı bir saldırıya engel oldu. Ya da belki olayla başka bir bağlantısı vardı."</span></span></p>

    <p class="calibre13"><span class="font2"><span class="calibre10">"Nasıl bir bağlantı?"</span></span></p>

    <p class="calibre13"><span class="font2"><span class="calibre10">"Biliniyorum."</span></span></p>

    <p class="calibre13"><span class="font2"><span class="calibre10">Arka kapı hızla kapandı ve kendilerine doğru yaklaşmakta olan ayak sesleri duyuldu. Sonra da kapıda sade giyimli ve iri yapılı bir adam belirdi. "Beni mi görmek istediniz?"</span></span></p>

    <p class="calibre13"><span class="font2"><span class="calibre10">"Bunu yaptığım için üzgünüm ama Picardo ve sen.</span></span></p>

    <p class="calibre13"><span class="font2"><span class="calibre10">"Biliyorum,"</span></span></p>

    <p class="calibre13"><span class="font2"><span class="calibre10">"Tamam. Pekâlâ. Mümkün olduğunca kısa kes. Basit cümleler kur. Kurbanı saldırıdan korurken, ölümcül bir darbe aldı. Bir kahraman gibi öldü. Ne bileyim, bu tür cümleler kur işte. Sakın detaylara girme. Kan gölü gibi ifadelerden kaçın. Ne demek istediğimi anlıyorsun değil mi? Detayları daha sonra açıklarız. Tabii mecbur kalırsak. Ama şimdilik…”</span></span></p>

    <p class="calibre13"><span class="font2"><span class="calibre10">"Anlıyorum efendim."</span></span></p>

    <p class="calibre13"><span class="font2"><span class="calibre10">"Güzel. Bak, bu işi kendim halledemediğim için üzgünüm. Ama gerçekten buradan ayrılmama imkân yok. Lütfen ona bu gece evlerine uğrayacağımı söyle."</span></span></p>

    <p class="calibre13"><span class="font2"><span class="calibre10">"Tabii efendim." Hacker kapıda bir süre bekledi ve Nardo'nun başka bir emri olmadığına kanaat getirince geldiği yoldan çıktı. Fakat bu kez kapıyı daha yavaş kapattı.</span></span></p>

    <p class="calibre13"><span class="font2"><span class="calibre10">Nardo bir kez daha kendini toparladı ve Gurney'le olan görüşmesine geri döndü. "Ben mi bir şeyleri kaçırıyorum; yoksa senin bu davayla ilgili yaklaşımların fazlasıyla teorik mi? Yani yanılıyorsam lütfen beni düzelt ama şu ana kadar bir şüpheliler listesi ya da herhangi bir somut veriden bahsetmedik. Değil mi?"</span></span></p>

    <p class="calibre13"><span class="font2"><span class="calibre10">"Aşağı yukarı böyle denilebilir."</span></span></p>

    <p class="calibre13"><span class="font2"><span class="calibre10">"Ve bunca fiziksel kanıt... Zarflar, not kâğıtları, kırmızı mürekkep, botlar, kırık şişeler, ayak izleri, kaydedilen telefon görüşmeleri, telefon hatlarının tespiti, iade edilmiş çekler, hatta bu kaçık herifin parmak uçlarıyla deri yağı kullanılarak yazılmış mesajlar... Hiçbirinden bir çıkış yolu yakalayamadık mı?"</span></span></p>

    <p class="calibre13"><span class="font2"><span class="calibre10">"Öyle de denilebilir."</span></span></p>

    <p class="calibre13"><span class="font2"><span class="calibre10">Nardo başını sağa sola yatırdı. Bu hareket gittikçe bir alışkanlık haline geliyordu. "Özetle bu adamı nerede arayacağınız ya da nasıl bulacağınız hakkında hiçbir fikriniz yok."</span></span></p>

    <p class="calibre13"><span class="font2"><span class="calibre10">Gurney gülümsedi. "Belki de bu yüzden buradayımdır."</span></span></p>

    <p class="calibre13"><span class="font2"><span class="calibre10">"Neden buradasın?"</span></span></p>

    <p class="calibre13"><span class="font2"><span class="calibre10">"Çünkü buradan başka nereye gitmem gerek, bilemiyorum."</span></span></p>

    <p class="calibre13"><span class="font2"><span class="calibre10">Çok basit bir gerçeği, çok basit sözlerle itiraf etmişti. Katilin taktik detaylarını çözmek entelektüel bir tatmin kaynağıydı; ancak Nardo'nun sözleri karşısında hiçbir ilerleme kaydedemediğini gördü. Gurney, yaşadığı onca 'eureka' anına rağmen; Mark Mellery'nin kapısına dayanıp kendisinden yardım istediği güne kıyasla bir arpa boyu yol gidememişti.</span></span></p>

    <p class="calibre13"><span class="font2"><span class="calibre10">Nardo'nun yüzündeki ifade birden değişti. Biraz daha rahatlamış görünüyordu.</span></span></p>

    <p class="calibre13"><span class="font2"><span class="calibre10">"Daha önce Wycherly'de hiçbir cinayet vakası olmamıştı," dedi. "En azından böylesine ciddi bir vaka olmadı. Kırsalda yaşanan birkaç kasıtsız adam öldürme olayı, birkaç kazalı ölüm ve bir şüpheli av kazası. İçinde sarhoş biri bulunmayan tek bir olay bile olmadı. En azından son yirmi dört yıldır durum böyleydi."</span></span></p>

    <p class="calibre13"><span class="font2"><span class="calibre10">"O kadar zamandan beri bu görevi mi yürütüyorsun?"</span></span></p>

    <p class="calibre13"><span class="font2"><span class="calibre10">"Evet. Bu departmanda benden uzun çalışan tek kişi Gary'dir.., Yani Gary'di. Yirmi beşinci yılma girmişti. Karısı, yirminci yılda emekli olmasını istedi ama o bir beş yıl daha kalırsa... Kahretsin!" Nardo gözlerindeki yaşları sildi. "Görev başında meslektaşlarımızı kaybetmeye alışık değiliz," dedi. Gözyaşları için bir açıklama yapmak zorundaymış gibi.</span></span></p>

    <p class="calibre13"><span class="font2"><span class="calibre10">Gurney, mesai arkadaşını kaybetmenin nasıl bir duygu olduğunu iyi bildiğine dair birkaç şey söylemek istedi. O da bir baskında iki arkadaşını birden kaybetmişti. Fakat hiçbir şey söylemedi. Sadece başıyla, Nardo'nun sözlerini onayladı.</span></span></p>

    <p class="calibre13"><span class="font2"><span class="calibre10">Bir iki dakika sonra Nardo boğazını temizledi. "Dermott'la konuşmak ister misin?"</span></span></p>

    <p class="calibre13"><span class="font2"><span class="calibre10">"Aslında, evet ama sizin işinize karışmak istemem."</span></span></p>

    <p class="calibre13"><span class="font2"><span class="calibre10">"İşime karışmış olmazsın," dedi Nardo. Sesi gereğinden fazla katıydı. Gurney, az evvel yaşadığı zayıflığı örtbas etmek için bu kadar sert davrandığım düşündü. Zaten Nardo da biraz sonra normal ses tonuna dönerek ekledi; "Bu adamla telefonda görüştün, değil mi?"</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><span class="calibre10">"Yani senin kim olduğunu biliyor."</span></span></p>

    <p class="calibre13"><span class="font2"><span class="calibre10">"Evet."</span></span></p>

    <p class="calibre13"><span class="font2"><span class="calibre10">"Öyleyse benim odada bulunmama gerek, yok. İşin bittiğinde gelir, detayları anlatırsın."</span></span></p>

    <p class="calibre13"><span class="font2"><span class="calibre10">"Nasıl isterseniz, Yüzbaşı."</span></span></p>

    <p class="calibre13"><span class="font2"><span class="calibre10">"Üst katta, sağdaki ilk kapı. İyi şanslar."</span></span></p>

    <p class="calibre13"><span class="font2"><span class="calibre10">Gurney, ahşap merdivenlerden yukarı çıkarken ikinci katın burada yaşayanlar halikında, birinci kata kıyasla birkaç ipucu verip vermeyeceğini merak etti. Çünkü birinci katta her şey bilgisayar ekipmanları kadar soğuk ve sıradandı. Üst kata çıkan Gurney, aşağıda gördüğü güvenlik tedbirlerinin burada da fazlaca bulunduğunu gördü. Duvarda bir yangın söndürücü, bir duman dedektörü ve tavanda da yangına karşı su serpme tesisatı vardı. Gurney, Gregory Dermott'un kesinlikle pantolon askıları olan ve silahını da kemerine sıkıştıran adamlardan biri olduğunu düşündü. Nardo'nun tarif ettiği kapıyı çaldı.</span></span></p>

    <p class="calibre13"><span class="font2"><span class="calibre10">"Evet?" İçeriden gelen ses acı dolu, öfkeli ve telaşlıydı.</span></span></p>

    <p class="calibre13"><span class="font2"><span class="calibre10">"Özel dedektif Gurney, Bay Dermott. Bir dakika görüşebilir miyiz?"</span></span></p>

    <p class="calibre13"><span class="font2"><span class="calibre10">Bir süre sessizlik oldu. "Gurney mi?"</span></span></p>

    <p class="calibre13"><span class="font2"><span class="calibre10">"Dave Gurney. Telefonda konuşmuştuk."</span></span></p>

    <p class="calibre13"><span class="font2"><span class="calibre10">"İçeri gel."</span></span></p>

    <p class="calibre13"><span class="font2"><span class="calibre10">Gurney, perdeler kapalı olduğu için bir hayli karanlık görünen bir odaya girdi. İçeride bir yatak, bir komodin, bir çalışma masası, bir koltuk ve yanında katlanabilen bir sandalye ile duvara dayanmış bir masa vardı. Bütün mobilyalar koyu renkliydi. Tarzı çağdaş ve görünümleri de bir hayli kaliteliydi. Yatak örtüsü ve halı; gri, taba ve diğer solgun renklerden oluşuyordu. Odadaki kişi, kapıya bakan koltuktaydı. Bir tarafına biraz daha fazla ağırlık verdiği tuhaf bir pozisyonda oturuyordu. Acılarını bir an olsun dindiren bir duruş yakalamış, onu bozmak istemiyormuş gibi görünüyordu. Gurney, dış görünüşünden yola çıkarak adamın bilgisayar dünyasında deneyimli bir teknisyene benzediğini söyleyebilirdi. Işık az olduğu için yaşı hakkında sağlıklı bir tahmin yapmak zordu. Otuzlarında olduğunu söylemek, makul bir talimin olabilirdi.</span></span></p>

    <p class="calibre13"><span class="font2"><span class="calibre10">Dermott, bir soruya cevap ararcasına Gurney'in yüzünü inceledikten sonra kısık bir sesle sordu: "Size anlattılar mı?"</span></span></p>

    <p class="calibre13"><span class="font2"><span class="calibre10">"Neyi?"</span></span></p>

    <p class="calibre13"><span class="font2"><span class="calibre10">"Telefon görüşmesini... Çılgın katilden gelen aramayı."</span></span></p>

    <p class="calibre13"><span class="font2"><span class="calibre10">"Duydum. Telefona kim cevap verdi?"</span></span></p>

    <p class="calibre13"><span class="font2"><span class="calibre10">"Kim mi cevap verdi? Sanırım polis memurlarından biri. Biri beni almaya geldi."</span></span></p>

    <p class="calibre13"><span class="font2"><span class="calibre10">"Arayan kişi sizden isminizle mi bahsetmiş?"</span></span></p>

    <p class="calibre13"><span class="font2"><span class="calibre10">"Sanırım... Bilmiyorum... Öyle olmuş olmalı. Çünkü polis memuru, telefonun bana olduğunu söyledi."</span></span></p>

    <p class="calibre13"><span class="font2"><span class="calibre10">"Arayanın sesinde size tanıdık gelen bir şeyler oldu mu?"</span></span></p>

    <p class="calibre13"><span class="font2"><span class="calibre10">"Normal değildi."</span></span></p>

    <p class="calibre13"><span class="font2"><span class="calibre10">"Ne demek istiyorsunuz?"</span></span></p>

    <p class="calibre13"><span class="font2"><span class="calibre10">"Deli. Bir yüksek, bir alçak. Tıpkı kadın sesi gibi tiz ve yüksek, sonra da kısık. Delirmiş gibi yaptığı aksanlı konuşma. Sanki korkunç bir şaka yapıyor gibi ama bunun yanında fazlasıyla gerçekçi." Parmak uçlarıyla şakaklarına bastırdı. "Sıradakinin ben olduğumu söyledi, sonra da sıra size gelecekmiş. Korkmuş birinden çok, yorulmuş bir adama benziyordu."</span></span></p>

    <p class="calibre13"><span class="font2"><span class="calibre10">"Arkadan gelen sesler var mıydı?"</span></span></p>

    <p class="calibre13"><span class="font2"><span class="calibre10">"Ne var mıydı?"</span></span></p>

    <p class="calibre13"><span class="font2"><span class="calibre10">"Arayanın sesinden başka bir şey duydunuz mu? Müzik, trafik gürültüsü, başka sesler?"</span></span></p>

    <p class="calibre13"><span class="font2"><span class="calibre10">"Hayır. Hiçbir şey duymadım."</span></span></p>

    <p class="calibre13"><span class="font2"><span class="calibre10">Gurney başıyla onayladı ve odaya şöyle bir göz gezdirdi. "Oturmamın bir sakıncası var mı?"</span></span></p>

    <p class="calibre13"><span class="font2"><span class="calibre10">"Ne? Hayır, oturabilirsiniz." Dermott sanki içeride çok sayıda sandalye varmış gibi eliyle odayı çepeçevre işaret etti.</span></span></p>

    <p class="calibre13"><span class="font2"><span class="calibre10">Gurney yatağın kenarına oturdu. Davayla ilgili asıl anahtarın, Gregory Dermott'da saklı olduğuna dair güçlü hisleri vardı. Tek yapması gereken doğru soruları sormaktı. Doğru konuları gündeme getirmekti. Öte yandan; bazı zamanlarda söylenecek en doğru şey, hiçbir şey söylememekti. Sessizlik yaratmak, boş bir alan oluşturmak ve diğer adamın bu boşluğu nasıl dolduracağını izlemek. Uzun süre oturdu ve halıya baktı. Bu sabır isteyen bir stratejiydi. Fakat sessizliğin ne kadar zamandan sonra bir strateji olmaktan çıkıp, vakit kaybına dönüştüğünü iyi değerlendirmek gerekiyordu. Sessizliğe son verme noktasına çok yaklaşmıştı ki Dermott konuşmaya başladı.</span></span></p>

    <p class="calibre13"><span class="font2"><span class="calibre10">"Neden ben?" Sesi tedirgin ve sinirliydi. Bu bir sorudan çok, şikâyete benziyordu. Gurney, yanıtsız bırakmayı tercih etti.</span></span></p>

    <p class="calibre13"><span class="font2"><span class="calibre10">Birkaç saniye sonra Dermott konuşmaya devam etti. "Sanırım bu evle bir ilgisi var." Sonra durdu. "Size bir şey sorayım, Dedektif. Wycherly Polis Departmanı'nda şahsen tanıdığınız biri var mı?"</span></span></p>

    <p class="calibre13"><span class="font2"><span class="calibre10">"Hayır." Bu soruyu sormasındaki nedeni merak ediyordu ama sormak yerine beklemeyi tercih etti. Nasıl olsa birazdan öğrenecekti.</span></span></p>

    <p class="calibre13"><span class="font2"><span class="calibre10">"Bugün çalışan ya da geçmişte çalışmış olan tek bir kişiyi bile tanımıyor musunuz?"</span></span></p>

    <p class="calibre13"><span class="font2"><span class="calibre10">"Hayır." Dermott'un gözlerindeki bakıştan, biraz daha güvenceye ihtiyacı olduğunu anladı ve ekledi: "Mark Mellery için gelen mektupta yazılanları okumadan önce, Wycherly diye bir yerin varlığından bile haberdar değildim."</span></span></p>

    <p class="calibre13"><span class="font2"><span class="calibre10">"Ve kimse size bu evde olanlar hakkında bir şey anlatmadı öyle mi?"</span></span></p>

    <p class="calibre13"><span class="font2"><span class="calibre10">"Evde olanlar mı?"</span></span></p>

    <p class="calibre13"><span class="font2"><span class="calibre10">"Bu evde. Uzun zaman önce."</span></span></p>

    <p class="calibre13"><span class="font2"><span class="calibre10">"Hayır," dedi Gurney. Konunun gidişatı ilgisini çekmeye başlamıştı.</span></span></p>

    <p class="calibre13"><span class="font2"><span class="calibre10">Dermott'un rahatsızlığı, baş ağrısından öte bir hal almaya başladı.</span></span></p>

    <p class="calibre13"><span class="font2"><span class="calibre10">"Ne oldu?"</span></span></p>

    <p class="calibre13"><span class="font2"><span class="calibre10">"Bana da üçüncü bir ağız tarafından anlatıldı," dedi Dermott. "Bu evi aldıktan hemen sonra, komşularımdan biri dedi ki yirmi küsur yıl önce burada korkunç bir kavga yaşanmış. Bir karı ve koca arasında. Ve kadın bıçaklanmış."</span></span></p>

    <p class="calibre13"><span class="font2"><span class="calibre10">"Ve siz bu olayla bir bağlantı olduğunu mu düşünüyorsunuz?"</span></span></p>

    <p class="calibre13"><span class="font2"><span class="calibre10">"Tesadüf olabilir ama..."</span></span></p>

    <p class="calibre13"><span class="font2"><span class="calibre10">"Evet, nedir?"</span></span></p>

    <p class="calibre13"><span class="font2"><span class="calibre10">"Aklımdan uçup gitmiş. Ancak bugün hatırladım. Bu sabah bulduğum..." Dermott'un dudakları sanki bir spazm geçiriyor gibi büzüldü.</span></span></p>

    <p class="calibre13"><span class="font2"><span class="calibre10">"Acele etmenize gerek yok," dedi Gurney.</span></span></p>

    <p class="calibre13"><span class="font2"><span class="calibre10">. Dermott iki elini şakaklarına dayadı. "Silahınız var mı?"</span></span></p>

    <p class="calibre13"><span class="font2"><span class="calibre10">"Bir tane var."</span></span></p>

    <p class="calibre13"><span class="font2"><span class="calibre10">"Üzerinizde var mı?"</span></span></p>

    <p class="calibre13"><span class="font2"><span class="calibre10">"Hayır. New York Polis Teşkilatı'ndan ayrıldığımdan beri üzerimde silah taşımıyorum. Eğer güvenlik yönünden endişeleriniz varsa, içiniz rahat olsun. Evin etrafı polislerle çevrili," dedi Gurney.</span></span></p>

    <p class="calibre13"><span class="font2"><span class="calibre10">Dermott pek ikna olmuş gibi görünmüyordu.</span></span></p>

    <p class="calibre13"><span class="font2"><span class="calibre10">"Bir şey hatırladığınızı söylüyordunuz."</span></span></p>

    <p class="calibre13"><span class="font2"><span class="calibre10">Dermott başıyla onayladı. "Unutmuştum ama görünce hatırladım. Bütün o kanı görünce hatırladım."</span></span></p>

    <p class="calibre13"><span class="font2"><span class="calibre10">"Neyi hatırladınız?"</span></span></p>

    <p class="calibre13"><span class="font2"><span class="calibre10">"Bu evde bıçaklanan kadın... Boğazından bıçaklanmıştı."</span></span></p>
  </div>
</body>
</html>
