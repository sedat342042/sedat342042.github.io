<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_31" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><a class="pcalibre pcalibre1" id="bookmark39"></a><span class="font2"><b class="calibre5"><i class="calibre12"><span class="calibre8">Yirmi Altıncı Bölüm<a class="calibre4 pcalibre pcalibre1" id="bookmark40"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Boş Çek</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Catskill Dağları'nı geçip de çiftliklerin olduğu alana geldiğinde, Gurney'in içini açlık, susuzluk, kızgınlık, üzüntü ve şüphe kapladı. Kış mevsiminin habercisi olan kasım ayında günler kısalıyor, bu da kasvetli bir hava yaratıyordu - özellikle havanın daha erken karardığı, dağlarla çevrili vadilerde. Bahçedeki barakanın yanında olması gereken Madeleine'in arabası yerinde yoktu. Gündüz öğle güneşinin etkisiyle erimiş ve akşamın soğukluğuyla yeniden donmuş buzlar, yürüdükçe çıtırdıyordu.</span></span></p>

    <p class="calibre13"><span class="font2"><span class="calibre10">Eve Ölümcül bir sessizlik hakimdi. Gurney masanın üzerinde, tavanda asılı duran lambayı yaktı. Madeleine'in o akşamki yemeğin iptaliyle ilgili bir şeyler söylediğini anımsadı. Diğer arkadaşlarının birlikte katılmak istedikleri bir çeşit toplantı vardı fakat ayrıntıları hatırlayamadı. <i class="calibre12">Öyleyse lanet olası fındıklara da ihtiyacı yoktu.</i> Darjeeling çay poşetini bir fincana koyup, ağzına kadar su doldurdu ve mikrodalga firma yerleştirdi. Alışkanlık olduğu üzere, mutfağın diğer tarafındaki sandalyesine yöneldi. Sandalyeye gömülüp, ayaklarını ahşap iskemleye uzattı. İki dakika sonra öyle bir rüyaya dalmıştı ki mikrodalga fırının bip sesini duyamadı.</span></span></p>

    <p class="calibre13"><span class="font2"><span class="calibre10">Madeleine'in ayak sesleriyle uyandı.</span></span></p>

    <p class="calibre13"><span class="font2"><span class="calibre10">Belki paranoyakça düşünüyordu ama ayak seslerinde sinirli bir hava vardı. Ayak seslerinin gidiş yönünden anladığı kadarıyla, Madeleine onu sandalyede görmüş, fakat konuşmamayı tercih etmişti.<span>&nbsp;</span></span></span></p>

    <p class="calibre13"><span class="font2"><span class="calibre10">Gözlerini açtığında, onun mutfaktan çıkıp yatak odasına yöneldiğini gördü. Gerindi, sandalyeden kalkıp, peçete almak için servis masasına uzandı ve burnunu temizledi. Bir dolap kapağının hızlıca kapanma sesini duydu ve bir dakika sonra Madeleine mutfağa döndü. İpek bluzunu çıkarıp, şekilsiz, uzun kollu bir tişört giymişti.</span></span></p>

    <p class="calibre13"><span class="font2"><span class="calibre10">"Uyanıksın," dedi.</span></span></p>

    <p class="calibre13"><span class="font2"><span class="calibre10">Bunun, az önce uyuyor olmasına karşılık yapılmış bir eleştiri olduğu anlaşılıyordu.</span></span></p>

    <p class="calibre13"><span class="font2"><span class="calibre10">Mutfak tezgâhının üzerindeki birkaç lambanın düğmesine bastı ve ardından buzdolabını açtı. "Yemek yedin mi?" diye sordu suçlarcasına.</span></span></p>

    <p class="calibre13"><span class="font2"><span class="calibre10">"Hayır, çok yorucu bir gün geçirdim ve eve vardığımda kendime bir fincan çay - ah, lanet olsun, tamamen unutmuşum." Mikrodalga firma gidip, içindeki koyu, soğuk çayı çıkardı ve poşetiyle birlikte lavaboya döktü.</span></span></p>

    <p class="calibre13"><span class="font2"><span class="calibre10">Madeleine lavaboya gidip, çay poşetini aldı ve göstererek çöpe attı.</span></span></p>

    <p class="calibre13"><span class="font2"><span class="calibre10">"Ben de çok yorgunum." Birkaç saniye başını salladı. "Eyaletin en güzel bölgesinin ortasına, etrafı dikenli tellerle çevrili, iğrenç bir hapishane inşa etmenin iyi bir fikir olduğuna nasıl inanıyorlar, anlamıyorum."</span></span></p>

    <p class="calibre13"><span class="font2"><span class="calibre10">Gurney o an hatırladı. Sabah ona bu karara karşı çıkmak için yapılan bir toplantıya katılacağını söylemişti. Gündemdeki konu kasabada karşı olanların hapishane, yandaş olanların ise tedavi merkezi diye adlandırdıkları bir yere ev sahipliği yapıp yapmaması gerektiğiydi. Bu adlandırma savaşı, yeni bir sınıf yaratacak olan bu projenin başındaki otoritelerin kullandığı bürokratik dilin yarattığı anlam karmaşasından kaynaklanıyordu. İsmi SCATE olarak duyurulmuştu ve açılımı - Eyalet İyileştirme ve Terapi Merkezi'ydi. İki amacı vardı: Birincisi uyuşturucu bağımlılarının hapsedilmesi, İkincisi onların iyileştirilmesi. Hatta, bürokratik dil öyle karışıktı ki, birçok yoruma ve tartışmaya yol açmıştı.</span></span></p>

    <p class="calibre13"><span class="font2"><span class="calibre10">Bu onların arasındaki hassas bir konuydu - Gurney, Walnut Crossing'e SCATE'in yapılmaması konusunda Madeleine'in heyecanını paylaşmıyor diye değil ama bu savaşa Madeleine'in ondan beklediği kadar katılmadığı için. Madeleine ümitsizce "Ortalıkta en az yarım düzine serseri dolaşacak," dedi, "ve vadideki diğer herkesin - vadiden geçmek zorunda olan herkesin de - hayatları boyunca göz zevkleri bozulacak. Tüm bunlar ne için? Bir grup uyuşturucu bağımlısının sözde iyileştirilmesi için mi? Hadi oradan!"</span></span></p>

    <p class="calibre13"><span class="font2"><span class="calibre10">"Diğer kasabalar bunun için yarışıyorlar. Sonuçta birisi kazanacak."</span></span></p>

    <p class="calibre13"><span class="font2"><span class="calibre10">Madeleine acı acı gülümsedi. "Tabii, eğer yönetim kurulu bizimkinden daha cahil olan bir kasaba varsa, bu mümkün."</span></span></p>

    <p class="calibre13"><span class="font2"><span class="calibre10">Onun kızgınlığının kendisi üzerinde bir baskı oluşturduğunu hisseden Gurney, konuyu değiştirmeye karar verdi.</span></span></p>

    <p class="calibre13"><span class="font2"><span class="calibre10">"Omlet yapayım mı?" Bu sorunun üzerine siniri ve açlığı arasında savaştığını fark etti. Açlığı galip gelmişti.</span></span></p>

    <p class="calibre13"><span class="font2"><span class="calibre10">Madeleine "Yeşil bibersiz," diye uyardı, "sevmiyorum."</span></span></p>

    <p class="calibre13"><span class="font2"><span class="calibre10">"Öyleyse neden alıyorsun?"</span></span></p>

    <p class="calibre13"><span class="font2"><span class="calibre10">"Bilmiyorum. Ama kesinlikle omlet için değil."</span></span></p>

    <p class="calibre13"><span class="font2"><span class="calibre10">"Yeşil soğan ister misin?"</span></span></p>

    <p class="calibre13"><span class="font2"><span class="calibre10">"Hayır."</span></span></p>

    <p class="calibre13"><span class="font2"><span class="calibre10">Gurney yumurtaları kırıp, tavaları ısıtırken, Madeleine masayı kurdu.</span></span></p>

    <p class="calibre13"><span class="font2"><span class="calibre10">"İçecek bir şey ister misin?" diye sordu Gurney.</span></span></p>

    <p class="calibre13"><span class="font2"><span class="calibre10">Madeleine başını salladı. Yemeklerin yanında asla bir şey içmediğini biliyordu ama yine de sordu. Gurney, bu soruyu hâlâ sormasının garip olduğunu düşündü.</span></span></p>

    <p class="calibre13"><span class="font2"><span class="calibre10">Yemeği bitirene kadar ikisi de birkaç cümle dışında konuşmadı ve bittikten sonra tabaklarını masanın ortasına iteklediler.</span></span></p>

    <p class="calibre13"><span class="font2"><span class="calibre10">Madeleine "Günün nasıl geçti?" diye sordu.</span></span></p>

    <p class="calibre13"><span class="font2"><span class="calibre10">"Günüm mü? Cinayet ekibiyle yaptığımız toplantıdan mı bahsediyorsun?"</span></span></p>

    <p class="calibre13"><span class="font2"><span class="calibre10">"Anlatacak ilginç bir şey yok mu?"</span></span></p>

    <p class="calibre13"><span class="font2"><span class="calibre10">"Ah, evet, var. Eğer lanet olası başkomiser tarafından yönetilmiş, işe yaramaz ekip dinamikleri hakkında bir kitap yazacak olsan, içeriye bir kayıt cihazı koyup, konuşulanları kelimesi kelimesine yazabilirdin."</span></span></p>

    <p class="calibre13"><span class="font2"><span class="calibre10">"Emekli olduğun zamankinden daha mı kötü?"</span></span></p>

    <p class="calibre13"><span class="font2"><span class="calibre10">Hemen cevap vermedi ama bunun sebebi cevaptan emin olmaması değil, <i class="calibre12">emekli</i> kelimesinin tonlamasındaki gerginliktendi. Tonlamaya değil de, cümleye cevap vermeye karar verdi.</span></span></p>

    <p class="calibre13"><span class="font2"><span class="calibre10">"Bazı insanlar zordur ama lanet başkomiser hepsinden farklı bir kibir ve ezikliğe sahip. DA'i etkilemekten aciz. Kendi çalışanlarına hiç saygısı yok, vakalara karşı hissiz. Her sorusu, her yorumu ya düşmanca ya da konuyla alakasız, ya da her ikisi birden."</span></span></p>

    <p class="calibre13"><span class="font2"><span class="calibre10">Madeleine, ona gözlerini dikti. "Şaşırmadım."</span></span></p>

    <p class="calibre13"><span class="font2"><span class="calibre10">"Ne demek istiyorsun?"</span></span></p>

    <p class="calibre13"><span class="font2"><span class="calibre10">Hafifçe omuz silkti. Hissettiklerini elinden geldiğince yansıtmamaya çalışıyordu. "Sadece şaşırmadım. Eve gelip de hayatında gördüğün en iyi cinayet ekibiyle bir gün geçirdiğini söyleseydin, bu beni şaşırtabilirdi. Hepsi bu."</span></span></p>

    <p class="calibre13"><span class="font2"><span class="calibre10">Hepsinin bu olmadığını Gurney çok iyi biliyordu. Ama Madeleine'in kendisinden daha akıllı olduğunu ve onu konuşmak istemediği bir konu hakkında konuşturmanın hiçbir yolu olmadığını da biliyordu.</span></span></p>

    <p class="calibre13"><span class="font2"><span class="calibre10">Gurney "Peki," dedi. "Aslında heyecan ve cesaret vericiydi. Ama şimdi bunu aklımdan çıkarıp, bambaşka bir şey yapmak istiyorum."</span></span></p>

    <p class="calibre13"><span class="font2"><span class="calibre10">Bunun sonrasında ne söyleyeceğini planlamadığı için, cümlesi bitince susmuştu. Bambaşka bir şey yapmak söylerken olduğu kadar kolay bir iş değildi. Günün zorlukları kendisinin önünde, Madeleine'in gizemli tepkilerinin yanında koşmaktaydı. O sırada geçen hafta boyunca direnmiş olduğu, umutsuzca görüş alanından çıkarmaya çalıştığı ama aklından çıkaramadığı şey yine aklına geldi. Bu kez, beklenmedik bir şekilde, kaçıp durduğu şeyi yapmaya karar verdi.</span></span></p>

    <p class="calibre13"><span class="font2"><span class="calibre10">"Kutu..." dedi. Korkusu ona yetişmeden, cümleyi nasıl bitireceğini bile bilmeden konuyu açmaya çalışırken boğazı düğümlenmiş, sesi çatallanmıştı.</span></span></p>

    <p class="calibre13"><span class="font2"><span class="calibre10">Madeleine bakışlarını boş tabaktan çekip - sakin, meraklı ve ilgili gözlerle - ona baktı ve devam etmesini bekledi.</span></span></p>

    <p class="calibre13"><span class="font2"><span class="calibre10">"Onun resimleri... Ne? ... Yani, neden?..." Kalbindeki savaş ve karmaşadan, mantıklı bir soru çıkarmaya çalıştı.</span></span></p>

    <p class="calibre13"><span class="font2"><span class="calibre10">Çabası boşunaydı. Madeleine'in onun düşüncelerini gözlerinden okuma yeteneği, her zaman onun içindekileri söze dökme yeteneğinden önce gelirdi.</span></span></p>

    <p class="calibre13"><span class="font2"><span class="calibre10">"Hoşça kal demeliyiz." Sesi yumuşak ve sakindi.</span></span></p>

    <p class="calibre13"><span class="font2"><span class="calibre10">Gurney gözlerini masaya dikti. Aklındaki hiçbir şeyi cümlelere dökemiyordu.</span></span></p>

    <p class="calibre13"><span class="font2"><span class="calibre10">Madeleine devam etti, "Uzun zaman oldu. Danny gitti ama ona asla hoşça kal demedik."</span></span></p>

    <p class="calibre13"><span class="font2"><span class="calibre10">Gurney neredeyse fark edilmeyecek kadar yavaş bir şekilde başını salladı. Zaman kavramını yitirmiş, neredeyse tüm zihni boşalmıştı.</span></span></p>

    <p class="calibre13"><span class="font2"><span class="calibre10">Telefon çaldığında, uyanıp dünyaya geri dönmüş gibi hissetti. Tanıdık, ölçülebilir, anlatılabilir sorunların olduğu dünyaya... Madeleine hâlâ masada kendisiyle oturuyordu ancak ne kadar süredir orada oturmakta olduklarını bilmiyordu.</span></span></p>

    <p class="calibre13"><span class="font2"><span class="calibre10">"Benim bakmamı ister misin?" diye sordu Madeleine.</span></span></p>

    <p class="calibre13"><span class="font2"><span class="calibre10">Yükleme yapılan bir bilgisayar misali, birkaç dakika öylece kaldıktan sonra, "Tamam, sorun yok. Ben bakarım," dedi ve sallanarak ayağa kalkıp çalışma odasına gitti.</span></span></p>

    <p class="calibre13"><span class="font2"><span class="calibre10">"Gurney." Telefonu bu şekilde açmak - dedektiflik yaparken yıllar boyunca cevapladığı gibi - bir türlü vazgeçemediği bir alışkanlık olmuştu.</span></span></p>

    <p class="calibre13"><span class="font2"><span class="calibre10">Onu selamlayan ses renkli, agresifti ve yapmacık bir sıcaklığa sahipti. Satışçıların eski kuralını akla getiriyordu: Telefonda konuşurken daima gülümseyin, çünkü bu sesinizin daha arkadaşça çıkmasını sağlar.</span></span></p>

    <p class="calibre13"><span class="font2"><span class="calibre10">"Dave, orada olmana çok sevindim! Ben Sheridan Kline. Umarım akşam yemeğini bölmemişimdir."</span></span></p>

    <p class="calibre13"><span class="font2"><span class="calibre10">"Sizin için ne yapabilirim?"</span></span></p>

    <p class="calibre13"><span class="font2"><span class="calibre10">"Hemen konuya geçiyorum. Gerçekten samimi davranabileceğim türden bir adam olduğuna inanıyorum. Ününden haberdarım. Bunun nereden geldiğini bugün anladım. Doğrusu hayran kaldım. Umarım seni utandırmıyorumdur."</span></span></p>

    <p class="calibre13"><span class="font2"><span class="calibre10">Gurney konunun nereye gideceğini merak ediyordu. "Çok kibarsınız."</span></span></p>

    <p class="calibre13"><span class="font2"><span class="calibre10">"Kibar değil. Açık sözlü. Seni aradım çünkü bu vakada senin gibi birisine ihtiyaç var ve senin yeteneğinden yararlanmayı çok isterim."</span></span></p>

    <p class="calibre13"><span class="font2"><span class="calibre10">"Benim emekli olduğumu biliyorsunuz, değil mi?"</span></span></p>

    <p class="calibre13"><span class="font2"><span class="calibre10">"Evet, duydum. Eski düzenine geri dönmenin istediğin son şey olduğunu biliyorum. Böyle bir şey önermiyorum. Bu vakanın çok büyük olacağı kanaatindeyim ve senin düşüncelerini de almak istiyorum."</span></span></p>

    <p class="calibre13"><span class="font2"><span class="calibre10">"Benden tam olarak ne yapmamı istediğinizi anlamadım."</span></span></p>

    <p class="calibre13"><span class="font2"><span class="calibre10">"Fikren," dedi Kline, "Mark Mellery'i kimin öldürdüğünü senin bulmanı istiyorum."</span></span></p>

    <p class="calibre13"><span class="font2"><span class="calibre10">"Bu iş için BCI birimi var."</span></span></p>

    <p class="calibre13"><span class="font2"><span class="calibre10">"Elbette. Şanslılarsa olayı çözme ihtimalleri var."</span></span></p>

    <p class="calibre13"><span class="font2"><span class="calibre10">"Fakat?"</span></span></p>

    <p class="calibre13"><span class="font2"><span class="calibre10">"Ama ben olasılıkları artırmak istiyorum. Bu vaka bizim her zamanki prosedürlerimizin kollarına bırakılamayacak kadar önemli. Yanı başımda gerçek bir as istiyorum."</span></span></p>

    <p class="calibre13"><span class="font2"><span class="calibre10">"Bunun için uygun kişi olduğumdan emin değilim."</span></span></p>

    <p class="calibre13"><span class="font2"><span class="calibre10">"BCI ile çalışmıyorsun, değil mi? Endişelenme. Rod'un sana göre olmadığım anladım. Bana kişisel olarak rapor vereceksin. Seni yardımcı araştırmacı ya da ofisimde çalışan bir tür danışman olarak gösterebiliriz. Sen nasıl istersen..."</span></span></p>

    <p class="calibre13"><span class="font2"><span class="calibre10">"Bu benim ne kadar zamanımı alacak?"</span></span></p>

    <p class="calibre13"><span class="font2"><span class="calibre10">"Sana bağlı." Gurney buna cevap vermeyince devam etti. "Mark Mellery sana hayranlıkla bakmış ve güvenmiş olmalı. Yırtıcı bir avcıyla savaşırken senin yardımını istedi. Şimdi aynı yırtıcı avcıyla savaşırken bana yardım etmeni istiyorum. Benim için her ne yapabileceksen, minnettar kalırım."</span></span></p>

    <p class="calibre13"><span class="font2"><i class="calibre12"><span class="calibre10">Bu herif gerçekten iyi,</span></i></span> <span class="font2"><span class="calibre10">diye düşündü Gurney. <i class="calibre12">Gereken içtenliğe sahip...</i> "Eşimle bu konuyu konuşacağım. Sabah size dönerim. Size ulaşabileceğim bir numara verir misiniz?"</span></span></p>

    <p class="calibre13"><span class="font2"><span class="calibre10">Adamın kocaman gülümsemesi sesinden anlaşılıyordu. "Sana ev numaramı vereceğim. İçimde, sabahları benim gibi erken kalktığına dair bir his var. Sabah altıdan sonra istediğin zaman arayabilirsin."</span></span></p>

    <p class="calibre13"><span class="font2"><span class="calibre10">Masaya döndüğünde, Madeleine hâlâ masada oturuyordu fakat modu değişmişti. <i class="calibre12">Times</i> okuyordu. Onun karşısına, hafifçe sağma, Franklin tarzı odun sobasını görebileceği bir şekilde oturdu. Sobayı görmeden oraya doğru bakıyor, kasları kendisine karşı geliyorlar ve durdurulması gerekiyorlarmış gibi, alnına masaj yapıyordu.</span></span></p>

    <p class="calibre13"><span class="font2"><span class="calibre10">Madeleine gözlerini gazeteden ayırmadan, "O kadar zor değil, değil mi?" dedi.</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Her ne düşünüyorsan..."</span></span></p>

    <p class="calibre13"><span class="font2"><span class="calibre10">"DA benim yardımımı istiyor."</span></span></p>

    <p class="calibre13"><span class="font2"><span class="calibre10">"Neden istemesin ki?"</span></span></p>

    <p class="calibre13"><span class="font2"><span class="calibre10">"Böyle bir olaya normalde dışarıdan hiç kimse sokulmaz."</span></span></p>

    <p class="calibre13"><span class="font2"><span class="calibre10">"Ama sen dışarıdan herhangi birisi değilsin, değil mi?"</span></span></p>

    <p class="calibre13"><span class="font2"><span class="calibre10">"Sanırım Mellery ile tanışıklığım beni biraz farklı yapıyor."</span></span></p>

    <p class="calibre13"><span class="font2"><span class="calibre10">Başını kaldırıp, delici bakışlarla onu süzdü.</span></span></p>

    <p class="calibre13"><span class="font2"><span class="calibre10">Gurney," Çok istekliydi," dedi, çok istekli görünmemeye çalışarak.</span></span></p>

    <p class="calibre13"><span class="font2"><span class="calibre10">"Muhtemelen sana yeteneklerinden bahsetti."</span></span></p>

    <p class="calibre13"><span class="font2"><span class="calibre10">"Başkomiser Rodriguez dışında, diğerleri iyiler."</span></span></p>

    <p class="calibre13"><span class="font2"><span class="calibre10">Madeleine, onun saçma yumuşak başlılığına gülümsedi. "Sana ne teklif etti?"</span></span></p>

    <p class="calibre13"><span class="font2"><span class="calibre10">"Boş bir çek, gerçekten. Onun aracılığıyla çalışmamı teklif etti. Ama yine de çok dikkatli olunması gerekir. Yarın sabaha kadar karar vereceğimi söyledim."</span></span></p>

    <p class="calibre13"><span class="font2"><span class="calibre10">"Neye karar vereceğini?"</span></span></p>

    <p class="calibre13"><span class="font2"><span class="calibre10">"Bunu isteyip istemediğime..."</span></span></p>

    <p class="calibre13"><span class="font2"><span class="calibre10">"Şaka mı yapıyorsun?"</span></span></p>

    <p class="calibre13"><span class="font2"><span class="calibre10">"Bunun o kadar kötü bir fikir olduğunu mu düşünüyorsun?"</span></span></p>

    <p class="calibre13"><span class="font2"><span class="calibre10">"Yani, hâlâ karar vermemiş olduğun konusunda mı şaka yapıyorsun?"</span></span></p>

    <p class="calibre13"><span class="font2"><span class="calibre10">"Düşünmem gereken çok şey var."</span></span></p>

    <p class="calibre13"><span class="font2"><span class="calibre10">"Bu işi yapacağın, düşünme ihtimalinden daha kesin."</span></span></p>

    <p class="calibre13"><span class="font2"><span class="calibre10">Ardından gazetesini okumaya devam etti.</span></span></p>

    <p class="calibre13"><span class="font2"><span class="calibre10">Bir dakika geçtikten sonra "Ne demek istiyorsun, düşünme ihtimalinden daha kesin derken?"</span></span></p>

    <p class="calibre13"><span class="font2"><span class="calibre10">"Bazen seçimlerimiz beklenmedik sonuçlar getirir."</span></span></p>

    <p class="calibre13"><span class="font2"><span class="calibre10">"Ne gibi?"</span></span></p>

    <p class="calibre13"><span class="font2"><span class="calibre10">Üzgün bakışı bunun aptalca bir soru olduğunu gösteriyordu.</span></span></p>

    <p class="calibre13"><span class="font2"><span class="calibre10">Birkaç saniye duraksadıktan sonra, Gurney, "Mark'a bir borcum varmış gibi hissediyorum."</span></span></p>

    <p class="calibre13"><span class="font2"><span class="calibre10">Üzgün bakışa bir de garip bir şaşkınlık eklendi.</span></span></p>

    <p class="calibre13"><span class="font2"><span class="calibre10">"Niçin böyle bakıyorsun?"</span></span></p>

    <p class="calibre13"><span class="font2"><span class="calibre10">"Ondan daha önce hiç ilk ismiyle bahsetmemiştin."</span></span></p>
  </div>
</body>
</html>
