<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="font2"><span class="calibre16"><br class="calibre14" id="calibre_pb_33" /></span></span>

    <p class="MsoNormal1"><span class="font2"><span class="calibre16"><span>&nbsp;</span></span></span></p>

    <p class="calibre13"><span>&nbsp;</span></p>

    <h2 class="calibre1"><span class="font2"><b class="calibre5"><i class="calibre12"><span class="calibre8">Yirmi Sekizinci Bölüm<a class="calibre4 pcalibre pcalibre1" id="bookmark42"></a></span></i></b></span></h2>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre1"><span class="font2"><b class="calibre5"><i class="calibre12"><span class="calibre8"><span class="calibre4">&nbsp;</span></span></i></b></span></p>

    <p class="calibre17"><span class="font2"><span class="calibre8">Olay Yerine Dönüş</span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span></p>

    <p class="calibre13"><span class="font2"><span class="calibre8"><span class="calibre4">&nbsp;</span></span></span> <span class="font2"><span class="calibre10">Gurney'in Kline’ın ofisinden eve giden yolu Peony'den geçiyordu. Bu yüzden olay yerine uğramaya karar verdi.</span></span></p>

    <p class="calibre13"><span class="font2"><span class="calibre10">Kline’ın asistanı olarak aldığı geçici kimlik, onun hiçbir soruya maruz kalmadan, kapıdaki polisin yanından geçmesini sağladı. Gurney soğuk havayı solurken duyduğu hisle birlikte, o günün cinayet gününün sabahına benzediğini düşündü. Sorgulamalar devam ederken kısmen erimiş olan karın üzerine, yeniden kar birikmişti. Catskills’ın yüksek kesimlerinde yaygın olan gece yağışı, havayı tazelemişti ve çimenler bembeyaz olmuştu.</span></span></p>

    <p class="calibre13"><span class="font2"><span class="calibre10">Gurney, çevrede daha önce kaçırmış olduğu bir şey fark edebileceği düşüncesiyle, katilin yürüdüğü yolu yeniden yürümeye karar verdi. Araba yolunun hizasından, otoparkın arasından ve ambarın etrafından, bahçe sandalyesinin bulunduğu yere doğru yürüdü. Katilin oturmak için neden bu noktayı seçtiğini düşünerek etrafına bakındı. Dikkati, bir kapının açılması, çarparak kapanması ve ardından gelen tanıdık bir sesle dağıldı.</span></span></p>

    <p class="calibre13"><span class="font2"><span class="calibre10">"Tanrı aşkına! Bir hava saldırısı yapıp bu lanet olası yeri havadan incelememiz gerek."</span></span></p>

    <p class="calibre13"><span class="font2"><span class="calibre10">Onları, kendi varlığından haberdar etmenin en iyisi olacağını düşünen Gurney, evin arka bahçesini ambardan ayıran yüksek çitlerin üzerinden atladı. Komiser Hardwick ve Araştırmacı Tom Cruise Blatt memnun olmamış gibi dik dik bakarak, onu selamladılar.</span></span></p>

    <p class="calibre13"><span class="font2"><span class="calibre10">"Sen burada ne halt yiyorsun?" diye sordu Hardwick.</span></span></p>

    <p class="calibre13"><span class="font2"><span class="calibre10">"DA ile geçici bir sözleşme yaptık. Sadece olay yerine tekrar göz atmak istedim. Böldüğüm için üzgünüm ama benim de burada olduğumu bilmek istersiniz diye düşündüm."</span></span></p>

    <p class="calibre13"><span class="font2"><span class="calibre10">"Çalıların arasında mı?"</span></span></p>

    <p class="calibre13"><span class="font2"><span class="calibre10">"Ambarın arkasında. Katilin oturduğu yerde duruyordum."</span></span></p>

    <p class="calibre13"><span class="font2"><span class="calibre10">"Ne için?"</span></span></p>

    <p class="calibre13"><span class="font2"><span class="calibre10">"Onun orada ne için oturduğu daha iyi bir soru."</span></span></p>

    <p class="calibre13"><span class="font2"><span class="calibre10">Hardwick omuz silkti. "Gölgede gizlenmek? Lanet olası bahçe sandalyesinde sigara molası vermek? Doğru zamanı beklemek?"</span></span></p>

    <p class="calibre13"><span class="font2"><span class="calibre10">"Doğru an ne zamandı?"</span></span></p>

    <p class="calibre13"><span class="font2"><span class="calibre10">"Ne fark eder?"</span></span></p>

    <p class="calibre13"><span class="font2"><span class="calibre10">"Bilmiyorum. Ama neden burada bekledi? Neden cinayet işleyeceğin yere yanında bir bahçe sandalyesi getirecek kadar erken gelirsin ki?"</span></span></p>

    <p class="calibre13"><span class="font2"><span class="calibre10">"Belki de Mellery'ler uykuya dalana kadar beklemiştir. Belki de ışıklar sönene kadar beklemek istemiştir."</span></span></p>

    <p class="calibre13"><span class="font2"><span class="calibre10">"Caddy Mellery'nin ifadesine göre, yatağa gitmeleri ve ışığı kapatmaları olaydan saatler önce olmuş. Onları uyandıran telefon çok büyük ihtimalle katilden geldi. Bu da onların uyanık olmasını istediğini gösterir, uykuda değil. Eğer ışıkların kapandığını görmek isteseydi, neden üst katı göremeyeceği nadir noktalardan birisini seçsin? Hatta sandalyenin durduğu yerden, evin neredeyse hiçbir yeri görünmüyor."</span></span></p>

    <p class="calibre13"><span class="font2"><span class="calibre10">Hardwick gözlerinde huzursuz bir ifadeyle, "Tüm bunların ne anlama gelmesi gerekiyor?" diye bağırdı.</span></span></p>

    <p class="calibre13"><span class="font2"><span class="calibre10">"Ya çok zeki, çok dikkatli bir katilin mantıksız bir şey yapacak kadar ileri gittiği ya da bizim olayı yanlış gördüğümüz anlamına geliyor."</span></span></p>

    <p class="calibre13"><span class="font2"><span class="calibre10">Konuşmayı, tenis maçı izler gibi takip eden Blatt, gözlerini Hardwick'e dikti.</span></span></p>

    <p class="calibre13"><span class="font2"><span class="calibre10">Hardwick ağzında kötü bir tat varmış gibi baktı.</span></span></p>

    <p class="calibre13"><span class="font2"><span class="calibre10">"Buraya biraz kahve indirebilir misin?"</span></span></p>

    <p class="calibre13"><span class="font2"><span class="calibre10">Blatt şikâyet eder gibi dudaklarını büzdü ve muhtemelen kendisinden isteneni yapmak için, eve doğru yürüdü.</span></span></p>

    <p class="calibre13"><span class="font2"><span class="calibre10">Hardwick sigara yaktı. "Çok saçma görünen bir şey daha var. Ayak izleriyle ilgili verilerin olduğu bir dosyayı inceliyordum da... Ana yoldan sandalyeye doğru ambarın arkasından giden ayak izleri arasındaki mesafe, cesetten ağaçların arasına doğru giden ayak izlerinin arasındaki mesafeden yaklaşık sekiz santim daha fazla."</span></span></p>

    <p class="calibre13"><span class="font2"><span class="calibre10">"Yani katil buraya gelirken, giderken olduğundan daha mı hızlı yürümüş?"</span></span></p>

    <p class="calibre13"><span class="font2"><span class="calibre10">"Aynen öyle."</span></span></p>

    <p class="calibre13"><span class="font2"><span class="calibre10">"Yani ambarın yanına gelip oturmak ve beklemek için, cinayetten sonra olay yerinden kaçarken ettiğinden daha mı çok acele etmiş?"</span></span></p>

    <p class="calibre13"><span class="font2"><span class="calibre10">"Wigg'in verilerden çıkardığı bilgi bu ve ben başka bir şey bulamadım."</span></span></p>

    <p class="calibre13"><span class="font2"><span class="calibre10">Gurney kafasını salladı. "Sana söylüyorum, Jack. Yanlış noktadan bakıyoruz. Bu arada, beni rahatsız eden acayip bir veri daha var. Viski şişesi tam olarak nerede bulundu?"</span></span></p>

    <p class="calibre13"><span class="font2"><span class="calibre10">"Cesedin yaklaşık otuz beş metre uzağında; ayak izlerinin buradan ayrıldığı yerde."</span></span></p>

    <p class="calibre13"><span class="font2"><span class="calibre10">"Niçin orada?"</span></span></p>

    <p class="calibre13"><span class="font2"><span class="calibre10">"Çünkü orada bırakmış. Sorun nedir?"</span></span></p>

    <p class="calibre13"><span class="font2"><span class="calibre10">"Onu oraya kadar neden taşıdı? Neden cesedin yanında bırakmadı?"</span></span></p>

    <p class="calibre13"><span class="font2"><span class="calibre10">"Unutkanlık. Olayın sıcaklığıyla hâlâ şişeyi elinde tutuyor olduğunu fark etmedi. Fark edince de attı. Bunda gariplik göremiyorum."</span></span></p>

    <p class="calibre13"><span class="font2"><span class="calibre10">"Belki de yoktur. Ama ayak izleri çok düzgün, rahat ve acele etmemiş. Her şey plana uygun gitmiş gibi..."</span></span></p>

    <p class="calibre13"><span class="font2"><span class="calibre10">Hardwick alışverişten dönen ve yırtık bir poşetteki eşyalarını dökmemeye çalışan bir adamın kızgınlığıyla, "Bununla nereye gelmeye çalışıyorsun?" dedi.</span></span></p>

    <p class="calibre13"><span class="font2"><span class="calibre10">"Olayla ilgili her şey olağanüstü rahat planlanmış görünüyor<span>&nbsp;</span> - ve de bilinçli. Adam bana her şeyi bir sebepten dolayı koyduğu yere koymuş olduğu mesajını veriyor."</span></span></p>

    <p class="calibre13"><span class="font2"><span class="calibre10">"Bana bir cinayet silahını, daha önceden düşünmüş olduğu bir sebepten dolayı olay yerinin otuz beş metre uzağında bıraktığını mı söylüyorsun?"</span></span></p>

    <p class="calibre13"><span class="font2"><span class="calibre10">"Benim tahminim böyle."</span></span></p>

    <p class="calibre13"><span class="font2"><span class="calibre10">"Nasıl bir sebebi olabilir?"</span></span></p>

    <p class="calibre13"><span class="font2"><span class="calibre10">"Bunun bizim üzerimizdeki etkisi ne oldu?"</span></span></p>

    <p class="calibre13"><span class="font2"><span class="calibre10">"Neden söz ediyorsun?"</span></span></p>

    <p class="calibre13"><span class="font2"><span class="calibre10">"Bu adam Mark Mellery'e odaklandığı kadar, polise de odaklanmış. Sence de olay yerindeki gariplikler, bizimle oynadığı oyunun bir parçası olabilir mi?"</span></span></p>

    <p class="calibre13"><span class="font2"><span class="calibre10">"Hayır, bence olamaz. Dürüst olmak gerekirse, bu çok saçma."</span></span></p>

    <p class="calibre13"><span class="font2"><span class="calibre10">Gurney bu konuyu tartışmak istemedi ve lafı değiştirdi. “Anladığım kadarıyla Başkomiser Rod hâlâ adamımızın misafirlerden birisi olduğunu düşünüyor."</span></span></p>

    <p class="calibre13"><span class="font2"><span class="calibre10">"Evet, 'tımarhanedeki delilerden birisi' diyor."</span></span></p>

    <p class="calibre13"><span class="font2"><span class="calibre10">"Sen buna katılıyor musun?"</span></span></p>

    <p class="calibre13"><span class="font2"><span class="calibre10">"Deli olduklarına mı? Kesinlikle. Katilin onlardan birisi olduğuna mı? Belki."</span></span></p>

    <p class="calibre13"><span class="font2"><span class="calibre10">"Belki de değil mi?"</span></span></p>

    <p class="calibre13"><span class="font2"><span class="calibre10">"Emin değilim. Rodriguez'e bundan söz etme."</span></span></p>

    <p class="calibre13"><span class="font2"><span class="calibre10">"Favori adayı var mı?"</span></span></p>

    <p class="calibre13"><span class="font2"><span class="calibre10">"Uyuşturucu bağımlılarından herhangi bir tanesi ona uyar. Dün Mellery'nin Ruhani Yenilenme Enstitüsü'nün, zengin şerefsizler için yapılmış pahalı bir kaplıcadan başka bir şey olmadığını söylüyordu."</span></span></p>

    <p class="calibre13"><span class="font2"><span class="calibre10">"Bağlantıyı anlamıyorum."</span></span></p>

    <p class="calibre13"><span class="font2"><span class="calibre10">"Ne arasında?"</span></span></p>

    <p class="calibre13"><span class="font2"><span class="calibre10">"Uyuşturucu bağımlılığının, Mark Mellery cinayetiyle ne ilgisi var?"</span></span></p>

    <p class="calibre13"><span class="font2"><span class="calibre10">Hardwick sigarasından düşünceli bir şekilde son bir nefes aldıktan sonra izmariti, çitlerin altındaki nemli toprağa fırlattı. Gurney bunun bir suç mahallinde, her yer didik didik incelendikten sonra bile yapılmaması gereken bir hareket olduğunu biliyordu ama buna daha önce birlikte çalıştıkları zamanlardan alışkındı. Ayakkabısının topuk kısmıyla, yanan izmariti söndürmek için uzandığında da şaşırmadı. Bu adamın bir sonraki söyleyeceği ya da söylemeyeceği cümleyi düşünmek için zaman kazanma yolu buydu. İzmarit tamamen söndükten ve toprağın en az altı santim altına gömüldükten sonra, Hardwick konuştu.</span></span></p>

    <p class="calibre13"><span class="font2"><span class="calibre10">"Muhtemelen cinayetle bir alakası yok ama Rodriguez'le çok alakası var."</span></span></p>

    <p class="calibre13"><span class="font2"><span class="calibre10">"Bana söyleyebileceğin bir şey mi?"</span></span></p>

    <p class="calibre13"><span class="font2"><span class="calibre10">"Greystone'da bir kızı var."</span></span></p>

    <p class="calibre13"><span class="font2"><span class="calibre10">"New Jersey'deki akıl hastanesinde mi?"</span></span></p>

    <p class="calibre13"><span class="font2"><span class="calibre10">"Evet, kızın beyninde kalıcı hasar oluşmuş. Hap, kristal meth, eroin... Birkaç beyin devresi yanmış ve annesini öldürmeye çalışmış. Rodriguez'e göre, dünyadaki bütün diğer uyuşturucu bağımlıları ona olanlardan sorumlu. Bu, onun mantıklı olabildiği bir konu değil."</span></span></p>

    <p class="calibre13"><span class="font2"><span class="calibre10">"Bu yüzden Mellery'i bir uyuşturucu bağımlısının öldürdüğünü düşünüyor?"</span></span></p>

    <p class="calibre13"><span class="font2"><span class="calibre10">"Böyle olmuş olmasını istiyor, bu yüzden böyle olduğunu düşünüyor."</span></span></p>

    <p class="calibre13"><span class="font2"><span class="calibre10">Avlunun bir ucundan diğer ucuna, karla kaplı çimenlere doğru ıslak, sert bir rüzgâr esti. Gurney titreyerek ellerini cebine soktu. "Ben sadece Kline'ı etkilemeye çalıştığını düşünmüştüm."</span></span></p>

    <p class="calibre13"><span class="font2"><span class="calibre10">"Bu da var... Bir bokkafalıya göre oldukça karışık bir adam. Kontrol manyağı... Salak bir hırs torbası... Tamamen kendine güvensiz... Bağımlıları cezalandırma takıntısı var. Bu arada, senin varlığından da pek hoşnut değil."</span></span></p>

    <p class="calibre13"><span class="font2"><span class="calibre10">"Özel bir sebebi var mı?"</span></span></p>

    <p class="calibre13"><span class="font2"><span class="calibre10">"Standard prosedürleri elden bırakmayı sevmez. Zeki adamları sevmez. Kline'a kendisinden daha yakın duran kimseleri sevmez. Başka ne bok olduğunu kim bilir?"</span></span></p>

    <p class="calibre13"><span class="font2"><span class="calibre10">"Bir cinayet vakasını yönetmek, için uygun bir kafa gibi görünmüyor."</span></span></p>

    <p class="calibre13"><span class="font2"><span class="calibre10">"Evet, harika adalet sistemi dünyasında yeni olan ne var ki? Ama bir adamın kafayı yemiş bir dallama olması yanlış düşündüğünü göstermez, değil mi?"</span></span></p>

    <p class="calibre13"><span class="font2"><span class="calibre10">Gurney yorum yapmadan, Hardwick'in akıllı yanını düşündü, ardından konuyu değiştirdi. "Misafirlere yoğunlaşarak başka olasılıklar göz ardı ediliyor mu?"</span></span></p>

    <p class="calibre13"><span class="font2"><span class="calibre10">"Ne gibi?"</span></span></p>

    <p class="calibre13"><span class="font2"><span class="calibre10">"Civardaki insanlarla görüşmek gibi... Moteller, konaklama yerleri, pansiyonlar.</span></span></p>

    <p class="calibre13"><span class="font2"><span class="calibre10">"Hiçbir şey göz ardı edilmiyor," dedi Hardwick aniden savunmaya geçerek. "Çevredeki yerlerle - zaten enstitünün üst tarafındaki kasaba yolunda bir düzineden az yer var; yani çok az - ilk yirmi dört saat içerisinde iletişime geçildi ve sonucunda işe yarar hiçbir şey yok. Kimse bir şey duymamış, görmemiş ve hatırlamıyor. Yabancı yok, gürültü yok, acayip saatlerde geçen bir araç yok, sıra dışı hiçbir şey yok. Birkaç insan çakal sesi duymuş olabileceğini söyledi. Birkaç insan da baykuş sesi duyduğunu."</span></span></p>

    <p class="calibre13"><span class="font2"><span class="calibre10">"Saat kaçta olmuş?"</span></span></p>

    <p class="calibre13"><span class="font2"><span class="calibre10">"Ne, saat kaçta olmuş?"</span></span></p>

    <p class="calibre13"><span class="font2"><span class="calibre10">"Baykuş sesi."</span></span></p>

    <p class="calibre13"><span class="font2"><span class="calibre10">"Hiçbir fikrim yok çünkü onların hiçbir fikri yok. Söyledikleri en ayrıntılı şey, gece yarısı olduğuydu."</span></span></p>

    <p class="calibre13"><span class="font2"><span class="calibre10">"Kalacak yerler?"</span></span></p>

    <p class="calibre13"><span class="font2"><span class="calibre10">"Ne?"</span></span></p>

    <p class="calibre13"><span class="font2"><span class="calibre10">"Kimse bölgedeki kalacak yerlere uğramış mı?"</span></span></p>

    <p class="calibre13"><span class="font2"><span class="calibre10">"Kasabanın dışında bir motel var - avcıların kaldığı bir dinlenme yeri. O gece boşmuş. Bir kilometre uzaklıkta yalnızca iki tane pansiyon var. Birisi kış aylarında kapalı... Eğer doğru hatırlıyorsam diğerinde cinayet gecesi, rezerve edilmiş bir oda varmış<span>&nbsp;</span> - bir kuş gözlemcisi ve annesi tarafından."</span></span></p>

    <p class="calibre13"><span class="font2"><span class="calibre10">"Kasımda kuş gözlemi yapmak mı?"</span></span></p>

    <p class="calibre13"><span class="font2"><span class="calibre10">"Bana da garip geldi. Bu yüzden kuş gözlemciliğiyle ilgili birkaç websiteye baktım. Gerçek kuş bilimciler kış aylarını tercih ederlermiş - ağaçlarda yaprakların olmadığı, daha iyi bir görüşün ve bir sürü yaban tavusunun, baykuşun, kekliğin filan olduğu..."</span></span></p>

    <p class="calibre13"><span class="font2"><span class="calibre10">"Oradaki insanlarla konuştun mu?"</span></span></p>

    <p class="calibre13"><span class="font2"><span class="calibre10">"Blatt oranın sahiplerinden birisiyle konuştu - birkaç beyinsiz, saçma isimler; işe yarar bir bilgi yok."</span></span></p>

    <p class="calibre13"><span class="font2"><span class="calibre10">"Saçma isimler mi?"</span></span></p>

    <p class="calibre13"><span class="font2"><span class="calibre10">"Evet, aralarından bir tanesi Peachpit, ya da onun gibi bir şeydi."</span></span></p>

    <p class="calibre13"><span class="font2"><span class="calibre10">"Peachpit mi?"</span></span></p>

    <p class="calibre13"><span class="font2"><span class="calibre10">"Ona benzer bir şey. Hayır, Plumstone'du. Paul Plumstone'du. Evet eminim."</span></span></p>

    <p class="calibre13"><span class="font2"><span class="calibre10">"Kimse kuş gözlemcileriyle konuştu mu?"</span></span></p>

    <p class="calibre13"><span class="font2"><span class="calibre10">"Sanırım Blatt oraya vardığında, oradan ayrılmışlardı ama bana bununla ilgili bir şey söylemediler."</span></span></p>

    <p class="calibre13"><span class="font2"><span class="calibre10">"Kimse peşlerine düşmedi mi?"</span></span></p>

    <p class="calibre13"><span class="font2"><span class="calibre10">"Yüce Tanrım! Onlar nasıl bir şey bilebilirler ki? Eğer Peachpitleri ziyaret etmek istiyorsan, buyur. Yerin adı Defneler; enstitüden çıkınca dağın sekiz yüz metre kadar aşağısında. Bu vaka için elimde belli bir insan gücü var ama Peony'den geçmiş herkesi kovalayarak lanet olası zamanımı boşa harcayamam."</span></span></p>

    <p class="calibre13"><span class="font2"><span class="calibre10">"Peki."' .</span></span></p>

    <p class="calibre13"><span class="font2"><span class="calibre10">Gurney’in cevabındaki anlam belirsizdi ama nasıl olduysa Hardwick’i yatıştırdı ve Hardwick neredeyse samimi bir tonla, "İnsan gücü demişken, işe dönmem gerek. Sen burada ne yaptığını söylemiştin?" diye sordu.</span></span></p>

    <p class="calibre13"><span class="font2"><span class="calibre10">"Bu yolu tekrar yürürsem, gözüme bir şeyler çarpabileceğini düşünmüştüm."</span></span></p>

    <p class="calibre13"><span class="font2"><span class="calibre10">"Bu NYPT’nin en iyi cinayet dedektifinin yöntemi mi? İçler acısı!"</span></span></p>

    <p class="calibre13"><span class="font2"><span class="calibre10">"Biliyorum, Jack, biliyorum. Ama şu anda yapabileceğimin en iyisi bu..."</span></span></p>

    <p class="calibre13"><span class="font2"><span class="calibre10">Hardwick inanamıyormuşçasına, abartılı bir şekilde kafasını sallayarak eve girdi.</span></span></p>

    <p class="calibre13"><span class="font2"><span class="calibre10">Gurney, karın nemli kokusunu içine çekti ve her zamanki gibi bir anlığına, kelimelere dökemeyeceği, çocukluğuna ait bir duyguyu hissetti. Kar kokusuyla birlikte anıların hücumuna uğrarken, beyaz çimenlerin üzerinde ormana doğru yola koyuldu. Babasının ona beş ya da altı yaşındayken hikâyeler, gerçek hayattaki her şeyden daha canlı olan hikâyeler anlattığını hatırladı. Bu hikâyelerde büyük liderler, kırlardaki kulübeler, ormandaki izler, iyi Hintliler, kötü Hintliler, koparılan ağaç dalları, çimende yılan izleri, düşmanın geçtiği yolu gösteren kırık bir aşk merdiveni dalı, bazıları gerçek, bazıları ormandaki Hintlilerin aralarında anlaşmak için çıkardıkları orman kuşlarının sesleri vardı. İçlerindeki imgeler öyle somut, hikâyeler öyle ayrıntı doluydu ki... Bu çok ironik, diye düşündü, ama babasının ona çocukluğunun ilk yıllarında anlatmış olduğu hikâyeler, anılarının büyük kısmını oluşturuyordu. Elbette babasının onunla, bu hikâyeleri anlatmak dışında pek ilgilendiği söylenemezdi. Öncelikle babası çalışıyordu. Çalışıyor ve içine kapanıyordu.</span></span></p>

    <p class="calibre13"><span class="font2"><span class="calibre10">Çalışmak ve içine kapanmak... Bu hayatı özetleyebilecek cümle bir anda Gurney'i şaşkına çevirdi. Babasının davranışını olduğu kadar, kendi davranışını da tanımlıyordu.</span></span></p>

    <p class="calibre13"><span class="font2"><span class="calibre10">Önceleri düşünmekten bu kadar kaçtığı benzerlikler, şimdi büyük çatlaklar oluşmasına sebep oluyordu. Yalnızca yavaş yavaş babasına benzediğinden değil, aynı zamanda bunun uzun zaman önce başladığından da şüpheleniyordu. Çalışıyor ve içine kapanıyordu. Hayatının ne kadar küçük ve soğuk bir anlam taşıdığını gösteriyordu. Bir kişinin tüm hayatında yaptıklarının, bu kadar kısa bir cümleyle özetlenebilmesi ne kadar üzücüydü. Tüm enerjisini harcadığı şeyi böyle sınırlandırabiliyorsa, bugüne kadar nasıl bir koca olmuştu? Nasıl bir baba işini bu kadar ön plana almış... Hayır, bu kadarı yeterdi.</span></span></p>

    <p class="calibre13"><span class="font2"><span class="calibre10">Gurney ağaçlara doğru yürüdü ve şimdi yeni yağan karla kaplanmış, ayak izlerinin olduğunu hatırladığı yolu takip etti. İzlerin aniden bittiği, yeşil çalıların olduğu alana gelince ağaç kokusunu içine çekti ve derin sessizliği dinleyerek ilham gelmesini bekledi. Ancak gelmedi. Aksini beklediğinden, morali bozularak, cinayet gecesiyle ilgili bildiği gerçekleri yirminci kez gözden geçirdi. Katil mülke yoldan, yaya olarak mı girmişti? Yanında bir adet .38 Special, kırık Four Roses marka viski şişesi, bir bahçe sandalyesi ve Mellery'i yatağından çıkarmak için hayvan sesi çıkarabileceği bir mini kasetçalar mı taşıyordu? Tyvek iş tulumu, eldivenler ve kaz tüyünden yapılmış ve silah sesini azaltmak için kullanabileceği bir ceket mi giyiyordu? Ardından, ambarın arka tarafında, sigara içmek için oturdu mu? Ardından Mellery'nin avluya inmesini sağlayıp sonra onu vurup sonra da en az on dört kez kesti mi? Ardından sakin bir şekilde ağaçlara doğru yaklaşık yüz elli metre yürüyüp, fazladan getirdiği bir çift botu bir ağaç dalma asıp, hiç iz bırakmadan ortadan kayıp mı oldu?</span></span></p>

    <p class="calibre13"><span class="font2"><span class="calibre10">Gurney yüzünü buruşturdu. Hem nemli ve soğuk havanın kararıyor olmasından hem de olay hakkında 'bildiklerinin' bu kadar anlamsız olduğunu ilk kez fark ettiğinden...</span></span></p>
  </div>
</body>
</html>
