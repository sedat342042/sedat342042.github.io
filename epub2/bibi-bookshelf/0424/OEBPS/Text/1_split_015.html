<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">1. Sahne</h2>

  <p class="ortayazi">(Kraliçenin dairesinde bir oda.)</p>

  <p class="normal">(İçeri kraliçe ve nedimeleri girer,</p>

  <p class="normal">ellerinde nakış işleri vardır.)</p>

  <p class="normal1">KATHARINE</p>

  <p class="normal">Kızım, lavtanı eline al, dağıt bir şarkıyla</p>

  <p class="normal">Çektiğim dertler yüzünde ruhumu kaplayan hüznü.</p>

  <p class="normal">Sizler de bırakın elinizdeki işleri.</p>

  <p class="normal">ŞARKI</p>

  <p class="normal">Başlarını saygıyla eğerlerdi</p>

  <p class="normal">Ağaçlar ve dağların karlı zirveleri</p>

  <p class="normal">Orpheus lavtasıyla şarkı söyleyince;</p>

  <p class="normal">Bitkilerle çiçekler yeşerirdi,</p>

  <p class="normal">Güneş ve yağmurun yarattığı sonsuz bahar gibi</p>

  <p class="normal">Onun müziğine kulak verince.</p>

  <p class="normal">Hatta denizdeki dalgalar</p>

  <p class="normal">Öne eğerdi başlarını derin bir huzurla.</p>

  <p class="normal">Tatlı bir müziğin böyle bir etkisi var,</p>

  <p class="normal">Yürekten tasayı kederi kopartıp atar,</p>

  <p class="normal">Huzur bulur dinleyen, gider tasası,</p>

  <p class="normal">Yok olur yürek sızısı.</p>

  <p class="normal">(İçeri bir beyefendi girer.)</p>

  <p class="normal1">KATHARINE</p>

  <p class="normal">Ne var?</p>

  <p class="normal">BEYEFENDİ</p>

  <p class="normal">Majesteleri, iki yüce kardinal</p>

  <p class="normal">Sizi kabul salonunda bekliyor.</p>

  <p class="normal1">KATHARINE</p>

  <p class="normal">Benimle konuşmak mı istiyorlar?</p>

  <p class="normal">BEYEFENDİ</p>

  <p class="normal">Size öyle söylememi istediler.</p>

  <p class="normal1">KATHARINE</p>

  <p class="normal">Lütfen ekselanslara buraya gelmelerini söyle;</p>

  <p class="normal">(Beyefendi çıkar.)</p>

  <p class="normal">Benim gibi gözden düşmüş zavallı bir kadından</p>

  <p class="normal">Ne istiyor olabilirler? Bu ziyaret hoşuma gitmedi.</p>

  <p class="normal">Düşününce iyi insanlar olmaları gerekir,</p>

  <p class="normal">Benimle işleri de erdemli bir iş olmalı,</p>

  <p class="normal">Ama her cüppeliyi papaz sanmamak lazım.</p>

  <p class="normal">(İçeri Wolsey ve Campeius girer.)</p>

  <p class="normal1">WOLSEY</p>

  <p class="normal">Majestelerine huzur dilerim.</p>

  <p class="normal1">KATHARINE</p>

  <p class="normal">Ekselansları, gördüğünüz gibi ev işleriyle uğraşıyorum;</p>

  <p class="normal">Başıma daha da kötü şeyler gelebilir diye</p>

  <p class="normal">Tam bir ev kadını olmak niyetindeyim.</p>

  <p class="normal">Benden ne istiyorsunuz sayın lordlar?</p>

  <p class="normal1">WOLSEY</p>

  <p class="normal">Soylu madam, izninizle özel dairenize geçelim de,</p>

  <p class="normal">Geliş nedenimizi size orada söyleyelim.</p>

  <p class="normal1">KATHARINE</p>

  <p class="normal">Burada söyleyin.</p>

  <p class="normal">Vicdanımın bir köşeye saklanmasını gerektirecek bir şey</p>

  <p class="normal">yapmadım.</p>

  <p class="normal">Keşke bütün kadınlar benimki kadar</p>

  <p class="normal">Masum bir ruhla söyleyebilselerdi bunu.</p>

  <p class="normal">Lordlarım, bir konuda kendimi diğer kadınlardan üstün</p>

  <p class="normal">sayıyorum:</p>

  <p class="normal">Bütün dünyanın gözü yaptıklarımın üstünde olsa,</p>

  <p class="normal">Herkes davranışlarımı yargılasa,</p>

  <p class="normal">Kötü kalpliler, dedikoducular onları eleştirse bile</p>

  <p class="normal">Umurumda değil, çünkü çok erdemli bir hayat yaşadığımı</p>

  <p class="normal">biliyorum.</p>

  <p class="normal">Buraya gelişiniz kralın karısı olmam nedeniyleyse</p>

  <p class="normal">Açık açık konuşun, çünkü doğru insanlar açık olmayı sever.</p>

  <p class="normal1">WOLSEY</p>

  <p class="normal">Tanta est erga te mentis integritas Regina serenissima.<sup class="calibre3"><a href="../Text/1_split_043.html#footnote-100-19" id="footnote-100-19-backlink">[19]</a></sup></p>

  <p class="normal1">KATHARINE</p>

  <p class="normal">Sayın lordum, Latince konuşmayın.</p>

  <p class="normal">İngiltere’ye geldiğimden beri her gün duyduğum bir dili</p>

  <p class="normal">Öğrenememiş olacak kadar tembel biri değilim.</p>

  <p class="normal">Yabancı bir dil, davamı çok tuhaf ve kuşkulu yapar.</p>

  <p class="normal">Rica ederim İngilizce konuşun; eğer doğruları söylerseniz,</p>

  <p class="normal">Yanımdakiler de zavallı hanımları adına teşekkür</p>

  <p class="normal">edecektir size.</p>

  <p class="normal">İnanın bana, hanımlarına çok büyük haksızlıklar yapıldı.</p>

  <p class="normal">Sayın kardinal, işlediğim en kasıtlı günah bile İngilizce</p>

  <p class="normal">dile getirilebilir.</p>

  <p class="normal1">WOLSEY</p>

  <p class="normal">Soylu leydi,</p>

  <p class="normal">Dürüstlüğümün, majestelerine ve size hizmetlerimin</p>

  <p class="normal">Sizde böylesine derin bir şüphe uyandırmasına çok üzüldüm.</p>

  <p class="normal">Buraya sizi suçlamaya, herkesin göklere çıkardığı</p>

  <p class="normal">onurunuzu lekelemeye</p>

  <p class="normal">Veya zaten yeterince fazla olan kederinize</p>

  <p class="normal">Keder katmaya gelmedik efendim.</p>

  <p class="normal">Biz buraya sadece kralla aranızdaki</p>

  <p class="normal">Büyük anlaşmazlık konusunda ne düşündüğünüzü</p>

  <p class="normal">öğrenmeye,</p>

  <p class="normal">Masum ve onurlu insanlar olarak</p>

  <p class="normal">Davanızla ilgili görüşlerimizi bildirerek</p>

  <p class="normal">Sizi rahatlatmaya geldik.</p>

  <p class="normal">CAMPEIUS</p>

  <p class="normal">Pek saygıdeğer madam, York lordu soylu kişiliği</p>

  <p class="normal">Ve siz majestelerine duyduğu sevgi ve bağlılıktan dolayı,</p>

  <p class="normal">Geçenlerde onun dürüstlüğüne ve şahsına yönelttiğiniz</p>

  <p class="normal">O çok aşırı eleştirilerinizi iyi kalpli bir insan olarak unuttu.</p>

  <p class="normal">Benim gibi o da bir barış alameti olarak</p>

  <p class="normal">Hizmetlerini ve görüşlerini sunmaya geldi.</p>

  <p class="normal1">KATHARINE</p>

  <p class="normal">(Kendi kendine.)</p>

  <p class="normal">Beni arkamdan hançerlemeye...</p>

  <p class="normal">Lordlarım, iyi niyetiniz için ikinize de teşekkür ederim.</p>

  <p class="normal">Dürüst insanlar gibi konuşuyorsunuz;</p>

  <p class="normal">Dilerim Tanrı’dan öyle olduğunuzu kanıtlarsınız.</p>

  <p class="normal">Ama bu kadar önemli, onurumu ve hatta korkarım</p>

  <p class="normal">hayatımı</p>

  <p class="normal">Bu kadar yakından ilgilendiren bir konuda,</p>

  <p class="normal">Bu zavallı anlayış yeteneğimle,</p>

  <p class="normal">Sizin gibi yüce ve bilge kişilere</p>

  <p class="normal">Hazırlıksız olarak nasıl cevap verebilirim, inanın bilmiyorum.</p>

  <p class="normal">Burada nedimelerimle oturmuş nakış işliyordum;</p>

  <p class="normal">Tanrı biliyor ki, sizin gibi beylerin</p>

  <p class="normal">Bu konudaki bir ziyaretini hiç beklemiyordum.</p>

  <p class="normal">Sayın lordlar, bir zamanlar kraliçe olmama hürmeten</p>

  <p class="normal">–Çünkü bu yüceliğin sonuna geldiğimi hissediyorum–</p>

  <p class="normal">Davam hakkında tavsiye alabilmek için</p>

  <p class="normal">Sizden bana vakit vermenizi rica ediyorum.</p>

  <p class="normal">Ah, ben hiç dostu olmayan umutsuz bir kadınım.</p>

  <p class="normal1">WOLSEY</p>

  <p class="normal">Madam, bu korkularla kralın sevgisine haksızlık</p>

  <p class="normal">ediyorsunuz;</p>

  <p class="normal">Umutlarınız da, dostlarınız da sonsuzdur.</p>

  <p class="normal1">KATHARINE</p>

  <p class="normal">İngiltere’de bana yardım edecek dost çok azdır;</p>

  <p class="normal">Lordlarım, herhangi bir İngilizin</p>

  <p class="normal">Bana yol göstermeye cesaret edebileceğini</p>

  <p class="normal">düşünebiliyor musunuz?</p>

  <p class="normal">Veya kralı kızdırmak pahasına görüşlerini söyleyebilecek</p>

  <p class="normal">kadar</p>

  <p class="normal">Gözü kara bir dost tanıyor musunuz?</p>

  <p class="normal">Hayır, benim dostlarım, çektiğim ıstıraba çare olacak</p>

  <p class="normal">Güvenebileceğim kişiler bu ülkede yaşamıyor;</p>

  <p class="normal">Onlar bana teselli veren diğer her şey gibi</p>

  <p class="normal">Buradan uzakta, kendi ülkemde bulunuyorlar lordlarım.</p>

  <p class="normal">CAMPEIUS</p>

  <p class="normal">Ekselansları, keşke ıstırabınızı bir kenara bırakıp</p>

  <p class="normal">Tavsiyelerime kulak verseniz.</p>

  <p class="normal1">KATHARINE</p>

  <p class="normal">Nasıl bayım?</p>

  <p class="normal">CAMPEIUS</p>

  <p class="normal">Davanızı kralın korumasına bırakınız;</p>

  <p class="normal">O çok sevgi dolu ve merhametli biridir.</p>

  <p class="normal">Böyle yapmanız onurunuz ve davanız için çok yerinde</p>

  <p class="normal">olacaktır;</p>

  <p class="normal">Çünkü davanın sonunda aleyhinize bir karar çıkarsa</p>

  <p class="normal">Buradan şerefinize leke sürülmüş bir şekilde</p>

  <p class="normal">Ayrılmak zorunda kalacaksınız.</p>

  <p class="normal1">WOLSEY</p>

  <p class="normal">Doğru söylüyor.</p>

  <p class="normal1">KATHARINE</p>

  <p class="normal">Siz benim mahvımı istiyorsunuz ve bana onu tavsiye</p>

  <p class="normal">ediyorsunuz.</p>

  <p class="normal">Bir Hıristiyan olarak vereceğiniz tavsiye bu mu?</p>

  <p class="normal">Yazıklar olsun.</p>

  <p class="normal">Ama her şeyin üstünde Tanrı,</p>

  <p class="normal">Hiçbir kralın rüşvetle satın alamayacağı bir yargıç var.</p>

  <p class="normal">CAMPEIUS</p>

  <p class="normal">Öfkenizden bizi yanlış anlıyorsunuz.</p>

  <p class="normal1">KATHARINE</p>

  <p class="normal">Kendinizden utanın; ben de sizi</p>

  <p class="normal">En üstün erdemlere<sup class="calibre3"><a href="../Text/1_split_044.html#footnote-100-20" id="footnote-100-20-backlink">[20]</a></sup> sahip dindar insanlar sanmıştım;</p>

  <p class="normal">Meğer en ölümcül günahları işlemiş imansızlarmışsınız.</p>

  <p class="normal">Yazıklar olsun, ıslah edin nefsinizi. Bu mudur sizin teselliniz?</p>

  <p class="normal">Bu mudur memleketinizde mahvolmuş, alaya alınmış,</p>

  <p class="normal">küçümsenmiş,</p>

  <p class="normal">Çaresiz bir kadına getirdiğiniz şifa?</p>

  <p class="normal">Çektiğim ıstırabın yarısını bile çekmenizi dilemem;</p>

  <p class="normal">Ben sizden daha merhametliyim. Ama sizi uyarıyorum,</p>

  <p class="normal">Dikkat edin, Tanrı aşkına dikkat edin de günün birinde</p>

  <p class="normal">Çektiğim ıstırabın sorumluluğu üstünüze yıkılmasın.</p>

  <p class="normal1">WOLSEY</p>

  <p class="normal">Madam, sözleriniz çılgınlıktan başka bir şey değil;</p>

  <p class="normal">Size yardım teklifimizi kötülük olarak niteliyorsunuz.</p>

  <p class="normal1">KATHARINE</p>

  <p class="normal">Sizin niyetiniz beni yok etmek. Yazıklar olsun size</p>

  <p class="normal">Ve sizin gibi yalancı Hıristiyanlara.</p>

  <p class="normal">Eğer içinizde biraz adalet duygusu, biraz acıma olsaydı,</p>

  <p class="normal">Sırtınızdaki din adamı kıyafetlerinden ibaret olmayıp</p>

  <p class="normal">Daha fazlası olsaydınız,</p>

  <p class="normal">Zavallı davamı benden nefret eden kişinin eline</p>

  <p class="normal">Terk etmemi ister miydiniz hiç? Ah, çoktandır beni</p>

  <p class="normal">sevmiyordu,</p>

  <p class="normal">Artık yatağından da kovdu.</p>

  <p class="normal">Lordlarım, ben artık yaşlandım<sup class="calibre3"><a href="../Text/1_split_045.html#footnote-100-21" id="footnote-100-21-backlink">[21]</a></sup></p>

  <p class="normal">Ve onunla aramdaki tek ilişki emirlerine boyun eğmek;</p>

  <p class="normal">Başıma bu felaketten daha kötü ne gelebilir?</p>

  <p class="normal">Elinizden geleni ardınıza koymasanız bile</p>

  <p class="normal">Bundan daha sefil durumda olmam.</p>

  <p class="normal">CAMPEIUS</p>

  <p class="normal">Korkularınız çok aşırı.</p>

  <p class="normal1">KATHARINE</p>

  <p class="normal">Mademki erdemli insanların dostu olmuyor,</p>

  <p class="normal">İzin verin kendi savunmamı kendim yapayım.</p>

  <p class="normal">Bunca yıl sadık bir eş olarak yaşamadım mı?</p>

  <p class="normal">Kibirden uzak, hiçbir zaman şüphe altında kalmamış</p>

  <p class="normal">Bir kadın değil miyim? Kralın arzularına</p>

  <p class="normal">Her zaman bütün benliğimle karşılık vermedim mi?</p>

  <p class="normal">Tanrı’dan sonra en çok onu sevmedim mi?</p>

  <p class="normal">En çok ona itaat etmedim mi?</p>

  <p class="normal">Ona beslediğim sevgiden dolayı</p>

  <p class="normal">Kendimi mutlak bir şekilde ona adamadım mı?</p>

  <p class="normal">Onu hoş tutmak için dualarımı bile ihmal etmedim mi?</p>

  <p class="normal">Ödülü bu mu? Bu hiç doğru değil lordlarım.</p>

  <p class="normal">Kocasına sadık, onun arzularını tatmin etmek dışında</p>

  <p class="normal">Başka bir zevk hayal etmemiş,</p>

  <p class="normal">Elinden gelen her şeyi yapmış bir kadın bulun,</p>

  <p class="normal">Ben yine de bir şey daha ekleyebilirim:</p>

  <p class="normal">Gösterdiğim sonsuz sabrı.</p>

  <p class="normal1">WOLSEY</p>

  <p class="normal">Madam, size yapmak istediğimiz iyilikten uzaklaşıyorsunuz.</p>

  <p class="normal1">KATHARINE</p>

  <p class="normal">Lordum, efendinizin benimle nikâhlanarak verdiği</p>

  <p class="normal">O soylu unvandan kendi rızamla vazgeçecek kadar</p>

  <p class="normal">Büyük bir suçu işlemeye cesaret edemem.</p>

  <p class="normal">Ölümden başka hiçbir şey beni payelerimden ayıramaz.</p>

  <p class="normal1">WOLSEY</p>

  <p class="normal">Rica ederim beni dinleyin.</p>

  <p class="normal1">KATHARINE</p>

  <p class="normal">Keşke İngiliz topraklarına hiç adım atmasaydım,</p>

  <p class="normal">Bu topraklara özgü yardakçılıklara maruz kalmasaydım.</p>

  <p class="normal">Melek yüzlüsünüz ama kalplerinizi ancak Tanrı bilir.</p>

  <p class="normal">Ben zavallı bir kadınım, ne olacak benim halim?</p>

  <p class="normal">Dünyanın en talihsiz kadını benim.</p>

  <p class="normal">(Nedimelerine.)</p>

  <p class="normal">Ah zavallı nedimelerim, sizleri nasıl bir kader bekliyor?</p>

  <p class="normal">Kimsenin bana acımadığı, hiç dostumun olmadığı,</p>

  <p class="normal">Hiç umut vermeyen, benim için ağlayan hiçbir akrabamın</p>

  <p class="normal">yaşamadığı,</p>

  <p class="normal">Benden bir mezarın bile esirgendiği</p>

  <p class="normal">Bir ülkeye düşmüş bir kazazede gibiyim.</p>

  <p class="normal">Bir zamanlar kırların kraliçesi olarak çiçek açmışken</p>

  <p class="normal">Boynunu büküp solan zambak gibi yok olacağım.</p>

  <p class="normal1">WOLSEY</p>

  <p class="normal">Ekselansları, eğer niyetimizin onurlu olduğuna</p>

  <p class="normal">sizi inandırabilirsek</p>

  <p class="normal">Kendinizi çok daha iyi hissedersiniz. Sayın leydim,</p>

  <p class="normal">Biz neden, ne amaçla size kötülük yapmak isteyelim ki?</p>

  <p class="normal">Ah, konumumuz, mesleğimiz buna karşıdır;</p>

  <p class="normal">Bizim görevimiz bu tür ıstıraplara neden olmak değil,</p>

  <p class="normal">şifa bulmaktır.</p>

  <p class="normal">Tanrı aşkına şu yaptıklarınızı bir düşünün,</p>

  <p class="normal">Bu davranışınızla kendinize zarar verebilir,</p>

  <p class="normal">Kralı kendinizden tamamen uzaklaştırırsınız.</p>

  <p class="normal">Hükümdarlar itaatkâr insanları çok severler,</p>

  <p class="normal">Ama inatçılar karşısında kabarır, fırtınalar gibi</p>

  <p class="normal">dehşet salarlar.</p>

  <p class="normal">Biliyorum, sizin yumuşak, asil bir tabiatınız,</p>

  <p class="normal">Sakin mi sakin bir ruhunuz var.</p>

  <p class="normal">Lütfen bizleri barış elçileri, dostunuz</p>

  <p class="normal">Ve hizmetkârınız olarak düşünün.</p>

  <p class="normal">CAMPEIUS</p>

  <p class="normal">Madam, düşününce öyle olduğumuzu göreceksiniz.</p>

  <p class="normal">Bu kadınsı korkularla erdemlerinize haksızlık ediyorsunuz.</p>

  <p class="normal">Sizinki gibi asil bir ruh bu türden kuşkuları</p>

  <p class="normal">Sahte bir parayı atar gibi fırlatıp atar. Kral sizi seviyor;</p>

  <p class="normal">Dikkat edin de bu sevgiden yoksun kalmayın.</p>

  <p class="normal">Bize gelince, işinizle ilgilenmemize izin verirseniz,</p>

  <p class="normal">Varımızı yoğumuzu hizmetinize adamaya hazırız.</p>

  <p class="normal1">KATHARINE</p>

  <p class="normal">Lordlarım, nasıl istiyorsanız öyle yapın.</p>

  <p class="normal">Eğer saygısızlık ettiysem lütfen beni affedin.</p>

  <p class="normal">Biliyorsunuz, ben bir kadınım,</p>

  <p class="normal">Sizin gibi insanlara münasip cevapları verecek zekâdan</p>

  <p class="normal">yoksunum.</p>

  <p class="normal">Lütfen majestelerine saygılarımı arz edin;</p>

  <p class="normal">Kalbim hâlâ onun ve yaşadığım sürece dualarım da onun</p>

  <p class="normal">olacak.</p>

  <p class="normal">Haydi saygıdeğer pederler, tavsiyelerinizi bahşedin;</p>

  <p class="normal">Bu ülkeye ayak bastığında payelerini bu kadar pahalıya</p>

  <p class="normal">satın alacağı</p>

  <p class="normal">Aklına bile gelmeyen kadın şimdi size yalvarıyor.</p>

  <p class="normal">(Çıkarlar.)</p>
</body>
</html>
