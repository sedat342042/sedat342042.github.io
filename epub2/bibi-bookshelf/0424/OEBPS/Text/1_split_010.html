<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">1. Sahne</h2>

  <p class="ortayazi">(Bir sokak.)</p>

  <p class="normal">(İçeri farklı kapılardan iki beyefendi girer.)</p>

  <p class="normal1">BİRİNCİ BEYEFENDİ</p>

  <p class="normal">Bu kadar aceleyle nereye gidiyorsunuz?</p>

  <p class="normal1">İKİNCİ BEYEFENDİ</p>

  <p class="normal">Tanrı’nın selameti üstünüze olsun;</p>

  <p class="normal">Mahkemeye, yüce Buckingham dükü hakkında</p>

  <p class="normal">Verilecek kararı dinlemeye gidiyorum.</p>

  <p class="normal1">BİRİNCİ BEYEFENDİ</p>

  <p class="normal">Sizi bu zahmetten kurtarayım efendim. Her şey bitti.</p>

  <p class="normal">Geriye bir tek mahkûmu getirmek kaldı.</p>

  <p class="normal1">İKİNCİ BEYEFENDİ</p>

  <p class="normal">Siz orada mıydınız?</p>

  <p class="normal1">BİRİNCİ BEYEFENDİ</p>

  <p class="normal">Evet.</p>

  <p class="normal1">İKİNCİ BEYEFENDİ</p>

  <p class="normal">Rica ederim söyleyin, ne oldu?</p>

  <p class="normal1">BİRİNCİ BEYEFENDİ</p>

  <p class="normal">Ne olduğunu hemen tahmin edebilirsiniz.</p>

  <p class="normal1">İKİNCİ BEYEFENDİ</p>

  <p class="normal">Suçlu mu bulundu?</p>

  <p class="normal1">BİRİNCİ BEYEFENDİ</p>

  <p class="normal">Evet ve idama mahkûm edildi.</p>

  <p class="normal1">İKİNCİ BEYEFENDİ</p>

  <p class="normal">Çok üzüldüm.</p>

  <p class="normal1">BİRİNCİ BEYEFENDİ</p>

  <p class="normal">Başkaları da üzüldü.</p>

  <p class="normal1">İKİNCİ BEYEFENDİ</p>

  <p class="normal">Rica ederim anlatın, mahkemede neler oldu?</p>

  <p class="normal1">BİRİNCİ BEYEFENDİ</p>

  <p class="normal">Kısaca anlatayım. Yüce dük sanık kürsüsüne çıktı;</p>

  <p class="normal">Ve kendisine yöneltilen suçlamaları reddetti;</p>

  <p class="normal">Ve suçlamaları boşa çıkaran birçok kanıt gösterdi.</p>

  <p class="normal">Buna karşın kralın savcısı çeşitli tanıkların</p>

  <p class="normal">Yeminli ifadelerini ve beyanlarını kanıt gösterdi.</p>

  <p class="normal">Dük bunların kendisine viva voce<sup class="calibre3"><a href="../Text/1_split_032.html#footnote-100-8" id="footnote-100-8-backlink">[8]</a></sup> söylenmesini istedi</p>

  <p class="normal">Bunun üzerine onun aleyhine tanık olarak kâhyası,</p>

  <p class="normal">Kâtibi Sir Gilbert Perk, papazı John Car</p>

  <p class="normal">Ve bütün bu felaketlere neden olan</p>

  <p class="normal">O şeytan keşiş Hopkins getirildi.</p>

  <p class="normal1">İKİNCİ BEYEFENDİ</p>

  <p class="normal">Dükün aklını kehanetleriyle dolduran kişi.</p>

  <p class="normal1">BİRİNCİ BEYEFENDİ</p>

  <p class="normal">Evet, o kişi; bütün tanıklar dükü şiddetle suçladılar;</p>

  <p class="normal">Dük bu suçlamaları bertaraf etmek istedi ama başaramadı;</p>

  <p class="normal">Bunun üzerine mahkeme heyeti gösterilen kanıtlara</p>

  <p class="normal">dayanarak</p>

  <p class="normal">Onu krala ihanetten suçlu buldu.</p>

  <p class="normal">Dük canını kurtarmak için büyük bir bilgelikle</p>

  <p class="normal">Uzun uzun konuştu ama söyledikleri</p>

  <p class="normal">Hiç sonuç vermedi, çok az merhamet uyandırdı.</p>

  <p class="normal1">İKİNCİ BEYEFENDİ</p>

  <p class="normal">Bütün bu olanlar karşısında nasıl bir tavır takındı?</p>

  <p class="normal1">BİRİNCİ BEYEFENDİ</p>

  <p class="normal">Ölüm çanının çalınmasını, yani cezasının okunmasını</p>

  <p class="normal">Duyması için yeniden sanık kürsüsüne getirildiğinde</p>

  <p class="normal">Çok büyük bir ıstırap içindeydi, her yerinden ter</p>

  <p class="normal">fışkırıyordu</p>

  <p class="normal">Ve çabuk çabuk öfkeli ve saldırgan bir tarzda konuştu.</p>

  <p class="normal">Ama daha sonra kendisini toparladı</p>

  <p class="normal">Ve mahkemenin sonuna kadar çok asil bir sabır sergiledi.</p>

  <p class="normal1">İKİNCİ BEYEFENDİ</p>

  <p class="normal">Ölmekten korktuğunu sanmıyorum.</p>

  <p class="normal1">BİRİNCİ BEYEFENDİ</p>

  <p class="normal">Kesinlikle korkmuyor, o hiç kadınsı olmamıştır;</p>

  <p class="normal">Ama buna yol açan şeylere üzülmüş olabilir.</p>

  <p class="normal1">İKİNCİ BEYEFENDİ</p>

  <p class="normal">Kardinalin bu işte parmağı olduğuna eminim.</p>

  <p class="normal1">BİRİNCİ BEYEFENDİ</p>

  <p class="normal">Bütün şüpheler ona işaret ediyor.</p>

  <p class="normal">Kralın İrlanda’daki temsilcisi Kildare’ı görevden alıp</p>

  <p class="normal">Yerine aceleyle, kayınpederine<sup class="calibre3"><a href="../Text/1_split_033.html#footnote-100-9" id="footnote-100-9-backlink">[9]</a></sup> yardım etmesin diye,</p>

  <p class="normal">Surrey kontunu gönderen de oydu.</p>

  <p class="normal1">İKİNCİ BEYEFENDİ</p>

  <p class="normal">Çok kötü niyetli bir siyasi manevraydı bu.</p>

  <p class="normal1">BİRİNCİ BEYEFENDİ</p>

  <p class="normal">Kuşkusuz döndüğünde bunun hesabını soracaktır;</p>

  <p class="normal">Herkes farkında ki, kral kime yakınlık gösterse,</p>

  <p class="normal">Kardinal o kişiye hemen bir iş buluyor,</p>

  <p class="normal">Hem de saraydan çok uzakta.</p>

  <p class="normal1">İKİNCİ BEYEFENDİ</p>

  <p class="normal">Halk ondan ölümüne nefret ediyor;</p>

  <p class="normal">Kendi payıma onun yerin yedi kat dibinde olmasını</p>

  <p class="normal">diliyorum;</p>

  <p class="normal">Halk bu dükü seviyor, ona tapıyor;</p>

  <p class="normal">Ona taktıkları ad, nezaket abidesi bonkör Buckingham;</p>

  <p class="normal1">BİRİNCİ BEYEFENDİ</p>

  <p class="normal">Durun efendim, sözünü ettiğiniz,</p>

  <p class="normal">Mahvolmuş soylu adamı gözlerinizle görün.</p>

  <p class="normal">(İçeri mahkemeden dönen Buckingham girer; önünde</p>

  <p class="normal">muhafızlar yürümektedir; muhafızların ellerindeki</p>

  <p class="normal">baltaların keskin tarafı ona dönüktür; her iki</p>

  <p class="normal">tarafında teberli muhafızlar bulunmaktadır.</p>

  <p class="normal">Onların arkasından Sir Lovell, Sir Vaux, Sir Sands</p>

  <p class="normal">ve halk gelmektedir.)</p>

  <p class="normal1">İKİNCİ BEYEFENDİ</p>

  <p class="normal">Şöyle durup onu yakından görelim.</p>

  <p class="normal1">BUCKINGHAM</p>

  <p class="normal">Halime üzülmek için buralara kadar gelen iyi insanlar,</p>

  <p class="normal">Söyleyeceklerimi dinleyin ve evlerinize dönüp beni unutun.</p>

  <p class="normal">Bugün hain olduğum suçlamasıyla mahkûm oldum</p>

  <p class="normal">Ve bu damgayla ölmem gerekiyor; ama Tanrı şahidimdir ki,</p>

  <p class="normal">Eğer kralıma ihanet ettiysem, imanlı bir kişi olarak,</p>

  <p class="normal">Dilerim kafama inen balta beni cehenneme gönderir.</p>

  <p class="normal">Beni idama mahkûm etti diye kanuna karşı bir nefretim</p>

  <p class="normal">yok;</p>

  <p class="normal">Sunulan kanıtların ışığında adaleti uyguladı.</p>

  <p class="normal">Ancak beni mahkûm ettirenlerin</p>

  <p class="normal">Hıristiyanlığa daha yakışır davranmalarını dilerdim.</p>

  <p class="normal">Kim olurlarsa olsunlar hepsini yürekten bağışlıyorum,</p>

  <p class="normal">Ama onları uyarıyorum: Kötülükleriyle iftihar etmesinler</p>

  <p class="normal">Ve geleceklerini yüce insanların mezarları üstüne</p>

  <p class="normal">kurmasınlar;</p>

  <p class="normal">Çünkü o zaman benim masum kanım onlara beddua eder.</p>

  <p class="normal">Bu dünyada daha uzun yaşama umudum yok,</p>

  <p class="normal">Kral benim işlediğim suçlardan</p>

  <p class="normal">Daha büyüklerini bile affedecek kadar merhametlidir,</p>

  <p class="normal">Ama ben ondan merhamet dilenmeyeceğim.</p>

  <p class="normal">Beni sevenler, Buckingham için gözyaşı dökecek kadar</p>

  <p class="normal">yürekli olanlar,</p>

  <p class="normal">Beni üzen tek şey sizlerden ayrılmak ve yalnız ölmek.</p>

  <p class="normal">İyi yürekli melekler gibi son anıma kadar benimle olun</p>

  <p class="normal">Ve çelik balta bedenimi ruhumdan ayırırken</p>

  <p class="normal">Benim için ettiğiniz dualar ruhumu cennete taşısın.</p>

  <p class="normal">Tanrı adına götürün beni buradan.</p>

  <p class="normal1">LOVELL</p>

  <p class="normal">Ekselansları, eğer yüreğinizde bana karşı bir öfke varsa</p>

  <p class="normal">Şimdi bağışlamanız için size yalvarıyorum.</p>

  <p class="normal1">BUCKINGHAM</p>

  <p class="normal">Sir Thomas Lovell, Tanrı’nın beni bağışlamasını</p>

  <p class="normal">arzuladığım kadar</p>

  <p class="normal">Büyük bir arzuyla bağışlıyorum sizi; herkesi bağışlıyorum.</p>

  <p class="normal">Bana yapılan kötülükler bağışlayamayacağım kadar</p>

  <p class="normal">çok olamaz.</p>

  <p class="normal">Mezarıma arkamda kin bırakarak gitmeyeceğim.</p>

  <p class="normal">Majestelerine saygılarımı iletin; eğer Buckingham</p>

  <p class="normal">hakkında konuşursa,</p>

  <p class="normal">Rica ederim onunla cennet yolunda karşılaştığınızı</p>

  <p class="normal">söyleyin.</p>

  <p class="normal">Yeminlerim ve dualarım kral için ve ruhum bedenimden</p>

  <p class="normal">ayrılana kadar</p>

  <p class="normal">Tanrı’dan onun için rahmet dilenmeye devam edeceğim.</p>

  <p class="normal">Umarım çok uzun yıllar yaşar,</p>

  <p class="normal">Umarım hükümranlığında sevilir ve sevecen olur</p>

  <p class="normal">Ve umarım yaşlanıp bu dünyadan ayrılma vakti geldiğinde</p>

  <p class="normal">Kabri iyilikle dolar.</p>

  <p class="normal1">LOVELL</p>

  <p class="normal">Ekselansları sizi nehir kıyısına götürmem gerekiyor;</p>

  <p class="normal">Orada görevimi son anınıza kadar size eşlik edecek olan</p>

  <p class="normal">Sir Nicholas Vaux’ya devredeceğim.</p>

  <p class="normal">VAUX</p>

  <p class="normal">Hazır olun,</p>

  <p class="normal">Dük geliyor; kayığı hazırlayın,</p>

  <p class="normal">Her şey onun asaletine yakışır olsun.</p>

  <p class="normal1">BUCKINGHAM</p>

  <p class="normal">Hayır Sir Nicholas, boş verin;</p>

  <p class="normal">Şimdiki durumumda bu söyledikleriniz benimle alay</p>

  <p class="normal">etmek olur.</p>

  <p class="normal">Buraya gelirken hassa alayı komutanı ve Buckingham</p>

  <p class="normal">dükü idim;</p>

  <p class="normal">Şimdi ise zavallı Edward Bohun’um.</p>

  <p class="normal">Ama beni suçlayan, doğruluğun ne demek olduğunu</p>

  <p class="normal">Asla bilmeyen alçaklardan daha zenginim.</p>

  <p class="normal">Şunu iddia ediyorum ki, bu kan bir gün onları inletecek.</p>

  <p class="normal">Tahtı gasp eden Richard’a karşı ilk isyan eden kişi olan</p>

  <p class="normal">Soylu babam Henry Buckingham, başı sıkışınca</p>

  <p class="normal">Yardım almak umuduyla adamlarından Banister’a sığındı,</p>

  <p class="normal">Ama o sefilin ihanetine uğradı</p>

  <p class="normal">Ve mahkemeye bile çıkarılmadan idam edildi.</p>

  <p class="normal">Tanrının rahmeti üzerine olsun. Tahta geçen</p>

  <p class="normal">Yedinci Henry,</p>

  <p class="normal">Babamın ölümüne yürekten üzüldüğünden,</p>

  <p class="normal">Asil bir hükümdara yaraşır bir şekilde,</p>

  <p class="normal">Unvanlarımı bana geri verdi, yerle bir olmuş adımın</p>

  <p class="normal">itibarını iade etti.</p>

  <p class="normal">Oysa şimdi onun oğlu Sekizinci Henry hayatımı, şerefimi,</p>

  <p class="normal">Adımı ve beni mutlu kılan her şeyi bir vuruşta alıyor.</p>

  <p class="normal">Duruşmam yapıldı; bunun soylulara uygun bir yargılama</p>

  <p class="normal">olduğunu söylemeliyim;</p>

  <p class="normal">Bu da beni zavallı babamdan biraz daha mutlu kılıyor.</p>

  <p class="normal">Ama ikimizin de kaderi aynı; ikimiz de hizmetkârlarımızın,</p>

  <p class="normal">Çok sevdiğimiz adamlarımızın ihanetine uğradık.</p>

  <p class="normal">Bu yaptıkları doğaya tamamen aykırı ve sadakatsiz bir şey.</p>

  <p class="normal">Her olayın bir tanrısal nedeni vardır; beni dinleyen sizler,</p>

  <p class="normal">Ölmek üzere olan bu adamın şu sözlerine kulak verin:</p>

  <p class="normal">Sevginizi ve tavsiyelerinizi bol bol dağıtmayın;</p>

  <p class="normal">Çünkü dost diye bağrınıza bastığınız kişiler</p>

  <p class="normal">Bahtınızın ters döndüğünü gördüklerinde sizi derhal</p>

  <p class="normal">yüzüstü bırakırlar;</p>

  <p class="normal">Bir daha onları sizi mahvedecekleri yerde görürsünüz.</p>

  <p class="normal">İyi yürekli insanlar, benim için dua edin; artık sizden</p>

  <p class="normal">ayrılmam gerekiyor.</p>

  <p class="normal">Uzun ve zahmetli hayatımın<sup class="calibre3"><a href="../Text/1_split_034.html#footnote-100-10" id="footnote-100-10-backlink">[10]</a></sup> sonuna geldim. Hoşça kalın.</p>

  <p class="normal">Acıklı bir şey anlatmak istediğiniz zaman benim</p>

  <p class="normal">düşüşümü anlatın.</p>

  <p class="normal">Söyleyeceklerim bu kadar. Tanrım beni affet.</p>

  <p class="normal">(Dük ve refakatindekiler çıkar.)</p>

  <p class="normal1">BİRİNCİ BEYEFENDİ</p>

  <p class="normal">Ne kadar da acıklı;</p>

  <p class="normal">Efendim, korkarım buna neden olanların başına</p>

  <p class="normal">lanet yağacak.</p>

  <p class="normal1">İKİNCİ BEYEFENDİ</p>

  <p class="normal">Eğer dük suçsuzsa, çok yazık oldu.</p>

  <p class="normal">Ama ben size yakında meydana gelebilecek bir şey</p>

  <p class="normal">anlatayım;</p>

  <p class="normal">Eğer gerçekleşirse bundan daha kötü bir olay.</p>

  <p class="normal1">BİRİNCİ BEYEFENDİ</p>

  <p class="normal">İyilik melekleri bizi korusun.</p>

  <p class="normal">Nedir? Yoksa bana güvenmiyor musunuz?</p>

  <p class="normal1">İKİNCİ BEYEFENDİ</p>

  <p class="normal">Bu o kadar önemli bir sır ki,</p>

  <p class="normal">Onu saklamak için çok ağzı sıkı olmak lazım.</p>

  <p class="normal1">BİRİNCİ BEYEFENDİ</p>

  <p class="normal">Söyleyin, boşboğaz değilimdir.</p>

  <p class="normal1">İKİNCİ BEYEFENDİ</p>

  <p class="normal">Olmadığınızdan eminim; anlatıyorum efendim:</p>

  <p class="normal">Son günlerde kral ile Katharine’in</p>

  <p class="normal">Boşanacaklarına dair bir söylenti duymadınız mı?</p>

  <p class="normal1">BİRİNCİ BEYEFENDİ</p>

  <p class="normal">Duydum ama arkası gelmedi; çünkü kral duyunca</p>

  <p class="normal">O kadar kızdı ki, hemen belediye başkanına</p>

  <p class="normal">Bu dedikoduları susturması ve yayanları</p>

  <p class="normal">Tutuklaması için emir verdi.</p>

  <p class="normal1">İKİNCİ BEYEFENDİ</p>

  <p class="normal">Ama efendim, artık bu söylentinin doğru olduğu</p>

  <p class="normal">ortaya çıktı;</p>

  <p class="normal">Eskisinden daha süratli bir şekilde yayılıyor.</p>

  <p class="normal">Ve kralın boşanmak isteyeceğine kesin gözüyle bakılıyor.</p>

  <p class="normal">Ya kardinal ya da ona yakın biri, iyi kraliçemize</p>

  <p class="normal">duyduğu nefretten dolayı,</p>

  <p class="normal">Kralın aklına onu mahvedecek bir kuşku sokmuş;</p>

  <p class="normal">Herkes Kardinal Campeius’un geçenlerde buraya</p>

  <p class="normal">gelmesini de buna bağlıyor.</p>

  <p class="normal1">BİRİNCİ BEYEFENDİ</p>

  <p class="normal">Bunu yapan kardinal;</p>

  <p class="normal">Ve bunu da sadece Toledo başpiskoposluğunu</p>

  <p class="normal">Ona vermeyen imparatordan<sup class="calibre3"><a href="../Text/1_split_035.html#footnote-100-11" id="footnote-100-11-backlink">[11]</a></sup> intikam almak için yapıyor.</p>

  <p class="normal1">İKİNCİ BEYEFENDİ</p>

  <p class="normal">Bence tam on ikiden vurdunuz;</p>

  <p class="normal">Ama bunun acısını kraliçeden çıkartmak zalimlik değil mi?</p>

  <p class="normal">Kardinalin isteği yerine gelecek ve kraliçe tacından olacak.</p>

  <p class="normal1">BİRİNCİ BEYEFENDİ</p>

  <p class="normal">Çok acı. Ama bunu orta yerde tartışmayalım,</p>

  <p class="normal">Bu konuyu daha uygun bir yerde konuşalım.</p>

  <p class="normal">(Çıkarlar.)</p>
</body>
</html>
