<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_24">5. Sahne</h2>

  <p class="ortayazi">(Saray.)</p>

  <p class="normal">(Borazancılar boru çalarak girer; arkalarından</p>

  <p class="normal">iki belediye meclisi üyesi, belediye başkanı, teşrifatçı,</p>

  <p class="normal">Cranmer, elinde başkomutan asasıyla Norfolk dükü,</p>

  <p class="normal">Suffolk dükü, vaftiz hediyelerinin konulduğu ayaklı</p>

  <p class="normal">iki büyük çanağı taşıyan iki soylu; onların arkasından</p>

  <p class="normal">dört soylunun taşıdığı gölgelik ve onun altında çok</p>

  <p class="normal">süslü bir pelerine sarılmış olan bebeği taşıyan vaftiz anne</p>

  <p class="normal">Norfolk düşesi ve onun eteğini tutan bir leydi girer.</p>

  <p class="normal">Onları diğer vaftiz anne olan Dorset markizi ve</p>

  <p class="normal">leydiler izlemektedir. Tören alayı sahneden bir kez</p>

  <p class="normal">geçer ve teşrifatçı konuşmaya başlar.)</p>

  <p class="normal1">TEŞRİFATÇI</p>

  <p class="normal">Yüce Tanrım, sonsuz lütfundan İngiltere’nin yüce prensesi Elizabeth’e başarılı, uzun ve mutlu bir hayat ihsan et.</p>

  <p class="normal">(Borular çalınır, içeri kral ve muhafız girer.)</p>

  <p class="normal1">CRANMER</p>

  <p class="normal">(Diz çöker.)</p>

  <p class="normal">Soylu vaftiz anneler ve ben şöyle dua ediyoruz</p>

  <p class="normal">Siz majesteleri ve soylu kraliçem için:</p>

  <p class="normal">Tanrı’nın ana ve babayı mutlu etmek için</p>

  <p class="normal">Bu harikulade prensesin alnına yazdığı tüm huzur ve neşeyi</p>

  <p class="normal">Ömrünüzün her anında yaşarsınız umarım.</p>

  <p class="normal1">KRAL</p>

  <p class="normal">Teşekkür ederim muhterem başpiskopos.</p>

  <p class="normal">Adı nedir?</p>

  <p class="normal1">CRANMER</p>

  <p class="normal">Elizabeth.</p>

  <p class="normal1">KRAL</p>

  <p class="normal">Ayağa kalkın lordum.</p>

  <p class="normal">(Kral bebeği öper.)</p>

  <p class="normal">Bu öpücükle seni kutsuyorum; Tanrı seni korusun.</p>

  <p class="normal">Seni onun ellerine teslim ediyorum.</p>

  <p class="normal1">CRANMER</p>

  <p class="normal">Amin.</p>

  <p class="normal1">KRAL</p>

  <p class="normal">Soylu vaftiz babalar ve vaftiz analar,</p>

  <p class="normal">Hediyeleriniz cömertliğinizi gösteriyor;</p>

  <p class="normal">Sizlere yürekten teşekkür ediyorum,</p>

  <p class="normal">Konuşmayı öğrenince bu küçük hanım da edecek.</p>

  <p class="normal1">CRANMER</p>

  <p class="normal">Efendim, izninizle Tanrı’nın emrine uyarak</p>

  <p class="normal">Bir konuşma yapmak istiyorum;</p>

  <p class="normal">Sözlerimi kimse yardakçılık olarak nitelemesin;</p>

  <p class="normal">Doğru oldukları gelecekte görülecektir.</p>

  <p class="normal">Bu soylu bebek –Tanrı her zaman yanında olsun–</p>

  <p class="normal">Henüz beşiğinde ama bu ülkeye</p>

  <p class="normal">Zamanla olgunlaşacak sonsuz nimetler vaat ediyor.</p>

  <p class="normal">Gerçi şu anda hayatta olan çok az kişi tanık olabilecektir,</p>

  <p class="normal">Ama bu bebek kendi döneminde yaşayan,</p>

  <p class="normal">Hatta kendisinden sonra gelen tüm hükümdarlara</p>

  <p class="normal">Örnek olacaktır. Saba melikesi bile</p>

  <p class="normal">Bu engin saflığın bilgeliğini ve erdemini kıskanacaktır.</p>

  <p class="normal">Hükümdarlara biçim veren bütün yüce özellikler ile</p>

  <p class="normal">İyilerde bulunan bütün erdemler onda iki kat daha fazla</p>

  <p class="normal">olacaktır.</p>

  <p class="normal">Doğruluk ondan ayrılmayacak, kutsal ve ilahi düşünceler</p>

  <p class="normal">Ona her zaman yol gösterecektir.</p>

  <p class="normal">Herkes tarafından sevilecek ve korkulacak, halkı onu</p>

  <p class="normal">kutsayacaktır.</p>

  <p class="normal">Düşmanları önünde başak gibi titreyecek,</p>

  <p class="normal">Üzüntüyle başlarını eğeceklerdir, doğruluk onunla</p>

  <p class="normal">gelişecektir;</p>

  <p class="normal">Onun hükümranlığı zamanında</p>

  <p class="normal">Herkes kendi diktiği asmanın gölgesinde</p>

  <p class="normal">Kendi ektiğini güven içinde yiyecek,</p>

  <p class="normal">Bütün komşularına neşeli barış şarkıları söyleyecektir.</p>

  <p class="normal">Tanrı en doğru şekilde öğrenilecek ve onun etrafındakiler</p>

  <p class="normal">Onuru en mükemmel şekliyle ondan öğreneceklerdir;</p>

  <p class="normal">Yüceliklerini kalıtım yoluyla değil, bu özellikleriyle</p>

  <p class="normal">kanıtlayacaklardır.</p>

  <p class="normal">Bu barış dönemi onunla birlikte yok olup gitmeyecek,</p>

  <p class="normal">Nasıl ki, o harikulade zümrüdüanka kuşu öldüğünde</p>

  <p class="normal">Kendi küllerinden kendisi gibi hayranlık uyandırıcı</p>

  <p class="normal">Yeni bir varis doğuyorsa, bu bebek de</p>

  <p class="normal">–Tanrı kendisini bu karanlık bulutundan çağırdığı vakit–</p>

  <p class="normal">Kutluluğunu öyle birine bırakacak ki,</p>

  <p class="normal">Onurunun kutsal küllerinden kendisi kadar ünlü biri</p>

  <p class="normal">Bir yıldız gibi doğacak, sabit bir şekilde parlayacaktır.</p>

  <p class="normal">O zaman Tanrı’nın seçtiği bu bebeğe verdiği</p>

  <p class="normal">Barış, bolluk, sevgi, doğruluk ve dehşet varisine geçecek</p>

  <p class="normal">Ve bir sarmaşık gibi ondan ayrılmayacaktır.</p>

  <p class="normal">Parlak güneşin ışıldadığı her yerde</p>

  <p class="normal">Onun şerefi ve adının görkemi hüküm sürecek,</p>

  <p class="normal">Yepyeni ülkeler kuracaktır. Serpilip büyüyecek,</p>

  <p class="normal">Ve bir çınar gibi dallarını her tarafa yayacaktır;</p>

  <p class="normal">Çocuklarımızın çocukları bunları görecek,</p>

  <p class="normal">Tanrıya şükredecektir.</p>

  <p class="normal1">KRAL</p>

  <p class="normal">Bize mucizelerden söz ettiniz.</p>

  <p class="normal1">CRANMER</p>

  <p class="normal">İngiltere’nin şansına ömrü uzun olacak,</p>

  <p class="normal">Uzun yıllar yaşayacak, hayatının her gününde başarı</p>

  <p class="normal">tacı giyecek.</p>

  <p class="normal">Keşke bildiklerim bu kadar olsaydı, ama o da ölecek;</p>

  <p class="normal">Çaresi yok, azizler onu yanlarına isteyecekler;</p>

  <p class="normal">Ama öteki dünyaya bir bakire olarak gidecek,</p>

  <p class="normal">Lekesiz, tertemiz bir zambak gibi toprağa düşecek</p>

  <p class="normal">Ve bütün dünya onun ardından matem tutacak.</p>

  <p class="normal1">KRAL</p>

  <p class="normal">Ah başpiskopos, beni çok mutlu ettiniz.</p>

  <p class="normal">Bu kutlu çocuk doğana kadar hayatta bir başarı</p>

  <p class="normal">kazanmamıştım.</p>

  <p class="normal">Bu güzel kehanetlerin beni o kadar memnun etti ki,</p>

  <p class="normal">Cennete gittiğimde bu çocuğun yaptıklarını görüp</p>

  <p class="normal">Yaradanıma övgüler düzmek isterim.</p>

  <p class="normal">Hepinize teşekkür ederim. Sayın belediye başkanım,</p>

  <p class="normal">Size ve dostlarınıza minnettarım, varlığınız beni</p>

  <p class="normal">onurlandırdı,</p>

  <p class="normal">Sizlere hep müteşekkir olacağım. Lordlarım, siz önden gidin;</p>

  <p class="normal">Hepiniz kraliçeyi görmelisiniz, sizlere teşekkür etmek istiyor,</p>

  <p class="normal">Yoksa çok üzülür. Bugün kimse iş düşünmesin,</p>

  <p class="normal">Hepiniz burada kalıyorsunuz,</p>

  <p class="normal">Bu küçüğün şerefine bugünü bayram ilan ediyoruz.</p>

  <p class="normal">(Çıkarlar.)</p>

  <p class="normal">Epilog</p>

  <p class="normal">Bire on bahse girerim ki bu oyun memnun etmeyecektir</p>

  <p class="normal">Buradaki herkesi; çünkü bazıları dinlenmeye gelmektedir</p>

  <p class="normal">Uyuyarak bir iki saat; ama borazanlarımızla</p>

  <p class="normal">korkuttuğumuz kişiler,</p>

  <p class="normal">Eminiz, açıkça oyun beş para etmez diyecekler;</p>

  <p class="normal">Bazıları da geliyor halkla alay edildiğini duymaya,</p>

  <p class="normal">Ve “Çok zekice” diye bağırmaya;</p>

  <p class="normal">Oysa biz bunu yapmadık. Bu yüzden bu oyunla ilgili</p>

  <p class="normal">Duyacağımız tek iyi şey korkarım ki,</p>

  <p class="normal">İyi yorumlandığı olacaktır kadın rollerinin</p>

  <p class="normal">Çünkü hepsi de öyleydi onlara gösterdiklerimizin.</p>

  <p class="normal">Gülümseyip öyle olduğunu söylesinler yeter,</p>

  <p class="normal">Hemen anlayacağım en iyi erkek oyuncular bizimkiler;</p>

  <p class="normal">Çünkü şanssızlık getirir alkışlamayı reddederlerse</p>

  <p class="normal">Kadınları onlara alkışlayın dediği halde.</p>

  <p class="normal"><span class="normal2"><sup class="calibre3">[<a href="../Text/1_split_005.html#footnote-100-1-backlink" id="footnote-100-1">1</a>]</sup> “Bevis” Silah kullanmadaki başarısıyla ünlü efsanevi bir kahraman. (ç.n.)</span></p>

  <div class="calibre1" id="calibre_pb_26"/>
</body>
</html>
