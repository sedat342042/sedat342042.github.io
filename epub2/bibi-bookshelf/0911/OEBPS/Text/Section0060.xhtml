<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XVIII</h2>

  <p>Vronski'nin iç dünyası aşkıyla dopdolu olmasına karşın, dış dünyasının gidişi eskisinin aynıydı. Sosyetedeki, alaydaki ilişkilerinin eski, alışılmış rayları üzerinde eskisi gibi uçarcasına bir gidişti bu. Vronski'nin yaşamında alayının önemli bir yeri vardı. Bunun asıl nedeni alayını sevmesi, daha önemlisi, alayda sevilmesiydi. Alayda yalnızca sevmiyorlardı Vronski'yi, ona saygı duyuyorlar, onunla övünüyorlardı da. Son derece zengin, çok güzel yetiştirilmiş, üstün yetenekleri olan, her çeşit başarıya, onura, üne yolu açık bu gencin bütün bunları umursamaması, dünyada kendini en yakın alayına, arkadaşlarına hissetmesiydi böylesine sevilmesinin nedeni. Vronski arkadaşlarının onun üzerine düşüncelerini biliyor, bu tür yaşamı sevdiği gibi, kendi üzerine düşüncelerin değişmemesini sağlamak zorunda hissediyordu kendini.</p>

  <p>Anlaşılacağı gibi, arkadaşlarından hiçbirine aşkından söz etmiyordu Vronski. En çok içilen içki sofralarında bile (kendini kaybedecek kadar sarhoş hiç olmamıştı zaten) ağzından laf kaçırmamıştı. Bu ilişkisinden söz etmeye yeltenen düşüncesiz arkadaşlarının ağzını hemen tıkıyordu. Gelgelelim, kentte herkes biliyordu aşkını: Karenina ile olan ilişkisinden herkes az çok haberdardı. Gençlerin büyük çoğunluğu, aşkında en ağır olan şey için Karenina'nın yüksek sosyeteden olması, bu ilişkinin onu sosyetenin gözünde ilginç bir insan yapacak nitelikte bulunması yüzünden imreniyordu Vronski'ye.</p>

  <p>Anna'ya imrenen, ona doğrucu denmesinden çoktandır bıkmış genç kadınların çoğu tahminlerinde yanılmamış olmalarına seviniyor, küçümsediklerinin olanca ağırlığıyla ona saldırmak için toplumun Anna üzerine düşüncesinin değiştiğini gösteren belirtiler bekliyorlardı yalnızca. Zamanı gelince ona atacakları çamur topaklarını hazırlamışlardı bile. Orta yaşlıların, yüksek düzeydekilerin çoğunluğu, için için hazırlanan bu sosyete rezaletinden hoşnut değillerdi.</p>

  <p>Vronski'nin annesi, oğlunun bu ilişkisini öğrenince önce sevinmişti. Sevinmesinin başlıca iki nedeni vardı: Önce, parlak bir gencin tam olgunlaşmasında yüksek sosyeteden bir kadınla ilişkisinden daha etkili bir yolun olamayacağına inanırdı; sonra, Kontes Vronskaya'nın gözünde Karenina hâlâ güzel, dürüst bir kadındı. Ne var ki son zamanlarda, oğlunun, meslekte, kendisine önerilen, yükselmesi için çok önemli bir görevi sırf Karenina'yı sık sık görmesine fırsat veren alaydaki görevinden ayrılmamak için kabul etmediğini, bu yüzden amirlerinin gözünden düştüğünü öğrenince bu konuda düşünceleri değişmişti. Bu ilişki üzerine öğrendiklerinden anladığı kadarıyla bu aşkın, iyi karşılayabileceği parlak, hoş aşklardan değil de, Werther'inki gibi umutsuz<a href="../Text/Section0260.xhtml#Footnote0031" id="Feedback0031"><sup>[31]</sup></a> –anlatılanlara bakılırsa– oğlunu budalaca şeyler yapmaya sürükleyebilecek bir aşk olması da hiç hoşuna gitmemişti. Oğlunu, Moskova'dan birdenbire ayrılışından bu yana görmemiş, büyük oğlu aracılığıyla onu yanına çağırtmıştı.</p>

  <p>Ağabeyi de hoşnut değildi Vronski'den. Bu aşkın büyük mü küçük mü, tutkulu mu tutkusuz mu, doğru mu yanlış mı olduğu üzerinde hiç düşünmemişti. (Çoluk çocuğu olmasına karşın kendi de bir dansözle yaşıyordu. Bu yüzden kardeşinin Anna ile olan ilişkisini hoş görüyordu.) Ama bu aşkın, hoşuna gitmesi gereken kimselerin hoşuna gitmediğini biliyor, bu nedenle de kardeşinin tutumunu doğru bulmuyordu.</p>

  <p>Vronski'nin günlerini görevinden, sosyeteden başka dolduran bir şey daha vardı. Atları. Çok severdi atlarını.</p>

  <p>O yıl subaylar arasında engelli bir koşu düzenlenmişti. Vronski yarışa katılacaklar listesine yazdırmıştı kendini. Saikan bir İngiliz kısrağı almıştı. Aşkına karşın, önündeki yarışa, ölçülü olmakla birlikte iyice kaptırmıştı kendini.</p>

  <p>Bu iki tutkudan birinin öbürüne engel olduğu yoktu. Tam tersine, onu aşırı heyecanlandıran izlenimlerin verdiği yorgunluğu gidermesini sağlayacak, dinlendirecek, aşkından apayrı, uzak olan bir tutkuya, bir uğraşa gereksinimi vardı.</p>
</body>
</html>
