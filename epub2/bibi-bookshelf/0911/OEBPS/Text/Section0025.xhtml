<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XVIII</h2>

  <p>Vronski kondüktörün arkasından vagona yürüdü. Kompartımanın kapısında durup dışarı çıkmakta olan bir bayana yol verdi.</p>

  <p>Sosyeteden bir insan olmanın verdiği alışkanlıkla bir bakışta bu bayanın yüksek sosyeteden olduğunu anlamıştı. Özür dileyip kompartımana giriyordu ki, dönüp kadına bir kez daha bakmaktan kendini alamadı. Çok güzel ya da çok kibar, zarif olduğu için bakmamıştı ona. Yanından geçerken kadının yüzünde aşırı bir tatlılık, bir şefkat ilişmiş ti gözüne. O arkasından bakarken kadın da dönüp ona bakmıştı. Uzun kirpiklerinin gölgesi düştüğü için koyu görünen pırıltılı, yeşil gözleri Vronski'nin yüzünde bir an dostça, dikkatle onu tanımaya çalışıyormuş gibi durdular; sonra hemen birisini arıyormuş gibi kalabalığa döndüler...</p>

  <p>Vronski bu bir anlık bakışta dışa vurulmayan, tutulmaya çalışılan bir canlılık görmüştü. Bu canlılık onun yüzünde oynaşıyor, pırıltılı gözlerinden taşıyor, pembe dudaklarını belli belirsiz bir gülümsemeyle büzüyordu. Sanki, bir şey bütün varlığını tıka basa doldurmuş, onun engel olmaya çalışmasına karşın, kâh bakışlarının pırıltısında, kâh gülümsemesinde belli ediyordu kendini. Gözlerindeki ışığı bile söndürmüştü; ama bu ışık –o istemese de– belli belirsiz gülümsemesinde görünüyordu.</p>

  <p>Vronski kompartımana girdi. Kupkuru bir ihtiyar olan annesi –gözleri de, bukleli saçları da simsiyahtı– gözlerini kırpıştırarak oğluna bakıyor, ince dudaklarıyla gülümsüyordu. Oturduğu kanepeden doğrulup çantasını hizmetçisine verdi, kuru, küçük elini oğluna uzattı. Sonra başım kaldırdı, oğlunu yanağından öptü.</p>

  <p>— Telgrafımı aldın mı? diye sordu. İyi misin? Tanrım'a şükürler olsun.</p>

  <p>Vronski, annesinin yanna otururken:</p>

  <p>— Yolculuğun nasıl geçti? dedi.</p>

  <p>Bir yandan da deminki kadının dışarıdan gelen sesine kulak kabartıyordu. Kadın:</p>

  <p>— Gene de aynı görüşte değilim sizinle, diyordu.</p>

  <p>— Petersburg görüşü sizinki hanımefendi.</p>

  <p>Kadın karşılık veriyordu:</p>

  <p>— Petersburg görüşü değil, düpedüz kadın görüşü.</p>

  <p>— Peki, peki, izin verin de elinizi öpeyim.</p>

  <p>Kadın tam kapının önünde:</p>

  <p>— Güle güle, İvan Petroviç, dedi. Hem şöyle bir bakın kardeşim oralarda mı? Görürseniz söyleyin, buraya gelsin.</p>

  <p>Kompartımana girdi. Bayan Vronskaya ona:</p>

  <p>— Buldunuz mu kardeşinizi? diye sordu.</p>

  <p>Bu kadının Bayan Karenina olduğunu Vronski ancak şimdi anlamıştı. Ayağa kalkıp:</p>

  <p>— Kardeşiniz burada, dedi. Bağışlayın, tanıyamadım sizi.</p>

  <p>Vronski öne eğilip selam verdikten sonra sürdürdü konuşmasını:</p>

  <p>— Sanırım anımsayamazsınız beni. Ancak birkaç kez karşılaşmıştık çünkü.</p>

  <p>Karenina, dışarı taşmak isteyen canlılığının gülümsemesinde kendini göstermesine izin verdi sonunda.</p>

  <p>— Oh, hayır! Yol boyunca annenizle hep sizi konuştuk. Söylemeseydiniz de tanırdım sizi. Kardeşim hâlâ yok görünürlerde.</p>

  <p>Yaşlı kontes:</p>

  <p>— Alyoşa, dedi. Git çağır onu.</p>

  <p>Vronski perona çıkıp seslendi:</p>

  <p>— Oblonski! Gel! Burada!</p>

  <p>Anna Karenina, kardeşinin gelmesini beklememiş, onu uzaktan görünce kararlı, yumuşak adımlarla dışarı çıkmıştı. Kardeşi yanına gelir gelmez de –kararlılığı, zarifliği Vronski'yi şaşırtan– bir hareketle sol kolunu Oblonski'nin boynuna doladı, hızla kendine çekti, onu, sevgiyle öptü. Vronski gözlerini ayırmıyordu ondan. Nedenini bilmeden de gülümsüyordu ona bakarken. Ama annesinin onu beklediğini anımsayınca hemen içeri girdi.</p>

  <p>Kontes, Karenina için:</p>

  <p>— Ne tadı bir kadın, değil mi? dedi. Kocası benim yanımda oturmasını istedi. Doğrusu çok iyi geçti yolculuğumuz... Yol boyu sohbet ettik. Duyduğuma göre sen... <i>vous filez le parfait amour. Tant mieux, mon cher, tant mieux.</i><a href="../Text/Section0260.xhtml#Footnote0011" id="Feedback0011"><sup>[11]</sup></a></p>

  <p>Vronski soğuk, karşılık verdi:</p>

  <p>— Neyi ima ettiğinizi anlayamıyorum, maman. Kalkalım mı artık? Karenina, kontese hoşçakalın demek için kompartımana geri geldi. Neşeyle gülümseyerek:</p>

  <p>— Siz oğlunuza kavuştunuz, ben de kardeşime, kontes, dedi. Sermayeyi tüketmiştim zaten, anlatacak bir şeyim kalmamıştı.</p>

  <p>Kontes elini Karenina'ya uzattı.</p>

  <p>— Yo, hayır, dedi. Sizinle dünyayı dolaşsam, gene sıkılmaz canım. Siz kendisiyle konuşmak da, yanında susmak da insana zevk veren tatlı kadınlardansınız. Oğlunuz için üzülmeyi de bırakın artık lütfen. Ömrünüzün sonuna dek dizinizin dibinde oturacak değil ya!</p>

  <p>Karenina kıpırdamadan, dimdik duruyordu. Gözlerinin içi gülüyordu. Kontes, oğluna dönüp açıkladı:</p>

  <p>— Anna Arkadyevna'nın yedi sekiz yaşında bir oğlu var. Şimdiye dek hiç ayrılmamış ondan, şimdi de onu Petersburg'da bıraktığı için üzülüyor.</p>

  <p>Karenina, dudaklarında yumuşak bir gülümseme, Vronski'ye döndü:</p>

  <p>— Yol boyunca durmadan konuştuk kontesle, dedi. Ben kendi oğlumdan söz ettim, o kendi oğlundan.</p>

  <p>Vronski, kendisine gösterilen bu yakınlığa hemen karşılık verdi:</p>

  <p>— Öyleyse çok sıkmıştır sizi annemin anlattıkları...</p>

  <p>Ama Karenina'nın onunla böyle konuşmak istemediği belliydi. Yaşlı kontese döndü:</p>

  <p>— Yol arkadaşlığınıza çok teşekkür ederim, dedi. Dünkü günün nasıl geçtiğini anlamadım bile. Hoşçakalın kontes.</p>

  <p>Kontes:</p>

  <p>— Güle güle, dostum, dedi. İzin verin o güzel yüzünüzden bir kez öpeyim. Yaşlı kadınım ben, güzel, kibar konuşmasını bilmem, açıkça söyleyeceğim, çok sevdim sizi.</p>

  <p>Gerçi beylik bir sözdü bu; ama Karenina'nın buna yürekten inandığı, sevindiği belliydi. Yüzü kızardı, hafifçe öne eğilip yanağını kontesin dudaklarına uzattı, sonra doğruldu. Gözleriyle dudakları arasında aynı gülümsemesi dolaşırken elini Vronski'ye verdi. Vronski avcunun içindeki eli sıktı. Karenina'nın onun elini hararetle sıkması, içtenlikle, cesaretle sallaması Vronski'ye büyük bir sevinç vermişti. Karenina, oldukça dolgun bedenini son derece kolaylıkla götüren hızlı yürüyüşüyle dışarı çıktı. Yaşlı kadın:</p>

  <p>— Çok tatlı bir insan, çok cana yakın, dedi.</p>

  <p>Oğlu da aynı şeyi düşünüyordu. Gözden kayboluncaya dek arkasından baktı. Gülümsüyordu. Pencereden, genç kadının kardeşine yaklaştığını, koluna girdiğini, ona heyecanlı heyecanlı bir şeyler anlatmaya koyulduğunu gördü. Anlattıklarının onunla –Vronski'yle– ilgili olmadığı belliydi. Bu canını sıktı genç adamın. Annesine dönüp:</p>

  <p>— Ee, maman, dedi. Hepiniz iyisiniz ya?</p>

  <p>— Çok iyiyiz. Alexandre pek sevimli. Marie de çok güzelleşti. Tatlı bir kız oldu.</p>

  <p>Yaşlı kadın sonra, kendisini en çok ilgilendiren şeylerden söz etmeye başladı: Onun Petersburg'a gitmesinin asıl nedeni olan torununun köylerinden, büyük oğluna Çar'ın gösterdiği yakın ilgiden söz etti.</p>

  <p>Vronski pencereden dışarı bakarak:</p>

  <p>— İşte Lavrenti de geldi, dedi, isterseniz gidelim artık.</p>

  <p>Kontesle yolculuk eden yaşlı uşak kompartımana girdi, her şeyin hazır olduğunu bildirdi. Kontes gitmek için kalktı. Vronski:</p>

  <p>— Çıkalım, dedi. Kalabalık dağıldı.</p>

  <p>Hizmetçi kız çantayla köpeği aldı, uşakla hamal da valizleri. Vronski annesinin koluna girdi. Ama tam vagondan çıkıyorlardı ki, birden, yüzlerinden korku okunan birkaç adam önlerinden koşarak geçti. Tuhaf renkli şapkasıyla gar şefi de koşanlar arasındaydı. Besbelli önemli bir şey olmuştu. Herkes trenin arka ucuna doğru koşuyordu. Koşanların sesleri duyuluyordu: "Ne oldu? Ne? Nerede? Kendini tren altına atmış! Ezilmiş!"</p>

  <p>Stepan Arkadyeviç de, koluna girmiş kız kardeşi de korkuyla durmuş, koşanlara yol vermek için vagonun kapısının boşluğuna çekilmişlerdi.</p>

  <p>Kadınlar içeri girdiler. Vronski ile Stepan Arkadyeviç, ne olduğunu öğrenmek için kalabalığın arkasından gittiler.</p>

  <p>Bekçi, sarhoş olduğundan mı, yoksa üşümemek için çok sarınıp sarmalandığından mı nedense, geri geri gelen treni duymamış, altında kalmıştı.</p>

  <p>Vronski ile Oblonski daha dönmeden, kadınlar bu ayrıntıları uşaktan öğrenmişlerdi.</p>

  <p>Oblonski ile Vronski paramparça olmuş cesedi görmüşlerdi. Oblonski'yi çok etkilemişti bu. Yüzü allak bullaktı, dokunsalar ağlayacaktı.</p>

  <p>— Ah, diyordu. Ne korkunç bir şey! Ah, Anna, bir görseydin! Ah ne korkunç bir şey!</p>

  <p>Vronski susuyordu. Yüzü ciddi; ama son derece sakindi. Stepan Arkadyeviç:</p>

  <p>— Ah, bir görseydiniz kontes! diyordu. Karısı da başucunda... Paralıyor kendini zavallı... Cesedin üzerine kapandı... Kalabalık bir ailesi varmış adamın, yalnız o bakıyormuş bütün aileye... FeIaket!</p>

  <p>Karenina heyecanlı bir fısıltıyla:</p>

  <p>— Kadın için bir şey yapılamaz mı acaba? diye sordu.</p>

  <p>Vronski ona baktı, hemen dışarı çıktı. Kapıda geri dönüp:</p>

  <p>— Şimdi geliyorum, manian, dedi.</p>

  <p>Vronski birkaç dakika sonra döndüğünde Stepan Arkadyeviç, kontese yeni bir kadın şarkıcıdan söz ediyordu. Kontes sabırsız, kapıya bakıyor, oğlunu bekliyordu.</p>

  <p>Vronski içeri girerken:</p>

  <p>— Gidelim artık, dedi.</p>

  <p>Hep birlikte çıktılar. Vronski annesiyle önden gidiyordu. Karenina ile kardeşi arkadaydılar. Gar şefi koşarak yetişti. Vronski'ye:</p>

  <p>— Yardımcıma iki yüz ruble vermişsiniz, dedi. Bu parayı kim için verdiğinizi söyler misiniz, lütfen?</p>

  <p>Vronski omuzlarını kaldırdı.</p>

  <p>— Ezilen bekçinin dul kalan karısı için dedi. Bunu sormanın ne gereği var, anlamadım.</p>

  <p>Arkadan Oblonski:</p>

  <p>— Siz mi para verdiniz? diye sesledi.</p>

  <p>Kız kardeşinin elini sıkarak ekledi:</p>

  <p>— Çok hoş, çok hoş! Ne sevimli bir genç, değil mi, Anna? Saygılarında kontes.</p>

  <p>Kız kardeşiyle durdular, onun hizmetçisi kızı aramaya koyuldular.</p>

  <p>Dışarı çıktıklarında Vronskilerin kupa arabası çoktan gitmişti. Gardan çıkanlar hâlâ kazadan söz ediyorlardı. Yanlarından geçen bir adam:</p>

  <p>— Ne korkunç bir ölüm, diyordu. İkiye bölünmüş, öyle diyorlar.</p>

  <p>Yanındaki karşılık verdi:</p>

  <p>— Bence tam tersine, ölümlerin en kolayı bu. Bir anda olup bitti her şey.</p>

  <p>Bir başkası:</p>

  <p>— Niçin gerekli güvenlik önlemlerini almazlar, anlamam, diyordu.</p>

  <p>Karenina arabaya bindi. Stepan Arkadyeviç, kız kardeşinin dudaklarının titrediğini, gözyaşlarını güç tutuğunu fark edince pek şaşırdı. Gardan iki üç yüz metre uzaklaştıklarında:</p>

  <p>— Neyin var, Anna? diye sordu.</p>

  <p>Karenina:</p>

  <p>— Kötü bir önsezi var içimde, dedi.</p>

  <p>— Saçma! Sen geldin ya, önemli olan bu. Sana ne çok güvendiğimi bilemezsin.</p>

  <p>Karenina:</p>

  <p>— Vronski'yi tanıyalı çok oluyor mu? diye sordu.</p>

  <p>— Evet. Haberin var mı, Kiti ile evlenecek galiba.</p>

  <p>Anna alçak sesle:</p>

  <p>— Öyle mi? dedi.</p>

  <p>Sonra başını gereksiz, onu rahatsız eden bir şeyi kovmak istiyormuş gibi sallayıp ekledi:</p>

  <p>— Ee! Biraz da senden söz edelim bakalım, işler nasıl, anlatsana...</p>

  <p>Mektubunu aldım, işte burada.</p>

  <p>Stepan Arkadyeviç:</p>

  <p>— Bütün umudum sende, dedi.</p>

  <p>— Hadi anlat, hepsini anlat bana.</p>

  <p>Stepan Arkadyeviç anlatmaya başladı.</p>

  <p>Eve gelince Stepan Arkadyeviç kız kardeşini indirdi, derin bir göğüs geçirdi. Anna'nın elini sıktıktan sonra işine gitti.</p>
</body>
</html>
