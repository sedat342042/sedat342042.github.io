<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XIX</h2>

  <p>Anna içeri girdiğinde Doli küçük konuk odasında, daha şimdiden babasına benzeyen saçları sapsan, tombul bir çocukla oturuyor, oğlunun Fransızca okuma dersini dinliyordu. Çocuk, ceketinin kopmak üzere olan düğmesini avcunun içinde evirip çevirerek, koparmaya çalışarak okuyordu. Annesi birkaç kez çekmişti elini düğmeden; ama tombul el düğmeye gitmişti gene. Sonunda düğmeyi koparıp cebine koydu annesi.</p>

  <p>— Ellerin rahat dursun Grişa, dedi.</p>

  <p>Sonra elindeki battaniyeyi örmeye koyuldu. Bu battaniyeyi örmeye başlayalı çok oluyordu. Canı sıkkın olduğu zamanlar alırdı onu eline. Şimdi de parmağım hızla atarak, ilmikleri çabuk çabuk sayarak pek sinirli örüyordu. Gerçi dün kocasına, kız kardeşinin gelip gelmeyeceğinin onu ilgilendirmediğini söylemişti ya. Anna için bütün hazırlıkları yapmıştı gene de. Görümcesini heyecanla bekliyordu.</p>

  <p>Büyük üzüntüsünün altında ezilmişti Doli. Bütün varlığını doldurmuştu bu üzüntü. Ama Anna'nın, yani görümcesinin, Petersburg'un önemli kişilerinden birinin karısı, Petersburglu bir gremde dame olduğunu unutturmamıştı ona üzüntüsünü. Kocasına söylediğini bunun için yapmamış, yani görünmek için gerekli hazırlıkları yapmıştı. "Hem Anna'nın ne kabahati var?" diye düşünüyordu. "Onun için en iyi şeyleri düşünmüşümdür her zaman. Hep iyi düşünmüşümdür onun için. Ondan, dostluktan, sevgiden başka bir şey görmedim." Evet, anımsadığı kadarıyla Petersburg'da Kareninlerin evinde kaldığı zaman bu evde bir şey hoşuna gitmemişti: Aile içi ilişkilerinin başından sonuna her şeyinde bir yapmacıklık vardı. "Niçin yakınlık göstermeyeceğim ona peki?" diye düşünüyordu. Avutmaya kalkışmasın beni, yeter! Her türlü avutmayı, Hıristiyanlığın buyurduğu bağışlamaları binlerce kez geçirdim aklımdan, hiçbiri işe yaramıyor."</p>

  <p>Zamanının tümünü çocuklarıyla ilgilenerek geçiriyordu Doli. Üzüntüsünden hiç kimseye söz etmek istemiyordu. Bu üzüntü içindeyken de başka şeylerden söz edemezdi. Şöyle ya da böyle. Anna'ya açılacağını biliyor, içini dökeceği düşüncesi ona kâh sevinç veriyor, kâh uğradığı hakaretten ona, kocasının kız kardeşine söz etmek, ondan önceden hazırlanmış öğütler, avutucu sözler dinlemek zorunluluğu onu öfkelendiriyordu.</p>

  <p>Gözü saatte, her dakika bekliyordu Anna'yı. Ama –her zaman olduğu gibi– konuğunun geldiği anda dalmış, zilin sesini duymamıştı.</p>

  <p>Kapıda elbise hışırtısı ile yumuşak bir ayak sesi duyunca dönüp baktı. Yüzünü kaplamış acının yerini birden sevinç değil, şaşkınlık aldı. Kalkıp kucakladı görümcesini. Yanağından öperken:</p>

  <p>— Geldin demek... dedi.</p>

  <p>— Doli... ne sevindim seni gördüğüme.</p>

  <p>Doli, Anna'nın yüzünden, onun durumunu bilip bilmediğini anlamaya çalışarak hafiften gülümsedi.</p>

  <p>— Ben de seni gördüğüme sevindim.</p>

  <p>Anna'nın yüzünde acımaya benzer bir anlatım görünce, "Biliyor" diye geçirdi içinden. Durumu açık konuşmayı elinden geldiğince geciktirmeye çalışarak:</p>

  <p>— Gel, seni odana götüreyim, diye ekledi.</p>

  <p>Anna:</p>

  <p>— Bu Grişa mı? dedi. Tanrım, ne kadar büyümüş!</p>

  <p>Gözlerini Doli'den ayırmadan çocuğu öptükten sonra durdu, yüzü kızardı:</p>

  <p>— Hayır, dedi. Mümkünse burada kalalım.</p>

  <p>Başörtüsünü, şapkasını çıkardı. Şapkasına takılan kıvır kıvır saçlarından bir bukleyi kurtarmak için başını iki yana salladı. Doli imrenmişti ona.</p>

  <p>— Sağlıktan, mutluluktan pırıl pırılsın, dedi.</p>

  <p>Anna:</p>

  <p>— Ben mi? dedi. Evet...</p>

  <p>Koşarak içeri giren kız çocuğuna döndü:</p>

  <p>— Aman Tanrım! Tanya! Benim Seryoja'ının yaşıtı...</p>

  <p>Kızı kucağına alıp öptü.</p>

  <p>— Ne tadı, cici bir kız! Ötekileri de göstersene bana.</p>

  <p>Çocukların hepsini yalnızca adlarıyla değil, yaşlarıyla, doğdukları aylarla, huylarıyla, geçirdikleri hastalıklarla anımsıyordu. Doli'yi duygulandırmıştı bu.</p>

  <p>— Hadi yanlarına gidelim, dedi. Ne yazık ki Vasya uyuyor. Çocuklara baktıktan sonra, kahvelerini içmek için konuk odasına geçtiler. Yan yana oturdular. Ama Anna hiç de onun beklediği gibi konuşmuyordu:</p>

  <p>— Sevgili Doli! Ne onu savunacağım sana karşı, ne de seni avutmaya çalışacağım. Olmayacak bir şeydir bu çünkü. Ama bütün kalbimle acıyorum sana yavrucuğum, düpedüz acıyorum.</p>

  <p>Gür kirpikleri arasından parlayan gözleri birden dolu dolu olmuştu. Kalkıp yengesinin iyice yakınına oturdu. Küçük, canlılık dolu eliyle elini tuttu. Doli elini çekmedi; ama yüzündeki soğuk anlatım gitmemişti.</p>

  <p>— Beni avutamazsın, dedi. Olanlardan sonra her şey bitmiştir, yıkılmıştır.</p>

  <p>Bunu söyler söylemez Doli'nin yüzü yumuşadı. Anna onun kuru, zayıf elini kaldırıp öptü.</p>

  <p>— Peki, ama ne yapmalıyız Doli? dedi. Bu korkunç durumda nasıl davranmaktır en doğru olan. Bunu düşünmeliyiz...</p>

  <p>Doli:</p>

  <p>— Her şey bitmiştir artık, dedi. Bir şey kalmadı. Ama anla beni, işin en kötü yanı onu bırakıp gidemememdir. Çocuklarım var, elim kolum bağlı. Ama onunla yaşayamam artık, yüzünü görmek acı veriyor bana.</p>

  <p>— Doli meleğim benim, o anlattı; ama senden duymak istiyorum ben. Her şeyi anlat bana.</p>

  <p>Doli, soru dolu bakışlarıyla Anna'nın yüzüne baktı.</p>

  <p>Anna'nın yüzünde içten bir sevgi, dostluk vardı. Doli birden:</p>

  <p>— Dur, dedi. Anlatacağım; ama baştan başlayacağım. Benim nasıl evlendiğimi biliyorsun. Annemin kız yetiştirme anlayışı yüzünden masum bir kız değildim yalnızca, aptaldım da... Dünyadan haberim yoktu. Duyduğuma göre, kocalar kanlarına geçmiş gönül maceralarını anlatırlarmış; ama Stiva... –kocasından daha bir resmi söz etmek isteğiyle düzeltti:– Stepan Arkadyeviç hiçbir şey anlatmadı bana. İnanmayacaksın; ama bugüne dek onun tanıdığı tek kadın olduğumu sanıyordum. Sekiz yıl bu inançla yaşadım. Anlamaya çalış, onun bana ihanet edebileceğinden kuşku etmediğim gibi, bunu olmayacak bir şey sanıyordum. Düşün ki, içimde böylesine bir güven varken ansızın korkunç, iğrenç bir şey öğreniyorum... Anlamaya çalış beni...</p>

  <p>Doli hıçkırıklarını tutmaya çalışarak anlatıyordu:</p>

  <p>— İnsanın... mutlu olduğuna bütün varlığıyla inanıyorken birden... eline bir mektup... kocasının, sevgilisine, çocuklarının mürebbiyesine yazdığı bir mektup geçince...</p>

  <p>Aceleyle mendilini çıkarıp yüzünü kapadı.</p>

  <p>— Hayır, hayır, çok korkunç bir şey bu!</p>

  <p>Bir an sustuktan sonra sürdürdü konuşmasını:</p>

  <p>— Gönlünü kaptırmayı da anlarım; ama beni sinsice planlar kurarak aldatmasını... hem de kiminle... Onunla yaşarken benim kocam olmayı sürdürmek... Korkunç bir şey bu! Sen anlayamazsın bunu Anna...</p>

  <p>Anna, Doli'nin elini avcunun içinde sıkarak:</p>

  <p>— Ah, hayır! dedi. Anlıyorum! Anlıyorum, sevgili Doli, anlıyorum.</p>

  <p>Doli sürdürüyordu anlatmasını:</p>

  <p>— Düştüğüm korkunç durumu onun anladığını mı sanıyorsun?</p>

  <p>Hiç anlamıyor. Umurunda değilim! Keyfi yerinde!</p>

  <p>Anna sözünü kesti:</p>

  <p>— Oh, hayır! Çok üzülüyor, çok pişman yaptığına...</p>

  <p>Doli, görümcesinin yüzüne dikkatli bakarak kesti sözünü:</p>

  <p>— Pişmanlık nedir bilir mi o?</p>

  <p>— Evet. Tanınm onu. Perişan durumunu görünce acıdım haline. Sen de ben de tanırız onu. İyi yüreklidir, gururuna düşkündür, oysa şimdi öylesine acınacak bir durumu var ki... Bana en çok dokunan da bu... (Ama Doli'ye en çok dokunanın ne olduğunu anlıyordu yavaş yavaş.) Evet, bana en çok dokunan da ona iki şeyin acı vermesi oldu: Çocuklarından utanıyor, bir de seni severken... (Anna, ona itiraz etmek isteyen Doli'nin bir şey söylemesine fırsat vermeden çabuk çabuk konuşarak sürdürüyordu konuşmasını.) Evet, evet, dünyada en çok sevdiği insana, yani sana acı çektirmesi, seni ruhen yıkması da büyük acı veriyor ona. Durmadan, "Hayır, bağışlamaz beni, dünyada bağışlamaz," diyor.</p>

  <p>Doli görümcesini dinlerken dalgın, başka yana bakıyordu:</p>

  <p>— Evet, dedi. Durumunun kötü olduğunu anlıyorum: Suçlu, bütün felaketin kendi suçundan doğduğunu hissediyorsa, suçsuzdan çok acı çeker. Ama nasıl bağışlayabilirim onu, o kadından sonra nasıl karısı olabilirim yeniden? Özellikle, ona olan eski sevgim benim için değerli olduğu için bu sevgimin anısı benim için kutsal olduğu için onunla bir arada yaşamak acı verecektir bana...</p>

  <p>Hıçkıra hıçkıra ağlamaya başlamıştı.</p>

  <p>Ama, biraz yumuşayacak gibi olduğu zamanlar yaptığı gibi, sanki inadına, canım en çok sıkan şeyden söz etmeye başlamıştı gene:</p>

  <p>— Evet, gençtir, güzeldir o kadın. Ama benim gençliğimi de güzelliğimi de kim aldı biliyor musun, Anna? O ye çocukları. Bunca yıl hizmetçilik ettim ona. Bu yolda her şeyim yok oldu. Şimdi de taze; ama bayağı bir yaratıktan hoşlanıyor... Aralarında benden söz etmişlerdir yüzde yüz. Ya da daha kötüsü, hiç söz etmemişlerdir... Anlayabiliyor musun bunu Anna?</p>

  <p>Gözleri nefretle parlamaya başlamıştı gene:</p>

  <p>— Bütün bunlardan sonra karşıma geçip... Sözlerine inanabilir miyim? Asla... Artık her şey, onca çabamın, çektiğim onca acıların ödülü, tesellisi olan her şey bitmiştir... İnanır mısın, demin Grişa'yı ders çalıştırıyordum ya, bana eskiden haz veren bu iş bile sanki canımı sıkıyor artık. Niçin çabalıyorum? Çocuklarım ne işime yarayacaklar? Asıl acı olan da, ruhumun birden altüst olması. İçimi dolduran sevginin, şefkatin yerini ona karşı nefretin alması. Onu öldürebilirdim, sonra da...</p>

  <p>— Doli'ciğim, anlıyorum seni; ama üzme kendini. Gururun öylesine incinmiş öylesine kırılmışsın ki, birçok şeyi yanlış görüyorsun.</p>

  <p>Doli karşılık vermedi. İki dakika hiç konuşmadılar. Sessizliği bozan Doli oldu:</p>

  <p>— Ne yapmalıyım Anna, bir şeyler düşün, yardım et bana. Her şeyi düşündüm; ama bir çıkış yolu bulamadım.</p>

  <p>Anna'nın düşünecek durumu yoktu. Ama yengesinin her sözü, yüzündeki her anlatım yüreğine işliyordu.</p>

  <p>— Yalnız bir şey söyleyeceğim, diye başladı. Onun kız kardeşiyim ben, nasıl bir insan olduğunu bilirim. Her şeyi unutur, her şeyi (Anna parmağıyla alnına dokundu). Kendini pek kolay kaptırıverir, sonra da bin pişman olur yaptığına. Böyle bir şeyi nasıl yapabildiğini aklı almıyor, şimdi anlayamıyor.</p>

  <p>Doli:</p>

  <p>— Hayır, anlar, anlar, dedi. Ama ben... beni unutuyorsun... benim durumum daha mı iyi sanki?</p>

  <p>— Dur. Doğrusunu söyleyeyim, o bana anlatırken senin durumunun kötülüğünü tam anlamıyla anlayamamıştım. Yalnızca onun durumunu görüyor, ailenin bir sarsıntı geçirmekte olduğunu düşünüyordum. Acıyordum ona. Ama seninle konuştuktan sonra, bir kadın gözüyle bambaşka görüyorum durumu şimdi. Çektiğin acıyı görüyorum, doğrusu çok acıyorum sana! Gizlemeyeceğim senden bunu. Ama Doli'ciğim... acını çok iyi anlıyorum da, yalnız bir şeyi bilmiyorum... yüreğinde ona karşı daha ne kadar sevginin olduğunu bilmiyorum... Yüreğindeki sevginin onu bağışlamaya yetip yetmeyeceğini sen bilirsin. Onu bağışlayabilecek kadar seviyorsan, bağışla!</p>

  <p>Doli:</p>

  <p>— Hayır, diye başladı.</p>

  <p>Ama Anna, elini bir kez daha öperek kesti sözünü:</p>

  <p>— Dünyayı senden çok tanınm ben. Stiva gibilerini, onların bu çeşit işlere ne gözle baktıklarını bilirim. O kadınla senden söz ettiklerini söylüyorsun. Böyle bir şey olmamıştır. Bu tip erkekler ihanet etmesine ederler; ama aile yuvaları, kanları kutsaldır onlar için. Bu kadınları küçük görürler aslında. Aile hayatlarında onların en küçük bir etkisi olmaz. Aileleriyle bu kadınlar arasında geçilmez bir sınır vardır her zaman. Bu sının kendileri koyarlar. Aklın almıyor bunu; ama gerçek budur.</p>

  <p>— Evet, ama öptü o kadını...</p>

  <p>— Doli, ah yavrucuğum, dur hele. Stiva'nın sana tutulduğu zamanları anımsıyorum. Bana gelir, senden söz eder eder ağlardı. Onun için şiir dolu, yüce bir insandın. Şunu da kesinlikle biliyorum: Onunla yaşadığın sürece gözünde her gün biraz daha yükseldin. Her sözünün sonuna, "Doli olağanüstü bir insandır," diye eklediği için takılırdık ona. Onun için her zaman kutsal bir yaratıktın, gene de öylesin. Gönlünü kaptırmasına gelince, ciddi bir şey değildir bu...</p>

  <p>— Ya yinelerse bu çeşit gönül kaptırmaları?</p>

  <p>— Bence yinelenemez. Anladığım kadarıyla...</p>

  <p>— Peki, sen olsan bağışlar miydin?</p>

  <p>— Bilmiyorum, bir şey söyleyemem...</p>

  <p>Anna bir an düşünüp durumu kavradıktan, kendi açısından gördükten sonra ekledi:</p>

  <p>— Söyleyebilirim, evet söyleyebilirim. Bağışlardım. Eski Anna olamazdım artık; ama hiçbir şey olmamış gibi bağışlardım da onu...</p>

  <p>Doli birçok kez düşündüğü bir şeyi söylüyormuş gibi kesti Anna'nın sözünü:</p>

  <p>— Öyle olacak kuşkusuz... Bağışlamak... başka türlü olmaz ki? Bağışlayacaksan büsbütün bağışlayacaksın.</p>

  <p>Ayağa kalkarken:</p>

  <p>— Hadi odana götüreyim seni, diye ekledi.</p>

  <p>Yolda Anna'yı kucakladı:</p>

  <p>— Ah canım, dedi. Geldiğine öyle sevindim ki! Rahatladım, çok rahatladım.</p>
</body>
</html>
