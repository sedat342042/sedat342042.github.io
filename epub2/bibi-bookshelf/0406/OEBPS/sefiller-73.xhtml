<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-73</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-2-7-8"><span class="numara-alt char-style-override-1">Güzel Kabul</span></p>
			<p class="tp-1"><span class="Normal char-style-override-1" xml:lang="tr-TR">Montreuil-sur-Mer Belediye Başkanı büyük bir ün sahibi olup adı her tarafta büyük bir saygı ve itibarla anılıyordu. Yedi seneden beri namı ve yüce erdemleri Aşağı Boulonnais taraflarına ve Montreuil-sur-Mer’in bütün çevresine, bu havalideki bütün kaza ve nahiyelere kadar yayılmıştı. İdare merkezinde siyah cam sanat ve ticaretini ihya etmiş olduğu gibi, merkeze bağlı yüz kırk bir nahiye de merkezin ileri seviyedeki ticaret ve sanayiinden, Belediye Başkanının ilerlemeğe, imar etmeğe yönelik işlerinden ve hayırhahça hizmetlerinden az çok faydalanmışlardı. Bu cümleden olarak Frévent’daki iplik fabrikası, Boulonnais’daki tül ve bez fabrikaları ve Bourbers-sur-Cranche’da su ile çalışan bez fabrikası, Belediye Başkanının sermayesiyle varlıklarını sürdürebilmişlerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">En küçük nahiyelerine varıncaya kadar civardaki kazalarda Madeleine adı, Madeleine’in itibar ve sermayesi, Madeleine’in insanî faziletleri büyük bir hürmet ve muhabbetle konuşulmaktaydı. Hele Arras ve Douai belediye idareleri Montreuil-sur-Mer gibi nisbeten küçük bir şehirdeki olağanüstü ilerlemeye gıbta etmekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Douai Kraliyet Meclisi müşaviri olup Arras muhakemesindeki duruşmaya riyaset eden kişi de diğer fertler gibi Madeleine adına karşı derin ve sonsuz bir hürmet hissi taşıyor ve onu her şekilde takdir edip yüceltiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası, sayılan yerlerde Madeleine ismini kutsamayan, onu fazilet örneği olarak tanımayan, bu ismi işitip de bir şükran hissi duymayan kimse yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir, hâkim heyetinin bulunduğu büyük odanın kapısını çekinerek açtı. Reisin sandalyesinin arkasına gidip eğilerek elindeki kâğıdı verdi. Bu kâğıdın Montreuil-sur-Mer Belediye Başkanı Mösyö Madeleine tarafından verildiği malumdur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kâğıdı veren Mösyö, duruşmada bulunmak istiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Reis kâğıdı alıp da okuyunca hürmet ve itibardan doğan şiddetli bir harekette bulunarak hemen eline aldığı kalemle kâğıdın beyaz yerine birkaç kelime yazdı. Mübaşire vererek ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Söyleyiniz, buyursunlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu, daha doğrusu Mösyö Madeleine, salonun kapısı önünde ayakta ve biraz evvel mübaşirin bıraktığı halde beklemekteydi. Hâlâ dalgındı. Bu esnada birinin “Mösyö, lütfen bendenizi takip eder misiniz?” dediğini işitti. Bu sözü söyleyen, biraz evvel Belediye Başkanına arkasını çeviren mübaşirdi. Hâlbuki şimdi yerlere kadar eğilmek suretiyle saygılarını sunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir, elindeki kâğıdı verdi. Mösyö Madeleine lambanın ışığında mahkeme reisi tarafından kâğıda yazılmış olan şu cümleyi okudu: </span></p>
			<p class="tp-sb"><span class="Normal-i char-style-override-1" xml:lang="tr-TR">“Cinayet Mahkemesi Reisi, Mösyö Madeleine’e derin saygılarını sunar.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kâğıdı parmakları arasında ezdi. Kâğıt üzerinde mahkeme reisi tarafından yazılmış olan bu kelimeler, kendisine garip ve acıklı bir surette tesir etti. Mübaşiri takip etmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra vakurca bir manzaraya sahip döşenmiş ve süslenmiş bir odada bulunuyordu. Üzeri yeşil bir çuha ile örtülmüş masa üzerindeki iki şamdan, bu odayı aydınlatıyordu. Kulaklarında mübaşirin son sözleri hâlâ çınlıyordu. Mübaşir, ayrılmadan evvel demişti ki: “Mösyö, Meclis Odası’nda bulunuyorsunuz. İstediğiniz zaman bu kapının bakır tokmağını çevirince kendinizi duruşma salonunda ve reis efendinin kanepesi arkasında bulursunuz.” Bu sözler, biraz evvel koridorda ve merdivenlerde zihnini işgal eden düşüncelerle karıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mübaşir kendisini yalnız bırakmıştı. Evvelce vermiş olduğu yüce kararın kuvveden fiile çıkarılması zamanı gelmişti. Perişan zihnini toplamağa çalıştığı halde muvaffak olamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşüncelerindeki tutarlılığın hayatla ilgili hakikatlere bağlanması arzu edildiği zaman, bu bağlar zihnin üzerinde parça parça ve kopuk kopuk olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğu şu yerde hâkimler birbirlerine danışarak insan hayatını hapis ve tevkif edecek hükümler veriyorlardı. Burada nice insanlar verilen hükümlerle heder olup gidiyordu. İnsanlar arasında kötü harekete alışmış olanlar, cezaî emirleri burada alıyorlar, yükleniyorlardı. Biraz sonra kendi ismi de burada zikredilecekti. Dalgın ve perişan bir halde etrafına bakındı. Sonra hayretle kendisine baktı. Kendisinin Jean Valjean olduğuna, bir mahkemenin duvarları arasında bulunduğuna ve bu yerin gerçekten mahkeme olup olmadığına inanmayacak dereceye geldi. Yirmi dört saati aşan bir zamandan beri hiçbir şey yememişti. Yolda araba vücudunu sarsarak yormuştu. Bununla beraber ne açlık, ne de yorgunluk hissediyordu. Hiçbirşey hissetmiyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odanın duvarlarından birinde siyah bir çerçeve asılıydı. Çerçeve camının altında el yazısıyla nazırlardan Paris Belediye Başkanı Jean Nicolas Pache’ın bir mektubu okunuyordu. Bu mektupta şüphesiz yanlışlıkla yazılmış olan </span><span class="Normal-i char-style-override-1" xml:lang="tr-TR">“9 Haziran sene:2”</span><span class="dipnot"><a class="footnote-link" href="#footnote-233-26" id="footnote-233-26-backlink">26</a></span><span class="Normal char-style-override-1" xml:lang="tr-TR"> tarihi bulunuyordu. Nicolas Pache bu mektubunda evlerinde tutuklu bulunan bakanlarla mebusların listesini belediye dairesine gönderdiğini bildiriyordu. Bu mektubu iki üç defa okudu. Bakışlarını üzerinden ayırmadığı bu mektup kendisine garip görünüyordu. Bu esnada biri kendisini görse, mektubun oluşturduğu garip etkiyi görerek şaşkın düşerdi. Bilmeyerek, dikkat etmeyerek mektubu okuyor ve okurken Fantine ile Cosette’i düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dalgınlık esnasında birdenbire başını çevirerek hâkimlerin, hazır bulunanların ve sanıkların bulunduğu yerin kapısı üzerindeki bakır tokmağı gördü. Bu kapıyı hemen hemen unutacak dereceye gelmişti. Tokmak üzerine diktiği bakışlarında önce bir sakinlik varken sonra korku ve dehşet belirtileri peyda oldu. Saçları arasından çıkan ter damlacıkları şakaklarından aşağı dökülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire isyan duygusu ile emrediciliğin karışmasından doğan garip hal aldı. Bu hal şunu gösterebilirdi: “Beni zorlayan nedir?” Sonra şiddetle dönerek evvelce girmiş bulunduğu kapıyı gördü. Açtı, dışarı çıktı. Artık odada değil, dışarıda bulunuyordu. Koridor hasta kandillerine benzer fenerlerle aydınlanmıştı. Nefes alarak etrafını dinledi. Hiçbir ses ve şamata yoktu. Sanki takip olunuyormuş gibi kaçmağa başladı. Biraz ilerledikten sonra tekrar durarak etrafını dinlemeğe başladı. Etrafı kuşatmış olan aynı sükûnet, aynı karanlık görülüyor ve hissediliyordu. Nefes alıp vermesinde bir kesiklik, dizlerinde bir kuvvetsizlik hissediyor, âdeta sendeliyordu. Düşmemek için duvara dayandı. Duvar soğuktu. Vücudundaki ter damlaları sanki donmuştu. Ürkerek kalktı. Yarı karanlık ve tenhalık içinde soğuğun, belki de daha başka şeylerin tesiriyle titremeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün gün bütün gece düşünmüştü. Artık vicdanen yalnız bir ses duyuyordu ki, o da “Heyhat!”tan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şekilde çeyrek saat geçti. Nihayet başını önüne eğerek tam bir yeis ve ızdırapla bir nefes aldı. Kollarını yanlarına salıverdi. Bir halsizlik içinde ağır ağır yürümeğe başladı. Sanki biri kendisini takip ediyordu. Sanki biri kendisini yakalayıp tevkif edecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar Meclis Odasına girdi. Odada bakışlarının ilk çarptığı şey kapının tokmağı idi. Bu tokmak bakırdan mamul, yuvarlak ve parlak olup bakışları önünde müthiş bir yıldız gibi parıldamaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tokmağa, kaplanın koyuna baktığı gibi bakıyordu. Gözleri bir türlü tokmaktan ayrılamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra bir adım atarak o kapıya yaklaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer dinleseydi, kapının öte tarafındaki gürültüyü belirsiz ve muğlak bir mırıltı gibi de olsa işitebilirdi. Ama ne dinliyor, ne de bir şey işitiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın kendisinin de nasıl olduğunu anlamadığı bir sebeple, kapının önüne kadar ilerledi. Gayrı ihtiyarî olarak kapının tokmağını çevirdi. Kapı açıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Montreuil-sur-Mer kasabası Belediye Başkanı Mösyö Madeleine muhakemenin yapıldığı salonda bulunuyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-26-backlink" id="footnote-233-26">26</a><span class="Normal char-style-override-1" xml:lang="tr-TR">	İhtilalden sonra kurulan cumhuriyet idaresinde takvim değiştirilmiş olduğundan, 9 Haziran yerine “21 Messidor” yazılması gerekirdi; yanlışlıktan kasıt budur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>