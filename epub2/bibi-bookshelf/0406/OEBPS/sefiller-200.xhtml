<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-200</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-4-3-11"><span class="numara-alt char-style-override-1">Granite Karşı Mermer</span></p>
			<p class="tp-1"><span class="Normal char-style-override-1" xml:lang="tr-TR">Marius Paris’ten ilk defa kaybolduğu zaman işte buraya gelmişti. Mösyö Gillenormand evinden dışarda kalıyor dediği zaman Marius buraya geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Süvari Teğmeni Théodule birdenbire karşılaştığı bu manzaradan pek şaşırmış ve hayrete düşmüştü. Marius’un bir kabir önünde diz çökerek dua ve niyazda bulunacağını asla ummamıştı. Garip ve nahoş bir duygunun etkisi altında bulunuyordu. Bu duygusunun tahlili yapılıp da incelenecek olursa, bir kabirle bir albaya karşı duyulan saygıdan ibaret olduğu anlaşılırdı.</span></p>
			<p class="tp-sb"><span class="Normal char-style-override-1" xml:lang="tr-TR">Marius’u kabrin önünde bırakarak derhal geriye çekildi.  Askerî itaat ve saygı bunu gerektiriyordu. Théodule gözleri önünde iri apoletleriyle, parlak üniformasıyla albayı görür gibi oldu. Halasına ne yazacağını şaşırdı. Hiçbir şey yazmamağa karar verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vernon’da gözlemlenen bu halin bir saniyelik kopyası da Paris’te görülmemiş olsaydı, süvari teğmeni Théodule’ün bu keşfinden hiçbir şey anlaşılamayacak ve çıkarılamayacaktı. Vernon’da görülen sahnenin diğer bir benzeri de Paris’te şöyle görülmüştü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ortadan kayboluşunun üçüncü gününün sabahında Vernon’dan Paris’e, büyükbabasının evine döndü. İki gece posta arabasında kaldığı için yorgundu. Uykusuzluk bir rehavet hâsıl etmişti. Bu hali bir banyo ile düzeltmek isteyerek, odasına çıkar çıkmaz seyahat ceketini ve daima boynunda taşımakta olduğu siyah kurdelayı çıkarıp yatağına bıraktı ve banyoya gitti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand sağlıklı ihtiyarlar gibi erkenden uyanmış ve Marius’un dönüşünden haberdar olmuştu. Hafif ve kuvvetsiz bacaklarıyla merdivenden yukarı çıktı. Torununu görmek, onu kucaklamak istemekle beraber, biraz da nereden geldiğini öğrenmek istiyordu. Hâlbuki ihtiyar yukarı çıkmazdan evvel delikanlı aşağı inmişti. İhtiyar tavan arasındaki delikanlının odasına girdiği zaman Marius orada değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinde yatılmamış olduğu için yatak bozulmamıştı. Yatağın üzerinde delikanlının ceketiyle siyah kurdela duruyordu. Gillenormand bunları görünce sevinçle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de bunları görmek isterdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Biraz sonra Matmazel Gillenormand’ın bulunduğu salona girdi. Matmazel Gillenormand sandalyesi üzerinde oturmuş, nakış işliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand salona muzaffer bir kumandan gibi girmişti. Bir elinde delikanlının ceketi, diğer elinde siyah kurdela bulunduğu halde haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte zafer! Sırları keşfettik. Her şeyi öğreneceğiz. İşte kızın resmini ele geçirdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten siyah kurdelanın bir ucuna siyah sahtiyandan yapılmış madalyona benzer bir küçük mahfaza tutturulmuştu. İhtiyar bu mahfazayı aldı. Bir müddet açıp açmamakta tereddüt eder göründü. Başkaları için hazırlanmış mükemmel bir yemeğin ele geçirildiğini gören bir fakir gibi, bir müddet öfke ve sevinç hisleriyle elindeki şeye baktı. Sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz bunun içinde bir resim vardır. Anlıyorum. Herkes budala değil! Aman Yarabbi! Bu ne büyük ahmaklık? Zamanımız gençleri pek çapkın oluyorlar. Bunlarda huy güzelliğinden eser yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kız:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakalım babacığım, ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahfazanın bir yayı vardı. Buraya parmakla basılınca açılırdı. Nihayet mahfaza açıldı. İçinden özenle katlanmış bir kâğıt parçası çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand kahkaha ile gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben demedim mi? Aşk yazışmaları var! İşte bir tanesi! Ben bunun ne olduğunu pek iyi bilirim. Şüphesiz bir aşk mektubudur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Açınız da okuyalım babacığım.</span></p>
			<p class="tp-sb"><span class="Normal char-style-override-1" xml:lang="tr-TR">Diyerek gözlüğünü taktı. O katlanmış kâğıt sonunda açıldı. Okundu. İşte o “aşk mektubu”nun kopyası:</span></p>
			<p class="tp-sb"><span class="Normal char-style-override-1" xml:lang="tr-TR">“</span><span class="Normal-i char-style-override-1" xml:lang="tr-TR">Oğluma.</span></p>
			<p class="tp-sb"><span class="Normal-i char-style-override-1" xml:lang="tr-TR">İmparator bana Waterloo savaş alanında baronluk ünvanı vermişti. Kanımla kazanmış olduğum bu ünvanı Restorasyon Hükûmeti tanımaktan istinkâf etti. Bu ünvanı oğlum taşıyacaktır. Şüphesiz buna layıktır.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarla kızının bu andaki halleri tarif edilemez. Buz gibi donup kalmışlardı. İkisi de kıpkırmızı olmuşlar ve dilleri tutulmuştu. Ağızlarından bir söz çıkmıyordu. Bir müddet sonra Mösyö Gillenormand yavaşça ve âdeta mırıltı nevinden şöyle diyebildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O cengâverin yazısı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kız kâğıdı evirip çevirerek gözden geçirdi. Sonra katlayarak mahfazasına koydu.</span></p>
			<p class="tp-sb"><span class="Normal char-style-override-1" xml:lang="tr-TR">O sırada ceketinin ceplerinden birinden mavi kâğıda sarılmış dörtgen şeklinde küçük bir paket düştü. İhtiyar kız hemen paketi aldı. Üzerindeki mavi kâğıdı çıkardı. Bunlar Marius’un yaptırdığı yüz adet kartvizitiydi. Bunlardan birini alarak babasına verdi. Kartın üzerinde şu unvan ve isim yazılıydı:</span></p>
			<p class="tp-sb"><span class="Normal-i char-style-override-1" xml:lang="tr-TR">“Le Baron Marius Pontmercy”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar çıngırağı çaldı. Nicolette geldi. İhtiyar mahfazayı, siyah kurdelayı, ceketi ve kartları alıp salonun ortasına doğru attı. Nicolette’e hitaben bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu paçavraları al götür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonda tam bir saat derin bir sessizlik ve sükûnetle geçti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Gillenormand ile kızı birbirine arkasını dönerek oturmuşlardı. Belki de ikisi de aynı şeyi düşünüyorlardı. Sessizlik ve sükûnetle geçen bu bir saatin sonunda ihtiyar teyze yalnız şu sözü söyleyebildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra Marius göründü. Salonun kapısından henüz içeri girmemişti. Eşiğin üzerinde bulunuyordu. Büyükbabasının elinde kartlarından birinin bulunduğunu gördü. Büyübaba da torununu gördü. Asaletten mahrum bir zengin gibi hâkimane bir tavır takınarak ve alay edercesine gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hele şuna bak! Sen, sen… Baronsun ha?! Doğrusu tebrik ederim. Söyle bakalım: Bu ne demek oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hafifçe kızarmış olduğu halde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu demektir ki, ben babamın oğluyum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand gülmeyi bıraktı. Haşin bir suratla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin baban benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, başını önüne eğmiş olduğu halde ciddi bir tavırla cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam, halîm, alçak gönüllü, aynı zamanda cesur ve savaşçı bir adamdı. Fransa’ya ve Cumhuriyete şanla, şerefle hizmet etti. Yaptığı büyük hizmetler ve kazandığı zaferler tarih sayfalarında yer almaktadır. Yirmi beş sene açık ordugâhlarda ömür geçirmiş, gündüzleri kurşunların, güllelerin arasında, geceleri kar ve çamurların içinde şiddetli yağmurlar altında kalmış ve düşman ordusunda iki sancak zaptetmiştir. Yirmi yerinden kurşunla yaralanmıştır. Sonunda unutulmuşluk ve terkedilmişlik içinde vefat etmiştir. Yegâne kusuru, iki nankörü sevmiş olmasından ibarettir. Bu iki nankörün biri vatanı, diğeri de benim. Yani onun oğlu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözler, Gillenormand’ın taşıyabileceğinden kat kat fazla ve güçlü sözlerdi. Bu kadarına tahammül edemezdi. “Cumhuriyet” kelimesinin telaffuz edildiğini işitince büyük bir sinir gerginliğiyle ayağa fırladı. Marius’un her sözü bu ihtiyar krallık taraftarının çehresinde bir demirci körüğünün yanmış oduna ettiği tesiri meydana getirmişti. Çehresindeki esmerlik kaybolarak, bunun yerine bir kırmızılık yerleşti. Sonra alev rengini aldı. Haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius! İğrenç çocuk! Babanın kim olduğunu bilmem. Öğrenmek de istemem! Bildiğim yegâne bir şey varsa, o da o adamların arasında bir takım sefillerden başka kimse bulunmadığından ibarettir. Onlar da hırsız, kaatil, kırmızı takkeli</span><span class="dipnot"><a class="footnote-link" href="#footnote-233-71" id="footnote-233-71-backlink">71</a></span><span class="Normal char-style-override-1" xml:lang="tr-TR"> idiler. Hepsi böyleydiler. Hiç kimseyi ayırmayarak hepsi diyorum. Ben onlardan hiçbirini tanımam. Hepsi böyleydi diyorum. İşitiyor musun, Marius? Sen… Sen baronsun ha? Terliklerim baron olursa, sen de baron olursun! Dediğin adamlar Robespierre’e hizmet eden birer hayduttu. </span><span class="Normal-i char-style-override-1" xml:lang="tr-TR">Bou-na-par-te</span><span class="Normal char-style-override-1" xml:lang="tr-TR">’ye hizmet edenlerin hepsi birer hayduttur. Bunlar hıyanetlik eden hâinlerdir. Hepsi birer alçaktır. Meşru hükümdarlarına karşı cinayet işlemişlerdir! Bunlar Waterloo muharebesinde İngilizlerin, Prusyalıların önünden kaçmış olan alçaklardır. İşte benim bildiğim bunlardır. Efendi babanızın da bunlardan olup olmadığını bilmem. Eğer bunlardan bulunuyorsa pek çok teessüf etmiş olurum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa demirci körüğü olmak nöbeti ihtiyar Gillenormand’a ve yanmış odun olmak nöbeti de Marius’a gelmişti. Marius’un bütün organları titriyordu. Ne olacağını, ne yapacağını bilmiyordu. Başı ateşler içinde yanmaktaydı. Haçının ve ruhanî elbisesinin hakaret edilerek yere atıldığını gören bir rahipin veya taptığı puta tükürüldüğünü gören bir Brahmanın halini almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözleri kendisine karşı söylemek ve sonunda cezasız kalmak nasıl olabilirdi? Fakat ne yapmalı? Babası, gözleri önünde ayaklar altına alınmış, fena bir şekilde hakarete uğramıştı. Kimin tarafından? Saldıran kim? Büyükbabası! İkisi de babasıydı. Bunlardan birine hakaret etmeden diğerinden nasıl intikam almalıydı? Büyükbabasına hakaret etmek kendisi için mümkün değildi. Aynı zamanda muhterem babasına hakaret edeni cezasız bırakmak da mümkün değildi. Bir tarafta kutsal bir kabir, diğer tarafta ak saçlar bulunuyordu. Birkaç dakika bir sarhoş gibi başı döndüğü ve sarsıldığı halde ne yapacağını, neye karar vereceğini bilemiyordu. Bu birkaç dakika böylece kararsızlık içinde geçti. Sonra başını kaldırdı. Sabit bir bakışla büyükbabasına baktı. Gürültülü bir sesle ona hitaben dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Kahrolsun Bourbonlar! Gebersin XVIII. Louis domuzu!</span></p>
			<p class="tp-sb"><span class="Normal char-style-override-1" xml:lang="tr-TR">XVIII. Louis’nin ölümü üzerinden dört sene geçmişti, ama Marius’un indinde bu farketmezdi. O, Bourbonlarla onların kralını tahkir etmek istemiş ve bunu da bu şekilde açığa vurmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel kıpkırmızı kesilmiş olan ihtiyar bu sefer bembeyaz oldu. Çehresi saçlarından daha beyaz bir hale geldi. Ocağın üzerinde Dük De Berry’nin küçük bir heykeli bulunuyordu. Yüzünü bu heykele çevirerek tuhaf ve derin bir şekilde onu saygı ve tazimle selamladı. Sonra iki defa pencere ile ocak arasındaki mesafede hiçbir şey söylemeden ağır adımlarla gidip geldi. Bunun ardından büyük bir mermer heykel gibi salonu dolaştı. Döşemeyi oynattı. Sonra bu sahnede hazır bulunup yaşlı bir koyun gibi şaşkın ve dili tutulmuş bir halde duran ihtiyar kızına doğru eğilip sükûnetle gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yanımızda bulunan Mösyö gibi bir baron ile benim gibi asil olmayan bir büyük kasabalı (burjuva) bir çatı altında oturamaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra, birdenbire doğruldu. Mosmor kesilmişti. Vücudu baştan ayağa titriyordu. Alnı öfke sebebiyle genişlemişti. Kollarını Marius’a doğru uzatarak haykırdı:</span></p>
			<p class="tp-sb"><span class="Normal char-style-override-1" xml:lang="tr-TR">- Buradan defol git!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu evi terk etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Mösyö Gillenormand kızına diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O kan emiciye her altı ayda altmış yarım altın göndereceksin ve bir daha ondan bana bahsetmeyeceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand öfkesini tamamıyla yatıştıramamıştı. Üç ay kızına “Siz” diye hitap ederek konuşmakta devam etti.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’a gelince: O da son derece hiddetlenmiş olduğu halde büyükbabasının evinden çıkmıştı. Şimdi bildireceğimiz bir hal, üzüntüsünün artmasına sebep olmuştu. Aileler arasında ansızın ortaya çıkan facialarla karışan bazı küçük felaketler bulunur. Haksız muameleler artmış olmadığı halde şikâyete yol açan haller çoğaltılmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Gillenormand’ın verdiği şiddetli emir üzerine hizmetçi Nicolette derhal Marius’a ait olup büyükbabanın paçavralar dediği şeyleri delikanlının odasına götürürken, farkında olmaksızın büyük ihtimalle karanlık olan merdivenlerde albayın yazmış olduğu kâğıt ile mahfazayı düşürmüştü. Bu kâğıtla madalyona benzeyen mahfaza bulunamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilinen hadisenin meydana geldiği günden itibaren büyükbabasını Gillenormand diye anan Marius, “babasının vasiyetnamesini” ihtiyarın ateşe atmış olduğuna inanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, babasının yazmış olduğu kâğıttaki satırları ezberlemiş olduğu için bir şey kaybetmiş olmuyordu. Bununla beraber o kâğıt, o yazı, o muazzez yâdigâr, indinde pek kıymetliydi.  Bütün ruhunu o kâğıt oluşturuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kâğıt ne olmuştu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius nereye gideceğini bilmediği ve kimseye bir şey demediği halde gidiyordu. Üzerinde saatıyla otuz frangı vardı. Bazı ufak tefek eşyasını içine koyduğu bir de çantası bulunuyordu. Saat hesabıyla bir araba kiralayarak Latin mahallesine doğru gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius nereye gitmiş ve ne olmuştu?</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-71-backlink" id="footnote-233-71">71</a><span class="Normal char-style-override-1" xml:lang="tr-TR">	Kürek mahkûmlarından kinayedir. Bu mahkûmlar kırmızı başlık giyerlerdi. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>