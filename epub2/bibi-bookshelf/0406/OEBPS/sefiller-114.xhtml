<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-114</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-3-3-6"><span class="numara-alt char-style-override-1">Boulatruelle’in Zekâsının İspatı</span></p>
			<p class="tp-1"><span class="Normal char-style-override-1" xml:lang="tr-TR">1823 senesinin Noel’ine denk gelen aynı günde bir adam, Paris’te Hopital Bulvarı’nın en tenha yerlerinde bir hayli zaman gezindi. Haline, tavrına bakılırsa, kalacak bir yer arıyordu. Saint-Marceau sokağındaki küçük ve eski evlerin önünde durduğuna göre, burayı tercih ettiği anlaşılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Özetle, ileride görüleceği üzere, bu adam bu tenha yerde bir oda kiralamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamın halinden, tavrından ve kıyafetinden temiz bir dilenci olduğu çıkarılıyor, büyük bir sefaletle özenli bir nezafeti kendinde toplayıp birleştirdiği görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hale nadiren rast gelinir. Dikkat ve zekâ sahipleri, bu kıyafette fakr-u zaruretle beraber namus ve haysiyetin bir araya geldiğini anlarlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Başında yuvarlak, gayet eski ve çok fırçalanmış bir şapkası, üzerinde o devre göre pek de dikkati çekmeyecek ve şaşırtıcı görülmeyecek sarı ve kalın çuhadan yapılmış bir setre</span><span class="dipnot"><a class="footnote-link" href="#footnote-233-41" id="footnote-233-41-backlink">41</a></span><span class="Normal char-style-override-1" xml:lang="tr-TR">si, bir asır evvel moda olan cepli büyük bir yeleği, diz kapaklarına denk gelen yerleri ağarmış siyah bir pantolonu, siyah yünden yapılmış kalın çorapları ve bakır tokalı kabaca ayakkabıları bulunuyordu. Kendisini bu halde görenler göç etmeğe mecbur olmuş eğitimci veya eski öğretmenlerden biri sanırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saçları tamamen ağarmış, alnı buruşmuş, dudakları morarmış, simasında derin bir yorgunluk ve bezginlik eseri hissedilip görülmüştü. Yaşça altmışı geçkin görünüyordu. Bununla beraber ağır, fakat sebat ve metanet sahibi olduğuna delil olan yürüyüşüne, bütün fiil ve hareketlerine dikkat edilirse, elli yaşını geçmiş olmadığı ve vücudunun oldukça güçlü kuvvetli olduğu anlaşılır. Alnındaki buruşukluklar ona dikkatle bakanların saygısını çekecek kadar muntazamdı. Dudağındaki kıvrım, bu adamın öfke ve şiddetten ziyade tevazu ve mahviyetine delildi. Bakışlarında hazin olduğu kadar tatlı bir dinginlik ve latiflik vardı. Sol elinde bir mendile sarılıp düğümlenmiş küçük bir paket bulunuyor, sağ elinde ise çalılıktan kesilmiş, oldukça dikkat ve özenle düzenlenmiş bir değneğe dayanıyordu. Değneğin boğum yerleri tamamen kapatılmış ve kabzasına kırmızı balmumu ile bir mercan şekil ve görüntüsü verilmişti. Gerçekte bir sopa olan bu değnek, görünürde bir bastondu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hopital caddesinde, bilhassa kışın, pek az kimse bulunur. Bu adamın kimseye görünmek istemediği halinden, tavrından anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte Kral XVIII. Louis hemen her gün en fazla tercih ettiği gezinti yerlerinden olan Choisy-le-Roi tarafına giderdi. Tam saat ikide kralın arabasıyla maiyetinin süratle Hopital caddesinden geçiş yaptığı görülürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, caddenin kadın fakirleri için âdeta saat gibi belirli ve muntazam bir zaman olup kralın geçişini görünce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saat ikiye gelmiş. Kral Tuileries’ye dönüyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman bazıları onu görmek için koşarlar, bazıları yola dizilirlerdi. Bir kralın geçişini seyretmek daima bir gürültüyü ve kalabalığı icap ettirir. XVIII. Louis’in Paris caddelerinde görünüp kaybolması halk üzerinde oldukça bir tesir meydana getiriyordu. Bir caddeden geçişi seri, fakat muhteşem oluyordu. Bu kötürüm kral, yürümeye kudret yetiremediği için süratli gitmek ve hayvanlarını dörtnala sürmek hep yaptığı şeydi. Felçli oluşuna bakmayarak yıldırım gibi süratle gitmek isterdi. Yalın kılıçlar arasında gönül rahatlığıyla fakat şiddetle geçer giderdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Berlin” denilen büyük ve tezhipli muhteşem arabası bir takım yaprak ve çiçeklerle süslenmiş bulunduğu halde tam bir debdebe ve tantana ile geçerdi. Yolu üzerinde yer almış bulunan ahali kendisine bir bakış atacak kadar zaman ancak bulabilirdi. Arabanın sağ köşesinde beyaz canfes yastıklar üzerinde metin, geniş ve gülgunî bir çehre, pudralanmış bir alın, mağrurca, haşmet ve dikkatle bakan bir çift göz, edibâne bir tebessüm, iki büyük apolet, kibarlara mahsus elbisesi üzerinde </span><span class="Normal-i char-style-override-1" xml:lang="tr-TR">Toison d’or</span><span class="Normal char-style-override-1" xml:lang="tr-TR"> nişanı, </span><span class="Normal-i char-style-override-1" xml:lang="tr-TR">Saint-Louis haçı, Legion d’Honnor</span><span class="Normal char-style-override-1" xml:lang="tr-TR"> ve </span><span class="Normal-i char-style-override-1" xml:lang="tr-TR">Saint-Esprit</span><span class="Normal char-style-override-1" xml:lang="tr-TR"> nişanlarının birer adedi, büyük bir karın, geniş ve mavi bir kordon görünürdü ki, işte kral budur. Paris dışında beyaz tüylü şapkasını dizleri üzerinde bulundurur, şehre girdiği zaman ise başına kor ve pek az selam verirdi. Halka soğuk bir gözle bakar, halk da kendisine aynı şekilde karşılık verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Marceau caddesinde ilk defa göründüğü zaman bütün başarısı cadde sakinlerinden birinin arkadaşına söylemiş olduğu şu sözde ifadesini bulur:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O büyük hükûmet, şu şişman adam mıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası kralın aynı zamanda bu caddeden geçişi günlük önemli bir hadiseydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sarı redingotlu adam şüphesiz bu mahalleli, hatta büyük ihtimalle Parisli değildi. Çünkü bulunduğu caddede her gün gerçekleşen bu hadiseden haberi yoktu. Saat ikiye gelip de etrafı gümüş şeritli bir süvari birliğiyle çevrilmiş olarak Salpetriere’i dolaşıp da Saint-Marceau caddesi üzerinde kralın arabasını görünce şaşırdı ve aynı zamanda korktu. Bulunduğu yerde kendisinden başka kimse yoktu. Derhal sokağın köşesine çekilerek siper aldı. Bununla beraber Havré Dükü o gün kralın maiyetinde bulunacak askerin nöbetçi subayı idi ve arabada, kralın tam karşısında bulunuyordu. Krala hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte kötü görünüşlü bir adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kralın güzergâhını denetlemek ve incelemekle görevli olan polis memurları da bu adamı görmüşlerdi. Bunlardan biri bu adamı takip emrini almıştı. Lakin bu adam küçük sokaklardan birine dalarak akşamın alaca karanlığı içinde gözden kayboldu. Takip görevlisi kendisini gözden kaybetmişti. Bu hadise, o gece zaptiye nazırı ve polis müdürü bulunan Kont Anglés’e verilen jurnal ile böyle rapor edilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sarı redingotlu adam polisin takibinden kurtulduğunu anlayınca adımlarını sıklaştırarak ilerlemeğe ve ara sıra takip edilip edilmediğini anlamak üzere arkasına dönüp bakmağa başlamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat dördü çeyrek geçe yani tam akşam bastırmak üzereyken Saint Martin tiyatrosunun kapısı önünden geçiyordu. O gece tiyatroda “İki Mahkûm” oyunu sahneye koyuluyordu. Seri adımlarla yürümekle beraber tiyatronun fenerlerle aydınlatılmış olan büyük ilanını görünce durdu ve ilanı okudu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlanda o gece için seçilmiş olan oyunun başlığı kendisine pek fena tesir etti. Biraz sonra Planchette çıkmaz sokağında, daha sonra Lagny Posta arabası idarehanesi olan Plat d’Etain’de bulunuyordu. Araba saat dört buçukta hareket ediyordu. Beygirler arabaya koşulmuştu. Yolcular arabacı tarafından çağrıldığından derhal yüksek bir demir merdivenle yukarı çıktılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs arabacıya yaklaşarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kişilik yer var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, arabacı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız benim yanımda var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orası da olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse bin bakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra, meçhul şahsın bir kıyafetine, bir de elinde tuttuğu paketin küçüklüğüne baktı. Ücretin peşinen verilmesini talep etti. Arabacı sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lagny’ye kadar gidecek misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını verdi ve Lagny’ye kadar olan araba ücretini ödedi. Bunun üzerine araba hareket etti. Araba bir zaman ilerledikten sonra arabacı yanındaki adamla konuşmak istediyse de meçhul şahıs belli belirsiz kısa bir iki kelime ile geçiştirdi. Bunun üzerine arabacı ıslık çalmağa ve hayvanlarını küfrederek kamçılamağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hava soğuk olduğundan arabacı paltosuna sarıldı. Meçhul şahsa gelince: Soğuktan etkilenmiş görünmüyordu. Bu suretle Gournay ve Neuilly-sur-Marne geçildi. Akşamın saat altısına doğru Chelles mevkiine ulaşıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı hayvanları dinlendirmek üzere eski manastır binasında mevcut, arabacıların bulunduğu hanın önünde durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada ineceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek değneğini ve küçük paketini aldı ve bir sıçrayışta arabadan aşağı indi. Bir an sonra gözden kayboldu. Hana girmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra araba Lagny’ye doğru hareket ettiği halde büyük Chelles yolu üzerinde bu şahsa rast gelmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabacı arabadaki adamlara doğru başını çevirerek diyordu ki:</span></p>
			<p class="tp-sb"><span class="Normal char-style-override-1" xml:lang="tr-TR">- İşte bir adam ki, bu taraflardan değildir. Çünkü kendisini tanımıyorum. Buralardan olsaydı mutlak tanırdım. Parasız bir adama benziyor. Buna rağmen para verirken hasis bir adam gibi hareket etmiyor. Lagny’ye kadar araba parasını verdiği halde Chelles’de indi. Şimdi gece olduğu için bütün evler kapalıdır. Hana girmediği halde yolda da görünmüyor. Nereye gitti? Yoksa yere mi geçti?...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs yere geçmemişti. Karanlıkta Chelles büyük caddesinde ilerleyerek kilise mevkiine varmazdan evvel her tarafı iyice bilen bir adam edasıyla sol kol üzerindeki Montfermeil’e giden dar bir yola saptı. Bu yolu süratle geçti. Sağda Gagny’den Lagny’ye giden yolun son bulduğu yerde, bulunduğu tarafa doğru gelen bazı yolcuların ayak seslerini işitti. Hemen çukurlardan birine girerek saklandı. Yolcuların geçip uzaklaşmaları için bekledi. Bu derece ihtiyata lüzum yoktu. Çünkü Aralık ayının gayet karanlık bir gecesi olduğunu evvelce belirtmiştik. Gökyüzünde iki veya üç yıldız ancak görülebiliyordu. Tepeye giden yokuş bu noktada başlıyordu. Meçhul şahıs Montfermeil’e giden yola sapmadı. Sağ tarafı takip ederek kıra doğru seri adımlarla ilerledi. Biraz sonra ormana girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ormana girince adımlarını yavaşlattı. Adım attıkça büyük ağaçlara dikkatle bakıyordu. Şu haliyle gizli bir yol arıyor ve bu yolu yalnız kendisi biliyor gibi görünüyordu. Bir aralık yolunu şaşırmış gibi göründüğünden durdu. Sonra tekrar elleriyle etrafını yoklayarak ormanın ağaçsız bir noktasına geldi ki, burada beyazımtırak büyük taşlardan ibaret bir yığın bulunuyordu. Şiddetle bu taşlara doğru yürüdü. Gecenin korkulu ve yoğun karanlığı arasında bu taşları gözden geçirdi. Ötede bu taş yığınlarından bir kaçı üzerinde bir takım yumrular bulunan büyük bir ağaç vardı. Bu ağaca doğru ilerledi. Ağacı eliyle yokladı. Kabuklarını göz kontrolünden geçirdi. Bir dişbudak ağacından ibaret olan bu ağacın karşısında eski, hastalıklı, kabukları soyulmuş bir kestane ağacı bulunuyordu. Onarmak için bir çinko levhası koyulup tesbit edilmişti. Ayaklarının uçlarına basmak suretiyle uzandı ve eliyle bu levhayı yokladı. Sonra ağaçla taşların arasındaki zeminin ne halde bulunduğunu anlamak için, ayaklarıyla kontrol etti. Daha sonra yönünü belirlemiş bir adam gibi ormanın içinde ileri doğru yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu meçhul şahıs ormanda Cosette’e rastlayan adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeil tarafına gitmek üzere ormandan geçerken küçük bir gölgenin inleyerek hareket ettiğini ve elindeki ağır bir yükü yere bıraktığını, sonra tekrar alarak ilerlediğini gözlemlemiş, nihayet bu gölgeye yaklaşarak, onun büyük bir su kovasını yüklenmiş küçük bir çocuk olduğunu görmüştü. Bunun üzerine çocuğun yanına giderek hiçbir şey söylemeden kovayı almış ve kızcağızı bu acı veren yükten kurtarmıştı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-41-backlink" id="footnote-233-41">41</a><span class="Normal char-style-override-1" xml:lang="tr-TR">	Önü boydan ilikli ve düz yakalı, çuhadan yapılmış bir tür ceket.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>