<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-398</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-6-5-9"><span class="numara-alt char-style-override-1">Paranızı Notere Emanet Edeceğinize </span></p>
			<p class="numara-alt" id="toc_marker-6-5-10"><span class="numara-alt char-style-override-1">Ormana Koyunuz</span></p>
			<p class="tp-1"><span class="Normal char-style-override-1" xml:lang="tr-TR">Açıklamaya gerek yoktur ki, Jean Valjean Champmathieu olayından sonra ilk kaçışı sayesinde birkaç gün Paris’e gelip Laffitte nezdindeki meblağı yani Montreuil-sur-Mer’de Mösyö Madeleine adı altında kazanmış olduğu parayı almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar tutuklanmaktan korkarak -ki bu da daha sonra gerçekleşti- bu meblağı Montfermeil ormanında “Blaru’nun dibi” denilen yerde toprağa gömdü. Altı yüz bin franktan ve hepsi banknotlardan ibaret bulunan bu para bir kutu içinde muhafaza edilebilirdi. Ancak kutuyu rutubetten korumak için, kestane ağacı talaşıyla dolu meşeden yapılmış bir mahfaza içine koymuş. Aynı mahfaza içine servetinin geri kalanı olan Piskopos’un şamdanlarını da yerleştirmişti. Bu şamdanları Montreuil-sur-Mer’den kaçarken yanına aldığı hatırlardadır. Birkaç sene evvel bir akşam Bulatroulle tarafından görülen adam Jean Valjean’dı. Sonra Jean Valjean kendisine para lazım oldukça buraya gelip mahfazasından alırdı. Evvelce bahsettiğimiz ortadan kaybolmaları bundan ileri geliyordu. Yalnız kendisince bilinen ormanın bir bucağında bir kazması vardı. Marius’un sağlığını kazanmağa başladığını görünce bu paradan faydalanma zamanının yaklaştığını hissederek gelip aldı. Bulatroulle’ün de bu defa akşam değil sabah olmak üzere gördüğü adam yine Jean Valjean’dı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulatroulle kazmaya vâris oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu meblâğ beş yüz seksen dört bin beş yüz franktı. Jean Valjean beş yüz frankı kendisi için ayırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sonrasını düşünürüz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Laffitte’deki altı yüz otuz bin frank ile bu meblağın arasındaki fark 1823’ten 1833 senesi arasında geçen on senelik müddetin masraflarıydı. Manastırdaki beş senelik ikamet, beş bin frank masrafa yol açmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean iki küçük şamdanı odasının şöminesi üzerine koydu. Bunların parlatılması Toussaint’ın şaşkın bakışlarını celbediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten Jean Valjean Javert’den yakasını kurtardığını biliyordu. Change ve Pont-Neuf köprüleri arasında çamaşırcı kadınlarına mahsus bir kayığın altında Javert adında bir polis müfettişinin naaşının bulunduğu haberini işitmişti. Bu haberi </span><span class="Normal-i char-style-override-1" xml:lang="tr-TR">Moniteur</span><span class="Normal char-style-override-1" xml:lang="tr-TR"> gazetesinde de okumuştu. Saygıdeğer âmirlerinin takdir ve övgülerine nail olan bu müfettişin bıraktığı evrak içeriğinden kendisinin cinnet geçirip intihar ettiği zannedildiği de yayınlanmıştı.</span></p>
			<p class="tp-sb"><span class="Normal char-style-override-1" xml:lang="tr-TR">Jean Valjean da kendi kendine şu mütalaada bulunmuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşin gerçeği de öyle olmalı. Mademki beni yakalamışken serbest bıraktı, mutlaka çıldırmıştı.</span></p>
		</div>
	</body>
</html>