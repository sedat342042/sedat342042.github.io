<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-142</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-6-5"><span class="numara-alt char-style-override-1">Eğlence ve Gezinti</span></p>
			<p class="tp-1"><span class="Normal char-style-override-1" xml:lang="tr-TR">Yemekhane kapısı üzerinde siyah ve büyük harflerle </span><span class="Normal-i char-style-override-1" xml:lang="tr-TR">“la Patenotre blanche”</span><span class="Normal char-style-override-1" xml:lang="tr-TR"> denilen bir dua yazılıydı ki, bu duanın okuyan insanı doğruca cennete götüreceğine inanılırdı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Küçük beyaz Paternoster</span><span class="dipnot"><a class="footnote-link" href="#footnote-233-45" id="footnote-233-45-backlink">45</a></span><span class="Normal-i char-style-override-1" xml:lang="tr-TR">, Tanrı’nın yarattığı, Tanrı’nın söylediği, Tanrı’nın cennetinde yer verdiği! Yatağa gittiğim akşam, üç meleği yatağımda otururken buldum, biri ayak kısmında, biri baş kısmında, yüce Meryem Ana ise orta kısmında oturmuş, bana huzur içinde yatağa uzanmamı söylüyordu. Yüce Tanrı babam, Yüce Meryem annem, üç havariler erkek kardeşlerim, üç melek kız kardeşlerimdir. Tanrı’nın içinde doğduğu gömlek vücudumu sarıyor; Aziz Margaret’in haçı gönlümde yazılı. Meryem çayırlar boyunca yürüyor, Tanrı’ya haykırıyordu. Aziz John’la karşılaşınca ona “Mösyö Aziz John, nereden gelirsin?” diye sordu. “Ave Salus’tan geliyorum”. “Yüce Tanrı’yı görmedin mi; nerede o?” “O çarmıha gerilmiş, ayakları sarkıyor, elleri çivilenmiş, bir miktar beyaz dikenli bitki başının üzerine konmuş.” Her kim bu duayı akşam üç kere, sabah üç kere okursa, cennete girmeye hak kazanır.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">1827 tarihinde bu dua, üç kat boya ile sıvanmak suretiyle gözlerden kaybolmuştu. O zaman genç olup bugün ihtiyarlamış olan kadınların zihinlerindeki sayfalardan da şüphesiz silinmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemekhanenin bahçeye açılan bir kapısı vardı. Duvarında asılı bulunan büyük bir haç yemekhane tezyinatını tamamlıyordu. İki dar sıra yemekhanenin bir ucundan diğerine kadar birbirine paralel olarak uzatılmış olup bunların köşelerinde bir takım uzun tahta kanepeler vardı: Duvarlar beyaz ve sıralar siyahtı. Manastırlarda bu iki renk matem alametidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemekler sade olmakla beraber pek iyi değildir. Yalnız bir tabak yemek et ve sebze karışımından veya tuzlu balıktan mürekkep olup yemek hususundaki bolluğun ve mükemmelliğin hepsi bundan ibaretti… Okul çocukları için bu yemeğin bir istisnaîliği vardı! Çocuklar bir rahibenin nezareti altında yemek yerler ve hiç ses çıkarmazlardı. Eğer biri yemek hakkında bir söz sarf edecek olursa rahibe derhal tahtadan bir kitabı açıp kapatır ve sükûneti emir ve işaret ederdi. Bu sükûnet sırasında büyük şakirtlerden birine haçın altında bulunan azizlerden birinin hal tercümesi okutturularak yemek eğitimle bitirilir, daha doğru tabiriyle tamamlanırdı. Büyük şakirdin bu görevi bir hafta devam eder. Yemek sofrasının üzerine aralıklı olarak cilalı bir takım toprak çanaklar konulmuş olup şakirtler kaşıklarını ve tabaklarını yıkarlardı. Bazı kere bunlara sert et ve balık parçaları da atılırdı. Bununla beraber bu harekette bulunanlar cezalandırılırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şakirtler içinde su bulunan bu çanaklara “Su küreleri” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sessizliği bozan bir şakirt diliyle toprak üzerinde bir haç yapmağa mecburdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün sevinçlerin ve hazzetme duygularının sonu olan toz, daha doğrusu toprak, bu biçare taze gül yaprakları açıldıkları ve birer kuş gibi cıvıldadıkları için suçlu sayılarak cezalandırılmalarına araç edinilirdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırda yalnız bir nüsha basılmış olan bir kitap mevcut olup Saint-Benoit tarikatı ilkelerine göre okunması yasaktı. Bu kitap bir sır olup bir günahkârın ona dokunması uygun değildir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün şakirtler nasılsa bu kitabı ele geçirip büyük bir heyecanla okumağa başlarlar. Birdenbire birinin gelip görmemesi için korku ve çekingenlikle kitabı kâh kapatıp gitmek isterler ve kâh tekrar açıp okurlar. Bu korku ve tereddüde rağmen bu büyük tehlikeden sıradan hazlardan birini duydular. En çok faydalandıkları taraf da erkek çocuklarının günahlarına dair müphem bir bahisti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçenin iki tarafı meyve ağaçlarıyla çevrili bir yolunda oynarlardı. Rahibelerin şiddetli nezaretinde ve cezaların da şiddetine rağmen, rüzgârın tesiriyle ağaçların dalları eğilir ve bazı meyveler olgunlaşmadan yere düşer, çocuklar bunlardan mesela henüz olmamış bir elmayı, çürümeğe yüz tutmuş bir kayısıyı veya ham bir armudu kimse görmeden alıp saklarlardı. Vakit bulabilirse bunları gizlice yerlerdi. Bu hususta yirmi beş sene evvel yazılmış olan bir mektubun birkaç satırını aktarmayı uygun gördük. Mektup gençliğinde bu okulda bulunduğu halde bugün Paris’in en nazik ve zarif kadınlarından olan Düşes *** tarafından yazılmıştır.  Meyve bahsine dair olan satırları aynen naklediyorum:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Gizlice elde edilen elma veya armudun mümkün olduğu mertebe saklanmasına dikkat ve gayret edilir. Başörtüsünü yatağın üzerine komak üzere yukarı çıkıldığı ve yemeğe beklendiği esnada aşırılan elma veya armut yastığın altına konulur. Gece yatağa girildiği zaman çıkarıp yenilir. Gece yatakta yemeğe muvaffak olunamadığı takdirde helada yenilir…” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocukların en büyük zevklerinden biri de buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başpiskoposun manastırı ziyaret ettiği günlerden birinde Monmorency ailesine mensup Matmazel Bouchard adlı bir kız, başpiskopostan bir günlük izin alabileceğine dair arkadaşlarıyla bahse girişir. Her hususta şiddet ve baskıdan geri durmayan böyle bir manastırdan izin istemek ağır bir kabahatti. Bahse girişenler Matmazel Bouchard’ın kesinlikle muvaffak olamayacağından emindiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık başpiskopos saygıyla dizilmiş olan kızların önünden geçerken Matmazel Bouchard arkadaşlarının olağanüstü korku ve çekingenlikleri arasında saftan ayrılarak başpiskoposa dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör, bir günlük izin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Bouchard, uzun boylu, genç ve gayet güzel ve elleri misli görülmemiş derecede hoş bir kızdı. Başpiskopos Monsenyör Quélen bunun üzerine ona gülümseyerek der ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sevgili çocuğum, bir günlük izin olur mu? İsterseniz üç gün vereyim. Size üç gün izin verdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu keyfiyet manastırca söylentilere ve okul çocukları için de sevince sebep oldu. Bunun sonucu düşünülmeğe değerdir.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="tp-sb"><span class="Normal char-style-override-1" xml:lang="tr-TR">Her hali olağanüstü titizliğe, şiddete dayalı olan bu manastıra, bütün baskı ve kayıtlara rağmen, hikâye ve roman kitapları bile getirilirdi. Bu sözümüzü ispatlamak üzere, belgeye dayandığından şüphe edilmesi caiz olmayan aşağıdaki hikâyeyi özet halinde nakletmekle yetineceğiz. Bu hikâyeyi okuyucuların nazarında manastırın tuhaf durumlarını tamamlamak için naklediyoruz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde manastırda rahibe olmayan Madam Albertine adında saygı gösterilen esrarengiz bir kadın vardı. Bunun deli olmasından ve dışarıda ölmüş sanılmasından başka, hakkında kimse başka bir şey bilmiyordu. Bu hikâyede bir büyük evlilik için gereken servetin kapatıldığı söyleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz otuz yaşında bulunan bu kadın esmer ve oldukça güzeldi. İri siyah gözleriyle bulanık ve belirsiz bir şekilde bakardı. Öyle ki görüp görmediği şüpheliydi. Yürürdü demekten ziyade kayarak yürürdü demek daha uygun düşer. Asla söz söylemezdi.  Soluk alıp almadığı da iyice fark edilemezdi. Burnu can çekişen birinin burnuna benzerdi. Eline dokunan bir insan buza dokunduğunu sanırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün rahibelerden biri onun geçtiğini görerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölü gibi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince öteki şu cevabı verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki de ölmüştür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Albertine’in hal ve davranışlarına dair yüzlerce hikâye anlatılıyor ve okuldaki kızların daima merak ve hayretini çekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırın küçük kilisesinde bir hitabet kürsüsü vardı. Şakirtler buna İnek Gözü derlerdi. Âyin zamanlarında Madam Albertine orada yalnız bulunurdu. İlk kattaki hitabet kürsüsünden âyini icra eden rahip veya rahibe hatip görünebilirdi ki, bu da bilindiği üzere rahibeler için yasaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün hitabet kürsüsüne yüksek tabakaya mensup genç bir rahip çıkar. Fransa Ayan Meclisi üyelerinden olup 1815’de Kırmızı Silahşörler subayı ve Léon Prensi olan Monsenyör Dük de Rohan, Besançon kardinal ve başpiskoposu tayin edildikten sonra 1830’da vefat etmiştir. Monsenyör De Rohan ilk defa olarak Picpus Manastırı mabedinde vaaz veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Albertine bütün ruhanî törenlerde hazır bulunur ve sessiz, suskun dururdu. Genç rahibin vaaz ettiği gün de Madam özel mevkiinde bulunuyordu. Birdenbire rahibi görünce kilisede hüküm süren sessizlik ve sükûnet içinde yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay! Auguste!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. Hazır bulunanlar hayretle başlarını çevirdikleri zaman Madam Albertine’i gördüler. Hatip başını kaldırdı. Madam Albertine ise sakinleşmiş ve evvelki halini almıştı. Hâricî âlemlerden bir soluğun, hayattan bir ışıltının bir an için o donuk ve buz gibi simadan geçtiği görüldü. Aynı zamanda her şey kaybolmuş ve ruhsuz bir deli ceset gibi önceki halini almıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Söylediği iki kelime manastırda söylentilere yol açtı. “Vay, Auguste” kelimelerinde acaba nasıl bir sır vardı? Vaizin ismi de Auguste idi. Madamın Rohan gibi büyük bir zatı tanıması, ona karşı teklifsizce muamelesi, kendisinin de büyük bir aileye mensubiyeti ve Rohan ile akrabalığı veya bir münasebeti bulunduğu zannını doğurmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Düşes De Choiseul ile Sérent adında gayet sert iki kadın genellikle manastırı ziyaret ederler ve genç kızlar ise bunlardan korkup çekinirlerdi. Madamlar genç kızlara baktıkları zaman zavallı kızlar hemen başlarını önlerine eğerler ve korkularından titrerlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Monsenyör De Rohan genç kızların nazar-ı dikkatlerini çekmişti. Piskoposluğu beklerken Paris Başpiskoposluğu muavinliğinde bulunuyordu. Picpus Manastırına ekseriya gelip vaaz ve nasihatlerde bulunurdu. Rahibeler kendisini arada yün perde bulunması münasebetiyle göremezler, fakat ince ve tatlı sesinden o olduğunu tanırlardı. Rohan evvelce silahşörlükte bulunmuştu. Nazik ve zarif bir gençti. Güzel kumral saçlarını tomar olarak boynuna doğru salıverirdi. Belindeki siyah, geniş kemeriyle siyah cübbesini ise -ki pek iyi kesilmiş ve dikilmiştir- kendisine yakıştırırdı. Bu suretle genç rahip on altı yaşlarındaki kızların zihinlerini iyice işgal ediyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastıra dışarıdan hiçbir ses ve şamata giremez ve işleyemezdi. Bir aralık bir flavta sesi manastır dâhilinde yankılandı. Bu, manastırca büyük bir hadiseydi. O tarihte okulda bulunmuş olan genç kızlar hâlâ o muazzam hadiseyi hatırlarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Flavta manastıra yakın bir yerde çalınıyordu.</span></p>
			<p class="tp-sb"><span class="Normal char-style-override-1" xml:lang="tr-TR">Flavta bugün terkedilmiş sayılan bir havayı çalıyor ve günde iki üç defa işitiliyordu. Bu havanın güftesi: </span></p>
			<p class="tp-sb"><span class="Normal-i char-style-override-1" xml:lang="tr-TR">“Zétulbe’m gel de kalbim üzerinde hükmünü sürdür!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünden ibaretti. Genç kızlar bu şarkıyı saatlerce kulak verip dinlerlerdi. Rahibeler ne yapacaklarını şaşırmışlardı. Verilen cezalar yağmur gibi yağıyor, denilebilir ki sanki verilen cezalar genç kızları korkutamıyordu. Bu hal birkaç ay devam etti. Genç kızlar kendilerince bilinmeyen bu flavtacıya karşı kalplerinde az çok bir meyil ve muhabbet beslemeğe başlamışlardı. Her biri kendisini Zétulbe sayıyor ve hayallere dalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Flavta sesi Droit-Mur sokağının köşesinden geliyordu. Kızlar flavtayı o kadar ruh okşayıcı bir surette çalan ve farkına varmaksızın birçok saf ve taze gönülleri büyüleyen o “delikanlı”yı bir saniye için olsun görebilmek üzere her türlü fedakârlığı yapmağa hazır ve amade idiler. Bazıları manastırın üçüncü katına kadar çıktılar. Droit-Mur sokağına baktılar. Flavtacıyı görmek mümkün olamadı. Kızlardan biri kolunu parmaklıktan dışarı uzatarak beyaz bir mendil sallamak cüretinde bulundu. İkisi daha cesurca davranarak dama kadar çıktılar. Oradan düşmek tehlikesini göze alarak eğilip baktılar. Sonunda “delikanlı”yı görmeğe muvaffak oldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Flavta çalan bu delikanlı kimdi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Göç etmiş ve perişan bir hale gelmiş olan ihtiyar ve kör bir centilmendi ve evinin üst katına çıkarak kederlerini dağıtmak için flavta çalıyordu!</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-45-backlink" id="footnote-233-45">45</a><span class="Normal char-style-override-1" xml:lang="tr-TR">	Bu Hıristiyanlarda çok makbul olan dualardan biridir. Latincede “Rabbin Duacısı” anlamına gelen bir isimle anılır. Galiba tesbih duası olarak da biliniyor. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>