<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-267</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-3-1"><span class="numara-alt char-style-override-1">Sırlı Ev</span></p>
			<p class="tp-1"><span class="Normal char-style-override-1" xml:lang="tr-TR">Geçen asrın ortalarına doğru Paris Parlamentosu başkanlarından biri, bir metresi olup onu gizlediği için -o zamanlarda büyük senyörler metreslerini gösterir, orta halliler gizlerdi- Saint-Germain mahallesinde tenha ve pek oturulmayan Plumet sokağında -bugün Plumet sokağı denilmektedir-, o vakitlerde Combat des Ani-maux dedikleri mahalle yakın bir yerde küçük bir ev yaptırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burası bir katlı bir binaydı. Zemin katında iki salon, birinci katta iki oda, aşağıda bir mutfak, yukarıda bir özel oda, çatı altında bir kilerden ibaretti. Dörtgen tarzındaki binanın sokak tarafı geniş parmaklıklarla çevrili bir bahçe idi. Bu bahçe yaklaşık bir dönüm genişliğinde olup sokaktan geçenler ancak bu söylediğimiz şeyleri görürlerdi. Fakat dört köşe binanın arka tarafında dar bir avlu olup avlunun bir tarafında da bir mahzen üzerine yapılmış iki odadan ibaret, gerektiğinde bir çocuk ile sütannesini gizlemeğe mahsus bir kulübeciği vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hanecik, arka taraftan gizli açılır bir kapı ile uzun, dar, eğri büğrü, taş döşemeli, üstü açık, iki yüksek duvarla çevrili bir yola, bu yol da bahçelerin, bostanların arasından, onların kenar ve köşelerini dolaşarak başladığı yerden bir çeyrek kilometre ötede, Babylone sokağının en tenha köşesinde, yine gizli bir kapı ile sokakla münasebetteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başkan efendi o yoldan eve girerdi. Onun her gün gizlice bir yere gittiğini hissedip arkasından gözleyenler olsa bile onun, Babylone sokağından girip Plumet sokağındaki eve gitmekte olduğunu mümkün değil anlayamazlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam o civardaki araziyi satın alıp gizlice bu yolu yaptırmış, kendi tasarrufu altındaki arazi üzerinde yaptırdığı için de kimsenin dikkatini çekmemiş ve kontrolüne maruz kalmamıştı. Sonra, gayet dar olduğu için dışarıdan görenlerin adeta bir tek duvar zannedecekleri bu yolun etrafındaki araziyi parça parça isteyenlere sattığından, her taraf bahçe ve bostan olmuştu. Hatta bu bahçe ve bostan sahipleri bile arada bir yüksek duvar görürler, bu duvarın arkasında dolambaçlı, kaldırımlı, dar ve uzun bir yol olduğunu akıllarına bile getirmezlerdi. Bu merak çekici şeyi görenler yalnızca kuşlar olup muhtemelen son asrın serçe ve ispinozları arasında başkan efendinin hakkında ileri geri konuşmalar yapılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mansard usulünde taştan yapılmış olup Watteau stilinde döşenmiş olan bu “paviyon” dışarıdan çiçeklerle kaplanmış olduğundan hem sevimli, hem muhteşem bir manzara oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün yeryüzünden kaybolmuş bulunan bu ev ile bu gizli yol, bundan on beş sene evvel mevcuttu. 93 tarihinde bir kazancı bu evi yıkmak için satın almış, fakat bedelini ödeyemediğinden, yani millet bu adamı iflas ettirmiş olduğundan, ev yıkılacağına kazancıyı yıkmıştı. O zamandan itibaren ev boş kaldı. İnsanın varlığıyla hayatiyet kazandırmadığı her mesken gibi burası da kendi kendisine yıkılmağa başladı. Bu ev o tarihten beri, asıl sahibi tarafından nasıl döşenmişse öyle kalmıştı. Buranın satılık ve kiralık olduğundan, senede Plumet sokağından geçen on - on iki yolcu, 1810 senesinden beri bahçenin parmaklığına asılmış ve zamanla rengi sararıp okunmaz bir hale gelmiş olan ilanla haberdar ediliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Restorasyon devrinin sonlarına doğru bu ilan oradan kaldırılmıştı. Hatta birinci katın pencere kapakları açılmış ve içeriden dantelli perdeler asılmıştı ki, bu hal evde adam olduğunu ve bir de kadın bulunduğunu gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1829 yılı Ekiminde oldukça yaşlı bir zat gelerek bu binayı olduğu gibi, yani arkadaki avlu ve odalarla gizli yol dâhil olduğu halde kiralayıp iki gizli kapıyı tamir ettirmişti. Evvelce belirtmiş olduğumuz gibi ev kısmen döşenmiş olduğundan yeni kiracı mevcut mefruşatı tamir ettirdi, eksikleri tamamladı, avlunun kaldırımlarını yeniledi, merdivenlerinin noksan basamaklarını yaptırdı, döşeme tahtalarının eskimiş olanlarını değiştirtti. Pencerelerin kırılmış camlarını taktırdı. Bunlar olup bittikten sonra beraberinde küçük kız ve yaşlı bir hizmetçi kadın olduğu halde sessiz sedasız gelip yerleşti. Komşular arasında laf dolaştıran olmadı, çünkü komşusu yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kiracı Jean Valjean, genç kız ise Cosette idi. Hizmetçi Toussaint adında bir kadın olup Jean Valjean onu hastahaneden ve sefaletten kurtarmıştı. Bu kadın ihtiyar, köylü ve kekemen olduğundan bu üç özellik Jean Valjean’ı onu hizmetine almağa sevk etmişti. Bahsedilen evi irat sahibi Mösyö Fauchelevent adına kiralamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne için Jean Valjean Petit-Picpus sokağı manastırını terk etmişti? Ne olmuştu ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir şey olmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucularımızın hatırlarındadır ki, Jean Valjean manastırda mutluydu. O kadar mutluydu ki, vicdanı bundan ızdırap duymağa başladı. Her gün Cosette’i görüyor, kendinde babalık hissinin doğduğunu, gittikçe geliştiğini hissediyor; bu çocuğu can gözüyle gözetip onun kendisinin olduğunu, kimsenin onu elinden alamayacağını, sonuna kadar yanında kalacağını düşünüyordu. Cosette daima manastırda bulunduğu için kabuğuna çekilmiş bir hayat yaşadığından rahibe olacak, bundan dolayı manastır onun için de, Jean Valjean için olduğu gibi, bütün dünyası olacak, kendi orada ihtiyarlayıp genç kız da orada büyüyecek, onun ihtiyarladığı sırada kendisi ölecek; kısacası ne kadar tatlı ümitler; hiç ayrılmayacaklardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean böyle düşünmekteyken kalbinde bir tereddüt baş gösterdi. Kendi kendini sorguladı. Acaba bütün bu mutluluk kendisinin miydi? Yoksa başkasına mahsus olan mutluluğu, bu çocuğun mutluluğunu mu zapt ediyordu? Kendi ihtiyar olduğu halde bir gencin böyle kapalı kalmasına sebep olmak bir nevi kabahat değil miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendi kendine şunları düşünmüştü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu çocuk hayatı terk etmezden evvel onu tanımak hakkına sahiptir. Onun görüşüne başvurmadan, onun muvafakatını almadan insan topluluğundan uzak bulundurmak, onu dünyanın elem ve kederlerinden korumak bahanesiyle her türlü zevkten, sevinçten mahrum bırakmak, cahilliğinden ve kimsesizliğinden istifade ederek kalbinde sun’î bir inziva arzusu oluşturmak, bir insanı yaradılışından çıkarmak Tanrı’ya karşı yalan söylemek değil midir? Kim bilir, günün birinde Cosette bütün bu durumları anlayıp kendi isteğine rağmen rahibe edildiğinden dolayı esef duyarak benden tiksinmeyecek mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşünceler ve sorulardan sonra, vicdanının bu gibi eziyetlerine dayanamayarak manastırı terk etmeğe karar vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean buna karar verdi; bu şekilde harekete mecbur kaldığını büyük bir teessürle anlamıştı. Bu kararını uygulamağa koymak için hiçbir engel yoktu. Bu dört duvar arasında geçirdiği beş senede kimseye görünmemesi korku ve telaş sebeplerini tabiatıyla dağıtmış ve yok etmişti. Artık insanlar arasına rahatlıkla ve sükûnetle dönebilirdi. İhtiyarlamış ve her şey değişmişti. Onu şimdi kim tanıyabilirdi? Farzımuhal kendini tanımış olsalar bile tehlike yalnız kendi için olup vaktiyle küreğe mahkûm olduğu bahanesiyle Cosette’i müebbeden mahkûm etmek, hapse atmak ve tutuklamak hakkına sahip değildi. Özellikle görevinin karşısında tehlike nedir? Nihayet akıllıca ve tedbirlice hareket etmekten kendini alıkoyacak bir şey yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in eğitim-öğretim işine gelince, hemen hemen sona ermiş, tamamlanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean zihnen bu kararı verdikten sonra münasip bir fırsat beklemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu fırsat gecikmedi. O sırada ihtiyar Fauchelevent öldü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean manastırın başrahibesiyle görüşmek isteyip onun huzuruna çıktığında, kardeşinin ölümü üzerine kendisine bundan sonra rahat yaşayabilmesini sağlayacak ufak bir miras kaldığından artık manastırın hizmetini bırakacağını, kızını da yanına alacağını, fakat Cosette rahibe olmayarak çıkacağı için manastırın onu bedava besleyip büyütmesi doğru olmayacağından onun orada geçirdiği beş sene için manastır sandığına beş bin frank bağışlamak arzusunda bulunduğunu, bunun lütfen kabulünü rica etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Jean Valjean bu şekilde Sürekli İbadet Manastırı’ndan çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırdan çıkarken anahtarını daima üzerinde taşıdığı küçük çantayı bizzat kendi kucağına alıp taşımış ve hiçbir hamala emanet etmemişti. Bu çanta, içinden çıkan kâfurî kokusundan dolayı Cosette’in epeyce zamandan beri merakını çekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şunu belirtelim ki, bundan sonra bu çanta Jean Valjean’dan ayrılmadı. Daima odasında bulundurdu. Bazı kere bir evden diğerine taşındığında yalnız bu çantayı götürürdü. Cosette bu hale güler ve çantaya “Babadan ayrılmaz” namını verip:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bunu kıskanıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean manastırdan çıktığı zaman halinde, tavrında bir tür telaş vardı. Plumet sokağındaki evi bulup hemen oraya sokuldu. Bundan böyle Ultime Fauchelevent adının tek sahibi olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Plumet sokağındaki evle beraber Paris’te başka iki apartmanı da kiraladı. Bundan maksadı daima bir yerde kalarak nazar-ı dikkati çekmemek ve gerektiğinde ortadan kaybolabilmek, kısacası Javert’den mucize eseri kurtulduğu gecede olduğu gibi, gafil avlanmamaktı. Bu iki ikametgâh fakirane görünüşlü, birbirinden çok uzak iki mahallede, biri Ouest, diğeri L’Homme Arme sokağında basit, küçük yerlerdi.  Bazen L’Homme Arme sokağına, bazen de Ouest sokağına giderek bir ay yahut altı hafta oturur ve hizmetçi kadını Plumet sokağında bırakarak yalnız Cosette’i yanında götürürdü. Oralarda kapıcılara hizmet ettirir ve kendisine Paris civarında oturan ve şehirde bazı işleri olan bir irat sahibi süsü verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu faziletli adam polisten kaçmak için Paris’te üç ikametgâh tutmağa mecbur olmuştu.</span></p>
		</div>
	</body>
</html>