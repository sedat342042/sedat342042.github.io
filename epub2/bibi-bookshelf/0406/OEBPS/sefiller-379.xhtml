<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-379</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-3-1"><span class="numara-alt char-style-override-1">Keriz ile Olağanüstü Halleri</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean Paris lağımlarında bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’in denizle olan benzerliğine bir ekleme daha! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Denizde olduğu gibi Paris’e dalan da gözden kaybolabilir. Bu değişiklik ve bozulma benzersiz bir şeydi. Jean Valjean şehrin ortasında iken şehirden kayboldu. Bir kapağı açıp kapamak için lazım olan bir anlık bakış süresi, güpe gündüzden tam bir karanlığa, öğle vaktinden geceyarısına, şamatadan sessizliğe, şimşek çakmasından, gökgürültüsü girdabından mezar sessizliğine ve tekliğine; Polonceau sokağındaki garip durumlardan sonra, daha garip bir netice olarak en mühim tehlikelerden en kesin, en mutlak emniyete geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir mahzene ânî düşüş! Paris’in unutuş dünyası dâhilinde gizleniş! Her yerinde ölümün hükmünü yürütmüş olduğu bu sokağı terk ederek içinde hayat bulunan bir tür mezara girmek… garip bir dakika oluşturuyordu. Birkaç saniye şaşkın şaşkın kaldı. Böyle bir halde etrafı dinledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kurtuluş kapısı birdenbire ayağının altında açılmıştı. Gökten gelen lütuf onu âdeta hile ile kurtarmıştı: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrısal hikmetin tapılmağa değer pusuları! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ancak yaralı hareket etmiyordu. Jean Valjean bu çukurda yüklendiği şeyin canlı mı veya ölü mü olduğunu bilmiyordu. İlk algılamaları körlüktü. Birdenbire hiçbir şey göremedi. Bir dakikada sağır olduğunu zannetti. Hiçbir şey işitmiyordu. Başının birkaç kadem karşılıklı esen müthiş ölüm rüzgârının ölümcül gürültüleri kendisine kadar -evvelce söylediğimiz gibi- onu ayıran toprağın kalınlığından dolayı ancak belli belirsiz ve derinlikteki bir gürültü gibi geliyordu. Yalnız bastığı yerin sağlam olduğunu hissediyordu; başka bir şey değil; fakat bu da yeterliydi. Evvela bir kolunu,  sonra diğer kolunu uzatıp her iki tarafta duvar bulunduğunu ve dehlizin dar olduğunu hissetti. Ayağını kaydırdı. Zeminin ıslak olduğunu anladı. Bir ayağını tedbirli bir şekilde ileriye doğru attı. Bir delikten, bir kuyudan, bir girdaptan korkuyordu. Zeminin altındaki kaldırımın sürüp gittiğini fark etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir üfültü, bulunduğu yeri kendisine idrak ettirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra gözleri artık kör değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Girdiği menfezden biraz aydınlık giriyordu ve bir de mahzenin karanlığına alışmıştı. Az bir şey görmeğe başlamıştı. İçerisine kapandığı koridor -vaziyeti başka bir kelime ile tarif edilemez- arkadan duvarla örtülmüştü. Özel dilinin “kol” dediği çıkmazlardan birinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önünde dahi başka bir set vardı: Karanlık seti! Menfezden gelen ışık, Jean Valjean’ın bulunduğu yerden on on iki adım ileride yükselti ve keriz (lağım) duvarlarının üzerinde ancak hafif bir beyazlık seçilmesine yarıyordu. Ondan öteye de karanlık yoğundu. O karanlığa girmek insana dehşet veriyordu; zaten oraya girmek bir girdaba girmeğe benziyordu. Bununla beraber bu karanlık sete girmek mümkündü ve gerekliydi. Hatta çabuk girmeliydi. Jean Valjean kendisinin gördüğü ızgaranın askerler tarafından da görülmesi imkânını ve bunun bir tesadüfe, bir kazaya bağlı bulunduğunu düşündü. Askerlerin de bu kuyuya inip araştırmaları muhtemel bulunduğunu düşündü. Kaybedecek zamanı kalmamıştı. Yere koyduğu Marius’u âdeta yerden topladı. Omuzlayarak yürümeğe başladı;  azim ve kararla karanlığa daldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin gerçeği şudur ki, Jean Valjean sandığı kadar kendilerini kurtarmış değillerdi. Belki daha büyük bir tehlike, başka tür tehlikeler onları bekliyordu. Savaşın ateşli girdabından sonra, keriz! Jean Valjean cehennemin bir halkasından başka bir halkasına düşmüştü. Elli adım attıktan sonra durmağa mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir problem ortaya çıktı: Bu dehliz genişlik bakımından peyda olan başka bir bağırsağa, bir koridora uzanıyordu. Orada iki yol vardı. Hangisine girmeli? Sağa mı gitmeli, sola mıi? Bu karanlık dehliz içinde istikameti nasıl belirlemeli? Bu mağaranın evvelce dediğimiz gibi bir ipi vardır. İpi de meylidir. Meyli ise insanı nehre ulaştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bunu hemen anladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Besbelli Halles lağımlarında bulunduğunu düşündü. Sol tarafı seçerek meyli takip etse bir çeyrek saat sonra Seine nehri mansaplarından birine Change ve Pont-Neuf köprüleri arasında bir yere, yani Paris’in en kalabalık bir yerine çıkacağını tahmin etti. Belki de bir dört yol ağzına düşerdi. Zeminin altından iki kanlı adamın çıktığını görecek olan yolcuların şaşkınlık ve hayreti tasavvur edilsin! Polisler gelecek, civar karakol görevlileri silaha sarılacak, çıkmadan yakalanacaklardı! Bundan dolayı dehlize girmek, karanlığa kendini teslim etmek ve çıkış noktasına gelince kendini Tanrı’ya bırakmaktan başka çare yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meylin yokuşunu çıkıp sağa doğru girdi. Galerinin köşesini dönünce menfezin uzaktan gelen ışığı da kayboldu. Karanlığın perdesi tekrar onu kapattı. Tekrar gözleri görmez oldu. Bununla beraber ileriye doğru yürüdü. Hatta mümkün olduğu kadar süratle yürüdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un iki kolu boynuna sarmış ve ayakları da arkasından asılmıştı. Bir eliyle yaralının iki kolunu tutuyor, diğer eliyle de duvarı yokluyordu. Marius’un yanağı kendi yanağına temas ediyor ve Marius’un yanağı kanlı olduğundan yanağına yapışıyordu. Marius’tan gelen bir kan nehrinin üzerine aktığını, elbisesinin arasına girip vücudunun üzerinde süzülüp gittiğini hissediyordu. Yaralının ağzı kulağına denk geldiğinden nemli bir hararet hissediyordu ki bu, teneffüstü. Demek ki hayattaydı. Jean Valjean’ın şimdi bulunduğu dehliz birincisinden daha az dardı. Jean Valjean zorlukla yürüyordu. Bir gece evvel yağan yağmur suları henüz akmamış olduğundan dehlizin ortasında bir küçük ırmak teşekkül ediyordu. Jean Valjean suya basmamak için duvar dibine sıkışmağa mecbur oluyor ve işte bu suretle karanlıklar içinde yürümeğe devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görüşün olmadığı bir âlemde tereddütle yürüyen ve toprak altında karanlığın içlerinde kaybolan mahlûklara benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber gerek uzakta bulunan menfezlerin bu yoğun duman içine ulaştırdığı küçük uçarı ışıktan, gerek gözlerinin karanlığa alışmış olmasından dolayı kendisine belli belirsiz bir görüş geldi. Bazen tuttuğu duvarı, bazen altında bulunduğu kemeri tanımağa başlamıştı. Gözbebekleri gece karanlığında genişler ve nihayet ışığı biraz algılamağa başlar. Nitekim ruh dahi felaket içinde genişler ve sonunda Tanrı’ya kavuşur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İstikamet belirlemek kolay değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımların yol çizgileri onun üstünde bulunan sokakların çizgilerini yansıtmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihin Paris’inde iki bin yüz sokak vardı. Onun altındaki, lağım denilen dal budak salmış şebeke tasavvur edilsin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte mevcut lağımlar uç uca bağlansaydı on fersahlık</span><span class="dipnot"><a class="footnote-link" href="#footnote-233-164" id="footnote-233-164-backlink">164</a></span><span class="Normal char-style-override-1" xml:lang="tr-TR"> bir uzunluk oluşacaktı. (Bu son otuz sene zarfında gösterilen özel çaba ve gayret sayesinde bugünkü lağımların altmış fersah uzunluğunda olduğunu yukarıda kaydetmiştik.)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean evvela aldanmağa başladı. Saint-Denis sokağının altında bulunduğunu sandı; fakat ne yazık ki bu sokağın altında değildi. Saint-Denis sokağının altında XIII. Louis devrinden kalmış ve sağda eski Cour-des-Miracles sokağının yüksekliğinde yalnız bir dirsekle Büyük Lağım denilen ana lağıma giden bir eski lağım vardı. Yalnız bir Saint-Martin kolu vardı ki, bunun da haçvari dört kolu fark edilirdi. Fakat girişi Corinthe meyhanesinin yakınında bulunan Petite-Truanderie “bağırsağı” hiçbir zaman Saint-Denis toprakaltıyla ilişkili olmamıştı. Petit-Truanderie bağırsağı Montmartre lağımına uzanır. Jean Valjean’ın bulunduğu yer orasıydı ve orada olmak ihtimali de fazlaydı. Montmartre lağımı eski hatların en fazla dolambaçlı bir yeridir. Bereket versin ki Jean Valjean geometrik yüzeyleri birbirine karışmış bir sürü dirseklere benzeyen Halles lağımını arkasında bırakmıştı. Fakat henüz ilerisinde, karşısında birçok köşeler, birçok sokaklar -çünkü bunlar sokaktılar!- karanlık içinde bir soru işareti gibi beliren sokaklar vardı. Evvela, solunda bir tür Çin bulmacasını andıran Platriere lağımı vardı ki, Z ve T şeklinde olan karışık sokakları Posta Nezareti ile Buğday Borsası altından sürükleyerek Y şeklinde Seine nehrinde son buluyordu. İkinci olarak, sağında üç çıkmazı bulunan Cadran sokağının eğri koridoru vardı; üçüncüsü, solunda Mail kolu vardı. Bu kol, aşağı yukarı girişinde, bir tür çatal oluşturarak ve zikzak meydana getirerek her tarafa doğru kollar salarak Louvre’un lağım çıkışına uzanıyordu. Kısacası sağda Jeuneurs sokağının çıkmazı vardı. Bundan başka kendisini uzakta emin bir yere ulaştırabilecek olan Kavşak Lağımına varmadan şurada burada bulunan, ancak güven verici olmayan bir takım küçük çıkışlar da hesap dışıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer Jean Valjean’ın burada tarif ettiğimiz durumlara dair biraz bilgisi olsaydı, yalnız duvara dokunarak Saint-Denis sokağı altındaki galeride bulunmadığını anlayacaktı. Kraliyet zamanının lağımda bile mağrur ve antika mimarisiyle kendini göstermekle olan ve bir kulacı sekiz yüz libreye malolan derzleri ve granit kayasıyla yapılmış olan lağımın yerine, bu çağın ucuzluğunu, tasarruflu usulünü, metresi ikiyüz franka çıkan beton tabakası üzerinde yapılan ve “küçük karışım” denilen sulu kireçle yapılan harçla, burjuvalara mahsus duvarcılık işçiliğini yalnız elinin dokunuşuyla anlayacaktı. Fakat Jean Valjean bunların hiç birisini bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Endişeyle fakat sükûnetle, bir şey görmeyerek, bir şey bilmeyerek, tesadüfen, kaza ve kaderin içine dalmış, yani kendini ilahî hikmete emanet ederek ilerliyordu. Şunu da itiraf edelim ki, bazen nefrete boğuluyordu. Kendisini çevreleyen karanlığın hayali aklını fikrini kaplıyor, bir muamma içinde yürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kerizin bu koridoru müthiştir: İnsanın başını döndürecek şekilde karışır; “karanlık” Paris’in içine düşmek matemli bir şeydir. Jean Valjean âdeta görmeyerek yolunu bulmak, keşfetmek mecburiyetindeydi. Bu bilinmezlik âlemine doğru attığı her adımın, son adım da olma ihtimali vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oradan nasıl çıkacaktı? Bir çıkış bulacak mıydı? Bulsa bile, vaktinde bulacak mıydı? Taş çukurlu bu toprakaltı heybetli süngere benzeyen lağım deliği geçişine müsait miydi? Beklenmeyen karanlık bir düğüm noktasına mı tesadüf edilecek? Geçilemez, içine girilemez bir mevkiye mi gelecekti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kan kaybından ve kendisi de açlıktan mı ölecekti? Sonunda orada her ikisi kaybolup, bu karanlık yerin korkunç bünyesinde iki iskelet haline mi geleceklerdi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları bilmiyordu. Bütün bu sorular aklına geliyordu, fakat bunlara cevap veremiyordu. Paris’in bağırsakları bir uçurummuş! Benzetme uygunsa, [Yunus] Peygamber gibi ejderin midesinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire şaşırdı. Hiç de ümit etmediği bir zamanda, doğru bir hat üzerinde yürümeğe devam ettiği bir sırada, artık yokuş çıkmadığını hissetti. Irmağın suyu önden gelip ayakları ucuna dokunacak yerde, arkadan gelerek topuklarına dokunuyordu. Lağım şimdi inmekteydi. Niçin? Acaba birdenbire Seine nehrine mi gelecekti? Bu ise büyük bir tehlikeydi. Fakat geri dönmek tehlikesi daha büyüktü. İleriye doğru devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ancak Seine nehrine doğru gitmiyordu. Paris, toprağının Seine nehri sağ sahili üzerinde oluşturduğu balıksırtındaki bağlantılarından birini Seine nehrine, diğerini de Büyük Lağıma dökmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Suların taksimini belirleyen işbu balıksırtının zirvesi gayet tuhaf bir hat çizer. Lağım akıntılarının dağıtım noktası olan bu nokta Michel-le-Comte sokağının ötesinde, Sainte-Avoye lağımında, bulvarlar civarında Louvre lağımında, Halles civarında Montmartre lağımındadır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın geldiği yer işte bu noktaydı. Kavşak Lağımına doğru yöneliyordu. İyi bir yolda bulunuyor, fakat bunu bilmiyordu. Bir kola tesadüf ettikçe açılarını kontrol ederdi. Genişliğini bulunduğu koridordan daha dar bulunca oraya girmeyip yoluna devam ederdi. Çünkü daha dar olan bir sokağın, mutlaka bir çıkmazla sonuçlanacağını düşünürdü. Oraya sapmak, hedeflediği yerden uzaklaşmak demekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu suretle saydığımız ve tarif ettiğimiz dört dehlizin kendisine gösterdiği dört tuzaktan geri durmuştu. Öyle bir dakika geldi ki,  kargaşayla, taş yığınına dönen barikatlarla gelip geçmenin kesintiye uğradığı Paris’in altından çıkıp, tabii halde yaşayan Paris’in altına girdiğini anladı. Birdenbire başı üzerinde uzaktan gelen uzun bir gök gürültüsü gibi bir şey işitti. Bu, arabaların gürültüsüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi hesabına göre yarım saatten beri yürüyordu. El’an da nefes almayı düşünmemişti. Yalnız Marius’u tuttuğu eli değiştirmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Karanlık gittikçe artıyordu. Fakat bu yoğunluk ona güvende olduğunu hissettiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire kendi gölgesini karşısında gördü. Ayağı altındaki ızgarayı, başı üzerindeki kemeri, sağındaki solundaki yapışkan çamurla dolu duvarların üstünden görünür görünmez bir kırmızılık üzerinde hayalini gördü. Şaşırıp hayrette kalarak arkasına baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arkasında, geçmiş olduğu koridorda, gözüne büyük, sonu yok gibi görünen bir mesafede, kalın karanlığı delerek kendisine bakıyor gibi duran müthiş bir yıldız parlıyordu. Bu, zabıtanın lağımda doğmuş olan karanlık yıldızıydı. Bu yıldızın arkasında belirsiz, düz, müthiş, sekiz on kadar siyah şekil karışık bir halde hareket ediyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-164-backlink" id="footnote-233-164">164</a><span class="Normal char-style-override-1" xml:lang="tr-TR">	1 fersah 5685 m.dir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>