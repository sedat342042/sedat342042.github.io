<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-7</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-1-2"><span class="numara-alt char-style-override-1">Mösyö Myriel, </span></p>
			<p class="numara-alt" id="toc_marker-2-1-3"><span class="numara-alt char-style-override-1">“Monsenyör Bienvenü” olur</span></p>
			<p class="tp-1"><span class="Normal char-style-override-1" xml:lang="tr-TR">Digne Piskoposluk dairesi hastahanenin bitişiğinde bulunuyordu. Daire, geniş ve güzel bir bina olup geçen yüzyılın başlarında Paris İlahiyat Fakültesi hocası Simore başrahibi ve 1712’de Digne Piskoposluğu yapmış olan Monsenyör Henri Pugét tarafından kârgir olarak yaptırılmıştır. Daire dediğimiz bu saray hakikaten büyük ve mükemmel bir kâşâneydi. Birçok geniş ve havadar daireleri vardı; salonları, avlu ve odaları, cesim takları, eski Florantin usulüyle yapılmıştı. Velhasıl genel olarak gayet mükellef ve mutantan bir saray denilmeğe uygundu. Bahçeleri dikkat çekici bir surette düzenlenmiş olup içinde çok çeşitli nadir ağaçlar vardı. Yemek salonu olan uzun, mükemmel ve zemin katını oluşturan bir galerinin kapı ve pencereleri bahçeye açılıyordu. Monsenyör Henri Pugét bu gönül okşayıcı yemek salonunda, başpiskopos Prens D’Embrun, Antoine de Mesgrigny, Fransa’nın Büyük Manastır Reisi Philippe de Vendome, Rahip Saint Honore de Lerins Francois de Berton de Crillon, Baron de Vence, Cesar de Sabran de Forcalquier, Seignor of Glandeve, Jean Soanen gibi meşhurlardan bir takım kişilere mükellef ve debdebeli bir ziyafet tertiplemişti. Bu yedi ünlü kişinin resimleriyle, ziyafetin tertip edildiği 24 Temmuz 1714 tarihi, beyaz bir mermer kitabe üzerine altın hatlarla yazılıp nakşedilmiştir.</span></p>
			<p class="tp-1"><span class="Normal char-style-override-1" xml:lang="tr-TR">Hastahane dar ve alçak bir kattan ibaret bir yer olup küçük bir bahçesi vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gelişinden üç gün sonra Piskopos Efendi hastahaneyi ziyaret etti. Ziyaret merasimi güzelce son bulduktan sonra hastahane müdürünün, ikametgâhı olan piskoposhaneye gelmesini rica ederek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müdür Efendi, şu sırada hastahanede ne kadar hasta var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hastahane müdürü cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi altı, Monsenyör.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de o kadar saymıştım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yataklar birbirine pek sıkışık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Farkındayım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hasta koğuşları adeta birer oda gibi, havası pek güç tazeleniyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de öyle buldum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güneşli havalardan bahçenin küçüklüğü hasebiyle nekahet halindeki hastalar istifade edemiyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu ben de düşünmüştüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sene tifüs ve iki sene evvel çiçek hastalığı salgını vardı. Bazen hastaların adedi yüzü buluyor. Böyle durumlarda ve ortalığı bulaşıcı hastalıklar sardığı zamanlarda ne yapacağımızı bilmiyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu yönü de düşündüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapalım Monsenyör, idare-i maslahat lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuşmalar hastanenin zemin katındaki yemekhanede cereyan ediyordu. Piskopos bir an sustuktan sonra birdenbire müdüre dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burası ne kadar yatak alabilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hayretle haykırarak:) Bu yemekhane mi Monsenyör?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos yemekhanenin ne kadar yatak alabilecek kapasitede olduğunu hesap ediyor ve bakışlarıyla ölçüp biçiyordu. Kendi kendine söylenir gibi diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi yatak alabilecek. (Sesini yükselterek:) Bakınız müdür efendi, size bir şey söyleyeceğim. Bunda şüphesiz bir hata var. Siz beş yahut altı küçük odada yirmi altı kişisiniz. Hâlbuki biz burada üç kişi olduğumuz halde altmış kişilik bir yerimiz var. Size diyorum ki: Bunda mutlak bir yanlışlık var. Siz piskoposhaneyi alınız, bana da burasını veriniz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuşmanın ve kararın ferdasında yirmi altı bîçare hasta piskoposhaneye nakledilmiş ve Piskopos Efendi de hastahane binasına mekânını değiştirmişti.</span></p>
			<p class="tp-sb"><span class="Normal char-style-override-1" xml:lang="tr-TR">Piskopos Myriel’in ailesi ihtilal esnasında gözden düşüp dağıldığından, hiçbir emlâk ve geliri yoktu. Hemşiresinin kayd-ı hayat şartıyla senelik aldığı beş yüz frank ancak kendi ihtiyaçlarına yetiyordu. Hükûmetten aldığı piskoposluk maaşı ise senelik on beş bin frank idi. Mekânı hastahaneye naklettiği gün maaşının nasıl sarf edileceğini ve hangi yönde kullanılacağını aşağıdaki şekilde düzenlemeyi kararlaştırdı. Kendi el yazısıyla yazılı olan pusuladan aşağıdaki rakamları alıyoruz:</span></p>
			<p class="tp-sb"><span class="Normal-i char-style-override-1" xml:lang="tr-TR">Ev Harcamalarımı Gösteren Masraf Pusulasıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1500 	Frank Küçük mektep için</span></p>
			<p class="Temel-Paragraf"><span class="Normal char-style-override-1" xml:lang="tr-TR">100 	Frank 	Ruhanî Meclis memuruna</span></p>
			<p class="Temel-Paragraf"><span class="Normal char-style-override-1" xml:lang="tr-TR">100	Frank	Montdidier Ruhbanlarına   </span></p>
			<p class="Temel-Paragraf"><span class="Normal char-style-override-1" xml:lang="tr-TR">200	Frank	Paris’teki Yabancılar Misyonu Okuluna</span></p>
			<p class="Temel-Paragraf"><span class="Normal char-style-override-1" xml:lang="tr-TR">150	Frank	Saint-Espri Ruhanî Meclisine</span></p>
			<p class="Temel-Paragraf"><span class="Normal char-style-override-1" xml:lang="tr-TR">100	Frank	Arz-ı Mukaddes (Kudüs-i Şerîf)deki dinî kurumlar için</span></p>
			<p class="Temel-Paragraf"><span class="Normal char-style-override-1" xml:lang="tr-TR">300	Frank	Ana Şefkati Cemiyetine</span></p>
			<p class="Temel-Paragraf"><span class="Normal char-style-override-1" xml:lang="tr-TR">50	Frank	Arles’deki cemiyete</span></p>
			<p class="Temel-Paragraf"><span class="Normal char-style-override-1" xml:lang="tr-TR">400	Frank	Hapishanelerin ıslahı için</span></p>
			<p class="Temel-Paragraf"><span class="Normal char-style-override-1" xml:lang="tr-TR">500	Frank	Mahpusların ızdıraplarının hafifletilmesi ve tahliyeleri için </span></p>
			<p class="Temel-Paragraf"><span class="Normal char-style-override-1" xml:lang="tr-TR">1000	Frank	Borcunu ödeyemeyen aile reislerini kurtarmak için</span></p>
			<p class="Temel-Paragraf"><span class="Normal char-style-override-1" xml:lang="tr-TR">2000	Frank	Ruhanî idarem altındaki okul öğretmenlerinin maaşlarına zam için</span></p>
			<p class="Temel-Paragraf"><span class="Normal char-style-override-1" xml:lang="tr-TR">100	Frank	Haute-Alp’deki zahire anbarı için</span></p>
			<p class="Temel-Paragraf"><span class="Normal char-style-override-1" xml:lang="tr-TR">1500	Frank	Digne ve Sisteron, Manosque şehirlerindeki fukara kızlarının parasız okutulması maksadıyla oluşturulmuş kadınlar cemiyetine</span></p>
			<p class="Temel-Paragraf"><span class="Normal char-style-override-1" xml:lang="tr-TR">6000	Frank	Fakirler için</span></p>
			<p class="tp-sb"><span class="Normal char-style-override-1" xml:lang="tr-TR">1000	Frank	Kişisel masraflarıma</span></p>
			<p class="tp-sb"><span class="normal-b char-style-override-1" xml:lang="tr-TR">15000</span><span class="Normal char-style-override-1" xml:lang="tr-TR">Frank	</span><span class="normal-b char-style-override-1" xml:lang="tr-TR">Yekûn </span></p>
			<p class="Temel-Paragraf"><span class="Normal char-style-override-1" xml:lang="tr-TR"> Mösyö Myriel, Digne piskoposluğunda bulunduğu müddetçe planlanmış olan bu harcamalar asla değişmemiş ve harcamalar listesinin başında görüldüğü üzere buna “Evinin planlanmış masrafları” başlığını vermiş; bu plan Matmazel Baptistine tarafından mutlak bir kayıtlılıkla kabul edilmiştir. Bu mukaddes kız için Mösyö Myriel, herşeyden önce kardeşi ve piskoposu, tabiatıyla sevdiği ve dünyada kendi üstünde gördüğü kişiydi. Onu seviyor ve ona gereğince saygılı davranıyordu. Kardeşi bir şey söylediği zaman tam bir itaat ve saygıyla dinler. Davranışlarında ise ona şefkatli bir arkadaştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Planlanan harcamalar hakkında yalnız hizmetçi kadın, Madam Magloire biraz mırıldandı. Şahsî harcamalarına bin frank ayrılmış olup hemşiresinin maaşıyla senelik bin beş yüz frank ediyordu ki, iki ihtiyar kadınla Mösyö Myriel, işte yalnız bu meblâğla geçiniyorlardı. Ne zaman bir köy rahibi piskoposhaneye misafir gelse, hemşiresinin zekâsı ve idareciliği, hizmetçileri Madam Magloire’ın iktisatlı tutumu sayesinde piskopos efendi misafirine arzu ettiği şekilde izaz ve ikramda bulunabiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne’ye geldikten üç ay sonra bir gün Piskopos dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bütün bu haller yüzünden yine burada sıkılıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire haykırarak mukabelede bulundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnanırım. Ruhanî idareniz altında bulunan memlekette gezmek için yalnız sizin araba masrafınız yok. Sizden öncekiler böyle değildi. Onların müteferrik masrafları da vardı.</span></p>
			<p class="tp-sb"><span class="Normal char-style-override-1" xml:lang="tr-TR">- Hakkınız var Madam Magloire.</span></p>
			<p class="tp-sb"><span class="Normal char-style-override-1" xml:lang="tr-TR">Bu konuşmadan sonra Mösyö Myriel, bu iş için tahsisat verilmesini talep etti. Bir müddet sonra mahallin genel meclisi bu talebi nazar-ı dikkate alarak, piskoposun araba ile dolaşması ve ruhanî gezilerinin masrafı olarak senelik üç bin frank belirleyip ayırmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna rağmen bu karar söylentilere yol açtı. Ayan meclisinden ve sâbık Beşyüzler Meclisi üyelerinden biri bu vesile ile Mezhepler Nazırı Mösyö Bigot de Preameneu’ye gizlice şiddetli bir tezkere yazmıştır ki, bazı fıkralarını aşağıda naklettik:</span></p>
			<p class="tp-sb"><span class="Normal char-style-override-1" xml:lang="tr-TR">- “Nüfusu dört bine varmayan bir kasabada araba masrafı nedir? Dolaşma masrafları ne demektir? Öncelikle bu dolaşma ve geziler ne olacak? İkincisi, dağlık bir memlekette nasıl gezip dolaşılabilir? Memlekette yol yok. Gezintiyi at ile ancak yapmak kabil. Durance ve Chateau-Arnaux köyleri arasında köprü bile yok hükmünde olduğu, öküz arabaları bile ancak hareket edebildiği halde, binek arabaları nasıl hareket eder? Bu rahiplerin hepsi böyledir. Bu hareket, hırs ve tama’ neticesi değil de nedir? Başlangıçta güzel davranışlarda bulunan bu adam da şimdi, diğerleri gibi hareket ediyor. İmparator, bizi bunlardan kurtarmadıkça işler düzelemeyecek. Papa aşağı! (O tarihte Paris ve Roma arasında ilişkiler bozulmuştu.) Bana gelince: Ben imparator taraftarıyım…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genel Meclis’in kararı, Madam Magloire’ı sevindirdi. Efendisinin hemşiresine diyordu ki:</span></p>
			<p class="tp-sb"><span class="Normal char-style-override-1" xml:lang="tr-TR">- Monsenyör diğerleri gibi hareket etmeye başladı. İnsanın ilk önce kendisini düşünmesi lazımdır. O hayır işlerinin masraflarını planlayıp düzenledi. Bu üç bin frank araba masrafı da artık bizim olmalıdır.</span></p>
			<p class="tp-sb"><span class="Normal char-style-override-1" xml:lang="tr-TR">Bu konuşmanın akşamında piskopos, şu listeyi düzenleyip hemşiresine verdi:</span></p>
			<p class="tp-sb"><span class="Normal-i char-style-override-1" xml:lang="tr-TR">Araba ve Dolaşma Masrafı</span></p>
			<p class="Temel-Paragraf"><span class="Normal char-style-override-1" xml:lang="tr-TR">1500	Frank	Hastahanedeki hastalara et suyu vermek için</span></p>
			<p class="Temel-Paragraf"><span class="Normal char-style-override-1" xml:lang="tr-TR">250	Frank	Aix Anneler Hayır Cemiyetine</span></p>
			<p class="Temel-Paragraf"><span class="Normal char-style-override-1" xml:lang="tr-TR">250	Frank	Draguignan Anneler Hayır Cemiyeti için</span></p>
			<p class="Temel-Paragraf"><span class="Normal char-style-override-1" xml:lang="tr-TR">500	Frank	Sokaklarda bulunan çocuklar için</span></p>
			<p class="tp-sb"><span class="Normal char-style-override-1" xml:lang="tr-TR">500	Frank	Öksüzler ve yetimler için</span></p>
			<p class="tp-sb"><span class="normal-b char-style-override-1" xml:lang="tr-TR">3000	Frank	Yekûn</span></p>
			<p class="tp-sb"><span class="Normal char-style-override-1" xml:lang="tr-TR">İşte Mösyö Myriel’in düzenlediği masraf cetveli buydu.</span></p>
			<p class="tp-sb"><span class="Normal char-style-override-1" xml:lang="tr-TR">Kilise ve mabetlerle, yapılan ruhanî törenlerden dolayı zenginlerden alınan paralara gelince: Bunları Mösyö Myriel, zenginlerden nasıl alıp topluyorsa öylece ve tamamen fukaraya verip dağıtıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddet sonra piskoposhaneye mahsus hediye ve sadakalar çoğaldı. Kimi sadaka vermek ve kimi sadaka almak üzere piskoposun kapısı hemen daima çalınıyordu.</span></p>
			<p class="tp-sb"><span class="Normal char-style-override-1" xml:lang="tr-TR">Bir seneden az bir müddette Mösyö Myriel, hayır erbabının hazinedarı ve fakir kimselerin de yardım kasası oldu. Elinden çok miktarda para geçiyordu. Bununla beraber hayatı ve şahsî masrafları değişmemiş ve kararlaştırılmış olan harcamalarına fazladan hiçbir şey ilave etmemişti. Dahası var: Yukarıdan gelen lütuf ve yardımlara nazaran aşağıdaki fakirlik ve sefalet daima fazla olduğu için, ekseriyetle almadan evvel vermekteydi. Bu hal, kuru bir toprağın üzerindeki suya benziyordu. Gerçekten bir taraftan alıyordu. Diğer taraftan da veriyor ve hatta şahsî masraflarına ayırdığından da üste gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposların evrakların üstüne isim ve mahlaslarını yazmaları usulden olmakla beraber memleket halkı bu usulü nazar-ı dikkate almayarak birçok isimler, mahlas ve ünvanlar arasından yalnız şunu seçmişlerdi ki, o da Monsenyör “Bienvenü” idi. (“Bienvenü” Fransızca “Hoş geldi” demektir.) Biz de kendisini bu isimle anacağız. Bu ismi kendisi de beğenmiş olduğundan:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Böyle anılmak ve bu ismin telaffuzu bana zevk veriyor. Bunu ben de sevdim!</span></p>
			<p class="tp-sb"><span class="Normal char-style-override-1" xml:lang="tr-TR">Diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Buradaki tasvir ve tarif ettiğimiz şeylerin hakikate yakın olduğunu iddia edemeyiz, belki ona benzetmeğe çalıştığımızı söylemekle kendimizi sınırlamak isteriz.</span></p>
		</div>
	</body>
</html>