<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-26</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-2-2-9"><span class="numara-alt char-style-override-1">Jean Valjean</span></p>
			<p class="tp-1"><span class="Normal char-style-override-1" xml:lang="tr-TR">Gece yarısına doğru Jean Valjean uyandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, Brie’de fakir bir köylü ailesine mensuptu. Çocukluğunda okuyup yazma öğrenmemişti. Adam sırasına geçtiği zaman Faverolles’de bağ budayıcısı olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Annesi Jeanne Mathieu, babası da Jean Valjean yahut Vlajean’dı ki, “Violajean”dan (Fransızca </span><span class="Normal-i char-style-override-1" xml:lang="tr-TR">Viola Jean</span><span class="Normal char-style-override-1" xml:lang="tr-TR">: İşte Jean demektir) bozma olup kendisine lakap olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean üzgün ve kederli olmadığı halde dalgın ve düşünceli bir tabiatta idi ki, bu da yaradılışlarında ihlas ve muhabbet bulunan adamlara mahsus bir huydur. Bununla beraber oldukça tembel ve lakayt idi. Pek küçükken babasını ve annesini ebediyen kaybetmişti. Annesi sütten kaynaklanan bir hummadan bakılamamak sebebiyle; ve kendisi gibi bağ budayıcısı olan babası ise bir ağaçtan düşmek suretiyle vefat etmişler. Jean Valjean, kendisi kadar yaşlı kız ve erkek olarak yedi çocuklu ablasının eline kalmıştır. Kocasının vefatıyla dul kalan bu kadın kardeşini büyütmüş ve kocasının sağlığında bile yanından ayırmamıştır. Kocasının ölümünde çocukların en büyüğü sekiz ve en küçüğü ise bir yaşında bulunuyordu. Jean Valjean, o sırada yirmi beş yaşına gelmişti. Ablasının çocuklarına babalık ediyor ve kendisini yetiştirmiş olan ablasına da yardımda bulunuyordu. O kadar duygulu ve düşünceli olmayan Jean Valjean, bunu sıradan bir görev gibi kabullenmişti. Gençliğinde az bir ücrete mukabil, zahmetli bir iş görüyordu. Memlekette “iyi bir dostu” yoktu. Aşk ve sevdaya tutulmağa da vakti müsait olmamıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamları yorgun olarak gelir, bir söz bile söylemeden yemeğini yerdi. Ablası olan Jeanne Ana, kardeşi yemek yerken kaşığından et parçası, lahana göbeği gibi iyi lokmaları alır, çocuklarından birine yedirirdi. Jean Valjean ise sofranın üzerine kapanmış, uzun saçları çanağının etrafına yayılmış ve gözlerini kapatmış halde, başını da hemen hemen yemek tabağına sokacak kadar eğerdi. Bu şekilde ablasının yemek esnasında yaptıklarını görmüyor ve görmek istemiyor gibi davranır ve sürekli yemekle meşgul olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Favorelles’de Valjean ailesinin oturduğu kulübeden uzak olmayan bir yerde, hemen küçük sokağın diğer köşesinde Marie-Claude adında bir çiftçi kadın vardı. Daima aç olan Jean Valjean’ın ablasının çocukları bazen bu kadına giderek anneleri adına süt isterler, aldıkları bir miktar südü ya bir yolun kenarına veya bir çalılığın arkasına çekilerek ve birbirleriyle cedelleşerek çabucak içerlerdi. Bu çekişme sırasında kız çocukları südü göğüslüklerine falan dökerlerdi. Anneleri çocuklarının bu hırsızlıklarını bilseydi, şüphesiz onları şiddetle cezalandırırdı. Daima sert ve hırçın tabiatlı olan Jean Valjean abla çocuklarının gizlice aldıkları sütlerin parasını ablasına duyurmadan Marie-Claude’a verir ve çocuklar da bu şekilde cezaya çarpılmaktan kurtulurlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağ budama mevsiminde günde on sekiz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanırdı. Sonra orakçılık, amelelik, çiftliklerde yamaklık gibi zahmetli işlerde çalışır, velhasıl elinden geldiği kadar her işi yapmaya gayret ederdi. Öte yandan ablası da mümkün olabildiği kadar çalışıyordu. Ama yedi çocukla ne yapabilirdi ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonunda sefalet ve zorluklar bu sekiz dokuz nüfuslu aileyi iyice sardı. Yavaş yavaş onları mahvolacak derekeye getirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada pek şiddetli bir kış hüküm sürüyordu. Jean Valjean hiçbir iş bulamadığından boşta geziyordu. Bir gün geldi ki, dokuz nüfuslu bu aile yiyecek ekmek bulamadı. Aç olan yedi çocuk, açlıklarını gidermek için ekmek istiyorlardı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir Pazar gününün akşamı Favorelles’de kilise meydanında dükkânı bulunan ekmekçi Maubert İsabeau yatmağa hazırlanıyordu. Birdenbire dükkânının önündeki camlı ve demir parmaklıklı kısımda şiddetli bir darbe işitti. Kalktı. Dokuz camdan birine vurulan bir yumruğun açtığı delikten bir kol içeri doğru uzanıyordu. Bu kol içeride bulunan ekmeklerden birini aldı ve götürdü. İsabeau alelacele dışarı çıktı. Bir okkalık ekmeği çalan hırsız olanca hızıyla kaçıyordu. Ekmekçi arkasından koşmağa başladı. Nihayet onu yakaladı. Hırsız ekmeği elinden atmıştı. Fakat eli kolu kan içindeydi. Bu bir okka ekmeği çalan hırsız, Jean Valjean’dı. Ve bu olay 1795’te geçiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean o zamanın mahkemelerine sevk edildi. Gece esnasında meskûn bir hanede cebir ve şiddetle icra olunan bir hırsızlığın faili olarak suçlandı. Nişancılıkta mahir olduğundan evinde bulunan bir tüfekle bazen ruhsatsız olarak avlanırdı. Bunun da zararı dokundu. Ruhsatsız avcılar, mal kaçıran kaçakçılar o zamanın usul ve nizamına göre hemen eşkıya olarak kabul edilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu münasebetle şurasını da söylemeden geçemeyeceğiz ki, bu cins adamlarla şehirlerde cinayet işleyen korkunç kaatiller arasında henüz bir farklılık vardır. Ruhsatsız avcılar, ormanlarda yaşar. Kaçakçılar ise dağlarda veya denizde bulunur. Şehirler ise vahşi adamlar yetiştirir, insanların ahlâk ve tabiatları fesada uğrar, bozulur. Dağ, deniz ve orman vahşi adamlar yapabilir ve karakterlerinde bir kabalık ve vahşet hâsıl edebilir, lakin ekseriya merhamet ve insaniyeti ortadan kaldırmağa zemin olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkemede Jean Valjean aleyhine hüküm verildi. Kanunun hükmü, kesin ve açıktı. Medeniyet alanımızda ne müthiş saatler vardır! İşte bu saatlerde bu adamlarda kanunî cezalandırmalar bir fırtına koparırcasına telaffuz olunur. Verilen bir hüküm, bir harabiyeti, bir yıkımı, bir yok edilişi ilan eder. O ne muhteşem bir dakikadır ki, o dakikada tamiri ve telâfisi kabil olmayacak şekilde düşünen bir vücut, akıllı bir varlık insan cemiyetinden dışlanıp uzaklaştırılır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, beş sene kürek cezasına mahkûm oldu!</span></p>
			<p class="tp-sb"><span class="Normal char-style-override-1" xml:lang="tr-TR">1796 senesi Nisanının yirmi ikinci günü Paris sokaklarında, Direktuvar’ın Beşyüzler Meclisi’ne gönderdiği bildiri İtalya Ordusu Başkumandanı’nın Montenotte’de bir zafer kazandığı Bouna-Parte çığlıkları arasında ilan ediliyordu. Bu kutlamalarla aynı zamanda, zincire vurulmuş bir takım suçlular da Bicetre’ye gönderiliyor ve Jean Valjean da bunlar arasında bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün doksan yaşında bulunan bir zindancı, zindanın kuzey köşesinde dördüncü koridorun ucunda zincirlere vurulmuş olan bu bedbahtı tamamıyla hatırlıyor. Burada ondan duyduklarımızı anlatacağız:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yanındakiler gibi Jean Valjean da kuru yere oturmuştu. Düştüğü durumdan bir şey anlamıyordu. Her halde korkunç ve dehşet verici olduğunu takdir eder gibi görünüyordu. Hiçbir şey bilmeyen, anlamayan bu fakir ve cahil adamın aklından geçen şeyler arasında olağan üstü bir takım şeyler de bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boyundan geçirilen zincirleri tutturmak ve birbirine bağlamak için başı üzerinden indirilen çekiç darbeleri altında ağlıyor, hararetli gözyaşları döküyordu. Bu üzüntü ve elem dolu gözyaşları konuşmasına engel oluyordu. Ağzından ara sıra yalnız şu birkaç kelime dökülüyordu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Favorelles’de bağ budayıcıydım!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha sonra hıçkıra hıçkıra ağlıyor, sağ elini kaldırıp kademe kademe indirmesinden anlaşılıyordu ki, felaketine sebep olan hatası sırf muhtelif yaşlarda bulunan yedi çocuk için işlenmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün boynunda zincirler bulunduğu halde, bir yük arabasıyla yirmi yedi gün devam eden bir yolculuktan sonra Toulon’a vardı. Orada kendisine hep uygulandığı üzere kırmızı bir kaput giydirildi. Artık ismi de dâhil olduğu halde bütün mevcudiyetini kaybetmiş bulunuyordu. Bundan böyle Jean Valjean bile değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahkûmlara mahsus olan sıra numarası da konuldu: 24601!... </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ablası ne oldu? Yedi çocuk ne oldu? Bunlarla kim ilgilenecek? Ayaklar altında çiğnenen taze bir fidanın yaprakları ne olur ki? Aynı hal, aynı hikâye; o yapraklar ne duruma düşerse, o çocuklar da o hale düşerler. O ruh taşıyan bîçare yaratıklar, Cenab-ı Hakkın o mahlûkatı her türlü dayanaktan, korunaktan ve sığınaktan mahrum oldukları halde şüphesiz tesadüfün sürüklemesine tâbi oldular. Kim bilir ne oldular? Elbet her biri birer tarafa dağılarak yavaş yavaş yoğun bir dumanın içine düştüler. Talihsizliğe mahkûm olup hemcinsleri arasında yardım ve destek bulamayan çaresizler gibi, müthiş bir uçurumun korkulu karanlığı içine düşerek silinip gitmişlerdir. Onlar memleketlerini terk ettiler, memleketlerinin çan kulesi artık onları unuttu. Sahibi bulundukları bir tarlanın hududu da bu unutanlar arasındaydı. Yalnız bunlar değil, tersane zindanında birkaç sene kaldıktan sonra dayıları olan Jean Valjean da unuttu onları. Yalnız, bu adamın kalbinde bir yara açılmış ve orada o yaradan bir iz kalmıştı. İşte hepsi bu idi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Toulon zindanında bulunduğu sırada yalnız bir defa ablasından bahsedildiğini işitmişti. Bu da zannedersem mahkûmiyetinin dördüncü senesinin sonlarına doğruydu. Ablasına dair olan bilgiler bilmem kendisine ne şekilde ulaştırılmıştı? Memleketlerinde kendilerini tanıyan bir adam ablasını görmüş; Paris’te bulunuyormuş, Saint Suppilice civarında Gindre adlı küçük bir sokakta ikamet ediyormuş, yanında da yalnız en küçük olan erkek çocuk bulunuyormuş. Diğer altı çocuk ne olmuştu? Belki bunu anaları olan kadın da bilmiyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her sabah bîçare kadın Sabot sokağında 3 numaralı matbaaya gider, orada basılmış kitap formalarını ciltlermiş. Kış mevsiminde her gün matbaada sabahın altısı gibi gayet erken bir vakitte bulunmak icap edermiş. Matbaanın bulunduğu bina dâhilinde bir okul varmış, yedi yaşında bulunan oğlunu her gün bu okula getirirmiş. Kendisi matbaaya saat altıda geldiği ve okul ise yedide açıldığı için çocuk bir saat kadar dışarıda avluda beklermiş. Kışın soğuğunda ve gecenin karanlığında evinden dışarda bir yerde bir çocuğun bir saat beklemesi ince ince düşünülmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matbaaya çocuğun girmesine izin vermezler. Çünkü çocuk, işçileri meşgul edermiş. İşçiler sabahları erkenden geçerken sokakta bu fakir çocuğun, bu küçük mahlûkun kaldırım üzerinde oturmakta olduğunu, bazen bağdaş kurup bazen de yanındaki sepete dayanıp uyukladığını görürlermiş. Yağmur yağdığı zamanlarda ihtiyar bir kadın olan kapıcı çocuğun haline acıyarak kulübesine alırmış. Kulübede bir kerevit ve iki tahta iskemle bulunup, çocuk bir köşeye kıvrılır, kendisini ısıtmak için kediye sarılıp yatarmış. Saat yedide okul açılınca kalkıp gidermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte zindanda kendilerini tanıyan adamın Jean Valjean’a, ablasına dair anlattığı şeyler bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anlatılanlar tam bir gün mahkûmu düşündürdü. Sanki bu bir şimşek parıltısıydı. Sevdiği mahlûkların talihlerine karşı birdenbire bir pencere gibi açılmış ve ardından hemen kapanmıştı. Artık bir daha ablasından bahsedildiğini duymadı. Onlardan kendisine bir daha hiçbir haber gelmedi. Belki de ilelebet gelmeyecek ve işitmeyecekti. O çocuklarla annelerine tesadüf etmediği gibi görmeye de muvaffak olamadı. Bu hüzün verici romanın başlangıcında dahi bir daha onlardan bahsedilmeyecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zindana atıldığının dördüncü senesi sonlarında Jean Valjean’ın kaçma sırası gelmişti. Bu hüzün yurdunda âdet olduğu üzere beraberindekiler firarına yardımcı oldular. Kaçmağa muvaffak oldu. Serseri gibi iki gün kırlarda dolaştı. Şiddetle takip edilen ve aranan bir adamın hürriyetinden ne kadar fayda sağlanabilir ki? Her an, en ufak bir gürültüden ürküyor; dumanı çıkan bacadan, geçen bir adamdan, havlayan bir köpekten, dörtnala giden bir beygirden, saat başlarında vuran bir saatten, yoldan, çalıdan, uykudan, gündüz görülmekten, gece görememekten; kısacası her şeyden korkuyor, titriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Firarının ikinci günü akşamı yakalandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Otuz altı saatten beri ne ağzına bir lokma koymuş, ne de biraz uyuyabilmişti. Bahriye Mahkemesi’nde mahpusluğunun üç sene daha uzatılmasına karar verildi ki, sekiz sene zindanda kalmış olacak demektir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahpusluğunun altıncı senesinde tekrar firar teşebbüsünde bulundu. Başaramadı. Yapılan yoklamada görülmemiş olduğundan, atılan bir top üzerine hemen araştırıldı. Sonunda inşa edilmekte olan bir geminin altında gizlenmekte olduğu halde bulundu. Biraz direndiyse de faydası olmadı, tutulup tekrar zindana tıkıldı. Firar ve mukavemet: Özel yönetmelikte bu iki kabahatin cezası ağırdır. Mahpusluk müddetine beş sene daha eklendi ki, bunun iki senesi çifte prangaya bağlanarak geçecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On üç sene zindanda kaldı. Onuncu sene tekrar firar girişiminde bulundu. Bunda da başaramadı. Lakin bu girişim için de üç sene daha hapisliğine ilave edildi. Zannederim on altı sene oldu. On üçüncü sene son defa olarak bir kere daha firar emelinde bulunmuş ve dört saat ortadan kaybolduktan sonra yakalanmıştır. Bu dört saatlik kaybolmanın karşılığında cezasına üç yıl daha eklendi. On dokuz sene oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 yılı Ekiminde idi ki, zindandan çıkarıldı. Artık başkaları gibi hür idi. Zindana bir çerçeve kırarak bir okka ekmek çaldığından dolayı 1796 yılında girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada parantez içinde kısa bir değerlendirme yapmak isteriz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ikinci defadır ki kanunen verilen cezalara dair araştırmalarında bu eserin yazarı, bir okka ekmek çalmanın büyük bir felakete yol açtığını tasvir ediyor. Claude Gueux (V. Hugo’nun başka bir eserinde ismi geçen şahıslardan biridir.) de bir ekmek çalmıştı. Jean Valjean da.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiltere’de tutulan bir istatistikten vuku bulan hırsızlıkların beşte dördünün sırf açlıktan ileri geldiği anlaşılıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cezaevine hüngür hüngür ağlayarak, titreyerek girmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çıktığı zaman ise hislerinden ve teessürden sıyrılmış bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cezaevine ümitsiz olarak girmiş ve umursamaz olarak çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ruh üzerinden neler geçmişti acaba?</span></p>
		</div>
	</body>
</html>