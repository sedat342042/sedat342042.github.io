<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-99</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-15-</span></p>
			<p class="numara-alt" id="toc_marker-3-1-16"><span class="numara-alt char-style-override-1">Cambronne</span></p>
			<p class="tp-1"><span class="Normal char-style-override-1" xml:lang="tr-TR">Bir Fransız okuyucusu, bir Fransız tarafından söylenmiş bir sözün, kendisine saygılı davranılarak tekrarlanmamasını belki talep eder. Bu da âdeta o sözün tarihe geçmesini önlemek ve istemek demek olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz her türlü itiraza rağmen bu yasaklamaya riayet etmeyeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet; bu kahramanlar arasında bir de dâhi bulunuyordu ki, bu da Cambronne’dur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözü söyleyip de ölmek! Bundan daha büyük ne olabilir ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölümü göze almak, ölmek demektir. Ateşin ağzında duran bu adamın ölmemesinden doğacak olan kusur, artık kendisine ait değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesini kazanarak bozguna uğrayan adam, Napoleon değildir. Saat dörtte hezimete uğrayan, saat beşte ümitsizliğe düşen Wellington da değildir, hatta hiç mağlup olmayan Blucher de değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesini kazanan adam, Cambronne idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisini öldürmek üzere gelen gök gürültüsüne, yıldırım gibi bir sözle karşılık vermesi bir şeref, bir muzafferiyettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Felakete ve talihe karşı bu şekilde cevap vermek, istikbalde dikilecek arslan heykeline temel kurmak, gecenin yağmuruna cevaba cevap gibi bu sözü fırlatmak, Hougomont’un uğursuz duvarına, Ohain’in hain çukur-yoluna, Grouchy’nin gecikmesine, Blucher’in erişmesine o sözle mukabelede bulunmak, düştüğü halde ayakta görünmek, Avrupa’nın birliğini bir kelime içinde hapsedip boğmak, Fransa’nın şöhret ve haysiyetini bir kelime ile ortaya koyup ispatlamak, muharebeye yortu günü anlamı katarak son vermek, Leonidas’yı Rabelais’la tamamlayarak anmak, ağza alınamaz yüce bir sözle kısaca beyan etmek, toprak kaybetmek suretiyle tarihi korumak, o felaket ve musibetten sonra istihzaya cesaret edebilmek… az bir şey değildir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun büyüklüğü ve yüceliği vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hareket, yıldırıma hakaret demekti. Bu, antik çağ kahramanlarından Aeschylus’a yaraşır bir kahramanlıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cambronne’un bu sözü, bir kırık etkisine benzer bir çatırtı oluşturdu. Bu, bir göğüsün, karşısındakini küçümseyerek kırılmasının sesidir. Can da çıkarken ancak böyle bir etki oluşturabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mağlup kimdir? Wellington mu? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayır. Blucher imdadına yetişmemiş olsaydı mahvolacaktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde Blucher mi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine hayır! Çünkü Wellington başlamamış olsaydı, Blucher sona erdiremezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cambronne, bu son saatin yolcusuna, bu meçhul askere, muharebenin en küçük bir parçası olan bu kişiye, meydana gelmiş olan felaketin oluşmasında kancıklığın bulunmadığını hissederek öfkeli bir hale gelmiş olan bu adama, hayat teklif ediliyordu! </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yaşamak istersen teslim ol!” demek ve bu teklife muvafakat cevabı vermek! Bu, hayatı kazanmak demekti. Yaşamayı kim istemez? İşte böyle adamlar, hayatı hor görürler. Böyle bir teklife karşı insan nasıl soğukkanlılığını koruyabilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Avrupa hükümdarları! İşte mutlu ve bahtiyar generaller! İşte gürleyen Jüpiterler! Arkalarında yüz bin zafer kazanmış asker var. Bunların arkalarında da daha yüz bin, on kere yüz bin asker var. Topları ateşe hazır ve amade. Napoleon’u ezmeğe geliyorlar. Ortada yalnız Cambronne kalmış. Karşı çıkmak ve direnmek için yalnız bu solucan kalmış! Bu adam onu da yapacak; yapmak için bir şeye ihtiyacı var: Bir savaşçının kılıç aradığı gibi bu adam da bir kelime arıyor. Mağlup olmakla, kahra uğramakla bu adamın hiddet ve şiddeti artmıştır. Bu durum ağzını köpürtmüştür. İşte bu köpük, o ağızdan çıkan kelimeyi oluşturmuştur. Bu köpük o kelime veya o kelime bu köpüktür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şansız şöhretsiz bir muzafferiyetin önünde, zafersiz bir galibiyetin karşısında bu üzgün ve ümitsiz adam, inatlaşıyor. Başını önüne eğmeyip yukarı kaldırıyor. Başının üzerinde bir şey görüyor fakat bu şeyin hiçten ibaret olduğunu anlıyor. Bunun üzerine bu hiçliğe rağbet ve tenezzül etmiyor, onun üzerine tükürüyor. Karşısındaki gücü hakir görüyor ve küçültüyor. Sayıya, kuvvete, kuvvetin büyüklük ve şiddetine, baskısına kesinlikle kulak asmıyor. Kalbinde biriktirdiği bir duyguyu açık etmek için hiçbir şeyden çekinmiyor. Bu duyguyu açık etmek ve belgelemek için bir söz, bir kelime arıyor ve buluyor:</span></p>
			<p class="tp-sb"><span class="Normal-i char-style-override-1" xml:lang="tr-TR">Boklar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar ederiz: Böyle söylemek, böyle yapmak muzaffer olmak demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O uğursuz dakikada şanlı ve zaferli günlerin hatırası bu ismi cismi meçhul adamın zihnine birdenbire doğdu. Rouget De l’İsle “Marseillaise”i nasıl bulduysa, Cambronne da o kelimeyi öyle bulmuştu. Bu kelime ki, yukarıdan kendisine ilham olunmuştu… Ezeliyetin tufanından kopup gelen şiddetli bir soluk bu adamların arasından geçiyor, onları ürpertiyor. Bunlardan biri zaferin kazanıldığını haykırıyor, diğeri dehşet çığlığı atıyor. İşte insanlar arasında daima bu hal hüküm sürmektedir: Kimi güler, kimi ağlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cambronne’un o bir dev ağzından çıkarcasına ağzından çıkarıp atmış olduğu kelime, yalnız Fransa İmparatorluğu namına değildi. Çünkü, onun için bu azdır bile… Fransa İhtilali namına mazi için atmış oluyordu; bunu işitenler, anlayanlar, o kelimenin antik çağ ifritlerinin ağzından çıktığını sanırlardı. Danton söylüyor veya Kleber haykırıyor sanılır. Halbuki işte bu kelimeyi bir Fransız subayı söylüyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cambronne’un o kelimesi üzerine İngiliz ordusundan bir ses yükseldi. Bu ses bir emir ve bu emir de “Ateş!” anlamını içeriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ateş emrinin verilmesinin ardından İngiliz topları bir anda ateş kustular. Üzerinde bulunulan tepe bir kere titredi. Deprem olmuş gibi sallandı. O çelik ağızlar, içerlerindeki şeyleri çıkardılar, bu ağızlardan çıkan müthiş gülleler yıldırım süratiyle o bir avuç adamlara karşı saçıldı. Her tarafı bir duman kapladı. Duman kalktığında ortada hiçbir şey kalmamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ay, bu sırada neşrettiği ışıkla savaş alanını aydınlatıyordu. Fransız ordusundan arta kalan o kahramanlar, o bir avuç adam tamamıyla yok olmuşlardı. Bir kare oluştururcasına konuşlanmış olan o adamlar, sanki dört canlı duvardılar. Bu duvarların kalıntıları görülüyordu. Duvarları oluşturan adamlar, ayakta olmayıp ölüm alanına serilmişlerdi. Cesetler arasında ötede beride hareket ve kıpırdanma eserleri görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Roma alaylarından daha büyük olan Fransız alayları, kan ve baran ile ıslanmış olan Mont-Saint Jean’ın toprakları üzerinde, karanlık buğday başakları arasında böyle can vermişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kahramanların hayatlarını feda ettikleri yerden şimdi Nivelles postasını idare etmekle görevli olan Joseph, her sabah saat dörtte neşe ve sevinç içinde ıslık çalarak ve hayvanını kamçılayarak geçer.</span></p>
		</div>
	</body>
</html>