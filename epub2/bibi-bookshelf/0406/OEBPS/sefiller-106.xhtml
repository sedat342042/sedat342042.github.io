<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-106</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-2-2"><span class="numara-alt char-style-override-1">Şeytana Ait Olması Muhtemel </span></p>
			<p class="numara-alt" id="toc_marker-3-2-3"><span class="numara-alt char-style-override-1">İki Beyit Nerede Okunur?</span></p>
			<p class="tp-1"><span class="Normal char-style-override-1" xml:lang="tr-TR">Daha uzağa gitmeden önce aynı zamanda Montfermeil’de bir anda ortaya çıkıp Polis Müdürlüğüne ait işlerle ilgisi bulunduğu sanılan garip bir olay hakkında da bazı bilgiler vermemiz gerekmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeil’de eski bir itikat vardır ki, Paris civarında bulunduğu halde Sibirya’da sarısabır ağacının yetişmesi gibi, gayet garip ve dikkate şayandır. Gerçekten nadir ve kıymetli bir nebat gibi şeylere karşı sergilenen saygıya biz de iştirak edenlerdeniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi Montfermeil’deki gariplikler dolu itikattan bahsedelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeillilerin zannettiklerine ve inandıklarına göre, şeytan, tarihi bilinmeyen kadim bir zamandan beri bütün servet ve hazinelerini civardaki ormanda saklamış…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabanın safdil kadınları, akşam olunca ormanın tenha ve ücra köşelerinde oduncu veya yük arabacısı tavır ve kıyafetinde olup tahtadan ayakkabısı, üzerinde pantalonu, bir köylü kaputu ve başında takke veya şapka yerine iki büyük boynuzu bulunan siyah bir adama ekseriya rastlandığını söylüyorlardı. Bu adam, işte bu şekilde tanınmış olup her zaman yerde bir delik açmakla meşgul olurmuş. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan kendisini üç şekilde görürmüş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birincisi, yanına gidilerek onunla konuşmaktır. O zaman bu adamın sıradan bir köylü olduğu, siyah görünmesinin akşamın karanlığından kaynaklandığı anlaşılırmış. Yerde delik açmakla uğraşması da inekleri için ot kesmesinden ibaretmiş. Boynuzları ise, aslında sırtında taşıdığı çiftçilerin kullandığı çatal yabadan başka bir şey değilmiş; böylelikle bu yaba dişlerinin karanlıkta uzaktan boynuz gibi göründüğü anlaşılırmış. Ve bu adamı gören, evine döndükten bir hafta sonra ölürmüş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkincisi: Onu görmek ve deliği kazmasını beklemek; deliği örterek gittikten sonra hemen deliğin olduğu yere koşup açmak ve siyah adamın dikkat ve itina ile koyup saklamış olduğu “hazine”yi almaktır. Böyle hareket edenler bir hafta yerine bir ay sonra ölürlermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üçüncüsü: Bu siyah adamla asla konuşmamak, onu hiç görmemek ve ondan mümkün olan hızla uzaklaşmaktan ibarettir. Bu durumda insan, bir sene sonra vefat edermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu üç tür gözlemin de tehlikesi bulunduğu için, görmek mecburiyeti çıktığı zaman, ikinci şekil kabul ve tercih edilir. Çünkü bir hafta veya bir sene eli boş bekleyip ölmektense, ikinci şekilde hareket edip hazineyi alarak bir ay refah ve saadet içinde yaşamak ve zamanı geldikten sonra ölmek şıkkı uygulanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnanıldığına göre bazı cesur ve talihi yaver olanların çoğunlukla sözü edilen çukuru açarak siyah adamın gömdüğü hazineyi çalmağa teşebbüs ettikleri görülmüştür. Anlaşıldığına göre, bu operasyon bir güçlük gerektirmiyormuş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlatılan hadiselere ve bilhassa sihirbazlıkla da uğraşmış olan Normandiyalı Tryphon adında bir rahibin kaba Latinceyle yazılıp bilmeceye benzer iki mısraının gizlediği manaya inanılacak olursa, bu işlem kolaylıkla yapılır. Bu rahip öldüğünde Bocher-ville’de Rouen civarındaki Saint-Georges manastırına gömülmüş ve mezarından kara kurbağalar çıkmıştır.</span></p>
			<p class="tp-sb"><span class="Normal char-style-override-1" xml:lang="tr-TR">Kısacası, gayret ve fedakârlık gösterilip, şöyle oldukça derin bir çukur kazılır, bütün gece çalışılır. Çünkü operasyona gece girişmek lazımdır. Çalışanlar kan ter içinde kalırlar. Yakılan mumlar biter, kazmalar körlenir. Kazının sonuna erişilir. “Hazine”ye el uzatılır. Ne görülse iyi? Şeytanın yahut o siyah adamın hazinesinin bir </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> yani aşağı yukarı on paralık, bazen bir </span><span class="Normal-i char-style-override-1" xml:lang="tr-TR">ekü</span><span class="Normal char-style-override-1" xml:lang="tr-TR"> yani yaklaşık üç buçuk franklık bir sikkeden, bir taştan, bir iskeletten, kan akan bir cesetten ve bazı kere dörde katlanarak bir cüzdana konulan kâğıt parçası gibi bir ham hayalden ibaret olduğu görülür. Bazı kere de hiçbir şey görülmez. Zaten Tyrphon da mısralarında neticeyi ima etmiş:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Kaz, hazineleri karanlık bir çukurda saklı bulursun,</span></p>
			<p class="tp-sb"><span class="Normal-i char-style-override-1" xml:lang="tr-TR">Kaz; ya taş, ya iskelet, ya ölü veya hayal bulursun!” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görünüşe bakılırsa zamanımızda dahi burada, yani o kazılan yerlerde bazı şeyler, mesela kurşunlarıyla avcıların barut mahfazaları, bazen şüphesiz şeytan tarafından kullanılan yağlanmış ve paslanmış bir oyun kâğıdı bulunur. Tryphon’un evrak ve beyitlerinde bu iki şeye dair açıklık yoktur. Çünkü Tryphon, on ikinci asırda yaşamış olduğuna göre, şeytanın o devirde Roger Bacon’dan evvel barutu ve VI. Charles’dan önce oyun kâğıtlarını icat edecek kadar fikir ve zekâya sahip olduğunu sanmıyoruz. Delikten çıkarılan kâğıtlarla oynayan adam, bütün varını yoğunu kaybeder ve mahfazadaki barutu kullanan adam da tüfeğinin geri tepip yüzünde patladığını görürmüş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan dolayı Zaptiye Nezareti kürek mahkûmu Jean Valjean’ın birkaç gün süren firarında Montfermeil civarında serseri serseri dolaştığını hissettiğinden, birkaç gün sonra Boulatruelle adlı ihtiyar bir yol bekçisinin ormana gidip geldiğinin farkına varmıştır. Boulatruelle’in vaktiyle tersane zindanında yatmış olduğu söylendiği gibi, ayrıca nezaret altında da tutuluyordu. Geçimini sağlayacak bir iş ve kazanç kapısı bulamayınca hükûmet kendisini Gagny ve Lagny arasındaki yola bekçi tayin etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boulatruelle, halkın gözüne başka türlü görünüyordu. Son derece mütevazı ve itaatkâr olan bu adam, kimi görse saygıyla başındaki takkesini çıkarır, jandarmaların karşısında tebessüm ederek sarsılır halde görünürdü. Söylenildiğine göre bir eşkıya çetesine mensupmuş, geceleri ormanın bir köşesinde şüpheli bir şekilde hareket edermiş. Kötülenen davranışlarından biri de ayyaşlıkla vakit geçirmesiymiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hissedilen ve zannolunan şeylerin aslına gelince: Bir müddetten beri yol yapımı işlerinde çalışan Boulatruelle, işini erkence bitirir, kazmasını alarak ormana giderdi. Akşamları ormanın en korkulu ve ücra taraflarında bir şey aramakta olduğu esnada veya bir yeri kazarken kendisine rastlanıyordu. Kendisine rastlayan safdil köylü kadınları onu ilkönce şeytanlardan biri sanmışlar, sonra bunun Boulatruelle’den başka bir şey olmadığını anlamışlarsa da yine korku ve vesveseden tamamıyla kurtulamamışlardı. Boulatruelle’e gelince; bu tesadüflerden memnun olmamış gibi görünüyor ve halkın bakışlarından saklanmak istediği, her halde fiil ve davranışlarında bir sır bulunduğu gözlemleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kasabada halk diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her halde şeytan görünüyor. Boulatruelle’nin şeytanı görüp hazinesini araştırdığına şüphe yok. Zaten böyle bir işe yarar. Lucifer’in yaptığı çirkin adama benziyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Voltaire gibi düşünenler ise şu fikirde bulunuyorlardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakalım bu Boulatruelle şeytanı mı tutacak yoksa şeytan Boulatruelle’i mi tutacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Safdil ve ihtiyar köylü kadınlar ise bu konu geçtikçe istavroz çıkarıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir zaman sonra Boulatruelle ormandan çekildi. Yine evvelki gibi muntazaman yol bekçiliği yapmağa başladı. Kasabada artık başka şeylerden konuşuyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bazı meraklılar bu işin arkasını bırakmadılar. Şeytandan ve şeytanın banknotlarından ziyade bu işte bir sır bulunduğuna ve yol bekçisinin bir dereceye kadar bu sırrı bildiğine hükmettiler. Kasabada bu işe hız veren ve ciddi tutan, okulun öğretmeniyle hancı Thénardier’di ki, herkesle ahbap olduğu gibi Boulatruelle ile de münasebette bulunmaktan geri kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier şöyle diyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adam zindana girmiştir. Aman Yarabbi! Bu zindanda da kimlerin bulunduğu, kimlerin gireceği bilinmez ki!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam öğretmen şu düşünceleri öne sürüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eski zaman olsaydı, hükûmet Boulatruelle’in kim olduğunu, ormanda ne yaptığını araştırır ve açığa çıkarırdı. İcabında sıkıştırılır, işkenceye konulur; o da inadı bırakıp sorulan sorulara cevap verirdi. Hele su meselesi onu pek âlâ söyletir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Su değil, kendisine şarap işkencesi yapalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Verilen karar üzerine dört kişi oturup ihtiyar yol bekçisine içirmeğe başladılar. Boulatruelle, hadden fazla içti. Fakat umulana, beklenene aykırı olarak pek az şey söyledi ki, buna konuşmak denemezdi. Hayret edilecek bir ustalıkla bir hâkimin hazım ve ihtiyatı ile bir oburun yiyiciliği arasındaki nispeti korumayı başardı. Harcanan çaba üzerine ihtiyarın ağzından kaçırdığı sözlerden Thénardier ile öğretmen aşağıdaki noktaları keşfettik ve çıkardık zannına düştüler:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boulatruelle, bir sabah erkenden işine gittiği sırada ormanın bir köşesinde çalılığın altında özel olarak saklanmış gibi bir kazma ile kürek görerek şaşırır. Bunları sucu Six-Fours babanın olması ihtimalinden dolayı aldırmamış. O gün akşamı büyük bir ağacın arkasına saklanmış olduğu halde, yabancı bir adamın ormanın en sık yerine doğru gittiğini görür. İhtiyar bu yabancıyı pek iyi tanıyormuş. Thénardier’in rivayetine göre, bu yabancı ihtiyar yol bekçisinin zindan arkadaşıymış. Her ne kadar sıkıştırılmışsa da ihtiyar, o zindan arkadaşının ismini kesinlikle vermemiş. Yabancının koltuğunda dört köşe bir kutu veya çekmece gibi bir şey varmış. Boulatruelle’in bu şey hayretini çekmiş. Yedi sekiz dakika sonra ihtiyar yabancıyı takip etmek fikrine kendini kaptırırsa da, vakit geçmiş olduğundan bu fikrini gerçekleştirmeğe muvaffak olamaz. Yabancı ormanda gözden kaybolur. Gece, artık iyice bastırmış olduğundan yabancıyı takibe veya ona katılmağa muvaffak olamamış. Bunun üzerine ormanın bir tarafında beklemeğe karar verir. “Ay, ışıklarını yayıyormuş.” Üç dört saat sonra yabancının tekrar meydana çıktığını görür. Bu defa koltuğu altındaki çekmece yerine elinde kazma ve kürek varmış. Boulatruelle yabancıya yaklaşmayı veya ona bir şey söylemeyi hatırına bile getirmemiş… Çünkü yabancı kendisinden herhalde üç defa daha kuvvetli olduğu gibi elinde de kazma ve kürek varmış. O halde tanındığını anlayınca telef etmesi şüphesizmiş. İki eski arkadaşın karşılaşması ve karşılıklı olarak duygu alışverişinde bulunmaları şüphesiz etkileyici ve hüzün verici olacaktı. Bu kazma ile kürek Boulatruelle için iyi bir delil olur. Sabahleyin o çalılığa giderse de kazma ve küreği göremez. Bundan çıkarır ki, yabancı ormanın gizli bir yerine giderek orada kazma ile bir çukur kazar. Çekmeceyi oraya gömer ve kürekle de çukuru doldurur. Çekmece, bir insan cesedini içine alacak kadar olmayıp pek küçükmüş. İçinde şüphesiz para vardı. Bunun üzerine Boulatruelle, ormanda her gün araştırmaya koyulur. Her tarafı kazmağa başlar. Nerede taze kazılmış toprak görmüşse, orayı kazar. Araştırmalar bir sonuç vermez. Sonunda ümidini keser.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeil’de ihtiyardan başka artık kimse bu meseleyle uğraşmaz. Yalnız bazıları: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhtiyar Gagny bekçisi bu kadar beyhude çalışmaz. Elbet kendisini ümide düşüren bir şey var. Mutlaka şeytan gelmiş olmalıdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyorlardı.</span></p>
		</div>
	</body>
</html>