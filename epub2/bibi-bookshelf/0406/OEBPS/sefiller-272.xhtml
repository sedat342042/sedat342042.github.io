<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-272</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-3-7"><span class="numara-alt char-style-override-1">Savaş Başlıyor</span></p>
			<p class="tp-1"><span class="Normal char-style-override-1" xml:lang="tr-TR">Marius gibi Cosette tutuşmağa hazır bir halde kendi yuvasında bekliyordu. Talih, esrarengiz ve çoğunlukla kendine yakışan sabrıyla, sevda elektrikiyle dolmuş olan bu iki mahlûku; iki bulutun yıldırımları yüklenmiş olduğu gibi aşkı yüklenmiş bulunan, birbirine yaklaşıp iki bulutun bir şimşekle birleştiği gibi bir bakışla birleşmesi kararlaşmış olan bu iki ruhu yavaş yavaş birbirine yaklaştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşk ve sevdadan bahseden romanlarda bakışların tesirinden bahsetmeyi o kadar kötü bir hale getirmişlerdir ki, bundaki önemi halk inkâra kadar varmıştır. Şimdi, iki insanın birbirine baktıkları için birbirlerini sevdiler demeğe pek az cesaret ediliyor. Hâlbuki sevişmek bakmakladır. Sevgi ancak bakışla hâsıl olur. Sonrası muhabbetin tamamlanmasıdır ve bunun ardından gelir. İki kalbin birbirini sarsması bakış şimşeğinin karşılıklı olarak çakmasından meydana gelir. Bu pek doğrudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in bilmeyerek Marius’un zihnini, kalbini karmakarışık eden bir bakışla ona baktığı sırada, Marius Cosette’i şaşırtan bir bakışa sahip olduğunu aklına bile getirmemişti. İki bakış birbirine hem iyilik, hem fenalık etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Epey zamandan beri Cosette genç kızların başka tarafa bakarak görüp inceledikleri gibi, Marius’u görüp incelemekteydi. Marius Cosette’i henüz çirkin bulduğu zamanda Cosette delikanlıyı güzel buluyordu. Fakat bakışlarını kendisine çevirmediğinden genç kız Marius’a önem vermiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Cosette Marius’un saçlarının, gözlerinin, dişlerinin güzel olduğunu, arkadaşlarıyla konuştuğunu işittiğinde sesinin tatlılığını farketmişti. Her ne kadar yürüyüş tarzı ve hareketi pek düzgün ve ahenkli değilse de kendine mahsus bir hoşluk taşıdığını, halinde budalalık ve eblehlik olmayıp kişiliğinde seçkinlik, tatlılık, sadelik ve vakar eserleri göründüğünü, fakir olduğu giyiniş tarzından anlaşılıyorsa da yakışıklı ve sevimli olduğunu itiraftan kendini alamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet onların gözleri birbirlerine tesadüf edip anlaşılmaz ve tarif edilemez olan ilk aşk ve sevda kelimelerini birdenbire söylediği gün, Cosette ilkönce bundan bir şey anlayamadı. Jean Valjean’ın âdeti olduğu için, altı hafta geçirmek üzere gelmiş olduğu Ouest sokağındaki evlerine döndüğünde düşünüyordu. Ertesi gün uyanır uyanmaz hatırına o tanımadığı delikanlı geldi. O kadar zamandan beri soğuk ve ilgisiz görünmüş olan gencin şimdi kendine dikkat etmekte olduğunu zannediyor ve bu dikkatin hoşuna gittiğini henüz anlayıp takdir edemiyordu. Hatta bu güzel mağrura karşı kalbinde biraz hiddet vardı. Onunla mücadeleye ve düşmanlığa başlamak, bu ana kadar koruduğu ilgisizlik ve soğukluktan dolayı gençten intikam almak aklına geldi. Doğrusunu söyleyelim: Bundan da bir çocuk gibi sevindi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, kendini güzel bilerek, her ne kadar pek âşikâr ve görünür değilse de, elinde bir silah olduğunu hissediyordu. Kadınlar kendi güzellikleriyle çocukların çakı ile oynadıkları gibi oynarlar, mutlaka da ellerini keserler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un tereddüdünü, heyecanını, korku ve endişesini okuyucular hatırlarlar. O, oturduğu yerde mıhlanmış gibi kalır, kesinlikle yaklaşmazdı. Bu hali, Cosette’i düşündürdü. Bir gün Jean Valjean’a şunu söyledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, biraz şu tarafa doğru gidip gezinelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un kendine gelmediğini görerek Cosette ona doğru gitti. Böyle durumlarda kadınlar (Hz.) Muhammed’e benzerler</span><span class="dipnot"><a class="footnote-link" href="#footnote-233-119" id="footnote-233-119-backlink">119</a></span><span class="Normal char-style-override-1" xml:lang="tr-TR">; kendine doğru gelmeyene karşı giderler. Bundan başka garip ve anlaşılmaz bir haldir: Bir delikanlıda doğru ve sağlam aşkın ilk alameti korkaklık, bir genç kızda ise cesarettir. İhtimal ki bu sözümüzü şaşırtıcı bulursunuz, hâlbuki bu pek sade ve izah edilebilir bir şeydir. Birbirbirine yaklaşmağa meyleden iki cins, birbirinin seçkin özelliklerini ve niteliklerini alır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün Cosette’in bakışı Marius’u divane etti. Marius’un bakışı da Cosette’i titretti. Marius sevinerek döndü. Cosette eve düşünceli ve acı çeker bir halde döndü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O günden itibaren birbirini taparcasına sevdiler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in en evvel hissettiği şey, derin ve karışık bir kederdi. Bir gün içinde süt gibi beyaz olan kalbinin siyah olduğunu zannediyordu. Genç kızlarda kalp beyazlığı ki -neşe ve soğukluktan oluşmuştur- kara benzer, o anın güneşi olan aşkla karşılaşınca derhal erir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, aşkın ne olduğunu bilmezdi. Kesinlikle bu kelimenin dünyaya ait manasıyla telaffuz edildiğini işitmemişti. Manastıra giren dünyevi musiki kitaplarında bu kelime behemahal başka bir kelime ile tahrif edilir, manastırlarda bulunanların aklı erenleri bu muammayı çözmek için zihinlerini yorar. Fakat Cosette manastırdan henüz çocuk olarak çıkmış olduğundan bu muammanın çözümüyle meşgul olamamıştı. Bundan dolayı hissettiği şeye ne mana vereceğini bilemiyordu. Tutulduğu hastalığın ismini bilmeyen hasta, hastalıklı değil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O bilmeyerek sevdiği için, çok seviyordu. Bunun iyi veya fena, faydalı veya zararlı, gerekli veya öldürücü, daimî veya geçici, izin verilmiş veya yasaklanmış olduğunu bilmiyordu; seviyordu. Eğer ona:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen geceleri uyumuyorsun, bu yasaktır;</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yemek yemiyorsun, bu fenadır;</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Canın sıkılıyor ve kalbin çarpıyor, bu münasip değildir;</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağaçların altında uzaktan siyah giyinmiş birini görürsen renkten renge geçiyor, kâh kızarıyor, kâh soluyorsun, bu hal çok çirkindir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş olsalar şaşırır ve bir şey anlamayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim elimde olmayan, ne olduğunu bilmediğim ve kendi kendine olan bir şeyden dolayı ben nasıl kabahatli olabilirim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önüne çıkan aşk kalbinin o sırada bulunduğu hale tamamıyla uygun bir türdeydi. Bu, bir nevi uzaktan sevmek, sessizce süzmek, meçhul bir şeyi kutsamaktı. Bu, bir gencin diğer gence şöyle bir görünüşü, roman olduktan sonra yine hayal kalmış olan bir rüya, nihayet sağlığına kavuşmuş, görünen şekli almış olan bir hayaldi. Fakat bu hayalin henüz adı, vücudu, işi, talebi, tasavvuru yoktu. Sözün kısası uzakta ve hâlâ tasavvurda kalmış bir âşık, insan şekline girmiş bir gölgeydi. Bu birinci devrede bundan fazla bir şey, daha yakın bir tesadüf henüz manastırın büyük gösteren yarı karanlığı içinden tamamıyla kurtulamamış olan Cosette’i ürkütüyordu. O, çocukların ve rahibelerin bütün korkularını kendinde toplamıştı. Çocuk olduğu için korkuyor, rahibeler arasında korkuya alıştığı için de korkuyordu. Manastırda geçirdiği beş sene zarfında varlığına işlemiş olan ruhbanlık kokusu, alıştığı âdet ve usuller henüz tamamıyla yok olmamış bulunduğundan, etrafında her şeyi tereddütlü ve korkak bakışlarla görüyor, en ufak bir şeyden ürküyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ona bu halet-i ruhiyede lazım olan şey bir âşık, bir sevdalı değil, bir hayal, bir görünüştü. O Marius’u hoş, parlak, ele geçmesi ihtimal dışı olan bir şey olarak seviyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Son derece saflık, nihayetinde son derecede işvebazlığa vardığından, Cosette Marius’a serbest serbest gülüyor, tebessüm ediyordu. Her gün gezme zamanını sabırsızlıkla bekliyor, Marius’u orada buluyor, tarif edilemez derecede mutluluk hissediyor, Jean Valjean’a:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Luxemburg ne güzel bahçe!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demekle bütün düşüncesini tamamıyla anlattığını zannediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geceleri Cosette ile Marius birbirinindiler. Rast geldikleri zaman aralarında söz geçmezdi, birbirlerine selam vermezlerdi. Gökyüzünde birbirinden milyonlarca fersah uzakta bulunan yıldızlar gibi birbirlerine bakarak yaşarlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte böyle bir halde Cosette yavaş yavaş bir kadın oluyor ve gelişiyordu. Güzelleşiyor ve seviyordu. Fakat güzelliğini bildiği halde sevdiğini bilmiyordu. Masum olduğundan dolayı fazla olarak işveliydi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-119-backlink" id="footnote-233-119">119</a><span class="Normal char-style-override-1" xml:lang="tr-TR">	Burada yazar, Hz. Muhammed’in “Dağ sana gelmezse, sen dağa git.” hadisine işaret ediyor.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>