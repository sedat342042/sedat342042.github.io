<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-219</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-6-5"><span class="numara-alt char-style-override-1">Büyük Bir Derdin Başlangıcı</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün her zamanki vaktinde Marius dolabından yeni elbisesiyle yeni şapkasını ve yeni potinlerini çekip çıkardı. Marius orta çağda şövalyelere mahsus silah takımı gibi, olağanüstü günler için sakladığı bu yeni takımını giyindikten, eldivenlerini ellerine geçirdikten sonra Luxemburg caddesine gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolda Courfeyrac’a tesadüf ettiyse de görmezden gelip ondan kurtuldu. Courfeyrac evine döndüğünde arkadaşlarına hitaben: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bugün yolda Marius’u gördüm. Elbisesi ve şapkası tamamen yeni idi. Şüphesiz bir sınav vermeğe gidiyor ve gayet dalgın görünüyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Luksemburg’a vardığında havuzu dolandı. Ördekleri seyrettikten sonra baş tarafı yağmurdan kararmış ve bacaklarından biri kırılmış olan heykelin önünde bir müddet durdu. Havuzun yakınında göbekli seksenlik bir ihtiyar bulunuyordu. Bu ihtiyar, bir elinden tutmakta olduğu beş yaşındaki küçük çocuğa diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oğlum, aşırılıktan, baskıdan ve anarşiden uzak dur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu ihtiyarın sözlerini dinledikten sonra havuzun etrafında bir tur daha attı. Sonra üzerinde gezinmeyi alışkanlık haline getirmiş olduğu yolda ağır adımlarla yürümeğe başladı. Yazıklanır görünmekle beraber hem gitmeğe hem de gitmemeğe mecburmuş gibi bir durumda bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu tereddütlü halin farkında değildi. Ve her halinde hiçbir değişiklik hissedemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meydanın öbür ucunda ve sıra üzerinde “baba ile kızının” oturmakta bulunduklarını gördü. Ceketinin düğmelerini tamamen ilikledi. Kırışık yerlerini yok etmek için her tarafını eliyle süpürerek ve çekerek düzeltti. Birkaç defa pantalonuna baktı. Sonra sıraya doğru yürümeğe başladı. Sanki Hannibal Roma’ya yürüyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yürüyüşte hücum tavrı ve kalbinde ise zafer kazanmak ümidi vardı. Bütün tavır ve hareketi iradesi dışında olup, tavır ve hareketinde az çok bir değişiklik olmasına rağmen zihnini uğraştıran şeylerde henüz değişen bir şey yoktu. Düşüncelerini sürdürüyordu. O esnada </span><span class="Normal-i char-style-override-1" xml:lang="tr-TR">Manuel du Baccalauréat </span><span class="Normal char-style-override-1" xml:lang="tr-TR">(=Sınav Elkitabı)nın bir nefislik taşımadığını, Racine’nin üç trajedisi ile Moliere’nin bir komedisini insan düşüncesinin nefis ve edebî eserlerinden sayanların ne kadar gaflette bulunduklarını düşündü. O esnada kulaklarında ıslık sesi vardı. Bakışları genç kıza çevrildiği halde hâlâ elleriyle elbisesini düzeltiyordu. Meydanın öbür ucunun yani genç kızın bulunduğu tarafın mavi bir nur ile parladığını hisseder gibi oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın bulunduğu yere yaklaştıkça adımlarında bir ağırlık ve gevşeme hissediyordu. Yolun sonuna ve sıra önüne henüz tamamıyla varmamıştı ki gayrı ihtiyari geri döndü. Bu halinin farkına bile varamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız kendisini uzaktan ancak görebilmiş ve yeni elbisesiyle nazikâne tavırlarını fark edebilmişti. Arkadan bakılınca muntazam yürüdüğü görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın bulunduğu yerin karşısında olan öbür ucuna kadar gittikten sonra geri döndü. Bu defa sıraya biraz daha yaklaşmaya cesaret etmişti. Kızla arasında üç ağaç sırası kadar ancak bir mesafe kalmıştı. Daha ileri gidemeyerek, bilmem nasıl bir mecburiyete boyun eğip orada durdu. Genç kızın kendisine doğru baktığını fark eder gibi oldu. Zorlayarak ve kahramanca bir hareketle biraz daha ilerledi. İlerlemek için güç ve çaba sarf ediyordu. Birkaç saniye sonra taş sıra önünden geçti. Fakat sağına yani kızın bulunduğu tarafa bakmağa cesaret edememişti. O sıra önünden vakar ve temkinini muhafaza ederek geçmeğe çalışırken kıpkırmızı olmuş, oradan geçerken bir topun önünden geçiyormuş gibi kalbinde şiddetli bir heyecan hissetmişti. Genç kızın üzerinde her zamanki siyah elbisesiyle beyaz şapkası vardı. Çok güzel görünüyordu. Marius ona bakmağa cesaret edemiyor, fakat güzel olduğunu hissediyordu. Düşünüyor ve kendi kendine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö François de Neufchateau’nun </span><span class="Normal-i char-style-override-1" xml:lang="tr-TR">Gil Blas</span><span class="Normal char-style-override-1" xml:lang="tr-TR">’ın basımında kendi eseriymiş gibi gösterdiği Ronde’nin Marcos Obregon ünvanlı konuşmalarının yazarının ben olduğumu anlasa, o zaman bana hakaretli bakışlarla bakmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sıranın öte tarafına geçmişti. Sıraya pek yakın olan yolun sonuna kadar gidip geri döndü. Güzel kızın önünden bir daha geçti. Bu defa delikanlının yüzü sapsarı kesilmişti. Hafif bir ızdırap belirtisi altında genç kızın bulunduğu sıradan uzaklaştı. Kızın kendisine baktığını sanıyordu. Bu hal ayaklarının sürçmesine sebep oldu. Artık bir daha sıraya kadar yaklaşmağa kendisinde kuvvet ve cesaret bulamıyordu. Yolun ortasında durdu. Orada o zamana kadar yapmadığı bir şeyi yaptı. Etrafına bir kere baktıktan sonra oturarak derin düşüncelere daldı. Şaşırtıcı bulduğu o siyah elbiseli beyaz şapkalı mahlûkun da kendi yeni elbisesine karşı etkilenmemiş olamayacağını düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek saat sonra oturduğu yerden kalkarak bu nur çemberiyle çevrilmiş gördüğü sıraya doğru yürümek istedi. Ayakta hareketsiz duruyordu. On beş aydan beri ilk defa olarak her gün kızıyla o sıra üzerinde oturmakta olan adamın kendisine dikkat edeceğini ve hareketini hoş bulmayacağını düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine ilk defa olarak bu adamı Mösyö Leblanc diye isimlendirmesinin uygun olmadığına karar verdi. Bu, saygıya ve nezakete aykırıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius başını önüne eğmiş olduğu halde birkaç dakika elindeki değnekle kumlar üzerinde bir takım şekiller çizerek durdu. Sonra birdenbire -sıra tarafına doğru değil-  yol üzerinde yürümeğe başladı. Biraz sonra evine dönmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün lokantaya gidip yemek yemeyi unutmuştu. Akşamın saat sekizinde yemek aklına gelmişse de vaktin geç olması ve Saint Jacques sokağına kadar gidip gelmek uzun süreceğinden yemekten vazgeçti. Biraz kuru ekmek yemekle iktifa etti. Elbisesini çıkarıp temizledikten, dikkat ve ihtimamla katlayıp dolaba koyduktan sonra yatıp uyudu.</span></p>
		</div>
	</body>
</html>