<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-217</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-6-2"><span class="numara-alt char-style-override-1">Değişiklikler</span></p>
			<p class="numara-alt" id="toc_marker-4-6-3"><span class="numara-alt char-style-override-1">(Lux facta est= Işık yaratıldı!)</span></p>
			<p class="tp-1"><span class="Normal char-style-override-1" xml:lang="tr-TR">Anlattığımız hikâyenin sonuna ulaştığımız ikinci senesinde ise sebebini kendisi de anlamamış olduğu halde Marius birdenbire denecek surette Luxemburg caddesi gezintilerinden vazgeçmişti. Altı ay kadar müddetle oraya adımını atmadı. Sonunda bir gün gitti. Yaz mevsiminin saf ve berrak bir sabahıydı. Hava latif olduğu zaman herkes şevkten ve neşeden payını alır. Bu sebeple Marius da o gün şen şakraktı. Ağaçların dalları üzerinde kuşlar şarkılarını söylemekteydi. Bu latif nağmelerle ağaçların yaprakları arasından görebildiği masmavi gökyüzü parçalarını sanki kalbinde hissediyor ve görüyor gibi oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce de gezinmiş bulunduğu Luxemburg caddesinde ve sağ kol üzerinde yürümeğe başladı. Yolun sonuna vardığı zaman aynı sıra üstünde oturmakta olan o adamla o kızı gördü. Onlara iyice yaklaştığı zaman ihtiyarın o ihtiyar adam olduğunu görmüşse de kızın evvelce görmüş olduğu kız olmadığı kanaatine düştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa ihtiyarın yanındaki mahlûk uzun boylu ve latif bir şey olup kadınlığın en güzel ve hoş şekil ve belirtilerini taşıyordu. Saf ve pak olan bu hal bir kızdan pek çabuk kaybolup şu üç heceyle ifade edilebilir: On beş yaş. Altın renginde tellerden yapılmış sanılan uzun ve latif saçları, mermerden yapılmış gibi görünen alnı, bir gül yaprağından oluşmuş sanılan yanakları, teninin güzel rengi, küçük ve hoş ağzı ve bu ağızdan ışık gibi çıkan tatlı sözleri, meşhur Raffael’in Marie(Meryem)’ye ancak münasip görebileceği başı, heykeltıraş Jean Goujon’un ancak Venüs’e yakıştırabileceği bir boynu vardı ve görenleri büyüleyecek derecede bir güzelliğe sahipti! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dilber simayı tamamlamak için, pek güzel olmayan burnu da pek güzeldi. Bu güzel burun, düz veya kıvrık uçlu olmadığı gibi, bir Grek veya İtalyan dilberinin burnuna da benzemiyordu. Bu ancak Parisli bir güzelin burnuydu. Nezaket ve zarifliğine delil olan narin, intizamsız fakat pak ve hoş bir burundu ki, ressamları ümitsizlik ve yeise, şairleri ise hayrete düşürebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu latif yaratığın yanından geçtiği sırada kız başını önüne eğmişti. Bu sebeple gözlerini görememişti. Lakin gölge ve hicap içinde olan o kestane rengindeki kirpikleri görebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bu hal, kendisine hitaben söz söyleyen o ak saçlı ihtiyarı dinlerken onu tebessüm saçmaktan men etmiyordu. Bakışlar yere doğru çevrilirken saçılan tebessüm kadar hoş ve gönül alıcı ne olabilir ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin başında Marius bunu ihtiyarın diğer bir kızı sandı. Şüphesiz evvelki kızın ablasıydı! Fakat gezintiye mahsus alışkanlıklara uyarak delikanlı ikinci defa sıranın önünden geçtiği zaman o kızın ilk defa görmüş olduğu kız olduğunu anladı. Evvelce görmüş bulunduğu o küçük kız, altı ay zarfında ne kadar büyümüş ve değişmişti. Âdeta yetişkin genç bir kız olmuştu. İşte değişiklik bundan ibaretti. Hâlbuki bu değişiklik, çoğunlukla meydana gelen bir haldir. Genç kızlarda açıkça görülür. Çok kısa bir zaman aralığı vardır ki, o müddette genç kızlar göz kapayıp açacak kadar kısa bir zamanda birdenbire filizlenip meydana çıkarlar. Dün kendileri çocuk olarak bırakılmış olduğu halde ertesi gün telaş ve ızdırapta görülürler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kızda görülen değişiklik ise yalnız büyümekten ibaret değildi. Şairane bir hal almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nisanda bazı ağaçların yaprak ve çiçeklerle örtünüp süslenebilmelerine üç gün yettiği gibi, o kızın da güzellik kazanması için altı ay yeterli olmuştu. O kızın da Nisan’ı başlamış bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı defa fakir ve miskin adamların uyanarak birdenbire fakr-u zaruretten sefahata geçtikleri ve her türlü masrafta bulundukları görülür. Bu hal neden ileri gelir? Ellerine bir servet kaynağı geçmesinden… O zaman dünkü poliçenin vadesinin girmiş olduğu düşünülür. Genç kız da altı aylık vadesini tamamlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık genç kız pelüş şapkalı, merinos elbiseli ve kırmızı elli değildi. Ayaklarında yatılı okul kızlarına mahsus kunduralar yoktu.  Güzellik ve cazibe ile beraber ona bir zevk ve zarafet de gelmişti. Sade giyinmiş olduğu halde, sadelik içinde ne kadar zarif ve latif bir hal kazanmıştı! Siyah ipekten bir elbisesi ve aynı kumaştan ceketi ve beyaz krepli bir şapkası vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beyaz eldivenleri narin ve latif ellerini gözlerden gizleyemiyordu. O hoş eller Çin yapısı bir şemsiyenin sapıyla meşguldü. Üstü ipekli bir kumaştan yapılmış olan potini ayağının küçüklüğünü gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kızın yanından geçtiği sırada bütün varlığında içe işleyen bir gençlik kokusu koklanıp hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yanındaki ihtiyar adama gelince: O evvelki adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ikinci defa olarak yanından geçerken genç kız, kirpiklerini yukarı kaldırmıştı. Gözleri gökyüzü rengindeydi. O açık semavî renkte henüz bir gençlik ve hatta çocukluk hissediliyor ve görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ilgisiz bir nazarla baktı. Ağaçların altında kanat çırpmakta olan bir kuşa veya tuğlaların gölgesi altındaki mermer bir saksıya bakıyor gibi bakmıştı. Marius, zihnen başka bir şeyle meşgul bulunduğu halde yoluna devam etmişti. Sonra genç kızın bulunduğu sıranın önünden, genç kıza bakmaksızın dört beş defa daha geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Günler birbiri ardınca geçip giderken delikanlı da Luxemburg’a gelerek gezintilerine devam etmekteydi. Her zamanki gibi “baba ile kızını” orada görüyor, fakat onlara dikkat etmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kızın çirkin olduğunu gördükten sonra onu düşünmediği gibi, güzel olduğunu görüp anladıktan sonra da meşgul görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız, daima kızın oturduğu yerin pek yakınından geçmekteydi ki, bu da onun alışkanlıkları cümlesindendi.</span></p>
		</div>
	</body>
</html>