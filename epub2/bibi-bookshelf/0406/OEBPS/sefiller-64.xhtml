<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-64</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-6-2"><span class="numara-alt char-style-override-1">“Jean” Nasıl “Champ” Olabilir?</span></p>
			<p class="tp-1"><span class="Normal char-style-override-1" xml:lang="tr-TR">Montfermeil’e yapılacak seyahati kararlaştırmak üzere bir sabah Mösyö Madeleine belediyeye ait bazı acil işlerin yerine getirilmesi hususunda bürosunda çalışıyordu. Belki seyahat bu işlerin sonucuna bağlı idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden kendisine Polis Müfettişi Javert’in geldiğini bildirdiler. Javert adının söylenmesi üzerine Madeleine, üzerine çöken nahoş bir tesire tutulmaktan kendini alamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Merkezi’nde geçen malum hadiseden beri mümkün olduğunca belediye dairesinde görünmemeğe gayret ediyordu. Bu sebeple o zamandan beri Mösyö Madeleine kendisini görememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Getiriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini vermesi üzerine Javert içeri girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Mösyö Madeleine, bir elinde kalem bulunduğu halde ocağın yakınında oturmuştu. Bakışları önündeki masa üzerinde bulunan bir dosyaya dikilmişti. Dikkatle bu dosyayı inceliyor ve bir takım notlar alıyordu. Dosya memleketin yollarına ve köprülerine ait sözleşmeye aykırı olarak düzenlenmiş olan evrak ve senetleri içine alıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in içeri girmesiyle Mösyö Madeleine tavır ve vaziyetini değiştirmedi. Fikri, hâlâ Fantine ile meşguldü. Javert ise kendisine gayet soğuk görünüyordu. Javert kendisine arkasını çevirmiş olan Belediye Başkanını saygılı bir tavırla selamladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sayın Başkan ise Polis Müfettişine bakmaksızın önündeki dosyayla ilgili notlar almakta devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert odada iki üç adım ilerlediyse de ortalığa hâkim olan sessizliği bozmaksızın durdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fizyonomi denilen yüz hatlarından ve şekillerinden kişilikle ilgili çıkarımlarda bulunan bir ilim vardır. Bununla uğraşan biri, medeniyetin hizmetkârlarından olan bu vahşinin; rahip, onbaşı, Romalı ve Ispartalının garipliklerinden müteşekkil bir adamın; ömründe yalan söylemeyen bu polis hafiyesinin ahlak ve yaradılışına, Belediye Başkanına karşı taşıdığı düşmanca hislerine ve Fantine yüzünden ettiği tartışmaya vakıf olsaydı da Polis Müfettişi’nin o esnada yüzüne dikkatle baksaydı, şüphesiz “Ne geçmiş, ne olmuş?” demekten kendini alamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi’nin saf ve berrak, o nisbette de sert ve vahşi olan vicdanî duygularını bilenler, o sırada bu adamın içten içe azim sarsıntılar geçirmekte olduğuna hükmederlerdi. Bu adamın kalbinde oluşan bir şeyin etkisinin simasına yansıyıp görülmemesi mümkün değildi. Kalbî hislerinin değişikliği mutlaka yüzünden görülebilirdi. En küçük bir olay karşısında bile derhal şiddet gösteren adamlara benzerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çehresi hiçbir zaman böyle garip ve umulana aykırı sayılacak kadar tuhaf bir durum kazanmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odaya girdiği zaman Mösyö Madeleine’in önünde eğildi. Bekleyişinde saygıdan, tavizden ve güvensizlikten eser yoktu. Başkanın bulunduğu koltuklu sandalyenin birkaç adım gerisindeydi. İtaatkâr bir tavırla ayakta durduğu yerde bile yüzündeki soğukluk ve kırgınlık hissediliyor, hâlâ lütuf ve yumuşaklığın ne demek olduğunu bilmeyen, fakat yalnız sabırlı olan bir adamın hali görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kelime söylemeksizin ve hiçbir harekette bulunmaksızın tam bir tevazu ve teslimiyetle ayakta, başkanın kendi tarafına dönmesini bekler haldeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halinde, tavrında bir dereceye kadar sükûnet ve ciddiyet görüldüğü halde, o esnada subayı karşısında duran bir eri veya hâkim karşısında bulunan bir suçluyu andırıyordu. Bakışlarını zemine çevirmiş, şapkasını da elinde tutmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçmiş hatıraları gibi o anda akla gelebilecek bütün duyguları yok olmuş, kalbi gibi haşin olan yüzünde de derin bir hüzün ve kederden başka bir şey hissedilmiyor ve görülemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Velhasıl hal ve tavrı yukarıdan aşağıya bir alçalıştan ve mahviyetten, hatta bir tür cesaretten örnek veriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonunda Sayın Başkan elinden kalemi bırakıp kısmen ona doğru dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, ne var ne yok Javert? Söyle bakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatıralarını toplayan bir adam gibi Javert bir an kadar sükût ettikten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan kötü bir olay ortaya çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl bir olay?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hükûmetin küçük memurlarından biri bir yüksek görevliye karşı saygı göstermekte kusur işlemiştir. Görevim gereği sizi bu olaydan haberdar etmek için geldim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu memur kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, ben.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki, bu memurun saygıda kusur ettiği yüksek görevli kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizsiniz Sayın Başkan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine, sandalyesinden ayağa kalktı. Javert, bakışları zemine dönük olduğu halde sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, azlimi hükûmete bildirmeniz için ricaya geldim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu başvuru ve ricadan hayrete düşen Mösyö Madeleine tam konuşacağı sırada Javert onun sözünü keserek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçi bana istifa etmemi tavsiye edebilirsiniz, ama bu yeterli değildir. İstifa şerefli bir yoldur. Ben ise bir hata yaptığım için layık olduğum cezayı görmeliyim. Görevden atılmalıyım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir an durdu, sonra yine devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, geçen gün Polis Merkezi’nde bana karşı haklı olarak şiddetli bir harekette bulundunuz. Bu gün o hareketi haklı olarak muameleye koyunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine şaşkın, haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama neden? Ben bu saçma sözlerden bir şey anlamıyorum. Maksadınız nedir? Bu sözlerle ne demek istiyorsunuz? Siz bana nerede ve ne zaman kusurlu bir davranışta bulundunuz? Bana ne yaptınız? Ve ne gibi bir haksızlıkta bulundunuz? Kendi kendinizi suçluyorsunuz; hangi sebeplere dayanarak azlinizi istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hatta görevden atılmam gerekir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görevden atılmak mı? Velev ki öyle olsun; ama ben hâlâ bir şey anlamıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi anlarsınız Sayın Başkan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert derin bir göğüs geçirdikten sonra, yine soğuk ve üzüntülü bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, bundan altı hafta evvel o kız için aramızda ortaya çıkan anlaşmazlık üzerine öfkenin etkisi altında sizi ihbar ettim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhbar mı ettiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, Paris Polis Müdürü’ne.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’den ziyade, gülmeğe alışkın olmayan Mösyö Madeleine, son söz üzerine gülmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Polisin görevlerine müdahale eden bir Belediye Başkanı suçlamasıyla mı ihbarda bulundunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Sizin eski bir mahkûm olduğunuzu ihbar ettim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye Başkanı mosmor kesildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerini yerden kaldırmayan Polis Müfettişi sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle sanıyordum. Bende böyle bir düşünce çoktan beri vardı. Eski mahkûmlardan birine olan benzerliğiniz ile Faverolles’ten alınan bazı bilgiler, ciğerlerinizdeki kuvvet, Fauchelevent Baba olayındaki durumunuz, nişancılıktaki ustalığınız, bacaklarınızdan birindeki hafif sekme ile daha bir takım düşünceler beni böyle bir zanna düşürdü. Sözün kısası sizi Jean Valjean adındaki bir mahkûm zannediyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir mahkûm mu? İsmini nasıl demiştiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Jean Valjean. Bundan yirmi sene önce Toulon tersanesi zindanında muhafız yardımcısıydım. İşte bu adamı o zaman görmüştüm. Zindandan çıktıktan sonra bir piskoposun evinden bazı şeyler çalmış. Sonra umumî yollardan birinde elinde silah olduğu halde başka bir hırsızlık daha yapmağa cüret etmiş ve “Savoyardlı” bir küçüğün parasını gaspetmiş. Sekiz seneden beri gözden kaybolmuştur. Araştırılıyor. Ben bu adamın herhalde siz olduğunuzu san… Sözün kısası öfkemin sevkiyle hemen üst merciime sizi bildirdim…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önündeki dosya ile birkaç dakikadan beri meşgul olan Mösyö Madeleine, Polis Müfettişini dinlemekle beraber, kayıtsız bir tavırla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eee, size ne cevap verdiler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana, deli misin, diyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sonrası, hakları var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bereket versin ki hakları bulunduğunu teslim ediyorsunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl etmeyeyim ki, aranılmakta olan asıl Jean Valjean ele geçirildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Mösyö Madeleine’in elinde tuttuğu kâğıt yere düştü. Başını kaldırdı. Dik dik Javert’e bakarak tarif edilemez bir çekingenlikle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- A! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, anlatmayı sürdürdü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız iş nasıl olmuş, Sayın Başkan. Zannedildiğine göre bu memlekette Aillyle-Haut-Clocher tarafında Champathieu Baba dedikleri saf bir adam var. Bu adam pek sefil biriydi. Kimsenin nazar-ı dikkatini çekmiyordu. Zaten bu gibi adamların hayat tarzları ekseriyetle meçhul kalır. Sonunda bu sonbaharda bu Champathieu Baba elma çalmak suçlamasıyla yakalanır. Elmasını çaldığı bahçe sahibinin ismi hatırıma gelmedi. Önemi de yok. Ortada bir hırsızlık, duvar aşmak ve ağaç kırmak meselesi var. Bu sebeple Champathieu tutuklanır. Tutuklandığı esnada kırdığı dallardan birinin elinde bulunduğu görülür. Hapishaneye yollanır. İşin buraya kadar olan yönü pek de dikkat çekici değildir. Tedibi gerektiren sıradan bir hırsızlık olayıdır. Kaderin cilvesi bundan sonra tecelli eder. Hapishane fena bir halde olduğundan sorgu hâkimi Champathieu’yü Arras hapishanesine gönderir. Arras hapishanesinde Brevet adında eski mahkûmlardan biri vardır. Bu adam güzel hal ve harekâtı sebebiyle odacı tayin edilir. Brevet, Champathieu’yü görünce: “Ben bu adamı tanırım. Eski suçlulardan biridir. -Champathieu’ye hitaben:- Bana bak! Sen Jean Valjean değil misin?” diyor. Champathieu hayretle: “Jean Valjean mı? Jean Valjean da kimdir?” diyor. Brevet: “Kim olduğunu bilmiyor musun? Jean Valjean sensin! Ben seni tanımadım mı sanıyorsun? Toulon zindanında bulunmadın mı? Orada bir aralık beraber değil miydik?” diyor. Champathieu bu suçlamayı reddeder. Tahkikat derinleştirilir. Aramalarda ben de bulundum. Tahkikatın sonucu bakınız ne çıkar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu Champathieu bundan otuz sene kadar evvel bir çok şehirlerde, özellikle Faverolles’de bağ budayıcılığı yaparmış. Bir aralık izi kaybediliyor. Bir müddet sonra Auvergne’de, daha sonra Paris’te görülür. Paris’te arabacılık ettiğini ve çamaşırcı bir kızı bulunduğunu söylerse de tesbit edilemez. Sonra buraya gelir. Şimdi bildiğimiz hırsızlığı için zindana gitmezden evvel Jean Valjean ne yapıyordu? Ağaç budayıcılığı etmiyor muydu? Nerede? Faverolles’de.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Başka bir delil daha:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu Valjean’ın vaftiz adı Jean; daima bu isimle anılırdı. Annesi ise aile ismiyle anılırdı ki, bu da Mathieu’dür. Jean Valjean, şüphesiz adını ve soyadını gizlemek için zindandan çıktıktan sonra anasının ismini alarak ‘Jean Mathieu’ diye anılmağa başlamıştır. Düşünülecek olursa, bu durum pek tabii sayılır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Auvergne’ye gider. Buranın şivesi gereğince Jean (</span><span class="Normal-i char-style-override-1" xml:lang="tr-TR">Jan</span><span class="Normal char-style-override-1" xml:lang="tr-TR">), Champ (</span><span class="Normal-i char-style-override-1" xml:lang="tr-TR">Şan</span><span class="Normal char-style-override-1" xml:lang="tr-TR">) gibi telaffuz olunduğundan, Jean Mathieu halk arasında Champ Mathieu adını alır. Bu isim, soyad değişikliğine ses çıkarmayan Jean Mathieu dostumuz bu memlekette ‘Champathieu’ olur gider. Dikkatle dinliyorsunuz değil mi? Faverolles’de tahkikat yapılır. Jean Valjean’ın ailesi fertlerinden kimse bulunmaz. Nerede bulunduğu da öğrenilemez. Malum-ı âlînizdir ki, halkın bu sınıfı arasında çoğunlukla bu gibi kayıplara karışmalar oluyor. Aranılır fakat bulunamaz. Bu gibi adamlar daha çamur olmadan derhal toz olurlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bundan başka, bu olayların üzerinden otuz sene geçmiş olması hasebiyle Faverolles’de Jean Valjean’ı tanıyan kimse bulunmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Toulon şehrinde de ayrıca tahkikat yapılır. Jean Valjean’ı Brevet’den başka müebbed küreğe mahkûm olanlardan ikisinin daha tanıdığı anlaşıldığından, hapishaneden çıkarılıp getirtilir. Birinin ismi Cochepaille, diğerininki Chenildieu olan bu mahkûmlar, Champathieu ile yüzleştirilirler. Brevet gibi, bunlar da onu görünce tereddüt etmeden Jean Valjean olduğunu söylerler. Champathieu de Jean Valjean gibi elli dört yaşında olup hatta boy, tavır, eda vesairece ta kendisi… Jean Valjean olduğuna tam bir kanaat hâsıl edilir…</span></p>
			<p class="tp-sb"><span class="Normal char-style-override-1" xml:lang="tr-TR">“İşte tam böyle bir zamanda ben de Paris Polis Müdürüne sizi Jean Valjean olarak ihbar ediyordum. Gelen cevap ‘Sen aklını kaybetmişsin. Jean Valjean Arras’ta hükûmetin elinde bulunuyor!’dan ibaretti! Ben ise Jean Valjean ellerim arasında bulunuyor zannındaydım. Polis Müdürü’nden aldığım cevap beni hayrete düşürüp şaşırttı. Arada bu derece benzerlik olsun! Doğrusu şaşırdım. Sorgu yargıcına yazdım. Beni çağırarak Champathieu’yu gösterdiler…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine burada Polis Müfettişi’nin sözünü keserek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, o halde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi Javert, yüzünde bir değişiklik görülmeksizin kederli bir şekilde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, hakikat, daima hakikattir. Ne yazık ki o adamın Jean Valjean olduğunu gördüm ve kendisini tanıdım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hafif bir sesle:) Gördüğünüzden emin misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, bir konu hakkında elde ettiği delillerin yok olduğunu görmekten kaynaklanan tatsız bir tebessümle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz eminim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek bir an düşündü kaldı. Bu esnada dalgınlıkla masanın üzerindeki yazı kurutmağa mahsus rıhı parmaklarıyla karıştırıyor ve sözlerini sürdürüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık bugün hakiki Jean Valjean’ı gördüm. Daha önce nasıl olup da aldandığıma şaşıyorum. Bu hususta tamamıyla aldanmış olduğumu anladım. Bu sebeple affınıza sığınıyorum Sayın Başkan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi altı hafta evvel Polis Merkezi’nde ve jandarmaların içinde kendisine horlayıcı bir üslupla “Çıkınız!” demiş olan muhatabına bu temenniyi sadelikle ve haysiyetini koruyarak ifade etmişti. Mösyö Madeleine, Polis Müfettişi’nin temennisine cevap vermedi, kabaca ve şiddetle sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, o adam ne diyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, Sayın Başkan. İş pek fena. Eğer adaletin pençesinde bulunan adam hakiki Jean Valjean ise sabıkaları yani mükerreren işlenmiş suç meselesi vardır. Duvar atlamak, dal kırmak, elma çalmak fiilleri bir çocuk tarafından yapılırsa yaramazlık ve büyük bir adam için ise suç sayılır. Bu suç, eski bir mahkûm için yeni bir cinayet demek olur. Hırsızlık ve duvar atlamak gibi herhalde cezayı gerektiren haller var. Bu sebeple mesele, zabıtadan ziyade cinayet mahkemesine aittir. Verilecek ceza birkaç günlük, birkaç aylık olamaz. Müebbeden kürek cezasını gerektirir. Bundan sonra Savoyardlı çocuğun davası gelir. Bu davanın da tekrar görüleceğini ümit ederim. Her halde bu, savunmaya değer bir davadır. Ama bir başkası için… Jean Valjean ise hilekârın biridir. Ben onu iyi tanırım. Başkası olsa bağırıp çağırır, gürültü eder. Malum ya: Ateşte kaynayan tencere gürültü yapar. O da Jean Valjean olmamak için gürültü eder. Arras’ta bulunan bu Champathieu ise: “Ben Champathieu’yüm, başka şey bilmem!” diyor. İçine düştüğü felaketten şaşkın görünüyor ve bir hayvan gibi hareket ediyor. Herkes bir yol tutar ya; o da bu yolu tutmuş. Bu suretle kurtulurum sanıyor. Beyhude gayret! Ortada kuvvetli deliller var! İstediği kadar inkâr yoluna sapsın! Dört kişi kendisini tanıdı. Düzenbaz moruk layık olduğu cezaya uğrayacak ve mahkûm olacaktır. Muhakemesi Arras Cinayet Mahkemesinde yapılacaktır. Şahitlik yapmak için muhakeme esnasında ben de bulunacağım. Bunun için davetiye aldım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, yazıhane önündeki dosyayı inceliyor ve sakin bir halde önünde bazı notlar almağa devam ediyordu. Bir iş adamı gibi kendi kendine birşeyler okuyup yazıyordu. Burada Javert’e dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık yeter Javert. Bu konuya gelince, bütün bu tafsilatın bana pek az faydası olabilir. Boşuna vakit kaybediyoruz. Hâlbuki acil işler var. Javert, sen Buseaupier adındaki kadına git söyle. Arabacı Pierre Chesnelong aleyhinde dava açsın. Bu kadın Saint-Saulve Sokağının köşesinde ot satmakla meşguldür. Arabacı hayvan gibi hareket ederek az daha çocuğuyla beraber kendisini çiğneyip eziyordu. Bu sebeple terbiye edilmesi lazım. Sonra Montre-de-Champigny Sokağında oturan Charcellay’ı gör. Bu adam, evine su akıttığından dolayı komşusundan şikâyet ediyor. Komşusunun evindeki bir su oluğu, evini su içinde bırakmış, hatta temellerine kadar işlemiş. Daha sonra Guilbourg sokağında oturan dul kadın Madam Doris ile Garraud-Blanc sokağındaki Madam Renée Le Bossé’yi görüp polis tarafından muhalif harekâtta bulunulduğuna dair bana bildirilen durumlar hakkında tahkikatta bulunursun ve bu konuda gereken zabıtları tutarsın. Ama size epeyce iş havale ediyorum. Halbuki siz bana sekiz on güne kadar malum mesele için Arras’a gideceğinizi söylemiştiniz, değil mi?...</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir gün evvel gitmek isterim Sayın Başkan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi gün gitmek istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz evvel arz etmiştim ki, muhakeme yarın yapılacak. Ben de bu gece hareket edecek olan posta ile buradan ayrılmak isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, farkedilmeyecek bir harekette bulundu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, bu muhakeme ne kadar devam edecek?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nihayet bir gün sürer. Yarın gece hüküm verilir. Ama hükmün verilmesini beklemeyeceğim. Benimki şahitlik içindir. Bu görevi yerine getirince hemen dönerim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek Polis Müfettişine eliyle bir işarette bulundu ve izin verdiğini ima etti. Ama Javert gitmedi. Hâlâ bekliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz Sayın Başkan.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yine ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size bir şey hatırlatmak isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Azlimi unutmamanızı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine ayağa kalktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Javert, siz namuslu ve işbilir bir memursunuz. Ben böyle bilir ve sizi takdir ederim. Ufak bir kusurunuzu büyütüyorsunuz. Bu kusur bana karşı işlenmiş olduğu için savunulması da bana aittir. Javert, siz azledilip düşürülmeğe değil, tam tersine yükseltilmeye müstahaksınız. Bu sebeple ben sizin görevinizde devam etmenizi ve kalmanızı isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, masumane bir bakışla muhatabına baktı. Bu bakışta sanki pek az aydınlanıp doyurulmuş, buna rağmen sert ve pak bulunmuş olan vicdanı görünüyordu. Rahat bir sesle: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, görevimde kalmam hakkındaki talebinizi ne yazık ki kabul edemeyeceğim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size tekrar ediyorum ki, bu iş sırf şahsımla ilgilidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert fikrinde ayak diretiyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Büyütmek bahsine gelince: Ben kusurumu biliyorum. Büyütmüyorum. Meseleye açıklık getireyim: Ben haksız yere sizden şüphelendim. Haydi, bunun önemi olmasın. Zabıta kuvvetlerinin herkesten şüphelenmeğe hakkı varsa da üstünden şüphe etmesi caiz olamaz. Bu, görevi kötüye kullanmak demektir. Elimde kuvvetli deliller bulunmaksızın sırf öfkenin yönlendirmesiyle intikam almak için sizin gibi saygıdeğer bir zatı, Belediye Başkanı’nı, bir üst yöneticiyi, mahkûm zannıyla üst merciime bildirdim. Bu ağırdır, pek ağır bir meseledir, Sayın Başkan. Bir hükûmet memuru olduğum halde kişiliğinizde bedenleşmiş olan hükûmete karşı saldırganlık yapıp tecavüzde bulundum. Eğer maiyetimde bulunan kişilerden biri bana karşı böyle bir muamelede bulunmuş olsa, öyle bir memuriyete layık olmadığını bildirir, derhal atardım. Şu halde sizin de bana karşı nasıl bir tavır ve harekette bulunmanız gerekeceği azıcık düşünülünce anlaşılmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sayın Başkan, bir söz daha söylememe izin veriniz. Hayatımda ben herkes için çoğunlukla şiddetli bir şekilde hareket ederim. Bu suretle hareket etmeğe hakkım bulunduğu için, tabiatıyla pek iyi hareket ediyordum. Böyle olduğu halde şimdi kendimi istisna eder ve böyle şiddetli bir harekete tâbi tutmazsam, bu zamana kadar hakkaniyete uygun bildiğim bütün fiil ve hareketlerim haksızlığa dönüşmüş olur. Benim kanun nazarında diğer fertlerden hiçbir farkım yoktur. Onları cezalandırıp da kendimi bu cezalandırmadan istisna etmek kesinlikle caiz değildir. Buna kanuna ve insaniyete aykırı hareket denilir. Bu durumda ise bir sefil sayılırım. O zaman herkes benim için “sefil Javert” demekte haklı olur. Hayır, hayır, Sayın Başkan. Bana hayırhahça muamelede bulunmayınız. Başkalarına bu yolda harekette bulunduğunuzu gördükçe hiddetlenirdim. Bu yüzden başka kişiler için uygulanmasını istemediğim bir muamelenin kendim için de uygulanmasını asla kabul etmek istemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu hayırhah ve insaniyet-perverce hareket, astların üstlerine, bir polis memurunun belediye reisine, bir fahişenin de itibarlı sınıftan birine karşı hareket etmesine hak vermek demektir ki, bence buna iyilik değil, tam tersine fenalık denir. Bu iyilik, insan topluluklarının intizamını sağlayan bağları bozar. İyilik daima yapılabilen kolay bir şeydir. Güç olan şey, âdil olmak ve adalet göstermektir.</span></p>
			<p class="tp-sb"><span class="Normal char-style-override-1" xml:lang="tr-TR">“Doğrusunu ister misiniz Sayın Başkan? Eğer siz benim zannettiğim adam olmuş olsaydınız, ben size karşı iyilikle hareket edemez ve asla merhamet gösteremezdim. O zaman nasıl bir tavır ve harekette bulunacağımı görecektiniz. Bununla beraber ben başkalarına nasıl davranırsam, sizin de bana öyle muamele etmenizi beklerim. Suçluları, canileri yakalayıp tutukladığım sıralarda kendi kendime derim ki: ‘Bir gün senin de bir kusurun görülürse aynı muameleye uğrayacaksın. Sen şimdi görevini hakkıyla yap!’ İşte bu bir gün, şimdidir. Bugün azle, atılmaya, kısaca her şeye müstahakım. Kollarım kuvvetlidir. Çalışabilirim. Ziraat ve ticaretle meşgul olurum. Gerisi vız gelir. Sayın Başkan, iyi hizmete misal gerekir. Bu misali göstermek için azl olunmam gerekir ki, benim de sizden dilediğim şey, bundan ibarettir…”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu sözler, alçak gönüllülük ve tevazu ile dolu üzgün bir tavır ve kanaatle söylenmiş olduğu için, bu garip ve namuslu adama bir ulviyet veriyordu. Mösyö Madeleine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sakin olunuz. Elbet bir çaresine bakarız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek elini uzattı. Javert geri çekildi. Vahşice bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz Sayın Başkan. Bu böyle olmamalıdır. Bir Belediye Başkanı elini bir hafiyeye vermemelidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Sonra da şunları mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hafiye, evet; zabıta görevindeyken görevi kötüye kullandığıma göre, ben bir hafiye/casus sayılırım. Bir casustan başka bir şey değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra Belediye Başkanını saygıyla selamlayarak kapıya doğru çekildi. Kapı önünde bakışları yine yere çevrilmiş olduğu halde dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, halefim yerine gelinceye kadar göreve devam edeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra odadan çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, düşünceli bir halde yalnız kaldı. Dışarıda koridorda uzaklaşmakta olan Javert’in sert ayak seslerini duyuyordu.</span></p>
		</div>
	</body>
</html>