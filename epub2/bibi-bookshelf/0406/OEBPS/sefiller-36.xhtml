<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-36</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-3-2"><span class="numara-alt char-style-override-1">Çifte Dörtler</span></p>
			<p class="tp-1"><span class="Normal char-style-override-1" xml:lang="tr-TR">Genç Parislilerden biri Toulouse’lu, diğeri Limoges’lu, üçüncüsü Cahors’lu, dördüncüsü ise Montauban’lı olup dördü de öğrencidir. Parisli öğrenci olmak, Paris’te öğrenim görmek, Paris’te doğmak demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gençlerin önemi pek azdır. Böyle yüzlere ötede beride her gün rastlanılır. Paris âlemine atılan yeni yetmelerden dört örnek! Dördü de ne iyi ne fena; ne âlim ne câhil; ne zeki ne de ahmak olup hayat baharlarının yirminci yıllarındadırlar. Bunlara şöylece Dört Oscar adı verilebilir. Çünkü bu devirde önceleri mevcut olan Waterloo galibi Wellington ve Arthur’lar artık mevcut değildi, genç isimlerinde “Oscar” moda idi. Onun için </span><span class="Normal-i char-style-override-1" xml:lang="tr-TR">“Arabistan ıtriyatını feda ediniz; Oscar geliyor, Oscar’ı göreceğim.”</span><span class="Normal char-style-override-1" xml:lang="tr-TR"> gibi şarkılar söyleniyordu. Özellikle İskandinavyalı Ossian’ın eserlerinde Oscar adının geçmesi sebebiyle bu isim epeyce moda olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört “Oscar”ın isimlerine gelince: Biri Toulouse’lu Felix Tholomyes, diğeri Cahors’lu Listolier, üçüncüsü Limoges’lu Fameuil, dördüncüsü de Montauban’lı Blachevelle’dir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabiatıyla bunların birer de sevgilileri (metres) vardı: Blachevelle, Favourite’i seviyordu. Bu kadın, İngiltere’ye gitmiş olmasından dolayı bu ismi almıştı. Listolier, güzel bir çiçek ismi olan Dahlia’ya tapıyordu. Fameuil, Joséphine’in kısaltılmışı olan Zéphine’e hayrandı ve Tholomyes ise Fantine’i seviyordu. Fantine, saçları güneş renginde bulunduğu için “Sarışın” denilen bir dilberdir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar gönül okşayan, latif, güzel kokulu ve cazibeli dört işçi kızları idiler. Yegâne kusurları, henüz iğneyi ellerinden bırakmamış olduklarından ötürü, hallerinde biraz işçilik tavır ve edası vardı. Her ne kadar genç kızların başlarından geçen muhabbet, etkilerini göstermekten geri kalmamışsa da, çalışma ve iş tutmanın yüzlerinden henüz kalkmamış izleri, kalplerinde ise, zevk ve sefahat âlemlerine ilk defa düşen kadınlarda henüz silinmemiş olan iffet ve masumluğun ışıltıları görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dört kızın küçüğüne genç ve en büyüğüne de ihtiyar denilmekteydi. İhtiyar kız, yirmi üç yaşındadır. Hiçbir şeyi saklı tutmamak için, ilk üç kızın daha açık ve tecrübeli ve hayat mücadelesi atmosferinde daha seyyar ve uçarı olduklarını, yalnız Fantine’nin, hayatının henüz ilk tahayyüllerinde bulunduğunu söylemeliyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dahlia ile Zéphine ve bilhassa Favourite’in halleri öyle değildi. Henüz yeni başlayan hayatlarında birçok sergüzeştleri olmuştu. İlkinde Adolphe adlı âşıkı, ikincisinde Alphonse ve üçüncüsünde Gustave olarak görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakirlik ve şuh-meşreplik, musibete yönelten iki “danışman” olup biri insanı tekdir edip azarlar, diğeri sırnaşarak ve sıkıştırarak yoldan çıkarır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Halkın güzel kızlarının kulaklarına bu iki danışman, her biri bir taraftan fısıldar ve bir takım nasihatler verir. Korunmasına dikkat ve özen gösterilmeyen vicdanlar bu nasihatlere kapılırlar. Başlarına gelen acılar ve kötülükler, üzerlerine atılan taşlar, işte o fena nasihatlere kapılmalarından ileri gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masum ve günahsız kızların, debdebe ve zenginlik ile kulakları iyice doldurulduktan sonra yapılması zor ve çekinilen şeyleri kabul ettirirler… Evet, açlık kabul ettirir, değil mi? Jungfrau dağı da aç olsa kabul eder! Heyhat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Favourite İngiltere’de iken Zéphine ile Dahlia kendisine muhabbet ve hayrandılar. O, nasılsa pek erken olarak bir ev sahibi olmuş. Babası yaşlı bir matematik hocasıydı. Bir Gaskonyalı gibi konuşur, evli olmamakla beraber yaşının ileriliğine rağmen koşmaktan da geri kalmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matematik hocası gençliğinde bir genç kadının elbisesinin küldanlığa takıldığını görür ve bu kaza olduktan itibaren ona âşık olur. Bu aşkın mahsulü olarak Favourite dünyaya gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Favourite ara sıra kendisini gördükçe yakınlık gösteren pederine tesadüf ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sabah ihtiyar bir kadın yanına gelerek der ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni tanıyor musun matmazel?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben senin annenim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek hiç çekinmeden odasına girer; yer, içer ve karnını doyurduktan sonra sahip olduğu bir yatağını da getirerek yerleşip kalır. Bu geveze ve mürai anne, saatlerce kızıyla bir arada bulunduğu halde hiçbir söz söylemez, öğle ve akşam yemeklerini yer, üstelik her oturuşunda dört kişinin yediğini yer, sonra da kapıcının yanına giderek gevezeliğe başlar ve kızının aleyhinde atar tutardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dahlia’yı Listolier’ye ve belki de daha başkalarına, hatta işsizliğe doğru sürükleten şey, gül rengindeki gayet güzel tırnakları idi. Bu güzel tırnaklarla nasıl çalışılır? Ellerine acımayıp iffet ve fazilet sahibi olarak kalmayı kim ister? Zéphine’e gelince: Şuh tavırlar ve nazikâne sözleriyle kolayca Fameuil’i büyülemişti. Delikanlının kalbini “Evet efendim!” sözleri cezbetmeye yeterli olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Delikanlılar, arkadaş oldukları için genç kızlar da bu vesileyle birbirleriyle dost olmuşlardı. Bu türlü dostluklar ise aşk ve sevdayı artırır ve şiddetlendirir. Olgunluk ile filozofluk, iki farklı şeydir ki, bunun ispatı, bu hususta ihtiyatlı davranmalarına rağmen Zéphine, Favourite ve Dahlia filozof denecek kadar içine düştükleri hayatın acı ve tatlı taraflarını görmüşlerdir. Fantine ise olgun bir kızcağızdı. Olgun mu? Böyle denilebilir mi? Ya Tholomyes? Gerçi aşkın da olgunlukta payı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz burada Fantine’in bu aşkının ilk, yegâne ve hatta sadıkane sevdası olduğunu söyleyeceğiz. Bunların arasında “Sen” diye hitap olunabilen yalnız bir kişi vardı ki, o da Fantine idi. Fantine, ayak altlarında ve çimenler üstünde bitmiş ve ortaya çıkmış olan bir çiçekti. Beşerî toplum tabakalarının en korkulu ve en karanlık yerinden yeryüzüne çıkmıştı. Alın yazısında isimsizlik ve meçhullük işareti görünürdü. Montreuil-sur-Mer kasabasında doğmuştu. Ama akrabası kimlerdi? Bu soruya kimse cevap veremez. Baba ve annesinin kimler idiği de asla malum olamamış. İsmi Fantine idi. Niçin Fantine idi? Bu isim, kendisine kimin tarafından verilmişti? Bu bilinmediği gibi, başka bir ismi olup olmadığı da meçhuldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine doğduğu zaman Direktuvar</span><span class="dipnot"><a class="footnote-link" href="#footnote-233-11" id="footnote-233-11-backlink">11</a></span><span class="Normal char-style-override-1" xml:lang="tr-TR"> idaresi iş başındaydı. Ne doğum, ne de vaftiz ismi vardı. Aile ismi de ailesi de bilinmiyor, çünkü orada kilise de yoktu. Küçüklüğünde yalın ayak sokakta yürürken ilk defa bir adam kendisini görerek almış ve ona rastgele bir isim vermiş. Yağmur yağdığı vakit bulutlardan dökülen yağmur damlalarını alnı üzerinde nasıl mütevekkilâne alıp kabul ediyorduysa, kendine verilen ismi de öylece kabullenmiş. Böylece kendisine “Küçük Fantine” denilmiş. Kimse bundan fazlasını bilmiyordu. Tanrı’nın bu mahlûku, işte böylece hayata adım atmıştı. On yaşında iken civar çiftliklerden birinde kendisine bir iş bulmak üzere doğduğu şehri terk etmişti. On beş yaşında ise “kısmetini aramak” maksadıyla Paris’e geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, güzel, saf ve temiz olup gücü yetebildiği kadar bu halini muhafaza etmiş ve sürdürmüştü. Sarışın bir dilber olan Fantine’in dişleri de gayet güzeldi. Çeyiz olarak altını ve incileri vardı. Altını başında (:saçları), incileri de ağzında (: dişleri) idi. Yaşamak, sonra da hayatını sürdürebilmek için çalıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbin de açlığı vardır; bu ihtiyacı duyduğu zaman sevmeğe başladı. Yolu üzerinde rastladığı Tholomyes’i sevdi. Bu sevda, onun için bir zevk ve kendisi için bir tutkunluk oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öğrenciler ve cilveli kızların kaynadığı yer olan Latin mahallesinin sokakları, bir rüyanın başlangıcına tanıklık etti. Pek çok olayların geçtiği yer olan Panthéon Tepesi’nin girdaplarında Fantine Tholomyes’den uzun müddet kaçmış, fakat ona daima rastlamak umuduyla kaçmıştı. Bir tür kaçış vardır ki, âdeta aramaya benzer… Velhasıl aralarında ilişki kuruldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Blachevelle, Listolier ve Fameuil’den ibaret oluşan bir çeşit “ekip”in Tholomyes başı ve birincisi idi. Yani, bunların arasında en akıllısı buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tholomyes, yıllanmış ve yaşlı bir öğrenciydi. Zengindi; dört bin frank geliri vardı. Bu dört bin frank hafifsenemeyecek bir paradır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Otuz yaşında bir zevk-ü sefa düşkünü olan bu adam, kendisine iyi bakamadığı için vaktinden evvel yüzü buruşmuş ve dişlerinden bazıları dökülmüştü. Bundan başka kelleşerek saçları döküldüğünden yazıklanarak kendi kendine: “Tuh be! Kellem otuz ve dizlerim kırk yaşında!” derdi. Yediğini pek az hazmederdi. Gözlerinden birine de göz sulanması ârız olmuş olduğundan, o gözü daima yaşlı olurdu. Gençlik çağının geçmekte olduğunu görerek zevk ve sefaya hız veriyordu. Dişleri yerine gamzelerini, saçları yerine zevk ve eğlenceyi, sağlığı yerine istihzayı koymuştu. Daima yaşaran gözü ise sürekli gülüyordu. Vücudu harap olmuştu. Lakin o hâlâ bir çiçekti; daha doğrusu henüz genç iken ihtiyarlamıştı. Gençliği vaktinden pek erken olarak artık kaçıp gidiyor idiyse de geri dönüşü muntazam surette vuku buluyordu. Kahkaha arasında yine aşk ateşini görüyordu. Vaudeville tiyatrosunda kabul görmediğinden sahneye konulmayan bir piyesi vardı. Şöyle böyle bazı şiirler de yazıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka fevkalade olarak her şeyden şüphe eder görünüyordu ki, bu da bilgiçlik taslamak açısından küçükler tarafından büyük bir şey sayılır. Kısacası alaycı ve saçı dökük olarak yanındakilerin şefi olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Tholomyes, diğer üç yandaşını bir tarafa çekerek gaipten bir haber verecekmiş gibi bir tavır ve eda ile:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaşlar, bir yıl oluyor ki, Fantine, Dahlia, Zéphine ve Favourite bizden bir “sürpriz” bekliyorlar. Biz de kendilerine bunu resmen vaad ettik. Bundan dolayı her zaman bu şeyden bize ve özel olarak da bana bahsediyorlar. Naples şehrinde ihtiyar kadınların aziz Janvier’e: “Sarışın sima, göster gücünü!” diye haykırdıkları gibi, sevgililerimiz de bana sürekli “Tholomyes, olmasını beklediğimiz şeyi ne zaman yapacaksın?” diye soruyorlar. Aynı zamanda akrabamız da bize bunu yazıyor. Bir defada iki taraftan da sıyrılmak kabilinden, bunun yapılmasının tam zamanıdır sanırım. İster misiniz bu konuda konuşalım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sesini yavaşlattı. Zevk ve neşe ile bazı şeyler söyledi. Bunun üzerine derhal dördü de bir sevinç gösterisinde bulundular. Alaylı alaylı gülüştükten sonra içlerinden Blachevelle sesini yükseltti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu fikir çok iyi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dört kafadarın bulunduğu yerin hemen yakınında içi dumanla dolu bir kahvehane vardı. Derhal oraya girdiler. Tekrar durumu görüştüler. Müzakerelerinin sonucu kahvenin dumanları arasında kayboldu. Şu kadarını diyebiliriz ki, müzakereler -ki gelecek Pazar günü sevgilileri olan dört genç kızı davet etmek üzere verilen karardan ibarettir- oldukça şevke getirici ve sevindirici oldu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-11-backlink" id="footnote-233-11">11</a><span class="Normal char-style-override-1" xml:lang="tr-TR">	Bir aralık Fransa’da yönetimin başında bulunan hükümete denir ki, 1795 Ekimi başlarında Bonaparte tarafından ortadan kaldırılmıştır. Direktörler biri eski meclis, diğeri Beşyüzler Meclisi namındaki iki meclis vasıtasıyla hükümeti yönetirlerdi. Direktörler Hükümeti, ülkeyi dış felaketlere uğratmak ve hükümeti iflas ettirmekle tanınmışlardır.(E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>