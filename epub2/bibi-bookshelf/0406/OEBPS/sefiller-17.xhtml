<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-17</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-2-1-14"><span class="numara-alt char-style-override-1">Monsenyör Bienvenü’nün İnzivası</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl bir generalin etrafında bir takım genç subaylar bulunursa bir piskoposun etrafında da daima bir sürü rahipler bulunur. Her mesleğin bir takım mensupları bulunur ki, bunlar o meslekte son seviyeye ulaşmış olanların etrafında saf oluştururlar. Etrafında birçok mensuplara ve taallukata sahip olmayan bir hükûmet bulunamayacağı gibi, sahipsiz bir servet de düşünülemez. Hayatını istikbali anlamaya ve araştırmaya hasredenler, geleceğin muhayyel tantana ve debdebesi etrafında kasırga gibi döner dururlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her metropolitin bir kurmayı bulunduğu gibi, biraz nüfuz sahibi olan bir piskoposun da ruhanî görevlilerden oluşmuş âdeta bir karakolu vardır ki, bunlar, piskoposluk merkezlerinin arzu ve emirlerini uygularlar ve piskoposun tebessümüne karşı saygıyla selama dururlar…</span></p>
			<p class="tp-sb"><span class="Normal char-style-override-1" xml:lang="tr-TR">Bir piskoposu güzel kabul etmek, bir kilise hizmetkâr yardımcısı (diyakoz) için eşek sırtında devriye gezisine gitmek demektir. Bu sebeple onun haysiyet ve öfkelenmesiyle orantılı olacak şekilde hazırlıklar yapmak ve ikramlarda bulunmak gerekir. Bunun gibi evvelce büyük takkeler bulunduğu gibi kilisede de büyük piskopos taçları vardır. Bu büyük şapkalı piskoposlar, işleri bilen, zengin, gelir-akar ve maharet sahibidirler. Bunlar her yerde güzel kabul görürler. Şüphesiz pek iyi dua etmesini bildikleri gibi istirhamları, şefkat ve merhamet dilemenin usul ve kurallarını da pek iyi bilirler. Bir belde halkını kabul etmek gibi sıkıntılardan uzaktırlar. Ruhanî işlerle siyasi işler arasında, ikisini birleştiren hattı oluştururlar. Mevkilere süratle yükselirler. Bunlara yakın duranlar mutludurlar! Yakınlarına ve gözdelerine ikramlarda bulunurlar ve onları mutlu ederler, yağmur gibi memuriyetler ve ihsanlar yağdırırlar. İlerlemeleri ve yükselmeleri nisbetinde birer peyk (uydu) mesabesinde olup kendilerinden hazzettirmenin yolunu bilen bir takım gençleri de o nisbette faydalandırırlar ve feyizlendirirler. Aydınlatıcı cisimlerin etrafını aydınlattığı gibi bunların saadet ve ikbal ışıklarından da etrafındakiler aydınlanmış olur. Bu âdeta güneş ile çevresindeki uydularına benzer. Bir piskoposun ruhanî idaresinin kapsamı ne derece büyük olursa, ona övgü düzenlerin sayısı da o nisbette artar. O büyüdükçe övücülerinin memuriyetleri de büyür. Böylece Roma’ya erişilir. Başpiskopos olmayı bilen bir piskopos ve kardinal olmayı bilen bir başpiskopos, himaye ettiklerini de beraber götürür, böylece Papalığa kadar kapıları açmış olurlar… Bir kere yükselince ötesi kolaydır. Yükselişle haşmet arasında bir seçim varakasının olmasına ihtiyaç kalır. Genellikle her küçük takke, papalık tâcını kendi başında görür. Zamanımızda bir rahip mutazaman kral olabilen bir adamdır. Hem de yüce bir kral...</span></p>
			<p class="Temel-Paragraf"><span class="Normal char-style-override-1" xml:lang="tr-TR">……..</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Bienvenü ise mütevazı, fakir, kendine mahsus özellikte olup büyük ve kıymetli şapkalılar arasında sayılamazdı. Etrafında katiyen genç rahipler bulunmadığı gibi, Paris’teyken bile yanına almadığı görülmüş. Bu bakımdan ihtiyar bir münzeviden kimse istikbalinin hazırlanması ve sağlanması ümidine düşemez, hiçbir hırs ve tamah nebatı bunun gölgesinde yeşermek cinnetini gösteremezdi. Ruhanî idaresindeki bütün rahipler büyük piskoposluk vekillikleri, kardinallik payesine giden yolları bulunmaması sebebiyle, kendisi gibi ihtiyar ve iyi adamlardı; onlar hem bir papaz hem bir fert gibi hareket ederler ve özellikle Piskoposluk dâhilinde vakitlerini geçirirlerdi. Huyları ve davranışları biraz Piskoposunkine benzerdi. Aralarındaki farka gelince: Maiyetindeki ruhbanlar işin sonuna gelmişlerdi, kendisi ise olgunluğa erişmişti. Durum bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne Piskoposunun yanında yükselmenin ve sebeplenmenin imkânsızlığını anlayan, mekteplerden ve manastırdan mezun olan genç ruhanî memur adayları, tavsiye ile Aix ve Auch piskoposlarının veya diğerlerinin maiyetlerinde bulunmak üzere hemen Digne’den giderlerdi. Çünkü, tekrar ederiz ki, bunlar yükselmek için itilmek isterler. Bir riyazet dairesinde ibadette vaktini geçiren bir aziz, tehlikeli bir komşu sayılır. Bu komşudan diğerlerine bulaşma kabiliyeti gösteren fakr-u zaruret, atalet ve kanaat sirayet edebilir. İşte bunun içindir ki, fazilet ve kemal sahibi olanlardan bir uyuzdan kaçılırcasına kaçılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Bienvenü’nün inzivası da bundan kaynaklanmıştır. Biz, kara bulutlarla kaplanmış bir toplum içinde yaşıyoruz. Bu sebeple başarı sağlanması için ders alınıp öğrenilmesi gerekir ki, bu öğrenme de, çürümüş olan bozuk ahlakî yapıdan çöküşe doğru katre katre düşen damlalara benzer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu vesileyle, başarının en nefret edilir bir şey olduğunu kaydedelim. Hakikisine pek benzeyen sahtesi, insanları aldatır. Halk nazarında üstün ve öncelikli olmanın, muvaffakiyet kadar etkili olduğu görülür. Ehliyetin taklit edilmişi olan başarının, ahmak bir vasıtası vardır ki, tarih’tir. Tarihçiler arasında, tarihin bu âdeti hakkında fikir beyan edenler Juvenal ile Tacitus’tur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zamanımızda hemen hemen resmî denilebilecek kadar hükmünü geçirmekte olan bir felsefe kendisine hizmetçi olmuştur ki, başarının özel alametini taşıyarak onun soluklandığı odada görev yapıyor. Denebilir ki, başarı sağlamak için hemen hemen lazım gelen şey nazariyattır. İlerleme ve ikbal, kudret ve ehliyetin taklididir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piyangoda ikramiyeyi kazanınız: Derhal muktedir bir adam olursunuz. Üstünlük kazanan, hürmet ve itibara nail olur. Para ile sağlanan ziynet ve ihtişam, her kusurunuzu örter. Ziynet ve ihtişam: İşte hepsi bundan ibaret! Hakkınızda talihin tebessüm etmesi, sizi her şeyde başarılı kılar. Mutluluğa erişince, en büyük adam sayılırsınız ve size ona göre itibar edilir. Ve ona göre mevki ve hürmet görürsünüz… Her çağın şöhretine şanına sebep olan beş-altı büyük istisnanın dışında herkesin hayranlık ve takdirlerini çeken her şeyin takdiri görüş zaafına dayanmaktadır. Hakikate hakikat gözüyle bakıldığı yoktur. Görünüşü örten yaldız, altın sanılıyor… Sıradan bir adam olsanız da beis yoktur, elverir ki başarıya erişmiş olun. Halk dediğin, kendi kendisini takdir edip kutsayan bir mahlûktur. Bunlardan birini; Musa, Aeshillus, Dante, Michel-Angelo veyahut Napoleon eden gücü, sıradan halk daha da pekiştirir ve her ne hususta olursa olsun başarılı olanların başarılarını da yine bu tür değerlendirmelerle yüceltir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Noterlik yapan bir kâtip, halk temsilcisi olur; sahte bir Corneille’ın yazdıkları </span><span class="Normal-i char-style-override-1" xml:lang="tr-TR">Tiridate</span><span class="Normal char-style-override-1" xml:lang="tr-TR">’a dönüşüverir; bir hadım bir kadınla hayatını birleştiren anlaşma yapar; işbilir bir asker, kazaen bir devrin kesin bir muharebesini kazanır; bir attar, kunduraların altı için bir mukavva icad eder, Sambre-et-Meuse ordusu için lazım olan kösele yerine bu mukavvayı vererek dört yüz bin liralık bir kazanca nail olur; adi bir bohçacı demek olan satıcı murabahacılık (tefecilik) sayesinde yedi sekiz milyon frank gibi hayret verici büyük bir meblağa sahip olur; bir kilise vaizi, burnuyla mırıldanma sayesinde bir piskopos olur; banka müstahdemlerinden biri, işinden çıktıktan sonra maliye bakanı olur; insanlar bu başarılara zekâ ve istidad ünvanını verirler… Mausquenton’un resmine “güzellik” ve Claude’ninkine “yüce bir sima” demekte tereddüt etmezler. İnsanlar işte böyledirler: Gökyüzündeki yıldız kümelerinin şekillerini, çamurda ördeklerin ayaklarıyla yaptıkları şekillerden ayıramazlar.</span></p>
		</div>
	</body>
</html>