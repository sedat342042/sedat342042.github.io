<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-110</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-3-2"><span class="numara-alt char-style-override-1">İki Resmin Tamamlanması</span></p>
			<p class="tp-1"><span class="Normal char-style-override-1" xml:lang="tr-TR">Bu kitapta Thénardier’leri hakkıyla incelemedik. Bu eksikliğin giderilmesi zamanı geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, ellisini biraz geçirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier kırk yaşını tamamlamak üzereydi ki, bu yaş, kadının ellisi demektir. Bundan dolayı karı koca arasında yaşça eşitlik var denebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier’i evvelce okuyucularımıza biraz tanıtmıştık. Sarı kırmızımtırak, etine dolgun, hareketli, iri yarı bir kadın olduğunu elbet okuyucular hatırlamışlardır. Hal ve tavrıyla eğildikçe saçları arasından takılar görünen vahşi kabile kadınlarına benziyordu. Evinin işlerini bizzat yapardı. Çamaşırı yıkar, evini silip süpürür, yatakları yapıp kaldırır, yemeğini pişirirdi. İsterse evdekileri sevindirir, isterse üzerdi. Kısacası bir şeytan gibi, her şeye gücü yeten bir karıydı. Emri altında bulunan Cosette gibi bir hizmetçisi de vardı. Cirmine göre kızcağız, bu kadının yanında âdeta file göre fare gibi kalıyordu. Yedi sekiz yaşlarında bir kızcağız filin hizmetlerini yerine getirebilir miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seslenmesi herkesi titretirdi. Titreyenler, ev içindeki yalnız küçük ve büyük insanlardan ibaret değildi; bütün eşya da bunlar arasında bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kırmızı lekeler bulunan geniş suratı, delikli bir kepçeden örnekti. Yüzünde sakal gibi kılları vardı ve kadın kıyafetine girmiş bir sokak hamalına benziyordu. Hemen her sözünde yemin ederdi. Bir yumrukla cevizi kırdığını övünerek söylerdi. Kısacası işte böyle bir yaratık olan bu kadın, ara sıra okuduğu halk tipi romanların tesiriyle etkilenip de nazlanmasa ve salınıp kıvırtmasa, asla hiç kimse kendisine kadın diyemezdi. Gülünç ve namusu şüphe götürür kaba bir “ürün” olup pazar yerlerinde satıcılık eden, terbiyesiz ve ağzına geleni pervasızca söyleyen bir kadındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söz söylediği zaman bir jandarma, bir şey içtiği vakit bir yük arabacısı zannedilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’e yaptıkları görülürse bir cellat denebilirdi. İstirahat halindeyken, dişlerinden birinin düşmüş olduğu görünürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kocasına gelince: Bu adam kısa boylu, zayıf yapılı, buna rağmen iri kemiklidir. Kaba ve çirkin yüzü solgundur. Daima miskin ve hastalıklı gibi görünürse de sağlığı yerindedir. Hile ve entrikalar da bundan çıkıyordu. Alışkanlık icabı ihtiyatla güler, hemen herkese terbiyeli görünür, hatta fazla sadaka vermekten imtina ettiği bir dilenciye bile dostça ve yumuşaklıkla muamelede bulunurdu. Görünüşe bakılırsa bir edip tavır ve edası vardı. Bakışları sansar bakışına benziyordu. Rahip Delille’in resimlerine çok benzerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hanına gelen arabacı ve esnaf makulesinden olan adamlara yaranmak için onlarla beraber oturup içer, fakat hiç biri kendisini sarhoş edemezdi. Yanında taşıdığı büyük piposunu tütünle doldurup içer, üzerinde bir ceket ve bunun altında eski siyah bir elbise görünür. Kendisini herkese edebiyattan ve materyalizmden anlayan biri gibi satardı. Konuşmaları sırasında Voltaire, Raynal, Parny gibi isimleri sayıp dökerdi. Tuhaf ama Saint Augustine ismini de hatırlayıp kullanırdı. Özel bir mesleği/fikren tuttuğu bir yol olduğunu söylemekten de çekinmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier gayet kurnaz biriydi. Kendi iddiasına göre </span><span class="Normal-i char-style-override-1" xml:lang="tr-TR">filou-sophe</span><span class="Normal char-style-override-1" xml:lang="tr-TR">(=feylo-sof)tu.</span><span class="dipnot"><a class="footnote-link" href="#footnote-233-39" id="footnote-233-39-backlink">39</a></span><span class="Normal char-style-override-1" xml:lang="tr-TR"> Böyle tipler vardır. Askerî hizmette bulunmuş olduğunu da söylemekten geri kalmıyordu. Waterloo muharebesinde Altıncı veya Dokuzuncu alaylardan birinde çavuşlukla kendini göstermiş, hatta bu müthiş savaşta bir süvari bölüğüne karşı ağırca yaralı düşmüş olan bir generali kurtarmağa muvaffak olmuş. Hanın kapısı üzerindeki Waterloo muharebesinden bir safhayı gösteren resimle “Waterloo Çavuşu Hanı” adı bundan kaynaklanıyordu. O bir liberal olup Bonaparte’ı tutuyor, edebiyatta ise eski usule taraftar bulunuyordu. Asile Kampı için yardım edenler arasındaydı. Kasabada söylendiğine göre rahip olmak için bir vakit okuyup incelemelerde de bulunmuş. Bizim zannımıza kalırsa Felemenk’te hancı ve meyhaneci olmak için ders almış. Tam anlamıyla serseri olarak kabullenilmeye layık biri olan bu adam, Flander’in Lille taraflarından bir Flamanlı olup Paris’te Fransalı, Brüksel’de Belçikalı olur, bu suretle her iki yerde de işini becerirdi. Waterloo’da ne türlü iş görmüş olduğunu öğrendik. Kendisine bakılırsa, fiil ve davranışları bozuk olan ve aşırılığa kaçmaktan geri durmayan, yalancı, riyakâr, hırsız ve dolandırıcının tekiydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Vicdansızlık, düzensiz bir hayata yol açar. Vicdanı olmayan adam, her türlü kötülüğü kabul eder ve yapar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 senesi Haziran’ının on sekizinci günü gibi buhranlı ve fırtınalı devirlerde Thénardier seyyar bakkallık ve aşçılık eder, oradan buradan çalıp çırpar ve ele geçirdiği şeyleri satardı. Kötü bir araba ile karısını, çocuklarını daima zafer kazanan ordunun arkasından sürükler ve her türlü kötülüğü yapar, hem hırsız, hem de seyyar bakkal gibi muharebelere katılırdı. Bu yoldan biraz para edinince Montfermeil’e gelip meyhanecilik ve lokantacılık etmeğe başlamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu para, keselerden, saatlerden, altın yüzük ve haçlardan, gümüş nişanlardan ibaret olup ölülerin, cesetlerin üzerinden aşırılmıştı. Bununla beraber bunların satılmasından elde edilmiş olan para büyük bir yekûn tutmadığından, bu seyyar hırsız ve bakkal işlerini iyice yoluna koymağa muvaffak olamamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kötülüğün her türünde mahir olan bu adam, sesini biraz değiştirince askerliği, bir istavroz çıkarmakla rahipliği hatıra getirirdi. Konuşma yeteneği de iyiydi. Kendisini bilgili biri olarak tanıtmağa gayret ederdi! Kasabanın okul öğretmeni bunun sözlerinde bazı yanlışlıklar bulabilmiş. Hanına gelen müşterilerinin hesap pusulalarını çabucak ve kolayca yazardı. Fakat bunlardaki bazı imla hataları, erbabının nazar-ı dikkatinden kaçamazdı. Thénardier haylaz, entrikacı ve aynı zamanda obur ve becerikliydi. Hizmetçi kadınlarına bile tenezzül ettiği için karısı evde hizmetçi kullanmazdı. Bu dev karısı pek kıskanç olup kısa, zayıf bedene, solgun çehreye sahip çirkin kocası herkesin meyil ve muhabbetini kolayca kazanıyor sanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin, entrikacı ve dengeleri hesaplayan adamların üstünde şeytanca bir özelliği vardı. Nispeten orta halli bir haylazdı. Hâlbuki bu ayarda bulunan insanlar riyakâr olacakları için daha fenadır. Gerektiğinde karısı kadar öfke ve şiddet gösteremeyip nadiren hiddetlendiği görülürdü. Böyle zamanlarında nefret ve husumet ocağı halini alır, o sırada yalnız karşısındakine değil, insanlığa ve bütün insan topluluklarına düşman kesilirdi. Kalbinde daima intikam hissi besleyen, önünden geçen her şeyi suçlayan, ilk rastladığına atılmak isteyen şerirlerden biriydi. Sanki tabii ve vahşi bir pençeydi. Kin ve garezi kalbinde ateş kustukça, eserleri ağzında ve gözlerinde de görülürdü. O zaman korku verici bir hale girerdi. Öyle zamanlarda vay karşısına çıkanın haline!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, bütün bu niteliklerinden başka dikkatli, keskin görüşlü, yerine göre güzellik eden veya susmayı tercih eden bir adamdı; o nispette zekâ kıvraklığı da vardı. Dürbünle bakmağa alışmış olan mellahlar (gemi adamları) gibi gözlerini kırparak küçültmeyi alışkanlık edinmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin diplomat sayılacak kadar da becerikli bir yanı vardı. Hana yeni gelen bir müşteri Madam Thénardier’yi görünce “İşte ev sahibi!” derdi. Hâlbuki aldanırdı. Hanın sahibi ve yöneticisi bizzat Thénardier idi. Karısı çalışır, yapar; kocası ise keşif ve icat ederdi. Her işi ustaca yönetir ve düzene sokardı. Kendisinin bazen bir kelime veya işareti, karısını itaatli, uyumlu, adeta kuzu gibi kılmağa yeterli olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier karısının nazarında özel bir yaratık, hükümran bir kişiydi. Bu hükümranlığının sebeplerini Madam Thénardier kavrayamıyordu. Bununla beraber bazı erdemleri de vardı. Kocasıyla arasında her neye dair olursa olsun bir ayrılık ve ihtilaf çıksa, açıktan açığa kocasını haksız çıkarmağa cesaret edemezdi. Yabancıların önünde kocasıyla teklifsiz görünmezdi. Bazı kadınlar bu gibi inceliklerin farkına varamazlar. Yabancı huzurunda Madam Thénardier, kocasına daima hürmet ve itaatte bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir karı-kocanın işbirliğinden kötülükten başka ne çıkabilir? Bununla beraber kadının kocasına karşı tam itaati dikkat çekiciydi. Bu haşin, titiz ve ahlaksız dağ gibi karıyı, kendisinden pek çok zayıf ve küçük bir adamın küçük-parmağı istediği gibi evirip çeviriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karı-kocadan birinin dev, diğerinin cüce gibi olmasına bakılırsa, yaradılışın şu hükmü tezahür eder ki, o da maddiyatın maneviyata ne derecelerde bağlantılı olduğudur. Yaradılış güzelliğinin derinliklerinde bile bazı kabahatlerin varoluşu, böyle bir hikmete dayansa gerektir. Thénardier’de garip bir bilinmezlik vardı ve karısını kendisine itaat ettiren gücün etkisi de bundan kaynaklanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karı, kocasını bazen yanan bir şamdan gibi görürdü. Bazen de yırtıcı bir pençe gibi hissederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadın, iri cüsseli olduğu kadar dehşet verici ve heybetliydi. Dünyada eğer sevdiği bir şey varsa, çocuklarıydı; korktuğu bir kimse varsa, o da kocasıydı. Ne de olsa memelilerden bulunduğu için, bir ana sayılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anneliği yalnız kızlarını içine alıyordu, erkek çocuğunu içermiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin dünyada yegâne düşüncesi zengin olmaktı. Ama bunu da başaramıyordu. Her ne kadar kendisi otorite ve hüner sahibi idiyse de, bu arzusuna erişememesi, istediği gibi cirit atabileceği bir alana sahip olamamasından ileri geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer sıfır derecesine düşecek kadar yıkım mümkün ise, Thénardier Montfermeil kasabasında hakikaten yıkıma ve perişanlığa uğruyordu. Bu züğürt, kasabada olmayıp da İsviçre’de veya Pirene taraflarında bulunsaydı, şüphesiz milyoner olurdu. Lakin talih, bu hancıyı nerede bağlamışsa orada otlamağa mecbur ve mahkûmdu. “Hancı” tabiri burada sınırlı bir anlam taşıyordu. Otel hizmeti yapanların hepsini içine almadığını açıklamaya gerek yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu 1823 tarihinde dahi Thénardier epeyce borçlanmıştı. Yaklaşık bin beş yüz franga varan bu borcu tedirgin edici adamlara ait bulunduğu için canını sıkıyordu. Şansı yaver gitmemesine rağmen, medenî kavimlerde bir ticaret ve göçebe kavimlerde ise bir fazilet olan misafir ağırlama işinin mevcut usul ve şartlarını biliyor, hatta bu uğurda bütün zekâsını, becerisini kullanmaktan geri durmuyordu. Sakin olduğu kadar soğuk bir gülümseyişi vardı ki, özellikle bu da tehlikeyi çağrıştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lokantacılık ve hancılıktaki bütün usul ve görüşleri kendi düşüncesinin ürünlerinden ibaretti. Karısını bu hususta daima uyarmaktan ve bu düşünceyi ona telkin etmekten geri durmuyordu. Bir gün öfkeyle ama yine de yavaşça karısına diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hancılık rast gelene yemek, istirahat, ışık, ateş, kirli çarşaf, pireli yorgan ve yatak vermek ve yüzüne karşı gülmekten, yolcuları çevirmekten, küçük keseleri boşaltmaktan, daha büyüklerini kabul edilebilecek biçimde hafifletmekten, yolda kalan aileleri saygı ve ikramla kabul etmekten ve bu arada erkeklerin tozlarını, kadınların da tüylerini almak, çocukları temizlemek, açık ve kapalı pencereleri, ocağın köşesini, sandalyeyi, koltuğu, masa ve tablaları, tüylü yatakları, ot ve pamuk yastıklarını hesap etmek, gölgenin aynayı ne kadar eskittiğini bilerek masraf pusulasına dâhil etmek gibi işlerden ve hususlardan ibarettir! Beş yüz bin şeytan namına derim ki: Ben bir yolcunun göbeğinin yediği sineğe kadar dikkat eder ve hesaplayarak parasını alırım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hile ve tuzağın, hiddet ve şiddetin bedenleşmiş şekli olan bu karı kocanın evlenmiş olmaları kadar nefret edilmeğe müstahak bir şey olamaz. Evlilik biri erkeklerden, diğeri kadınlardan iki vücudun birleşip uyuşmasından ibaret olması itibarıyla, bu iki çirkin yaratığın birleşme ve uyuşması pek iğrendiriciydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, borçlarını düşünür ve çare araştırmaktan geri kalmazdı. Karısı bilakis, borç için zihnini yormağa lüzum bile görmezdi. O, ne dünü ne de bugünü düşünmez, yalnız bulunduğu zamanı hesap eder ve bu fikirle gönül rahatlığıyla vakit geçirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Thénardier’ler böyle birer mahlûktular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette zavallısı ise, bu iki baskının arasında ezilmekteydi. Sanki bir taraftan değirmen taşıyla yani Madam Thénardier’nin cebir ve şiddetiyle eziliyor, diğer taraftan demirden bir tarakla yani kocasının öfkesiyle taranıyordu. Her ikisinin de kendilerine mahsus tavır ve edaları vardı. Madam Thénardier, bu talihsiz kızcağızı döğer ve kocası ise kışın yalın ayak gezdirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, sürekli olarak aşağı yukarı inip çıkar, her tarafı yıkar, fırçalar, ovalar, süpürür, koşar, terler, yorulur, kendisine ağır şeyler yüklenirdi. Böyle küçük ve nahif bir mahlûka kaba ve ağır hizmetler gördürülürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçareye merhamet edecek, imdat ve yardımına koşacak kimse yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam vahşi ve canavardı. Mösyö ise gaddar ve zehirli bir hayvandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier hanı, bir örümcek yuvası ve Cosette ise, bu yuvaya düşen bir sinekti. Korku ve çırpınışlarla her an titriyordu. Feleğin onun hakkındaki zalimliği ve gaddarlığı, hizmetçilik şeklinde tecelli ediyordu. Zavallı kız! Örümceklere hizmet eden bir sinekti. Acı söze, dayağa, her türlü zulüm ve kahıra karşı boyun eğiyor, teslimiyet gösteriyor ve sükût edip duruyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne diyebilir, ne yapabilirdi? Sabır ve tahammülden başka çaresi var mıydı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Herhalde ulvî bir makamdan gelen bu ruhlar, hayatın daha ilk kademesinde hemcinsleri arasında böyle ağlayıp inlerlerse, kim bilir bu ruhlarda, bu ruhların derinliklerinde neler geçiyordur?</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-39-backlink" id="footnote-233-39">39</a><span class="Normal char-style-override-1" xml:lang="tr-TR">	Filou-sophe: Fransızca hilebaz, düzenbaz, yankesici demektir. Yazar filozof kelimesiyle de söz oyunu yapıyor.(Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>