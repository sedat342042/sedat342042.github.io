<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-310</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-10-4"><span class="numara-alt char-style-override-1">Eski Devrin Galeyanları</span></p>
			<p class="tp-1"><span class="Normal char-style-override-1" xml:lang="tr-TR">Bir başkaldırının ilk izdihamından daha tuhaf bir şey yoktur. Her şey, her yerde, bir anda patlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hareket evvelce hissedilip anlaşılmış mıydı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hazırlanmış mıydı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayır! </span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde isyan nereden çıkar? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokaklardan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nereden düşer?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gökten yahut bulutlardan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada isyan ve ihtilal bir tasarım ve tasavvur rengini taşır! Şurada bir entrika onun şeklini alır. İlk rastgelen adam kalabalığa önder olur ve bunu istediği yere sürükleyip götürür. Bu, müthiş bir sevincin karıştığı korkuyla dolu bir hareket başlangıcıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvela: Gürültüler başlar, mağazalar kapanır. Dükkânlarda, vitrinlerdeki şeyler gözden uzaklaştırılır. Sonra münferit silah sesleri duyulur. İnsanlar kaçar. Tüfek dipçikleriyle kapılar dipçiklenir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Evlerin avlularında hizmetçi kadınların “Şimdi bağırtı kopacak!” dedikleri işitilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek saat geçmişti ki, Paris’in muhtelif yirmi noktasından hemen hemen aynı zamanda ortaya çıkan olaylar aşağıdaki olaylardan ibaretti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sainte-Croix-de-la-Bretonnerie sokağında uzun saçlı sakallı genç adamlar meyhanelerden birine girip biraz sonra ellerinde siyah bir tülle örtülmüş yatay üç renkli bir bayrak bulunduğu halde çıkıyorlardı. Başlarında üç silahlı adam bulunuyordu. Bunlardan biri kılıç, diğeri tüfek, üçüncüsü de bir mızrakla silahlanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nonaindieres sokağında üstü başı temiz, şişman, kalın sesli, başındaki saçları dökülmüş, alnı açık, sakalı siyah, bükülmesi müşkül sert bıyıklı bir adam, gelip geçenlere aleni şekilde fişek dağıtıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Pierre-Montmartre sokağında çıplak kolları kaldırılmış adamlar “Ya Cumhuriyet, ya ölüm!” sloganı yazılı siyah bir bayrak taşıyorlardı. Jeuneurs, Cadran, Montorgueil ve Mandar sokaklarında </span><span class="Normal-i char-style-override-1" xml:lang="tr-TR">“… Kol”</span><span class="Normal char-style-override-1" xml:lang="tr-TR"> kelimesiyle numara yazılı yaldızlı harflerle bezenmiş bayrakları taşıyan bir takım adamlar görülüyordu. Bu bayraklardan biri hayal meyal görülebilen bir beyazlık ile mavi ve kırmızı renkliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Martin caddesinde bir silah fabrikasıyla üç silahçı dükkânı yağma ediliyordu: Fabrika Beaubourg, silahçı dükkânlarıysa Michel-le-Comte ve Temple sokaklarında bulunuyordu. Ahali bir iki dakika zarfında üç yüz otuz adet çifte, altmış dört kılıç ve doksan üç tüfek ele geçirmişti. Daha çok silahlanmış bir kalabalık oluşturmak üzere kimi tüfek, kimi kılıç alıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gréve rıhtımı karşısında filintalarla silahlanmış adamlar bazı kadınların evlerine girerek oradan nişan alıyorlardı. Bunlardan birinde yaylı bir filinta vardı. Bunların büyük kısmı evlerin kapılarını çalıp içeri giriyorlar ve hemen fişek yapımına girişiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadınlardan birinin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fişeğin ne olduğunu bu zamana kadar bilmezdim. Bunu bana kocam öğretti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği işitilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Des Vieilles Haudriettes sokağında kalabalık eski eserlerden silahlar bulunan bir mağazayı basarak yatağan ve Osmanlı silahlarını gaspediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">La Perle sokağında tüfek kurşunuyla cansız yere serilmiş bir duvarcı cesedi duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Seine nehrinin sağ ve sol sahillerinde, rıhtımlarda, caddelerde, Latin mahallesinde, Halles mahallesinde işçiler, öğrenciler, ihtilalciler soluk soluğa gelerek öteye beriye koşan adamlar bir takım bildiriler okuyorlar ve “Silah başına!” sedaları yükseltiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokak kenarlarını kırıyorlar, araba beygirlerini çözüyorlar, sokak kaldırımlarını söküyorlar, ev kapılarını kırıp çıkarıyorlar, ağaçları köklerinden söküyorlar, şarap mahzenlerini alt üst ediyorlar, fıçıları yuvarlıyorlar, kaldırımları, duvar taşlarını, ev eşyalarını, tahtaları birbiri üzerine yığarak barikatlar yapıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burjuvaları kendileri yardımcı olmağa mecbur ediyorlardı. Kadınların evlerine giriyorlar ve kocalarının bulunmayışından faydalanarak kılıç ve tüfeklerini gaspediyorlardı. Kapı üstüne de İspanya tebeşiriyle “Silahlar teslim alınmıştır!” diye yazıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan bazıları da silah ve kılıç aldıklarını belirten senetler verip bunların altına imza atıyorlar ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın belediye dairesinden alınmak üzere adam gönderiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokaklarda tek başlarına duran nöbetçilerin ve belediyeye dönen belediye görevlilerinin silahlarını alıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zabıtanın apoletlerini koparıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Nicolas kabristanı sokağında belediye görevlileri subaylarından biri meç ve sopa ile donanmış bir takım adamlar tarafından takip ediliyordu. Bu adam, güç bela bir eve girebilmiş ve nihayet geceleyin kılık değiştirerek çıkmak suretiyle yakayı kurtarabilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Jacques mahallesinde öğrenciler küme küme otellerinden çıkar Saint-Hyacinthe sokağında Progress kahvesine doğru giderler yahut Mathurin sokağında Sept-Billards kahvesine inerlerdi. Bu sokakta kapıların önünde binek taşlarının üzerine çıkmış bir takım genç adamlar silah dağıtıyorlardı. Transnonain sokağındaki imalathane tahrip edilerek yıkıntılarıyla barikatlar kuruluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halk, yalnız bir noktada; Sainte-Avoye ile Simon-Le-Franc sokaklarının köşesinde direniyorlardı. Barikatı bizzat halk yıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız bir noktada isyan edenler geri çekiliyordu. Temple sokağında Hassa Millî Muhafız birliklerinden birine ateş ettikten sonra başlatılmış olan bir barikatı isyancılar yıkıp Corderie sokağından kaçıyorlardı. Birlik, barikatta kırmızı bir bayrak ve bir paket fişek ile üç yüz kurşun bulmuştur. Birliği oluşturan kişiler bu bayrağı yırtarak ve parçalarını süngülerine takarak götürmüşlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada anlattığımız ve aktardığımız olayların ve hadiselerin hepsi, aynı zamanda şehrin önemli noktalarında patlak veriyor, büyük gürültülerle, yalnız bir gök gürültüsü içinde düşen yıldırımlar ve şimşekler gibi bir anda oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halles mahallesinde bir saatten daha az bir zamanda yirmi yedi barikat birden bir anda ortaya çıkmış gibi süratle yapılmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunların merkezinde ün kazanmış bulunan 50 numaralı ev duruyordu. Bu ev, Jeanne adındaki kadının ve yüz altı arkadaşının barikatını teşkil ediyordu. Bir tarafında Saint-Merry sokağının, diğer tarafında ise Maubuee sokağının barikatları vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ev, des Arcis, Saint-Martin, Aubry-le-Boucher sokaklarına hâkim olup Aubry-le-Boucher sokağı cephesini teşkil ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mon-torgueil sokağından Grande-Truanderie ve Geoffroy-Langevin ve Sainte-Avoye sokağı üzerine doğru eğimli dik iki barikat vardı. Paris’in diğer yirmi dört mahallesinde Marais’de, Sainte-Genevieve tepesindeki sayısız barikatlar nazar-ı dikkate alınmıyor, Menilmontant sokağında bir kapının rezelerinden koparılmış olduğu görülüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hotel-Dieu civarında ve küçük köprü yakınında İç Güvenlik Bakanlığının üç yüz adım ötesinde devrilip o halde terkedilmiş bir arabadan ibaret olan bir barikat duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Menetriers sokağında barikatta üstü başı temiz bir adam işçiye para dağıtıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Grenetat sokağı barikatına süvarinin biri gelip, barikat lideri gibi birine para tomarına benzer bir tomar uzatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte masrafınız için, yani şarap vesaire giderlerine harcamanız için…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Boyun bağsız genç sarı benizli bir adam barikattan barikata gidip emirler getirirdi. Bir başkası da elde yalın kılıç, başında da polislere mahsus mavi başlık olduğu halde muhtelif konuşlanma yerlerine noktalar koyuyordu. İçte barikatların üstünde meyhanelerle kapıcıların kulübeleri karakolhaneye çevrilmişti. Zaten isyancılar en yüksek taktik kurallarına uygun şekilde hareket ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dar, eşit olmayan, dolambaçlı, köşeli sokaklar özellikle bir ormandan daha karışık, bağlantı şebekeleri bulunan Halles civarı övülecek bir şekilde seçilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söylendiğine göre Halkın Dostları örgütü Saint-Avoye mahallesi ihtilalinin idaresini üzerine almıştı. Ponceau sokağında öldürülmüş olan bir adamın üzeri araştırıldığında Paris’in bir planı bulunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekte başkaldırıyı sevk ve idare eden şey, hükmünü yürüten meçhul bir şiddet ve öfkeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal, birdenbire bir el ile istihkâmları, barikatları yaptı, diğer el ile de hemen hemen bütün askerî mevkileri zapt edip ele geçirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ateş almış bir barut serpintisi gibi üç saatten daha az bir zamanda isyancılar Seine nehrinin sağ sahilinde Tophane’yi, Royale meydanındaki belediye başkanlığını, bütün Marais mahallesini, Popincourt adlı silah fabrikasını, La Galiote’u, Chateau-d’Eau’yu ve Halles civarında bulunan sokakları; sol sahilde ise Veter-ans kışlasını, Sainte-Pelagie’yi, Maubert meydanını Deux-Moulins (=Çifte Değirmenler) adıyla tanınan baruthaneyi ve Paris civarında bulunan bütün surları ele geçirmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamın saat beşinde Bastille, Linge-rie ve Blancs-Manteaux’ya hâkim olmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Keşif kolları Victoires meydanına yaklaşarak bankayı, Petits-Peres kışlasını, Posta Ofisini tehdit ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’in üçte biri isyan halinde, başka bir tabirle isyancıların elinde bulunuyordu. Her tarafta şan ve azametle cenk ve cidale başlanmıştı. Silahların ele geçirilmesi, evlerin tahribi, silahçı dükkânlarının cebir ve şiddetle zaptı ve kuşatılması, taşlarla başlayan kavganın tüfek ateşiyle devamı sonucunu veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam saat altıya doğru Saumon geçidi, bir savaş alanına dönmüştü. Bu geçidin bir ucunda isyancılar, diğer ucunda ise askerler bulunuyordu. Bir parmaklıktan diğerine karşı insanlar karşılıklı olarak kurşun sıkıyorlardı. Bunlar sanki bir hasımmışlar gibi birbirlerini kurşunluyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durum bir yanardağa benziyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yanardağı daha yakından seyre giden bir gözlemci, bir hayalperest, yani bu kitabın yazarı, geçidin içinde ve iki ateş arasında bulunmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Atılan kurşunlara siper olmak üzere dükkânları birbirinden ayıran kabartmalardan başka ortada bir şey yoktu. Bu satırları kaleme alan yazar, yarım saat kadar öyle nazik ve tehlikeli bir durumda kalmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal devam ediyor ve her tarafta “Silah başına!” borularının sesleri yankılanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hassa askerleri büyük bir süratle giyinip silahlarına sarılıyorlardı. Belediye askerlerini oluşturan bölükler belediye başkanlığından ve askerî alaylar ise kışlalardan dışarı fırlıyorlardı. L’Ancre pasajının karşısında trampet çalan neferlerden biri bir kama darbesiyle yere serildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cygne sokağında yine trampetçilerden biri otuz kadar saldırgan tarafından çevrilmiş, trampeti delinmiş ve belindeki kılıcı alınmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grenier-Saint-Laza-re sokağında başka bir trampet neferi cansız olarak yerde yatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Michelle-Comte sokağında üç subay birbiri ardından öldürülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lombards sokağında ise belediye askerlerinden birçoğu yaralı olarak geri çekiliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cour-Batave’da Millî Muhafız müfrezelerinden biri, üzerinde </span><span class="Normal-i char-style-override-1" xml:lang="tr-TR">“Cumhuriyet İhtilali, No.127”</span><span class="Normal char-style-override-1" xml:lang="tr-TR"> cümlesi yazılı kırmızı bir bayrak bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu bir ihtilal midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilalciler Paris merkezini zaptedilemez, büyük ve muhteşem, dolambaçlı bir kaleye dönüştürmüşlerdi. Merkez, yangının başladığı nokta orasıydı. Ateş de tabiatıyla orada bulunuyordu. Merkezden ötesi ise tüfek patırtılarından ibaretti. Her şeyin orada, o merkezde sona ereceğine delalet eden şey, o merkezde henüz çarpışmanın vuku bulmamasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı alaylarda neferler henüz tereddütlü bir halde bulunuyorlardı. Bu tereddüt krizin korkunç ve müthiş karanlığına bir karanlık daha eklemekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 senesi Temmuz’unda gerçekleşen harekette 53. Alay’ın tarafsız kalması neticesinde ahali tarafından yapılan gösteriler henüz hatırlarından çıkmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük muharebelerde bulunmuş olan Mareşal Lobau ve General Bugeaud gibi iki cesur ve güngörmüş kumandan, askerî kuvvetleri sevk ve idare ediyorlardı. Bugeaud, Lobau’nun maiyetinde hareket ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Millî Muhafız Alayı taburlarının kadroları dâhilindeki bölüklerin askerlerinden oluşturulmuş kollar, belinde komiserlere mahsus bayrak rengini taşıyan bir kuşak bulunan polis komiserinin yol göstermesiyle isyan halindeki sokakların keşfine gidiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan isyancılar da dörtyol ağızlarına nöbetçi koyuyorlar ve yapılmış olan istihkâmların/barikatların dışına doğru büyük bir cüret ve cesaretle kollar düzenleyip gönderiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her iki taraf da birbirini gözetlemeye almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükûmet elinde bir ordu bulunduğu halde el’an tereddütlüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece bastırmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden Saint-Merry Kilisesinin çan sedası etrafta yankılanmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devrin Savaş Bakanı olup Austerlitz muharebesine iştirak etmiş olan Soult bu duruma karanlık ve endişeli bir nazarla bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muntazam manevralara alışan ve muharebelerin pusulası hükmünde olan askerî taktikten başka bir kılavuzu ve çaresi bulunmayan bu ihtiyar gemi kumandanları, kamuoyunun öfkesi, halk öfkesi denilen bu büyük kalkışmalar karşısında şaşırıp kalmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal rüzgârları, idare edilebilir değildirler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’in Hassa Millî askerleri süratle ve düzensiz bir şekilde koşuyor ve 12. Hafif Süvari Alayı Saint-Denis tarafından dörtnala geliyordu. 14. Piyade Taburu ise Courbevaoie’dan geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî Okul’un bataryaları Carrousel meydanında yerlerini almışlardı. Vencennes’den peyderpey toplar çıkarılmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tuilleries sarayı gittikçe sessizleşiyor ve Louis Philippe ise refah ve istirahatle gününü geçiriyordu.</span></p>
		</div>
	</body>
</html>