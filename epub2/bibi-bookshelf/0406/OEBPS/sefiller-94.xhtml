<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-94</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-3-1-11"><span class="numara-alt char-style-override-1">Mont-Saint Jean Tepesi</span></p>
			<p class="tp-1"><span class="Normal char-style-override-1" xml:lang="tr-TR">Hendeğin ansızın ortaya çıkıvermesiyle beraber İngiliz topları da meydana çıktı! Altmış top ile on üç “kale” nizamında düzene sokulmuş asker, birdenbire Fransızlar üzerine ateş etmeğe başladılar. Cesur general Delort, askerce İngiliz bataryalarını selamladı. İngiliz seyyar topçu bataryaları da asker arasında harekete başladı. Zırhlı süvarileri durdurmak için bile bir vakit bulamamışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çukur yol, Fransız süvarilerinin onda birinin telef olmasına yol açmışsa da cesaretlerini azaltmamıştı. Bunlar öyle adamlardandı ki, sayıca azalsalar bile kalben yükselirler. Yalnız Wathier kolu musibete uğramıştı. Delort, hiç belaya uğramamış ve Ney kolu ise bir önseziyle felaketi anlamış gibi bir tarafa meyledip gitmiş, bu sebeple tam olarak hedefe ulaşmıştı. Zırhlı askerler, İngiliz askerlerine hücum ettiler. Hayvanlarının karınları yerde olduğu, dizginler salıverildiği, kılıçlar ağızlarında, tabancalar ellerinde bulunduğu halde hücum etmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muharebelerde öyle zamanlar olur ki, insanı değiştirir, taştan yapılmış bir heykel gibi sertleştirir. İngiliz askerleri, bu şiddetli hücuma karşı lakayt kaldılar, gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte o zaman kızılca kıyamet koptu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz askerî kıtaları, âniden şiddetli bir hücumda bulundular. Bu hücumda, müthiş bir azim ve şiddet dikkati çekiyordu. Piyadeler buna lakayt kaldılar. İngiliz ordusunda, birinci saf diz üstüne gelen askerler, süngü üzerinde, saldırıda bulunan zırhlı askerleri karşıladılar. Aynı anda ikinci saftakiler de tüfekleriyle yaylım ateş açtılar. Bu ikinci safın arkasında ise topçular toplarını dolduruyorlardı. Topların ateş edeceği sırada, karşılarına denk gelen kıtalar açılıyor ve güllelerin geçmesinden sonra yine kapanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız zırhlı askerleri ise buna ezme ve şaşırtma hareketiyle karşılık veriyorlardı. O iri beygirler şahlanıp harp saflarını çiğniyor ve süngülerin üzerlerinden geçiyor, sonra dört canlı duvarın ortasında düşüyorlardı. Gülleler Fransızların zırhlı askerleri arasında gedikler açıyor ve tahribat yapıyordu. Bir takımları da hayvanların ayakları altında ezilip telef oluyorlardı. İngiliz süngüleri bu biçare hayvanların karınlarını delip geçiyordu. Bu süngü yaraları müthişti ve misli görülmemişti. İngiliz piyadeleri beygirler tarafından yarılıyor, eziliyor ve fakat geri çekilmiyorlardı; topları kesintisiz düşmana gülleler yağdırıyor, dehşet verici bir şekilde ateş kusuyorlardı. Piyade kıtaları birer volkan halini almıştı. Zırhlı süvariler ise, artık süvari değil, bir fırtına kesilmişlerdi. İngiliz kale nizamındaki kıtalardan her biri, sanki birer bulutun hücum ettiği bir volkandı. Sanki bu volkandan çıkan lavlar, yıldırıma karşı cenk ediyorlardı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizlerin sağ kanadında bulunan kıtalardan biri, iki tarafı açık olduğu için ilk çarpışmada perişan oldu. Bu kıta Yetmiş beşinci Highlanders alayına mensuptu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merkezde tulumlu flavta çalan bir İngiliz askeri bir davulun üzerine oturmuş, hülyalı bakışlarını yere dikerek bu duruma karşı bir vatan şarkısı tutturmuştu. Bakışları vatanına ait latif manzaralarla renkten renge giriyordu. Grekler, Argos’u düşünerek öldükleri gibi, bu İskoçyalı askerler de Ben Lothian’ı düşünerek hayatlarını terk ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada zırhlı süvarilerden birinin kılıcı, tulumuyla, bunu tutan kolunu kesmiş ve sonra telef ederek şarkıya son vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız zırhlı süvarileri, zaten miktarca çok olmadıkları gibi, hendek olayı da bir kısmını mahvetmiş olduğundan, İngiliz askerî kuvvetine nazaran zayıftılar. Buna rağmen azimli bir şiddetle savaşmağa devam ediyorlardı. Ancak zırhlı süvarilerin bir meziyeti vardı ki, bu da bunlardan her birinin on askere bedel olmasından ibaretti. Sonunda Hannoverli birkaç tabur geriye çekildi. Wellington bu durumu görünce, süvarilerini hatırına getirdi. Eğer Napoleon tam bu esnada piyade askerlerini hatırına getirip de süvarilerinin imdadına göndermiş olsaydı, muharebeyi kazanırdı. İşte Napoleon’un en büyük ve tamir kabul etmez hatası, bu ihmal ve unutkanlıktan ibaretti. Bozgunu da sırf bu hatadan kaynaklanmıştır. Zırhlı süvariler bu kadar iş gördükten ve düşmanı hayli ezdikten sonra, nihayet kendilerinin de ezildiklerini hissetmeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz süvarileri aldıkları emir üzerine hemen harekete geçerek Fransız zırhlı süvarilerini arkadan kuşattılar. Süvarilerin önünde ise piyade kıtaları ve bunların arkasında da Somerset, yani bin dört yüz Hassa Dragon süvarisi bulunuyordu. Somerset’nin sağında Dornberg hafif Alman süvarileri, solunda ise karabina tüfekleriyle donatılmış Trip’in kumandası altındaki Belçika askerleri bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız zırhlı süvarileri bu suretle önden, arkadan ve kanatlardan tamamıyla piyade, süvari ve topçu birliklerinden oluşan İngiliz askerleri tarafından kuşatılmıştı. Dört taraftan hücum eden kuvvete karşı mukabele etmeğe ve savunmağa mecbur oluyorlardı. Onlarca bu durumun ne önemi vardı? Her biri bir kasırga hortumu halini almıştı. Cesaretleri nitelendirilemeyecek mertebeye gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, arkalarından her an kendilerine gülle yağdıran batarya bulunduğu için, sırtlarından yaralanıp düşmeleri gerekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu süvarilerin sol omuza rastlayan yerinden delinen zırhlarından biri Waterloo müzesindedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte böyle Fransızlara böyle İngilizler lazımdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna artık bir çarpışma denemezdi. Bir gölge, bir öfkeydi! Belki de ruh ve cesaret taşıyan çılgınca bir hareketten ibaret öfkeydi. Yahut yıldırımları kılıçlardan ibaret olan bir kasırgaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir lahzada, bin dört yüz İngiliz Dragon süvarisinden ancak sekiz yüzü kaldı. Bunların yarbayı Fuller telef oldu. Fransız kumandanı Ney, mızraklı ve Lefebvre-Desnouttes’in emri altındaki avcı askerleriyle imdada koştu. Mont-Saint Jean ovası veya tepesi zapt edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransız süvarileri İngiliz piyadesine yönelmek için süvarileri terk ediyorlardı. Doğrusunu söylemek gerekirse bu müthiş ve kanlı çarpışmada iki taraf da birbirine iyice karışarak vuruşuyor, hiçbir taraf, diğer taraftan elini geri çekmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kale nizamı tertibiyle mevzilenmiş bulunan İngiliz askerî kıtaları, mevzilerini daima muhafaza ediyorlardı. Tam on iki defa hücum edildi. Kumandan Ney, dört defa at değiştirmek zorunda kaldı. Atların dördü de vurulup telef oldu. Zırhlı süvarilerin yarısı tepe üzerinde kaldı. Bu müthiş çarpışma tam iki saat sürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz askeri oldukça sarsıldı. Hiç şüphe yok ki, zırhlı süvariler kuvvetlerinin bir kısmını o iç sızlatan hendek olayında kaybetmek suretiyle zayıf düşmemiş olsaydılar, İngiliz askerî güçlerinin merkezini yararak ricatlerini hazırlarlar ve galibiyeti sağlamağa muvaffak olurlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talevera ve Badajoz seferlerine katılmış olan İngiliz kumandanlarından Clinton, Fransızların bu zırhlı süvarileriyle gösterdikleri yararlıkları görerek hayretler içinde kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, dörtte üç mağlup olduğu halde bu süvarilere kahramanca takdirlerini ifade ediyor, hafif bir sesle “Ne mükemmel!” diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Zırhlı süvariler, on üç İngiliz askerî mevziinden yedisini yok ettiler, altmış top ele geçirdiler veya çivilediler. Bundan başka İngilizlerden altı sancak zapt ettiler. Bu altı sancak, üç süvari ve üç avcı askeri tarafından Belle-Alliance çiftliği önünde bulunan İmparatora götürülüp teslim edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington’un hali ve mevkii oldukça kötüleşmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çarpışma, bütün kanlarını kaybettikleri halde yine sebatla direnen iki inatçı ve öfkeli yaralının düellosuna benziyordu. Acaba iki taraftan ilk kim düşecekti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tepede çarpışma devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zırhlı Fransız süvarileri nereye kadar gidebilmişlerdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruya kimse uygun bir cevap veremez. Yalnız şu var ki, harpten sonra zırhlı süvarilerden birinin hayvanıyla kendisinin cansız cesetleri Mont-Saint Jean’da, yüklü arabaları tartmağa mahsus çekinin yanında yani Nivelles, Genappe, Hulpe ve Brüksel yollarının birleştikleri köşede, dört yol ağzında bulunmuştur. Bu süvari İngiliz askerî saflarını yarıp geçmişti. Süvarinin cesedini kaldıran adamlardan biri, bugün Mont-Saint Jean’da hayattadır ve ismi Dehaze’dır. O tarihte, yani sefer sırasında on sekiz yaşında idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, çöktüğünü hissediyordu. Yıkım başlamak üzereydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zırhlı süvariler emellerine erişememişlerdi. Düşmanlarının merkezi bozulamamıştı. Bu bozgunluk sağlanamazsa, başarı da imkânsızdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her iki düşman taraf aynı zamanda Mont-Saint Jean tepesinde çarpışıyorlar, fakat tepenin hangi tarafa ait olduğu, yani kimin muzaffer elinde bulunduğu anlaşılamıyordu. Bununla beraber, daha çok İngilizlere ait bulunduğu görülüyordu. Mont-Saint Jean köyüyle tepesi İngiliz kumandanının elindeydi. Fransız kumandanı ise tepenin bir kısmıyla sırtı zapt edebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanki her iki taraf da bu uğursuz toprak üzerinde kökleşip kalmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngilizlerin zaafiyetleri gittikçe artıyor ve telafi edilemeyecek bir dereceye geliyordu. Akan kanlar, tüyleri ürpertecek derecedeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sol kanatta bulunan kumandan Kempt destek istiyordu. Başkumandan Wellington ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Destek yoktur; kendisini vurdurmamaya baksın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye cevap veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki tarafın aynı derecede zaafını gösteren garip bir lüzum ve ihtiyaç üzerine, hemen hemen aynı zamanda Fransız kumandanı Ney de, İmparator Napoleon’dan destek olarak piyade askeri talep ediyordu ve Napoleon ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Piyadeymiş! Piyadeyi nereden bulayım?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını veriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat en fazla kötü durumda olan ve hastalıklı görünen, İngiliz ordusuydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzerleri demirden, göğüsleri çelikten zırhlarla örtülü olan Fransız süvarilerinin yiğitçe ve öfkeyle yaptıkları saldırılar İngiliz piyadelerini mahv ve perişan etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir sancağın etrafında toplanmış olan birkaç kişi, bir alayın kılıç artıklarıydılar. Taburlardan bazılarına yalnız bir teğmen veya yüzbaşı kumanda ediyordu. Haie-Sainte’de Alten tümeni daha evvelce bozulup mahvolmuştu. Van Kluze’un alayını oluşturan cesur Belçikalılar Nivelles yolu boyunca çavdar tarlalarına serpilmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1811 tarihinde Fransızlarla Wellington’a karşı İspanya’da savaşmış olan ve 1815’te ise İngilizlerle birleşerek Fransızlara karşı savaşan Holandalı Grenadiers askerlerinden hemen hemen tek fert kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kayıplar, neferlerden ziyade subaylar arasında görülüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lord Uxbridge’in bacağı parçalanmış ve savaştan sonra kestirmek zorunda kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızlar tarafında Delort, Lhéritier, Colbert, Dnop, Travers ve Blancard savaşa devam edemeyecek dereceye gelmişlerse de, İngilizler tarafında da Alten ve Barne yaralandıkları gibi, Delancey, Van Meeren ve Ompteda da ölmüştü. Wellington’un kurmaylarını oluşturan bütün subayların onda biri telef olmuştu. Bu kanlı dengede en kötü durumdaki taraf, İngiliz ordusuydu. İkinci Alay’dan beş yarbay, dört yüzbaşı ve üç sancak kaybedilmiş, Otuzuncu Alay’ın Birinci Piyade Taburu’ndan yirmi dört subay ve yüz on iki asker ölmüştü. Yetmiş dokuzuncu Alay’a mensup dağlılardan yirmi dört subay yaralanmış ve on sekizi telef olmuş; dört yüz elli askeri de toprağa düşmüştü. Cumberland’ın Hannoverli husarları (atlı Alman askeri), bütünüyle bir alayı kaybetmişlerdi. Bu alayın komutanı Hacke geri çekilişinin ardından Soignes ormanına kaçmıştı. Bu adamın Brüksel’e kadar bozguna uğradıkları haberini yayması üzerine, sonradan muhakeme edilerek rütbesi sökülmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaralıları nakleden mekkâre hayvanlarıyla nakliye arabaları Fransızların ilerlediklerini ve ormana yaklaştıklarını görerek, ormana sokuldular. Destek ve yardım isteyen Felemenkliler (Holandalılar), Fransız süvarileri tarafından kılıçtan geçirildiler. Brüksel yönünde Vert-Coucou’dan Groentendael’e kadar, yani yaklaşık iki fersahlık bir mesafe, İngiliz asker kaçaklarıyla doluydu. Bu hali görenlerin çoğu bugün hayattadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşın dehşet ve şiddetinden doğan korku ve ürkeklik, Malines’de bulunan Conde Prensi Mechlin’e ve Ghent’de bulunan XVIII. Louis’e kadar yayılıp etkili olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mont-Saint Jean çiftliğinde oluşturulan istihkâmların arkasında ayrılmış halde bulundurulmakta olan yeterli miktarda ihtiyat askeriyle sol kanat birliklerinden Vivian ve Vandeleur alaylarından başka İngiliz ordusunda süvari kalmamıştı. Ortada beygirsiz ve teçhizatsız birçok bataryalar göze çarpıyordu. Bunları Siborne itiraf ediyor. Pringle ise başlarına gelen felaketi mübalağalı bir şekilde tasvir ediyor, İngiliz ve Felemenk askerî kuvvetlerinin otuz dört bin kişiye kadar inmiş olduğunu kaydediyor. Demir Dük sakindi, fakat dudaklarının rengi uçmuştu. İngiliz kurmayları arasında bulunan Avusturya komiseri Vincent ve İspanya komiseri Alava, bu dükün kaybolduğunu sanıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat beşte Wellington saatine baktığı sırada, şu müphem sözleri mırıldanmıştır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya Blucher, ya gece!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Frischemont tepelerinden doğru ufuk üzerinde bir takım süngülerin parıldadığı görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu müthiş facianın heyecan verici tarafı burada görülür.</span></p>
		</div>
	</body>
</html>