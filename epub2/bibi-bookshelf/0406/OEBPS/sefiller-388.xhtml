<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-388</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-6-3-15"><span class="numara-alt char-style-override-1">Hayatını Hiç Sayan Çocuğun Dönüşü</span></p>
			<p class="tp-1"><span class="Normal char-style-override-1" xml:lang="tr-TR">Arabanın kaldırımlar üzerinde her titreyişinde Marius’un saçları arasından bir damla kan inmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba Filles-du-Calvaire sokağının 6 numaralı hanesine vardığı zaman gece olmuştu. Javert herkesten evvel arabadan çıktı. Kapının üzerindeki numaraya baktı. Dökme demirden yapılmış kalın tokmağı kaldırıp şiddetle vurdu. Kapı açılarak kapıcı yarım uyanık bir halde esneyip gerinerek elinde bir mum olduğu halde göründü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evdekiler uykudaydılar. Marais’de herkes erken yatar. Hele kargaşa günleri bu eski ve sakin mahalle ahalisi karışıklıktan ve ihtilalden korkarak -çocukların umacının gelmesinden korkarak başlarını hemen yorganlarının altına sakladıkları gibi- uykuya sığınırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada arabacı ile Jean Valjean Marius’u arabadan çıkarmaktaydılar. Jean Valjean koltuklarından, arabacı da bacaklarından tutuyordu. Jean Valjean Marius’u bu şekilde götürmekteyken bile fevkalade yırtık olan elbiselerin arasına elini sokarak Marius’un kalbinin üzerine koydu. Kalp vuruyordu. Hatta sanki arabanın sarsıntısı hayatın geri gelişini çabuklaştırmış gibi eskisinden daha fazla çarpıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert ihtilalcilerden birinin oturduğu evin kapıcısına karşı bir hükûmet adamına yakışan tavır ve sedayla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada Gillenormand isminde bir adam var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, buradadır. Ondan ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendisine oğlunu getirdik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oğlu mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, vefat etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in arkasında yırtık, murdar elbisesiyle duran Jean Valjean -ki kapıcının dikkatini çekmişti- başıyla “Yok!” diye işaret etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı, ne Javert’in sözünü ne de Jean Valjean’ın işaretini anladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert devam ederek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Barikata gitti de işte geldi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Barikat mı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet! Orada kendisini öldürttü. Babasını uyandırınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı yerinden hareket etmiyordu. Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi, çabuk ol, yarın burada cenaze alayı olacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in indinde alışılagelmiş olayların genel olarak nasıl yapılacağının yolları, kesin şekilde düzenlenmiş ve sınıflandırılmıştı ki, bu da önlem almanın ve ortalığı güzel kollamanın ilk adımını oluşturur. Her ihtimalin onun nezdinde kendine mahsus bir yeri vardı. Muhtemel olaylara karşı gerekli tedbirler, özelliklerine göre çeşitli miktarlar ile durumun kontrol altında tutulmasından ibaretti. Sokakta: Gürültü, kargaşa, karnaval ve cenaze alayları oluşuna göre, Javert kendine özel bir tavır verirdi. Kapıcı Basklı’yı, Basklı da Nicolette’i ve Nicolette de Teyze Gillenormand’ı uyandırmakla yetindiler. Büyükbabaya gelince, bu müessif olaydan mümkün mertebe geç haberdar olması için onu uyur bıraktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hanenin diğer kısımlarında oturanlara duyurulmaksızın Marius birinci kata çıkarıldı ve Mösyö Gillenormand’ın yattığı odanın yanındaki odada bir eski kanepe üzerine uzatıldı. Basklı bir doktor aramağa giderken, Nicolette de çamaşır dolabını açarken Jean Valjean Javert’in omuzlarına dokunduğunu hissetti. Anladı. Öne geçerek merdivenlerden inmeğe başladı; arkasından Javert’in gelmekte olduğunu ayak seslerinden anlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı gelişlerine hayretle baka kaldığı gibi gidişlerini de böylece şaşkınlıkla seyretti. Her ikisi de arabaya bindiler. Jean Valjean dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müfettiş Javert, bana bir şey daha bağışlayınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert sert bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nedir? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir dakika izin veriniz de evime gideyim. Sonra artık beni ne isterseniz yaparsınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert başını göğsüne doğru eğerek bir müddet düşündükten sonra arabanın ön taraf camını indirerek arabacıya bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arabacı! L’Homme Arme sokağı, numara yedi!</span></p>
		</div>
	</body>
</html>