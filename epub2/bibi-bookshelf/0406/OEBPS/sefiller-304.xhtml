<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-304</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-9-2"><span class="numara-alt char-style-override-1">Marius</span></p>
			<p class="tp-1"><span class="Normal char-style-override-1" xml:lang="tr-TR">Marius kederli ve ümitsiz halde Gillenormand’ın evinden gelmişti. Oraya pek zayıf bir ümitle girmiş, oradan pek büyük bir ümitsizlikle çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, insan kalbinin neye öncelik ve önem verdiğini inceleyenlerin anlayacakları gibi, Mızraklı Subayı, iri boy budala, yeğen Théodule Marius’un zihninde hiçbir gölge bırakmamıştı. Onları hiç düşünmüyordu. Büyükbabasının torununa birdenbire yaptığı bu açıklamalarından trajedi yazarı görünüşte bazı şüpheli haller doğmasını ümit edebilir, fakat trajedinin kurgusunu, hakikat silip geçer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius öyle bir yaştaydı ki, o yaşta insan fenalık hususunda hiçbir şeye inanmaz. Daha sonraları her şeye inanılan yaş gelir. Şüpheler yüzdeki buruşukluklardan başka bir şey değildir. İlk gençlikte yüz buruşuğu olmadığı gibi şüphe de yoktur. Othello’yu üzüntüye sevk edip düşündüren şey, Candide’nin gözüne bile ilişmez.</span><span class="dipnot"><a class="footnote-link" href="#footnote-233-127" id="footnote-233-127-backlink">127</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hakkında şüphe etmek! Marius bundan daha kolay birçok cinayet işleyebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sokaklarda dolaşmağa başladı. Kalbi acı çekenlerin başvurdukları son kurtuluş çaresi budur. O kadar dalgın ve düşünceliydi ki, hiçbir şey düşünemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın saat ikisinde Courfeyrac’ın evine dönerek soyunmaksızın yatağının üzerine atladı. Kafasında bir takım dehşet verici düşünceler olunca uykunun ne kadar ağır ve tedirgin edici olduğu malumdur. Marius işte böyle bir uykuya daldığı zaman güneş tamamıyla doğmuş ve gündüz olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uyandığı, gözlerini açtığı zaman odasında, sokağa çıkmak üzere hazırlanmış, şapkaları başlarında telaşlı bir halde duran Courfeyrac, Enjolras, Feuilly ve Combeferre’i gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac Marius’a dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- General Lamarque’ın cenaze törenine gelir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Courfeyrac’ı Çince konuşuyor sandı. Onlardan biraz sonra sokağa çıktı. 3 Şubat olayı esnasında Javert’in kendisine emanet ettiği ve o zamandan yanında kaldığı için orada bulunan tabancaları cebine koydu. Bu tabancalar hâlâ doluydular. Marius’un tabancaları beraber aldığı vakit zihninde ne gibi müthiş ve korkunç bir düşünce olduğunu açıklamak zordur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün gün nerede olduğunu bilmeyerek dolaştı. Ara sıra yağmur yağıyorsa da genç bunu his bile etmiyordu. Bir ekmekçi dükkânından bir </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk ekmek alıp sonra yemek üzere cebine koydu, onu orada unuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer o, Seine nehrine girip çıksa farkında bile olmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı zamanlar vardır ki, insanın dimağında bir demirci ocağı bulunur. Marius işte bu zamanlardan birindeydi. Artık bir şey ümit etmiyor, bir şeyden korkmuyordu. Dünden beri bu derece ileri gitmişti. Akşamı büyük bir iştiyakla bekliyordu. Onun zihninde ancak saat dokuzda Cosette’i göreceği düşüncesi vardı. Ondan başka hiçbir şey bilmiyor, hissetmiyor, düşünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu son saadet! Şimdi bütün istikbal ondaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehrin dışında tenha bulvarlarda dolaşırlarken ara sıra ona Paris’ten garip gürültüler işitiyormuş gibi geliyordu. Başını tefekkür deryasından çıkarıp kulak veriyor ve kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba çarpışma mı var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olunca, tam saat dokuzda Cosette’e söz vermiş olduğu gibi Plumet sokağında oldu. Bahçenin parmaklığına yaklaştığı anda her şeyi unuttu. Cosette’i görmeyeli kırk sekiz saat olmuştu, onu tekrar görmek üzereydi. Bundan başka ne kadar düşünceler varsa hepsi yok oldu. Artık onda derin ve geniş bir sevinçten başka bir şey yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dakikalarda -onlarda insan asırlarca yaşar- daima şaşılacak yüce bir hal vardır. Geçtiği anlarda kalbi tamamıyla doldurur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius parmaklığı oynatarak bahçeye girdi. Cosette her zaman kendini beklediği yerde yoktu. Ağaçları geçerek köşkün merdiveni bitişiğindeki çukur yere gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni orada bekler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette orada da değildi. Başını kaldırıp eve baktı. Pencerelerin kapakları kapalıydı. Bahçenin her tarafını dolaştı, kimseler yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman tekrar eve gelerek aşk üzüntüleriyle şaşırmış sarhoş gibi olduğu, keder ve merakla son derece ümitsiz ve korkmuş bulunduğu halde, evine dönen bir ev sahibi gibi pencerelerin kapalı kapaklarına vurdu. Yine vurdu, tekrar vurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pencerenin birdenbire açılarak babanın sert yüzü görüneceğini, “Ne istiyorsun?” diyeceğini düşünmeyerek şiddetle vuruyordu. Bu, anlamak üzere bulunduğu şeye nazaran hiç idi. O kadar vurduğu, gürültü yaptığı halde pencerenin açılmaması üzerine sesini yükselterek çağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette! Cosette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine cevap yoktu. Sesini bütün bütün kuvvetlendirerek çağırdıysa da cevap verilmedi. Artık iş bitmişti! Bahçede kimse olmadığı gibi evde de kimse yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ümitsiz gözlerini bu kasvetli eve, bir mezar kadar karanlık, o derece suskun, daha fazla boş olan eve dikti. Cosette ile beraber o kadar mutluluk dolu saatler geçirdiği taş kanepeye baktı. Merdivenin basamakları üzerine oturarak kalbi tatlılık ve öfkeyle dolu olduğu halde aşkını zihnen kutsadı. Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mademki Cosette gitmiştir, benim için ölmekten başka bir yol, bir görev kalmamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire sokaktan gelen ve ağaçların arasından geçerek kendisine kadar ulaşan bir ses duydu. Bu ses ona hitap ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derhal ayağa kalkarak kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ses:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, orada mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius, dostlarınız sizi Chanvrerie sokağındaki barikatta bekliyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ses ona bütün bütün yabancı değildi. Eponine’in sert ve nezleli sesine benziyordu. Marius parmaklığın yanına koştu, demiri yerinden çıkarıp başını uzatarak baktı. Bir genç adam gibi görünen birinin süratle koşarak gece karanlığında kaybolduğunu gördü.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-127-backlink" id="footnote-233-127">127</a><span class="Normal char-style-override-1" xml:lang="tr-TR">	Shakespeare’nin Othello’su kıskançlığın, Voltaire’in Candide(Safoğlan)’si ise katıksız saflığın tipleridir. (E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>