<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-264</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-2-4"><span class="numara-alt char-style-override-1">Mabeuf Baba’nın Gördüğü Hayalet</span></p>
			<p class="tp-1"><span class="Normal char-style-override-1" xml:lang="tr-TR">Marius, artık kimsenin yanına gitmeyip yalnız bazı defa Mabeuf Baba’ya tesadüf ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, mahzen merdiveni denmeğe layık bir takım karanlık basamaklardan inmekte olduğu sırada, diğer taraftan Mösyö Mabeuf de o basamaklardan aşağıya iniyordu. Bu basamaklar insanı ışık bulunmayan yerlere götürür. İnsan o kademelerin aşağısındayken, üst katta mutlu insanların yürüdüklerini işitir.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Cauteretz Çiçek Dergisi</span><span class="Normal char-style-override-1" xml:lang="tr-TR"> artık büsbütün satılmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Esasen yeri iyi olmayan Austerlitz’deki küçük bahçede çivit boyası elde edilen bitkinin yetiştirilmesi için gösterilen gayretler, tecrübeler başarılı sonuçlar verememişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf, bahçesinde gölgeyi ve rutubeti seven bazı nadir bitkilerden başka bir şey yetiştiremiyordu. Buna rağmen ümitsiz değildi. Cesaret ve metaneti yerindeydi. “İndigo” denilen çivit boyası elde edilen bitkilerin deneylerini kesesinden yaptığı harcamalarla yapmak üzere Botanik Bahçesinde kendisine iyi bir köşe de ayrılmıştı. Bu deneylere devam edebilmek için dergisinin renkli klişelerini Mont-di-Pieté’ye rehin bırakmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabah kahvaltısını iki yumurtaya indirmişti. Bir yumurta da ayrıca ihtiyar hizmetçi kadına veriyordu. On beş aydan beri bu hizmetçiye maaşını verememekteydi. Çoğunlukla yirmi dört saat zarfında yediği yemek o iki yumurtadan ibaret kalıyordu. Artık kendisine has olan çocuksu tebessümler görülmüyordu. Mahzun ve kederli bir halde bulunup artık hiçbir ziyaret kabul etmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Mabeuf Baba’yı ziyaret etmeyi hatırına getirmediği için iyi ediyordu. Bazı kere Botanik Bahçesine giden ihtiyar Mabeuf ile genç Marius, Hopital caddesinde birbirlerine rastlıyorlardı. Bu rastlayışta taraflar hiçbir söz söylemeyip yalnız mahzunca başlarını eğmek suretiyle selamlaşıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefaletin her şeyi tüketip defteri kapatacağı bir dönemde olmak çok acı vericiydi.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Mabeuf ile Marius! İkisi de o döneme gelinceye kadar dost idiler. Sefalet ikisini de birbirleriyle sanki dost değillermiş gibi birer yolcu haline getirmişti. Birbirlerine söz söylemeyerek geçip gidiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitapçı Royol ölmüştü. Mösyö Mabeuf artık bahçesinden, kitaplarından ve “indigo” bitkisinden başka kimseyi tanımıyordu. Mutluluğu, hazlarını, ümitlerini oluşturan, bu üç şeyden ibaretti. Bunlar da yaşamak için kendisine yetiyordu. Kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İndigo deneylerinde başarılı olursam zengin olurum. Bakır klişelerimi de rehinden kurtarırım. Gazetelere birer parlak ilan vererek kitabın tekrar rağbet bulmasını sağlarım. Nerede bulunduğunu bildiririm. Pierre de Me-dine’in 1559’da şimşir klişelerle basılıp yayınlanmış olan </span><span class="Normal-i char-style-override-1" xml:lang="tr-TR">L’Art de Naviguer</span><span class="Normal char-style-override-1" xml:lang="tr-TR"> adlı kitabının yegâne nüshasını satın alırım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamanın gelmesini bekleyerek bütün gün indigo tarlasında çalışır ve akşamları evine döndüğünde bahçesini sular ve daha sonra kitapları okumağa dalardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihlerde Mösyö Mabeuf seksen yaşındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam garip bir hayalet görmüştü: Evine döndüğü zaman henüz vakit gündüzdü. Sağlığı gittikçe bozulmakta olan Plutarque Ana hasta olduğu için yatmıştı. Mabeuf Baba, üzerinde biraz et parçası bulunan bir kemiğin ve mutfakta masa üzerinde bulmuş olduğu bir miktar ekmekle yemek yemiş ve bahçesinde kanepe veya sandalye vazifesi gören devrilmiş bir taşın üzerine oturmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu taşın yakınında eski bostanlarda görüldüğü üzere ahşap ve harap bir anbar bulunmakta olup alt katı ada tavşanlarına ayrılmış mahal ve üst katı ise yemiş kileri haline getirilmişti. Bununla beraber o tarihlerde ada tavşanları bulunmayıp yalnız kış levazımından artan birkaç elma bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf gözlüklerinin yardımıyla pek ziyade sevdiği iki kitabı karıştırarak okumaktaydı. Bu kitaplar ihtiyarı meraka düşürmüştü. Daha garibi yaşının ilerlemiş bulunmasına rağmen zihnini de işgal ediyordu. Yaradılıştan korkak olduğu için, bir takım hurafelere inanıyordu. Bu kitaplardan biri, Başkan Delancre’in meşhur bir eseri olup ismi </span><span class="Normal-i char-style-override-1" xml:lang="tr-TR">De l’inconstance des démonds</span><span class="Normal char-style-override-1" xml:lang="tr-TR">(=</span><span class="Normal-i char-style-override-1" xml:lang="tr-TR">Şeytanların Tekinsizliği</span><span class="Normal char-style-override-1" xml:lang="tr-TR">)ydi. Diğeri Rubadiereli Mutor’un </span><span class="Normal-i char-style-override-1" xml:lang="tr-TR">Sur</span><span class="Normal char-style-override-1" xml:lang="tr-TR"> </span><span class="Normal-i char-style-override-1" xml:lang="tr-TR">les Diables de Vauvert et les Gobelins de Bievre</span><span class="Normal char-style-override-1" xml:lang="tr-TR"> (=</span><span class="Normal-i char-style-override-1" xml:lang="tr-TR">Vauvert’in Şeytanlarıyla Bievre’nin Gobelin Şeytanları</span><span class="Normal char-style-override-1" xml:lang="tr-TR">) adlı matbu büyük bir eseriydi. Bu son eserden bahçesinin eskiden Gobelin şeytanlarıyla meskûn olduğunu bildiği için daha fazla istifade ediyordu. Akşamın alaca karanlığı yukarıdaki şeyleri beyaz ve aşağıdaki şeyleri ise siyah göstermeğe başlıyordu. Mösyö Mabeuf elindeki kitabı okumağa devam ediyordu. Ara sıra kitabın üstünden yetiştirdiği bitkilere ve bu meyanda cidden teselli kaynağı olan cinsi nadir güzel bir çiçeğe bakıyordu. Bu çiçek gülgiller takımından “zehir ağacı”, diğer adıyla zakkum çiçeğiydi.</span></p>
			<p class="tp-sb"><span class="Normal char-style-override-1" xml:lang="tr-TR">Dört günden beri bir damla yağmur düşmeyip yalnız güneşle rüzgâr hükmünü sürdürüyordu. Bu kuraklıktan dolayı dallar selişikleşiyor, goncalar soluyordu. Mutlaka yağmura ihtiyaç vardı. O pek sevdiği ağaç ise hazin bir manzara almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf, bitkilerde hayat bulunduğundan emin değildi. Zavallı ihtiyar, o gün sabahtan akşama kadar indigo tarlasıyla uğraşmış, takati, dermanı kalmamıştı. Gayret ederek ayağa kalktı. Elindeki kitapları taşın üzerine koydu. İki büklüm halde ve sallanarak kuyuya doğru yürüdü. Kuyunun zincirini tuttuysa da çekmeyi başaramadı. Başını yıldızlarla dolu semaya doğru kaldırarak acı acı baktı. Gecenin, bilmem nasıl, garip bir hali vardı: İnsanın elem ve kederini karanlığa boğduğu kadar ebedî bir rahatlığa da sokarak dayanılmaz bir hale getirir. O gece de bu mevcuttu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin de gündüz gibi kurak geçeceği anlaşılıyordu. İhtiyar düşünceli bir halde kendi kendisine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gökyüzü tamamen yıldızlarla ışıl ışıl! Küçücük bir bulut parçası bile yok. Bir damla su yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir anlık yukarı kaldırmış olduğu başını tekrar önüne eğdi. Tekrar başını kaldırıp semaya bakarak mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz merhamet! Biraz çiğ taneleri olsun; ona da razıyım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle dedikten sonra kuyunun zincirini çekmek istediyse de yine başaramadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O anda kulağına bir ses erişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mabeuf Baba, isterseniz bahçenizi ben sulayayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda bir çitten yabani hayvan geçmesinden kaynaklanan sesleri andıran bir hışırtı ile çalıların arasından uzun boylu zayıf bir kıza benzer bir şeyin bakışları önünde doğrularak cüretkârca bir tavırla bakındığını gördü. Bu şey, insandan ziyade alaca karanlıkta görünen bir hayale benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mabeuf Baba’nın anadan doğma korkak olduğunu biraz yukarıda söylemiştik. İhtiyar ağzını açıp da tek hece söylemedi. Hayale benzeyen o kız ise kuyuya yanaşarak su çekmeğe başlamıştı. Kovayı kuyuya indirerek doldurup çıkardı. Mabeuf Baba ayakları çıplak ve üzerindeki elbisesi pejmürde olan kızın otların arasından geçerek etrafına hayat saçtığını gördü. Yaprakların üzerine kovadan su taneleri döküldükçe Mabeuf Baba’nın ruhunu olağanüstü sevinmekten kaynaklanan bir şaşkınlık kaplıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O nadide ağacın artık felaketten kurtularak bahtiyar olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci kova boşaldı. Kız, ikincisini, sonra üçüncüsünü çekti. Bütün bahçeyi suladı. Bahçenin yollarından gidip gelirken kızın gölgesi simsiyah görünüyor, uzun zayıf kolları, yamalı elbisesi ve çıplak baldırlarıyla âdeta bir yarasayı andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçe tamamen sulanıp bittiğinde Mabeuf Baba gözleri yaşarmış olduğu halde kıza yaklaşarak elini alnı üzerine koyup:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çiçeklerime hizmet ettiğinizden dolayı Tanrı sizi kutsasın. Şüphesiz siz bir meleksiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince kız cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, ben melek değil, şeytanım. Fakat bence hepsi bir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, kızın cevabını beklemeksizin ve işitmeksizin haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yazık! O kadar fakir ve çaresizim ki sizin bu hizmetinize karşı bir mukabelede bulunamayacağım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsterseniz bulunabilirsiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl, ne şekilde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Marius’un nerede kaldığını bana söylemek suretiyle…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bundan bir şey anlamamış olduğu halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi Mösyö Marius?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek, parıldamakta olan gözlerini kaldırıp bir şey aranır gibi yaptı. Kız ise cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir vakitler buraya ara sıra gelen Marius isminde bir genç.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Mabeuf hafızasına başvurdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, evet… Ne demek istediğinizi anladım… Durunuz! Mösyö Marius… Baron Marius Pontmercy değil mi? O şeyde ikamet ediyor… Yok yok… Orada ikamet etmiyor… Yazık ki bilmiyorum… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğilip nadide ağacın bir dalını düzeltti. Sözüne devamla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Durunuz, hatırıma geldi. Çoğunlukla sokakta kendisini görüyorum. Glaciere tarafına gidip geliyor. Croulebarbe sokağında. Tarlakuşu çayırında… Oraya giderseniz kendisine rast gelirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Mabeuf tekrar başını kaldırdığı zaman karşısında kimseyi göremedi. O kız, gözden kaybolup gitmişti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bundan biraz korkmuştu. Kendi kendine mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer bahçem sulanmamış olsa, kendisini bir ruh olarak kabul ederdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir saat sonra yatağına girdiği zaman o kız tekrar zihnini işgal etti. Uyuyacağı sırada önüne gelen denizi geçmek üzere balık şekline giren bir kuş gibi, gittikçe aklına gelen şey de rüyaya dönüşür gibi oldu. Düşünceli bir şekilde mırıldanarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten bu hal Rubaudiereli’nin Gobelin perileri hakkında anlattığı şeye çok benziyor. Acaba bahçemi sulayan da bir Gobelin perisi miydi?</span></p>
		</div>
	</body>
</html>