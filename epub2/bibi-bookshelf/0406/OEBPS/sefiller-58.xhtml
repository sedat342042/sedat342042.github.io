<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-58</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-2-5-13"><span class="numara-alt char-style-override-1">Başarının Devamı</span></p>
			<p class="tp-1"><span class="Normal char-style-override-1" xml:lang="tr-TR">Fabrikadan kendisine kış sonlarında çıkış verilmişti. Yaz mevsimi gelip geçti. Ama kış, yine dönüp geldi. Günler kısa, işler azdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kış? Bu gamlı mevsimde ne ışık, ne hararet ve ne de öğlen vardır. Sabah ile akşam hemen birbirini peş peşe takip eder. Gökyüzü, daima bulutlarla örtülüdür. Dünyayı bir sis kuşatır. Günün hafif ışığının girmesine de kararmış olan pencere camları engel olur. Dışarısı, seyredilemez. Gün, bir mahzen gibidir. Gök bir bacaya, güneş ise sefil bir fakire benzer. Kış dediğin, işte böyle müthiş bir mevsimdir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kış, göklerin suyunu, insanın kalbini taşa dönüştürür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alacaklılar Fantine’i para için sıkıştırıyorlardı. Fantine pek az kazanıyor ve borcu gittikçe çoğalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Para alamayan Thénardier’ler kendisine sürekli mektup gönderiyorlardı. Mektupların içeriği kalbini sızlatıyor, verdiği posta ücretleri ise büsbütün harap olmasına sebep oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Günün birinde yine bir mektup aldı. Bunda Thénardier’ler, Cosette’in soğuktan üşüdüğünü, üstünde başında elbise namına bir şey kalmadığını, mümkün olan en hızlı şekilde yünden bir elbise gerektiğini, bunun için de en azından on frank gönderilmesi lazım geldiğini yazıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mektup annenin titrek elleri içinde buruşup kaldı. Akşamüzeri sokağın köşesindeki perukçu dükkânına gitti, başındaki tarağı çıkardı. O şaşırtıcı derece güzel sarı saçları beline kadar sarktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Perukçu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne güzel saçlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne verirsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- On frank!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki, kesiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O güzel saçlar kesildi. Fantine on frangı alarak geri döndü. On frankla trikodan bir fistan etekliği alıp kızına giydirilmek üzere Thénardier’lere gönderdi. Artık kızı soğuktan üşümeyecekti! Bir an sevindi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki Thénardier’ler para istiyorlardı. Gönderilen etekliği kızları Eponin’e giydirdiler. Biçare Tarlakuşu (yani Cosette) ise soğuktan titremekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine ise kendi kendine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evladım artık soğuktan üşümeyecek, saçlarımla onu giydirdim. Üşümemesi için saçlarımı feda ettim. Çocuğum için her şey feda olsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saçlarını kestirdikten sonra başına küçük yuvarlak bir başlık geçirdi. Başlık başını tamamıyla örtüyordu. Buna rağmen bu başlıkla da güzel görünüyordu. Güzel olanın, her halinde bir güzellik vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu annenin karanlık kalbinde bir iş işleniyordu. Başını süsleyecek, sabah akşam tarayacak, modelleyecek, düzenleyecek bir şeyden ebediyen mahrum kaldığını görünce, etrafındakilere üzüntü ve hasetle bakmağa başladı. Bu gibi duygular, başkalarında bulunup da kendisinde bulunmadığı zaman, kalpte doğar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önceleri Mösyö Madeleine hakkında herkes gibi o da saygı ve muhabbet besliyordu. Şimdi ise ondan nefret ediyordu. Ona karşı kalbinde derin bir düşmanlık hissediyordu. Çünkü kendisini fabrikadan kovan, çektiği bütün sıkıntılara, hakaretlere, sefalet ve ızdıraplara sebebiyet veren o idi; Mösyö Madeleine idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fabrikanın önünden geçerken işçilerin çıktığını görünce gülüyor ve şarkı söylüyordu. Hâlbuki içten içe ağlıyordu. Onlara mutlu görünmek, onları sahte haline inandırmak istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İzzetinefis ne kadar yücedir! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçarenin üzüntü ve ızdırap içinde gülüp şarkı söylediğini gören işçilerden ihtiyar bir kadın: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bir kız ki, sonu felakete çıkacaktır. Geleceğini iyi görmüyorum! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefalet ve zaruret işin sonunda insana her şeyi yaptırır. Bu sebeple iffetli ve temiz odasına yabancı almağa mecbur kalınca, rast gele birini kendine dost tuttu. Bu adamı sevmiyor, kalbini zorlayarak alıyordu. Bu dost, sefilin, dilenci bir müzisyenin, haylazın biriydi. Ara sıra kendisini dövüyor, hakaret ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet istemeyerek tuttuğu bu adamı bir gün bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her dakika çocuğunu hatırlıyor, onu aşırı bir muhabbetle kutsuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine gittikçe düşüyor, sanki tedricen çökmeğe mahkûm bulunuyordu. Düştükçe ve kendisini kuşatan ufuk kararıp yoğunlaştıkça ciğer paresi, o tatlı küçük melek kalbinin derinliklerinde daha fazla ışık saçıyordu. Ümitsiz insan yaşayamaz. Kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zengin olduğum zaman Cosette’ciğimi yanıma aldırıp onunla beraber yaşarım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir ümit ifadesinde bulunduğu zaman kendi kendine gülerdi. Öksürükler göğsünü sık sık yokluyor, sıkıştırıyordu. Sırtı pek fazla terliyordu.</span></p>
			<p class="tp-sb"><span class="Normal char-style-override-1" xml:lang="tr-TR">Bir gün Thénardier’lerden bir mektup aldı. İşte mektup:</span></p>
			<p class="tp-sb"><span class="Normal-i char-style-override-1" xml:lang="tr-TR">“Cosette hastadır. Hastalığı cildindedir. Buna deri humması deniyor. Pahalı ilaçlara ihtiyaç vardır. Bu tedavi işi bizi harap ediyor. İlaca verecek bir paramız yok. Nihayet sekiz güne kadar tarafımıza kırk frank göndermeyecek olursanız, kızınızın öleceğine emin olunuz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mektubu okuyunca yeis ve ümitsizlikle gülmeğe başladı. İhtiyar komşusuna dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, onlar iyi adamlardır. Kırk frank istiyorlar. Kırk frank ne eder? İki altın değil mi? İstiyorlar. Lakin ben bu parayı nereden tedarik edeyim? Bu köylüler ahmak mıdırlar, nedirler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra merdiven başına çıkarak küçük pencere önünde mektubu tekrar okudu. Sonra merdivenden indi. Kapıdan çıkarken gülüp sıçrayarak koşmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolda rastladığı biri dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sevincinizin sebebi nedir? Anlayamıyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Budala köylülerden bazıları bana öyle şeyler yazıyorlar ki… Gülmemek mümkün değil. Benden kırk frank istiyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meydandan geçiyordu. Ortada garip bir arabanın etrafında büyük bir kalabalık gördü. Arabada kırmızı elbiseli bir adam duruyordu. Bu adam seyyar ve şarlatan dişçilerden olup halka diş için toz, macun ve iksir satıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine de kalabalığa karıştı. Diğerleri gibi o da dişçinin türlü şivelerle söylediği sözlere karşı gülmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dişçi, kalabalığın arasında gayet güzel bir kızın da (yani Fantine’in) gülmekte olduğunu görünce kendisine hitaben yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gülen kız, bana bak! Çok güzel dişleriniz var. Üst dişlerinizden ikisini bana satar mısınız? Her biri için birer altın veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neleri?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ön ve üst dişlerinizden ikisini!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Haykırarak:) Aman Yarabbi! Ne korkunç!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dişsiz ihtiyar bir kadın imrenir bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki altın mı? İki dişe iki altın ha? Doğrusu güzel bir para! Ne bahtiyar kadınmış!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine hızla uzaklaşmağa, dişçinin sözlerini işitmemek için kulaklarını tıkamağa mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dişçi ise kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dilber kız! Kaçma. İyi düşün. İki altın bu! Az para değil. Bu para ile çok iş görürler. Düşün. Razı olursan, bu akşam Tillac d’Argent hanına gel. Beni orada bulursunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine hiddetle evine döndü. Olanları komşusu Marguerite’e anlattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anladınız mı? Müthiş bir adam değil mi? Memlekette böyle adamları nasıl serbest bırakıyorlar? Halkı korkutmalarına ve kandırmalarına nasıl izin veriliyor? İki ön dişimi çıkarmak istiyor! Ne kadar çirkin ve sakil olur! Saç feda edilir, fakat diş edilmez. Saç yine çıkar, diş çıkmaz. Dişlerimi söktürmektense beşinci kattan kendimi sokağa atmayı tercih ederim. Bana bu akşam Tillac d’Argent hanında bulunacağını söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çıkarmak istediği iki dişine ne veriyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki altın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İki altın, tam kırk frank eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, kırk frank eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek düşünmeğe ve işini görmeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek sonra işini bıraktı. Merdiven başında Thénardier’lerden gelen son mektubu bir kere daha okumağa başladı. Odasına girerken dikiş dikmekte bulunan Marguerite’e:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Deri humması nedir? Bunun ne demek olduğunu bilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, bilirim; bir tür hastalıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu hastalıkta çok ilaca lüzum var mıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu nasıl bir hastalıktır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir nevi sıtmadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuklarda görülür mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilhassa çocuklarda görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölümlere sebep olabilir mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz! Hem de pek çok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine odadan çıktı. Merdiven başında mektubu tekrar okudu. </span></p>
			<p class="tp-sb"><span class="Normal char-style-override-1" xml:lang="tr-TR">Akşam oldu. Dişçinin tarif ettiği yere doğru ilerlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi sabah erkenden Marguerite Fantine’in odasına gitti. İkisi daima birlikte çalışırlardı. Hatta idare etmek için iki yerine bir şamdan yakarlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’i yatağında sararmış, buz gibi bir halde buldu. Şamdan sabaha kadar yanmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demek bu gece alışılmışın dışında bir şey olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba ne olmuştu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marguerite, kapının eşiği üzerinde put gibi durup kaldı. Bir an sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Ne var, ne olmuş? Şamdan tamamen yanıp bitmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in saçsız başını kendisine doğru çevirip baktığını gördü. Biçare kız, dün akşamdan beri on yaş ihtiyarlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marguerite:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne oldu, Fantine?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir şeyim yok. Tam aksine memnunum. Çünkü ciğer parem, evladım ilaçsız kalarak o müthiş hastalıktan ölmeyecek. Evet, bunu düşünerek kendimi mutlu hissediyorum. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada komşusu ihtiyar kıza masa üzerinde parıldamakta olan iki Napoleon altınını gösterdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marguerite hayretle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Ama bu bir servet! Bunları nereden buldunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sormayınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek güldü. Şamdan yüzünü aydınlatıyordu. Bu tebessüm, kanlı bir tebessümdü. Dudakları üzerinde kan lekeleri ve ağzında ise küçük bir boşluk görünüyordu. Ön ve üst dişlerinden ikisi çıkarılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı anne, Thénardier’lerin istediği iki altını göndermek, daha doğrusu çocuğunu kurtarmak için iki dişini feda etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet bu müşkülat da halledildi. Kırk frank Thénardier’lere gönderildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki Cosette hasta değildi. Para koparmak için bu hastalık hilekâr Thénardier’lerin şeytanca bir planından ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, aynasını pencereden dışarıya attı. Bundan böyle güzelliğini gösteren bu vasıtaya lüzum yoktu. Güzelliği kısmen bozulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkinci kattaki odasını çoktan bırakmıştı. Tavan arasındaki deliklerden birine sıkıştı. Bu, tavanı iki tarafında zemine dayandırmak suretiyle bir üçgen oluşturan ve her an içinde bulunanın başına dokunan deliklerden biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fukaranın odası da talihi gibidir! İki kat eğilmedikçe sonuna kadar varmak mümkün olamaz. Artık yatacak yatağı da yoktu… Yorgan dediği bir paçavra, bir yer minderi ve bir de samanı dökülmüş sandalye kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir köşede saksıda küçük bir gül fidanı sulanması unutulduğu için kurumuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka bir köşede ise bir yağ çanağı içinde su bulunuyordu ki, kışın soğuktan donan ve bir takım daireler oluşturan bu su, çanaktaki suyun yükseklik derecesini gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine ar ve utanması gibi şuh ve zarif tavırlarını da kaybetmişti. İşte bu, sefaletin son belirtisidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokağa kirli başlıkla çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaktinin müsait olmamasından mı yoksa tembelliğinden mi, her nedense artık çamaşırına da bakmıyordu. Onlar da başlığı gibi kirliydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoraplarının yırtık tabanlarını kundurasının içine sokarak gizliyordu. Bu durum, çorapların üzerindeki kıvrıntılardan anlaşılıyordu. Eskimiş, yırtılmış olan bir korsesi de artık çektikçe yırtılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadarı yetmiyormuş gibi, bir taraftan da alacaklılar kendini sıkıştırıyorlardı. Sokağa çıktıkça bunları karşısında, evine geldikçe merdiven başında gelmesini beklerken buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geceleri hep düşünmek ve kanlı gözyaşları dökmekle geçiyordu. Çok ağladığı için olacak ki, güzel gözlerine de bir açıklık geldi. Omuzu başında ve kürek kemiği üzerinde sabit bir ağrı hissediyor ve çok öksürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba’dan kimseye şikâyet etmiyor, fakat ona karşı kalbinde nihayetsiz bir buğz ve düşmanlık duyuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yirmi dört saatten ibaret bir günün on yedi saatini çalışmak ve dikiş dikmekle geçiriyordu. Bir aralık cezaevi müteahhitlerinden biri tutukluları küçük bir para karşılığında çalıştırarak asker çamaşırının dikiş ücretini yani işçilerin gündeliklerini birdenbire düşürmeğe sebep olduğundan, günde dokuz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’dan fazla kazanamamağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Günde on yedi saat çalışmak ve günde hemen hemen iki kuruştan ibaret dokuz </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">kazanmak! Evet, hakikat bundan ibaret! Buna mukabil alacaklıların merhametsizliği gittikçe artıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eskici, vermiş olduğu eşyayı tamamen geri almış olduğu halde “Alçak ve namussuz karı! Paramı ne zaman vereceksin?” demekten geri kalmıyordu… Aman Yarabbi! Bu biçare kadından ne istiyorlardı? Her yerden atıldığı, kovulduğu için kendisinde vahşi hayvanlardakine benzer bazı haller görülüyor ve hissediliyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda Thénardier’lerin bir mektubu da geldi. Bu mektupta Thénardier uzun müddet beklediğini, mutlaka yüz frank göndermesini, aksi halde mühim bir hastalıktan kalkmış olan çocuğunu sokağa bırakacağını, bundan ne sonuç doğarsa doğsun karışmayacağını zalimce ve melunca bir ifade ile yazıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine düşündü: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yüz frank! Ben bu parayı nereden bulabilirim? Acaba günde yüz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanmanın çaresi var mı? Kimse kimsenin derdini bilmez! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle düşündükten sonra, üzüntünün son yönlendirmesiyle ağzından şu kelimeler döküldü:</span></p>
			<p class="tp-sb"><span class="Normal char-style-override-1" xml:lang="tr-TR">- Haydi bakalım! Satacak bir namus kaldı, onu da satalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihsiz kadın, artık fahişelik yolundaydı…</span></p>
		</div>
	</body>
</html>