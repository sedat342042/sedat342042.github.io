<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-63</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-2-6-1"><span class="numara-alt char-style-override-1">Dinlenmenin Başlangıcı</span></p>
			<p class="tp-1"><span class="Normal char-style-override-1" xml:lang="tr-TR">Mösyö Madeleine</span><span class="Normal char-style-override-1" xml:lang="tr-TR">, derhal Fantine’i evindeki revire naklettirdi. “Sör” denilen hasta bakıcı kadınların güvenilir ellerine havale etti. Sörler kızcağızı hemen yatırdılar. Şiddetli bir hummadan vücudu ateşler içinde yanıyordu. Gecenin bir kısmını sayıklamakla ve yüksek sesle bir şeyler söylemekle geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi öğleye doğru Fantine uyandı. Yatağının yanı başında birinin nefes alıp vermekte olduğunu hissedince yatağının perdesini çekti. Ayakta duran ve başı üzerindeki bir şeye bakan Mösyö Madeleine’i gördü. Bu bakışta bir acıma ve merhamet eseri toplanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine bakışını Mösyö Madeleine’in baktığı noktaya dikince, orada Hz. İsa’nın küçük heykelini gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilinen olayın gerçekleşmesinden beri artık Mösyö Madeleine’in sureti Fantine’in gözlerinde iyice şekillenmiş bulunuyor ve ona gayet ulvî görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine onun o esnadaki vecd halindeki tavrını bozmak istememişti. Sonunda cesaretsizce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada ne yapıyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine Fantine’in uyanmasını beklemek üzere bir saatten beri orada bulunuyordu. Elini tutarak nabzına baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasılsınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyiyim. Rahatça uyudum. Kendimde bir iyilik hissediyorum. Hamdolsun, endişe edecek bir durumum yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine, onun başlangıçta kendisine sorduğu soruya cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Göklerdeki din kurbanına [Hz. İsa’ya] dua ediyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinden de “ Buradaki kurban için!..” diye geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, bugün ile gecesini Fantine’e dair malumat almakla geçirdi. Artık onun her haline vakıf bulunuyordu. Bu talihsiz kadının o zamana kadar başından geçen elem ve musibetleri en küçük detaylarına kadar öğrenmişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı ana! Pek çok çekmişsiniz. Ama şikâyet etmeyiniz. Bugün felaket ve musibete uğramış olduğunuz halde Cenab-ı Hakkın sevdiği insanlar zümresinden bulunuyorsunuz. İnsanlar sapıklık yolundan ancak bu şekilde kurtulurlar. Günahlarını dağıtırlar ve yüce insanlar arasına dâhil olurlar. Bugün sizin mertebeniz yüksektir. Kusur, uygunsuz yollara sapan insanlarda değildir. İnsandaki gaflet, önünde her an açılan çukuru görmesine engeldir. İnsanlar rastgele bir yola girip burada ilerlerler. Etrafını kontrol etmeğe ve incelemeğe koyulmazlar. Siz artık azap ve ızdıraptan kurtulmuş oldunuz. Bugününüz de geleceğiniz de kurtulmuştur ve selamettesiniz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek derin bir göğüs geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine ise iki dişi noksan olan hoş ağzı ile gülücükler saçarak Madeleine’e bakıyordu.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="tp-sb"><span class="Normal char-style-override-1" xml:lang="tr-TR">Javert ise o gece bir mektup yazarak bizzat postaneye götürüp vermişti. Mektup Paris’e gönderiliyordu. Zarfın üzerinde şu adres görülüyordu: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Paris’te Polis Müdürü Cenaplarının Kâtibi </span></p>
			<p class="sag-yasla"><span class="Normal-i char-style-override-1" xml:lang="tr-TR">Mösyö Chabouillet’ye.”</span></p>
			<p class="tp-ob"><span class="Normal char-style-override-1" xml:lang="tr-TR">Polis Merkezi’ndeki hadiseden herkesin haberi oldu. Postanın hareketinden evvel mektubu gören ve Javert’in yazısını tanıyan posta memurlarıyla bazı adamlar, mektubun onun istifanamesi olduğu zannına düşmüşlerdi.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, derhal Thénardier’lere bir mektup yazıp gönderdi. Fantine Thénardier’lere yüz yirmi frank borçluydu. Madeleine ise bu yüz yirmi frank yerine üç yüz frank göndererek, annesinin hastalandığını, çocuğunu görmek istediğini, bu sebeple çocuğu mümkün olan süratle Montreuil-sur-Mer’e getirmelerini mektubunda bildiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üç yüz frangı görünce Thénardier’ler şaşırdılar. Thénardier karısına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu çocuğu göndermemeliyiz. Annesi bizim için süt veren ineğe benziyor. Böyle güzel bir avı elden çıkarmamalıyız. Kim bilir, zengin biri annesine abayı yakmıştır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada, şeytanca planlanan mektubunu da gönderdi. Bu mektupta beş yüz küsur frank istiyordu. Bu mektuba biri doktordan, biri eczacıdan aldığı iki makbuzu da ekledi. Çocukları Eponine ile Azelma’nın epeyce devam eden hastalıkları sırasında yapılan doktor ücreti ve tedavi masraflarını bildiren bu makbuzlar güya Cosette’e aitmiş gibi gönderiliyordu. Hâlbuki evvelce de bildirdiğimiz gibi, Cosette asla hastalanmamıştı. Makbuzlar doğruydu, yalnız hastanın ismi değiştirilmek gerekiyordu. Bu da güç bir şey olmadığından öyle yapıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier, mektubun altına </span><span class="Normal-i char-style-override-1" xml:lang="tr-TR">“Mahsuben üç yüz frank tarafımdan alınmıştır.”</span><span class="Normal char-style-override-1" xml:lang="tr-TR"> kaydını eklemeyi unutmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Mösyö Madeleine, istenilen bu üç yüz frangı da hemen gönderdi. Ve ilaveten </span><span class="Normal-i char-style-override-1" xml:lang="tr-TR">“Cosette’i çabuk gönderiniz!”</span><span class="Normal char-style-override-1" xml:lang="tr-TR"> diye yazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkinci defa olarak gönderilen parayı alınca da Thénardier karısına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsun ya, istediğimiz reddedilmiyor. Ben sana dememiş miydim? Çocuğu bırakmağa gelmez. Böyle istifadeli bir işi bir daha nerede buluruz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çocuğu göndermedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Revirde tedavi altında bulunan Fantine’in genel durumu iyiye gitmiyor, gösterilen ihtimama ve uygulanan tedaviye rağmen halinde bir düzelme eseri gözlenemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör’ler başlangıçta biçareyi nefretle ve isteksizce kabul ve tedaviye başlamışlardı. “Dünyadan geçmişler” grubuna mensup olan kızların (yani sör’lerin) şuh-meşrep kadınlara nasıl bir nazarla baktıkları malumdur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İffet ve namus sahibi olmakla tanınmış olan bu kızlar, hafif-meşrep kızlara alt dudaklarını burmak suretiyle onları hafife alırlar. Eski zamanlardan beri devam edegelen bu hor görme durumu, kadınlık gururunun yaradılıştan gelen en derin bir duygusudur. Buna taassuptan doğan bir gurur ve husumet de eklenince ne sonuç çıkacağı şüpheden uzaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Fantine, az zamanda onlara üstünlük sağlayarak şefkat ve merhametlerini kazandı. Hali ve tavrı, söz söyleyişi, sevimli ve tatlıydı. Hele annelik duygusu ayrıca kalp inceliğini ve üzüntüyü davet ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün “sörler” onun humma nöbetleri arasında şunları sayıkladığını işitmişlerdi:</span></p>
			<p class="tp-sb"><span class="Normal char-style-override-1" xml:lang="tr-TR">- Ben istemeyerek günahkâr bir kız oldum. Ama kızım Cosette bundan böyle yanımda olacak olursa, Tanrı’nın beni affetmek istediğine inanacağım. Evet, mutlaka böyle olmalı ki, Tanrı beni içinde yuvarlandığım girdaptan kurtararak böyle bir saadete mazhar kılıyor. O girdapta yuvarlandığım zamanlarda Cosette’ciğimin yanımda bulunmasını arzu etmezdim. Gözlerinde hüzün ve hayret eseri parıltısı olan haline tahammül edemezdim. Diğer taraftan nefretle ve tiksintiyle anılan bu namımı, sırf onun için kazandım. Onun yaşaması için benim çalışmam gerekiyordu. Kazanamıyordum. Sonunda fahişelik yoluna istemeyerek atıldım. Sefalete düştüm. Sefil oldum. Sefaletin sonu işte malumdur. Tanrı, kalbî duygularımdan haberdardır. Bunun için beni affeder. Bilirim ki, tövbe edip nadim olanları af ve merhametine mazhar eyler. Cosette’ciğim yanımda bulunduğu zaman bu merhamet eserini duyup anlayacağım. Bu zamana kadar anne şefkatinden mahrum olan o masum kızcağıza bundan böyle hakkıyla bakacağım. Kollarım arasında, anne kucağı içinde onu büyüteceğim. Bu hal, bana mutluluk ve taze bir hayat verecektir. O, masumdur. Hiçbir şeyden haberi yoktur. Bakınız hemşirelerim: O bir melektir. Gönlünü almağa ve sevilmeğe layıktır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine günde iki defa muntazaman gelip bu bağışlanmaya değer anayı ziyaret ediyor ve her defasında biçare ana, hasretle kendisine soruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’ciğimi ne zaman görebileceğim? Ah, onu bir an evvel görmeyi çok istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Muhtemelen yarın sabah. Ya bugün ya yarın kendisini göreceksin. Ben de her saat onun gelmesini bekliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek anayı yatıştırıyor ve ümidini canlı tutuyordu. O zaman ananın solgun yüzünde bir ümit ve hayat ışığı parlıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, onu gördüğüm, kollarımın arasında bulundurduğum zaman ne kadar mutlu olacağım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel bu zavallı ananın halinde bir iyileşme görülemediğini belirtmiştik. Gerçekten haftalar art arda gelip geçtikçe durumu daha da vahimleşiyordu. İki omuzu arasına konulan bir avuç kar, ciğerlerine derhal tesirini göstermiş, soluğunun kesikleşmesine sebep olmuş ve müzmin bir halde bulunan hastalığı birdenbire şiddetlenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman göğüs hastalıklarının teşhisinde ve tedavi usulünde güzel etkileri görülen Leannec’in tedavi usulüne başvuruldu. Tedaviyi uygulayan doktor, Fantine’i son defa muayene ettiği zaman şaşkınlıkla başını salladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine doktora merakla sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne haber doktor? İyi midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannedersem şiddetle görmek istediği bir çocuğu var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde bir an evvel çocuğunu görmesi lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine titredi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doktor ne diyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine gülmeğe çalışarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğunuzun bir an evvel getirilmesi gerektiğini bildiriyor. Ve “Çocuğunun gelmesi annesinin sağlığını iade edecektir.” diyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh! Doktorun hakkı var. Ama bu Thénardier’ler niçin evladımı göndermiyorlar? Ah! Gelsin, gelsin! İşte mutluluğu yanıbaşımda görüyorum!)</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada Thénardier’lerin çocuğu niçin göndermediklerini ve göndermek niyetinde olmadıklarını biliyoruz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğu elden çıkarmamak için bin türlü vesileler bulup çıkarıyorlardı. Son defasında Cosette biraz hasta olduğundan bu soğuk havada yola çıkarılmasının uygun olamayacağı zikrediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka biraz daha borç kaldığından o günlerde çıkamayacağı.. gibi, bu ve buna benzer daha bir takım boş mazeretler öne sürüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet Madeleine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’i hemen getirmek üzere birini göndereceğim. Hatta gerekirse bizzat gidip getireceğim.</span></p>
			<p class="tp-sb"><span class="Normal char-style-override-1" xml:lang="tr-TR">Bu sefer aşağıdaki mektubun gönderilmesine karar verildi. Bu mektup Fantine’in ağzından yazıldı. Fantine imzaladı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Mektubu getiren adama Cosette’i teslim ediniz. Müteferrik masraflar tamamen ödenecektir. Beklemekteyim. </span></p>
			<p class="tp-sb"><span class="Normal-i char-style-override-1" xml:lang="tr-TR">Baki selam ve saygılarımı arz ederim.</span></p>
			<p class="sag-yasla"><span class="Normal-i char-style-override-1" xml:lang="tr-TR">Fantine”</span></p>
			<p class="tp-ob"><span class="Normal char-style-override-1" xml:lang="tr-TR">Bu esnada önemli bir hadise oldu. Hayatımızı kaplayan gaflet hırkasını ve karanlığı yırtıp atmak için ne kadar çalışıp çabalasak boşunadır. Talihin kara damarları daima o perde altında dikkatlere çarpar. </span></p>
		</div>
	</body>
</html>