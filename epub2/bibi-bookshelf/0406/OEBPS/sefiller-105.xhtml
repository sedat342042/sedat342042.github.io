<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-105</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-3-2-1"><span class="numara-alt char-style-override-1">24601 Numara 9430 Oluyor</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean, tekrar yakalanıp tutuklanmıştı. Bu konuda bir takım üzücü tafsilat verilmesine lüzum var mı? Montreuil-sur-Mer kasabasında ortaya çıkmış olan malum olaylardan birkaç ay sonra, o zamanki gazetelerde görünen iki fıkrayı buraya almakla yetinmeyi daha münasip buluruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki fıkra, biraz kısaltılmış olup hatırlanacağı üzere o devrede henüz </span><span class="Normal-i char-style-override-1" xml:lang="tr-TR">Gazette des Tribunaux (= Muhakemeler Gazetesi)</span><span class="Normal char-style-override-1" xml:lang="tr-TR"> yayınlanmıyordu.</span></p>
			<p class="tp-sb"><span class="Normal char-style-override-1" xml:lang="tr-TR">Birinci fıkrayı </span><span class="Normal-i char-style-override-1" xml:lang="tr-TR">Drapeau Blanc</span><span class="Normal char-style-override-1" xml:lang="tr-TR"> gazetesinden iktibas ediyoruz. Fıkranın bulunduğu nüshanın tarihi 25 Temmuz 1823 idi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Pas-de-Calais eyaleti kazalarından birinde son günlerde oldukça mühim bir hadise geçmiştir. Bu eyalete mensup olmayan Mösyö Madeleine adında bir adam, birkaç seneden beri yeni bir takım usullerle mahallî sanayinin eskilerinden siyah cam ve sırça ticaretini ileriye götürtmüş ve âdeta bu sanatı ihya etmişti. Bu sayede adı geçen şahıs bir servet kazanmış olduğu gibi, bahsi geçen kazanın refahına ve bayındırlığına sebep olduğunu da söylemeliyiz. Memlekete bu suretle geçmiş olan faydalı ve yapıcı hizmetlerine mükâfaten belediye başkanlığına tayin edilmişti. Sonradan Polis, bu Mösyö Madeleine’in eski mahkûmlardan biri olup tersane zindanından çıkmış olan Jean Valjean olduğunu anlayıp ortaya çıkarmıştır. 1796’da işlemiş olduğu hırsızlık sebebiyle mahkûm olmuştu. Bundan dolayı Jean Valjean tekrar hapishaneye gönderilmiştir.</span></p>
			<p class="tp-sb"><span class="Normal-i char-style-override-1" xml:lang="tr-TR">“Rivayet olunduğuna göre bu sanat sayesinde bihakkın kazanılıp Laffitte Bankası’na konulmuş yarım milyon frank kadar bir servetini geri almağa muvaffak olmuş. Jean Valjean’ın Toulon zindanına girmezden evvel bu muazzam meblağı nereye saklamış olduğu malum olamamıştır.”</span></p>
			<p class="tp-sb"><span class="Normal char-style-override-1" xml:lang="tr-TR">Bu fıkradan daha fazla tafsilat içeren ikinci fıkra, aynı tarihli </span><span class="Normal-i char-style-override-1" xml:lang="tr-TR">Journale de Paris</span><span class="Normal char-style-override-1" xml:lang="tr-TR"> gazetesinde de çıkmıştır. Bu fıkrayı da iktibas ediyoruz:</span></p>
			<p class="tp-sb"><span class="Normal-i char-style-override-1" xml:lang="tr-TR">“Tahliye edilmiş eski mahkûmlardan Jean Valjean, nazar-ı dikkatleri çeken haller ve olaylar dolayısıyla son günlerde Var Cinayet Mahkemesi’ne çıkarılmıştır. Bu haydut, mahirane bir surette polisi gaflete düşürmeğe muvaffak olmuştur. İsmini değiştirmiş ve kuzeydeki küçük şehirlerden birinde belediye başkanlığına tayin olunmuştu. Belediye başkanlığına kadar yükselmek, bir muvaffakiyetti. Bu şehirde önemli bir ticaret yolu açmıştı. Nihayet polisin zekâ ve gayretiyle adı ve kimliği anlaşılarak tevkif edilmiştir. Metresi olan bir kız, tutuklanması sırasında korkusundan ölmüştür. Herkül kadar bir kuvvet sahibi olan bu sefil, nasılsa hapishaneden kaçmağa muvaffak olmuşsa da firarından üç dört gün sonra yakasını tekrar polisin eline kaptırmıştır. Yakalandığı sırada Paris ile Sainte-et-Oise eyaleti dâhilinde olan Montfermeil kasabası arasında çalışan küçük arabalardan birine binmek üzere bulunuyordu. Söylendiğine göre bu üç dört günlük serbestliği zamanında biriktirip ünlü bankerlerden birine emanet edilmiş servetini alıp kurtarmağa muvaffak olmuş. Emanet edilen servetin miktarı altı yedi yüz bin frank olarak değerlendiriliyor. İddianamede belirtildiğine göre bu büyük meblağı yalnız kendisi tarafından bilinen emin ve gizli bir yere gömmüş, her ne kadar gerektiği şekilde araştırılmışsa da bulunamamıştır. Ne olursa olsun, Jean Valjean, tutuklanarak muhakemesi yapılmak üzere Var ilçesi cinayet mahkemesine gönderilmiştir. Suçlanma sebebi, silahlı olarak bundan sekiz sene evvel ana yollardan birinde namus ve edebiyle gezen bir çocuğun parasını gasp edip çalmış olmasıdır. Baca temizliği işinde çalışan bu çocukları Ferney başpiskoposu şu güzel mısralarla anlatır:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Her yıl Savoie’den gelirler </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">O narin ve nazik elliler,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İsle tıkanmış uzun bacaları</span></p>
			<p class="tp-sb"><span class="Normal-i char-style-override-1" xml:lang="tr-TR">Temizleyip silerler </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bu haydut yakalandığı sırada karşı koymağa ve savunmaya lüzum görmemiştir. Polisin bilinen zekâ ve becerikliliğiyle, bu haydudun işlediği hırsızlık suçunda suç ortağının bulunduğu ve güney taraflarında bir hırsız çetesine mensup olduğu açığa çıkarılmıştır. Bununla beraber suçu sabit görülerek idam cezasına mahkûm olmuştur.</span></p>
			<p class="tp-sb"><span class="Normal-i char-style-override-1" xml:lang="tr-TR">“Suçlu, davasını temyiz etmeğe ve yeniden görülmek üzere istinaf mahkemesine götürmeğe lüzum görmemiştir. Kral hazretleri merhameten onun idam cezasını müebbed küreğe çevirmiştir. Bunun üzerine Jean Valjean derhal Toulon zindanına sevk edilmiştir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montreuil-sur-Mer kasabasında bulunduğu müddetçe Jean Valjean’ın dinî alışkanlıkları hatırlardan çıkmamıştır sanırız. Bu sebeple bazı gazeteler, bu cümleden olarak </span><span class="Normal-i char-style-override-1" xml:lang="tr-TR">Constitutional</span><span class="Normal char-style-override-1" xml:lang="tr-TR"> gazetesi bu cezanın değiştirilmesinin, rahiplerin nüfuz ve etkisinden kaynaklandığını yazmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın hapishane numarası verildi, onun adı 9430 numara oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bahsi tazelememek için şimdiden şu ciheti de belirtelim ki, Jean Valjean’ın bulunduğu müddetçe Montreuil-sur-Mer’de hükmünü sürdüren ümran eserleri ve mutluluk tamamen yok olup gitti. O buhranlı gecede ve kararsızlığı sırasında düşünmüş olduğu şeyler tamamıyla ortaya çıktı. Kasabadan ayrılıp kayboluşu, bir ruhun bedenden ayrılışı denecek kadar tesir gösterdi. Düşüşünden sonra, mevcut o muazzam miktardaki malları hoyratça paylaşıldı. Memleketin refah ve bayındırlığına hizmet eden ticarî menfaatlerin bu şekilde paylaşıldığı, gerçi insanların oluşturdukları ortaklıklarda her gün karanlık ve muğlak bir surette uygulanıyorsa da, bunlar tarihin kaydından kurtulmaktadır. Tarih bunlardan yalnız bir defa, o da İskender’in ölümünden sonra olanı kayda geçirmiş ve yazmıştır. Adayların zamanı gelince hükümdar oldukları gibi, fabrikaların görevlileri de derhal birer fabrikatör oldular. Ticaret işinde gıpta edilecek rekabetler, doyumsuz emeller baş gösterdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in o muazzam imalathaneleri kapandı. Binalar harabeye döndü. İşçilerin her biri çil yavrusu gibi birer tarafa dağıldılar. Bunlardan bazıları memleketi, bazıları da yaptıkları sanatı terk ettiler. Her şey bir defada ve büyük çapta uygulanacağı yerde değişik zamanlarda küçük ölçekte ve parça parça uygulandı. Herkesin faydası bir yana bırakılarak, bunun yerine özel menfaatler konuldu. Artık merkezîlik yoktu. Bir merkezin ve bir yöneticinin yokluğu, yapılan işleri ve muameleleri sekteye uğrattı. Her tarafta rekabet, kin ve garez hüküm sürmeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, hükmeder ve onları yönetirdi. O düşünce, herkes birer yönetici oldu. Planlama ve teşkilat düşüncesi yerine çekişme ve mücadele, doğruluk ve halislik yerine hırs ve tamah, yumuşak başlılık yerine sertlik ve kabalık, kurucunun herkes için sergilediği hayırhahlık yerine, birbirine buğz ve düşmanlık geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in büyük bir dikkat ve özenle tutturmuş olduğu muntazam ipler birbirine dolaşarak kopuk kopuk oldu. Yöntem ve kullanılan bileşikler bozuldu. Ürünler kıymet ve itibardan düşürüldü. Ticarette temel şartlardan olan karşılıklı güven ve itimat tam anlamıyla yok oldu. İhracat yapılan yerler ve tüketici pazarları eksildi. Siparişlerin arkası kesildi. Gündelik ücretler azaltıldı. İmalathaneler çalışmaz oldular. Nihayet iflas başladı. Bu hallerin sonu da bundan ibarettir. Fakirler ve düşkünler için hiçbir şey kalmayıp her şey mahvolup dağıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yıkımlardan ve perişanlıktan zarar gören yalnız millet değildi. Bizzat hükûmet de az çok etkilendi. Varidat kaynaklarından birinde büyük oranda eksiklik olduğunu hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zindanı faydalandırıp nurlandırmak üzere Mösyö Madeleine’in Jean Valjean olduğunu teyit eden ilâmın tarihinden yaklaşık olarak dört sene sonra, Montreuil-sur-Mer kasabasında toplanan gelir vergisi için harcanan meblağ iki katına çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1827 Şubatında Mösyö Villele hitabet kürsüsünde bu keyfiyeti resmen beyan ve teyit etmiştir.</span></p>
		</div>
	</body>
</html>