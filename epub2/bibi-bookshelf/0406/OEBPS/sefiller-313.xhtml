<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-313</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-11-1"><span class="numara-alt char-style-override-1">Gavroche’un Şiirinin Kökenlerine Dair Bazı İzahlar</span></p>
			<p class="numara-alt" id="toc_marker-5-11-2"><span class="numara-alt char-style-override-1">*</span></p>
			<p class="numara-alt" id="toc_marker-5-11-3"><span class="numara-alt char-style-override-1">Akademi Üyelerinden Birinin Bu Şiir Üzerindeki Etkisi</span></p>
			<p class="tp-1"><span class="Normal char-style-override-1" xml:lang="tr-TR">Tophane</span><span class="Normal char-style-override-1" xml:lang="tr-TR"> önünde halktan kişilerle asker arasında vuku bulan çarpışmadan ortaya çıkan ihtilal, cenaze alayını takip eden ve caddeler boyunca âdeta alayın baş tarafına yüklenmekte olan muazzam kalabalıkta önden geriye doğru bir harekete sebep olduğundan, müthiş bir gelgit hareketi oluştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalabalık sarsıldı. İnsan sürülerinden oluşmuş olan bütün saflar açıldı. Herkes koştu, gitti, kaçtı. Kimisi hücum naraları atıyor, kimi korku ve dehşetten kaynaklanan solgun bir renge bürünmüş kaçıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Caddeleri dolduran insanlardan oluşmuş olan büyük akıntı göz açıp kapayıncaya kadar sağa sola doğru dağıldı ve sel gibi aynı zamanda açılarak ve su bendinin coşkulu velvelesiyle iki yüz sokağa birden yayıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada elinde Belleville tepelerinde bir ağaçtan kopardığı ucu çiçekli bir abanoz dalını tutan Menilmontant sokağından inerek gelen bir çocuk, hırdavatçı kadın mağazası camekânında eski bir tabanca gördü. Çiçekli dalı yere attı ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şey.. Ana, adın her neyse, şu oyuncağı sizden ödünç alıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi, tabancayı alıp kaçtı.</span></p>
			<p class="tp-sb"><span class="Normal char-style-override-1" xml:lang="tr-TR">İki dakika sonra korku ile Amelot ve Basse sokaklarından kaçan bir sürü insan, çocuğun elindeki silahı sallayarak ve şarkı söyleyerek gittiğini görmüşlerdir.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">La nuit on ne voit rien,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Le jour on voit tres bien,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">D’un ecrit apocrypha</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Le bourgeois s’ébouriffe,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Pratiquez la vertu,</span></p>
			<p class="tp-sb"><span class="Normal-i char-style-override-1" xml:lang="tr-TR">Tutu, chapeau pointu!</span></p>
			<p class="tp-sb"><span class="Normal char-style-override-1" xml:lang="tr-TR">(Kişi birşey görmez gece, kişi gündüz çok iyi görür; burjuvalar doğruluğu şüpheli bir karalama üzerinden telaşa kapılırlar, fazilet alıştırması, tütme, sivri uçlu şapka!)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şarkıyı söyleyen çocuk savaşa giden küçük Gavroche idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük caddeye vardığında silahının horozu bulunmadığının farkına vardı. Adımlarını düzgün atmaya yarayan bu şarkıyla, ara sıra münasebet düştükçe söylediği diğer şarkılar kimin eseriydi? Bilmiyoruz. Kim bilir? Belki kendi düşüncesinin ürünüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Gavroche halkın ağzında dolaşan bütün edebiyattan haberdardı. Buna kendi cıvıltısını da katıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hem gürültücü, hem külhanbeyi idi. Tabii seslerle Paris’in sesini karıştırarak kendisine mahsus bir nağme düzenliyor ve kuşların nağmelerini imalathanelerin ahenkli şamatalarıyla kaynaştırıyordu. Kendisine yakın bulunan bir kabileden olan ressamın öğrencilerini tanırdı. Söylenenlere bakılırsa bir matbaada üç ay kadar da mürettiplik yapmıştı. Bir gün Kırklar Derneği’nden biri olan Baour-Lormian tarafından kendisine bir görev verilmişti.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche meslek ve sanat sahibi bir külhanbeyi idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten o yağmurlu gecede fil heykeli içinde iki çocuğu yuvasında ağırlamakla, Gavroche iki kardeşinin yardımına koşmuş olduğundan şüphe bile edemezdi. Üstelik geceleyin kardeşlerini, sabahleyin babasını kurtarmış ve geceyi böyle geçirmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahleyin erkenden Balets sokağından çıkarken büyük çabuklukla fil heykeline dönmüş ve ustalıkla iki çocuğu oradan çıkarmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulduğu sabah yiyeceğini onlarla paylaşmıştı. Kendini âdeta büyütmüş olan ve “sokak” denilen “ana”ya, o iyi anneye onları terk etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayrılırken akşamüzeri aynı yerde buluşmak üzere onlara söz verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisine mahsus dille:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben savuşuyorum yavrularım, ananızı ve babanızı bulamazsanız bu akşam buraya gelin, size yemek veririm, yatırırım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki yavru çocuk ya bir polis memuru tarafından sokaktan toplanıp karakola getirilmiş yahut bir Çinli cambaz tarafından çalınmış yahut bu Paris gibi büyük şehrin hayhuyu içinde kaybolmuşlardı. Akşamüzeri oraya, yani buluşma sözü verilen yere dönmemişlerdi. Bugünkü topluluk âleminin en alt tabakaları, bu gibi kayıpların izleriyle doludur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu çocukları bir daha göremedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O geceden beri on, on iki hafta geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Defalarca başını kaşıyarak ara sıra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba iki çocuğum ne oldu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözün kısası, silahı elinde bulunduğu halde Pont-aux-Choux sokağına vardı. Bu sokakta yalnız bir dükkânın açık bulunduğunu ve dikkate değer olmak üzere bu dükkânın da bir pastacı dükkânı olduğunu gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilinmezlik âlemine girmezden evvel patatesli bir börek yemek vesilesi, talihin gönderdiği vesileler cümlesindendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche durdu; iki yanlarını aradı. Cebini karıştırdı, ceplerini çevirdi. Bir mangır bile bulamadı. Ardından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmdat! İmdat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmağa başladı. Doğrusu son böreği kaçırmak da zordur. Bununla beraber Gavroche yoluna devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki dakika sonra Saint Louis sokağına varmıştı. Parc-Royal sokağından geçerken kendisi için yemesi imkân dışı kalan patatesli böreğin acısını çıkarmak arzusuna düşerek güpe gündüz tiyatro ilanlarını koparmakla ağzını tatlandırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz ötede emlak sahiplerinden olduklarını zannettiği bir sürü karnı tok, bünyeleri mükemmel adamlar görmekle omuzlarını kaldırarak şu filozofça düşünceleri dilinden döküverdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gelir sahipleri ne kadar şişman oluyorlar! Bunlar her zaman mükemmel yemekler tıkınıyor olmalılar. ‘Paraları ne yapıyorsunuz?’ diye sorsanız bilmezler. Bilmezler mi? Yerler! Bu suretle karınları da o kadar şişer…</span></p>
		</div>
	</body>
</html>