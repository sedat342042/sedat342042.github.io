<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-262</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-2-1"><span class="numara-alt char-style-override-1">Tarlakuşu Konusu</span></p>
			<p class="tp-1"><span class="Normal char-style-override-1" xml:lang="tr-TR">Gorbeau viranesinde Thénardier’nin kurmuş olduğu tuzağın Javert’in ani baskını üzerine ne şekilde sonuçlandığını Marius görmüştü. O tuzağın ki, Marius, onun takibi için Polis Müfettişi Javert’i haberdar etmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi Javert, tutukladıklarını üç arabaya doldurarak götürdükten biraz sonra Marius da viraneyi terk etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat henüz akşamın dokuzuydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius doğruca Courfeyrac’ın yanına gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac, artık Latin mahallesinde oturmuyor, siyasi sebepler nedeniyle evini Verrerie sokağına taşımıştı. Bu mahalle de o sırada ihtilalin doğduğu yerlerden biriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, Courfeyrac’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sende kalmağa geldim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, Courfeyrac karyolasındaki iki yataktan birini çıkarıp yere serdi ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte size bir yatak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün sabahın saat yedisinde Marius viraneye gitti. Bougon Ana’ya hesabını gördürerek işlemiş olan borcunu verdi. El arabalarından birine yatağını, masasını, dolabını ve eski sandalyesini yüklettikten sonra gideceği yeri haber vermeksizin çıktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gündüz Javert, Marius’u görmek ve bir gün evvel vuku bulmuş olan olaya dair ifadesini almak üzere viraneye geldi. Madam Bougon’u gördü. Madam Bougon kendisine şu cevabı verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka yere taşındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Bougon gece kiraya vermiş olduğu evde tutuklanmış olan hırsızlar meselesinde Marius’un da az çok parmağı olduğuna hükmetmişti. Mahallenin kapıcı kadınlarıyla konuşurken bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim derdi ki kız gibi bir delikanlının da böyle bir işte parmağı olsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un o kadar çabuk hane değiştirmesine iki sebep vardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvela, o evden artık nefret etmeğe başlamıştı. Çünkü orada insan topluluklarının en iğrenç, en nefrete şayan ve tiksindirici vahşetini, fena bir zenginden daha beter olan fena bir fakiri pek yakından görmüştü.</span></p>
			<p class="tp-sb"><span class="Normal char-style-override-1" xml:lang="tr-TR">İkincisi, her ne suretle olursa olsun davalı işlere karışmak, özellikle Thénardier’nin aleyhinde şahitlik yapmak istemiyordu.</span></p>
			<p class="tp-sb"><span class="Normal char-style-override-1" xml:lang="tr-TR">Javert’e gelince: Nasılsa ismini sormamış olduğu delikanlının korkusundan kaçmış olduğuna, belki de tuzak kurulduğu gece evine dönmemiş olduğuna hükmetti. Bununla beraber delikanlıyı bulmak üzere aramalar yaptırmışsa da ele geçirememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir ay geçti. Bir ay daha geçti.  Marius daima Courfeyrac’ın yanında kalıyordu. Marius, dava vekillerinin birinden aldığı malumattan Thénardier’in görüşmeden men edilmek şartıyla hapsedildiğini öğrendi. Thénardier’ye verilmek üzere pazartesi günleri hapishane müdürüne beş frank göndermeğe başladı. Marius’un parası yoktu. Thénardier’ye göndereceği beş frangı Courfeyrac’dan alıyordu. Bununla, ömründe ilk defa olarak borç para alıyordu. Haftada bir kere alınan bu beş frank, gerek bunları veren Courfeyrac ve gerek bunları alan Thénardier için âdeta bir muamma idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac kendi kendisine düşünüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu para nereye gider, kime gönderilebilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hapisteki Thénardier de şöyle düşünüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu parayı bana kim gönderebilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, hâlâ kederliydi. Öğrenmek istediği şeyi öğrenmeğe muvaffak olamamıştı. Artık önünde hiçbir şey göremiyordu. Hayatı yeniden karanlığa bürünmüştü. Esrarengiz bir karanlıkta yaşamağa başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatının gömüldüğü bu karanlık içinde sevdiği genç kızla babası olması muhtemel bulunan ve dünyada yegâne ümidi ve menfaati bundan ibaret olan ihtiyarı, bu iki meçhul kişiyi yakından görebilmeğe muvaffak olmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam onları ele geçirdim sandığı bir sırada birden kabaran bir rüzgâr o iki hayali alıp götürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O müthiş çarpışmadan bile bir hakikat şimşeği çakamamış ve gerçeği aydınlığa çıkaracak bir ipucu elde edilememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk başlarda biliyorum sandığı ismi de artık bilmiyordu. Sevdiği kızın ismini Ursule biliyordu. Şimdi emindi ki Ursule değildi. “Tarlakuşu” da bir isim değildi. Bu ancak bir lakap olabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya babası olması kuvvetle muhtemel olan ihtiyar hakkında ne demeli? Hakikaten kendisini emniyet güçlerinden saklıyor muydu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Marius’un hatırına İnvalides meydanında görmüş olduğu ak saçlı işçi geldi. Bu ak saçlı işçi ile Mösyö Leblanc’ın aynı şahıs olması ihtimali ağır basıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba tebdil-i kıyafet mi ediyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kadar kahraman görünen bu adamın kuşkulu halleri de var mıydı? Niçin Thénardier’nin odasında ve en zor zamanda imdat ve yardım talebinde bulunmamıştı? Niçin firar ederek ortadan kaybolmuştu? Sevdiği genç kızın gerçekten babası mıydı? Yoksa değil miydi? Yoksa Thénardier’nin tanıdığını sandığı adam mıydı? Thénardier aldanmış mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu vadide buna benzer birçok sorular akla gelebilirdi. Bu bir muamma idi ki, epeyce zordu. Marius bu sorulara cevap bulamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bütün bu değerlendirmeler, Luxemburg’da görüp sevmiş olduğu genç ve dilber kızın güzelliğine bir eksiklik getirmiyordu. O, yine güzeldi. Ne olursa olsun onu seviyordu. Sevmekten kendini alamıyordu. Bu ne etkili bir acıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Delikanlının kalbinde tutkunluktan ibaret bir hastalık ve bakışlarında ise bir karanlık mevcuttu. Bu suretle iki kuvvetin etkisi altında bulunuyordu. Bu kuvvetlerden biri cazibe idi ki, kendisini çekiyordu. Öteki ise itici bir kuvvetti ki kendisini itiyordu. Bu sebeple, bulunduğu yerden hareket edemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her türlü arzu ve emelleri yok olmuş, yalnız aşkı kalmıştı. Kendisine hâkim olan, yalnız aşktı. Hatta aşk ateşinin hislerinden ve anlık aydınlatmalarından bile bazılarını kaybetmişti. Alelade o ateş bizi yakar ve biraz aydınlatır, hatta bize dıştan faydalı ışıltılar saçar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, aşkın etkisiz olan öğütlerini bile artık dinlemiyordu. Hiçbir vakit “Oraya gitmeli miyim? Bunu denemeli miyim?” diyemiyordu. Bundan böyle Ursule diyemeyeceği kız,  elbet bir yerde ikamet ediyordu. Ne çare ki onu aramak için Marius hiçbir şey bilmiyordu. Nasıl aramalı? Nerede bulmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün hayatı şimdi iki kelimede özetlenebilirdi: İçine nüfuz edilemeyen bir </span><span class="Normal-i char-style-override-1" xml:lang="tr-TR">sis, </span><span class="Normal char-style-override-1" xml:lang="tr-TR">ve bunun içinde mutlak bir </span><span class="Normal-i char-style-override-1" xml:lang="tr-TR">kuşkululuk</span><span class="Normal char-style-override-1" xml:lang="tr-TR">.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yegâne düşüncesi onu tekrar görmekti. Buna rağmen tekrar görebileceğini ümit etmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada fakirlik ve sefalet de yakasına çökmüştü. Her tarafında sefaletin buz gibi soluğunu hissediyordu. Epey zamandan beri devam eden mihnet ve zorluklar arasında işinin başına gitmekten de geri kalmıştı. Hâlbuki göreve devamsızlık kadar dünyada tehlikeli bir şey yoktur. İnsan alışkanlıklarını kaybeder. Alışkanlık, kolayca bırakılır fakat pek zor elde edilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tedavi maksatlı ilaçlardan yani uyuşturuculardan mesela bir tanesinden tedaviye yetecek dozda verildiğinde kötü etkisi görülmediği gibi, normal dozdan sapmamak şartıyla biraz hayal kurmanın da zararı yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünceler, onlar için harcanan zekânın bazı hallerde şiddetli ateşini hafifletip düşürür, fikirde taze ve ince bir buhar hâsıl eder ki, saf bir fikrin sert taraflarını yumuşatır ve boş kalan yerlerini doldurur. Dağınık ve perişan fikirleri toplayıp birleştirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşüncelerin çoğu fikri kaplayıp boğar. Zihnî uğraşılarda bulunup da düşüncelerden büsbütün hayallere düşenlerin vah hallerine! Bu suretle hayallere düşenler, onun içinden tekrar çıkmanın kolay olduğunu sanırlar ve her ikisinin de aynı şeyden ibaret olduğunu zannederler ki, bu tam anlamıyla hatadır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Değerlendirmeler ve düşünceler akıl ve zekânın çalışması ve içtihadıdır. Kuruntu ve hayaller ise zevk ve sefasıdır. Düşüncelerin yerine hayalleri koymak, halüsinasyon ile gıdayı ayıramamak demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlanacağı üzere Marius da işe oradan, yani hayal kurmalardan başlamıştı. Aşkın etkisiyle bir takım esassız ve sonuçsuz hayallere dalmıştı. Bu kadar hayallere düşmek, bir girdaba düşmekle eşdeğerdir. Oradan yalnız düşünmek için çıkılır ki, bu, âdeta ağır yaradılışlı bir çocuğun doğuşuna benzer; âdeta dağdağalı ve kokuşmuş bir çukurdur. Kıyaslanacak olursa, iş azaldıkça ihtiyaçlar artıyordu. Bu bir kanundur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayallere dalan bir insan, tabii olarak tembel ve müsrif olur. Öyle bir halde fikir perişan olduğu için darlaşmış yani müzayakaya düşmüş olan hayata bir çare bulamaz. Bu yaşayış tarzında iyilikle fenalık karışık bulunur. Çünkü gevşeklik ve tembellik fenadır. Cömertlik ve mertlik ise iyidir. Fakir, cömert ve asil olup da çalışmayan adam mahvolur. Çalışmadığı için hayata gerekli olan kaynakları kurur, buna mukabil ihtiyaçları artar. Bu, dik ve öldürücü bir yokuştur ki, en fazla alçakgönüllü ve namuslu olanlar bile zayıflar ve kötü huylular gibi o yokuşun sonunda bulunan ya intihar ya da cinayet gibi iki uçurumdan birine yuvarlanırlar. Derin değerlendirmelerde bulunmak için evden çıkılınca, bir gün gelir ki, denize atlamak üzere çıkılır. Derin derin düşünmek seri hareketler ve şiddetli eğilimlerle Escousse’ler ve Lebras’lar</span><span class="dipnot"><a class="footnote-link" href="#footnote-233-116" id="footnote-233-116-backlink">116</a></span><span class="Normal char-style-override-1" xml:lang="tr-TR"> yaratır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius görmediği hoş bir mahlûka bakışlarını çevirmiş olduğu halde ağır adımlarla bu yokuştan indi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada kaydettiğimiz şeyler garip görünürse de birer gerçektir. Gözden ırak bulunan bir mahlûkun hatırası kalbin karanlıkları içinde şulelenir. Gözden ırak oluş devam ettikçe, hatıra daha kuvvetli olarak parıldar. Karanlık, kederli ve ümitsiz olan ruh, kendi ufku içerisinde bu ışığı, karanlık gecedeki parlak yıldızı görür gibi görür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“O”! İşte Marius’ın bütün düşüncesi bu “o” zamirinden, o genç kızdan ibaretti. Ondan, o genç kızdan başka hiçbir şey düşünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzerindeki elbisenin giyilemeyecek dereceye geldiğini, yeni elbisesinin de eskimiş olduğunu, çizmelerinin, gömleklerinin eskidikçe şapkasının da eskidiğini ve bunlar gibi hayatının da yıpranmakta olduğunu karmakarışık hissedip görüyordu. Sonra kendi kendisine diyordu ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, ölmeden evvel onu bir kere daha görebilseydim!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun kayboluşuyla Marius’da kalan tatlı bir hatıra, onun da kendisini sevdiğinden ibaretti. O, kendisinin ismini bilmiyordu. Fakat seviyordu… Ne kadar meçhul ve karanlık bir yerde bulunursa bulunsun, o, şüphesiz yine kendisini seviyordu… Kendisinin onu düşündüğü gibi, onun da kendisini düşünmediği ne malumdu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere sevdaya tutulan kalplerin geçirdiği anlatılması neredeyse imkânsız zamanlarda kederden ve acıdan başka bir şey olmadığı halde sevinçten kaynaklanan belli belirsiz bir ürperme hissediyor ve o zaman kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bendeki bütün bu düşünceler, onun düşünceleridir; bana ondan geliyor! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ardından şunu da ekliyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu böyle olduğu gibi, ihtimal ki benim düşüncelerim de ona ulaşıyor. Ondan bana geldiği gibi elbette benden de ona gidiyor!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu gibi düşünceler ve tasavvurlar sonucunda üzülüp başını sallardı. Kalbinde bazen ümide benzeyen bir takım ışıklar oluşuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra, özellikle en fazla düşünenleri hüzün ve eleme boğan gece saatlerinde yalnız bu hususa ait olan bir deftere âşıkane düşüncelerinin en saf, en pak, en güzel olanlarını yazıyordu. Buna kendisi “Ona mektup yazmak” diyordu.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hale rağmen delikanlının kavrayış gücünün perişan olduğu düşünülmemelidir. Tam aksine, sadece, çalışamıyor ve istenen hedefe doğru değişmez ve sağlam bir surette hareket edemiyordu, yoksa basiret ve doğrultusunun her zamankinden daha çok farkındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerinin önünde en ufak şeye varıncaya kadar her şeyi sakin, sağlam, fakat biraz tuhaf olmak üzere, görüyor ve algılıyordu. Her sözü namuslu bir tür acizlik ve gevşeklikle, aynı zamanda gönülden bir saflıkla söylüyordu. İyiyi kötüyü ayırt etme gücü, ümitten kopuk, yukarıda bir yerlerde durup dolaşıyordu. Bu durumda iken bile muhakeme gücünden hiçbir şey kurtulmuyor ve hiçbir konuda aldanmıyordu. Her an hayatın, kaza ve kaderin, insaniyetin mahiyetini anlıyor ve belirliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı’nın aşk ve musibete tahammül edebilecek bir ruhla seçkinleştirmiş olduğu insan, ne kadar meşakkat ve zahmetlere uğrarsa uğrasın yine mutludur. Aşk ve musibet denilen bu iki kuvvet veya bilgi nuruyla, kâinattaki şeyleri ve insan kalbini görmeyen bir adam, hakikati görmemiş ve hiçbir şey öğrenmemiş demektir. Seven ve acı çeken bir ruh, ulvî bir ruhtur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu suretle günler geçiyor, fakat yeni bir şey olmuyordu. Ancak içinde bulunduğu karanlık bir mesafeden, bundan böyle kat edeceği kısmının her dakika azalmakta olduğuna inanıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sarp ve derin erişilmez bir mevkiin kenarını açıkça görür gibi oluyordu. Şu sözü hatırlayıp tekrarlıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, daha evvel onu göremeyecek miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saint-Jacques sokağına çıkarak, kapı yanda bırakıldıktan ve soldaki dâhilî eski cadde bir müddet takip edildikten sonra Sante sokağına, sonra Gla-ciere’e ve De Gobelins’deki küçük dereye varmadan evvel bir meydana rastlanır ki Paris bulvarlarının uzun ve yeknesak kemerleri içinde Ruysdeal’in</span><span class="dipnot"><a class="footnote-link" href="#footnote-233-117" id="footnote-233-117-backlink">117</a></span><span class="Normal char-style-override-1" xml:lang="tr-TR">  oturmak isteyeceği bir meydan varsa o da budur. O meydandaki çimenlikler üzerinde bilmem nasıl bir letafet mevcut olup üzerinde bir takım ipler gerilmiştir. Rüzgârın tesiriyle kuruması için bu iplere çamaşır asılırdı. XIV. Louis zamanında bu mahallede büyük çatısı “mansard” denilen tavan aralıklarına ayrılmış olan bir bina yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu harap bina ile kavak ağaçlarının arasında bir miktar su, kadınlar, tebessümler, avazeler ve ufukta ise Panthéon, Sourds-Muets (=Sağır-Dilsiz) ağacı; siyah, oval, nahif, nefis ve zevk verici olan Val-de-Grace, nihayetinde de Notre-Dame Kilisesinin kuleleri görülür. Burası seyir ve temaşaya değer. Bununla beraber oraya kimse gitmez. Her çeyrek saatte bir el veya yük arabası geçer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un yalnız başına gezinti yaptığı günlerden birinde nasılsa yolu buraya düşerek meydandaki suyun bulunduğu yere kadar gitti. O gün sıra dışı olarak bir tarlaya benzeyen o meydanda bir adam geziniyordu. Marius, tabii halde bulunan buradaki letafetten belirsiz bir surette duygulanarak gezinen adama hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mahallin adına ne derler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sormuştu. Şu cevabı aldı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tarlakuşu çayırı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra ileve etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burası Ulbach’ın İvry adındaki çoban kızını öldürdüğü yerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un “Tarlakuşu” isminden başkası kulağına girmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünürken birden bir donma hali vardır ki bu hali bir söz meydana getirebilir. Bütün düşünceler birdenbire bir fikrin etrafına toplanıp yüklenirler. O zaman başka hiçbir şey anlaşılmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un derin düşünceleri içinde Tarlakuşu, Ursule’un yerine geçmiş bir isimdi. Akıl ve hikmete aykırı olan şaşkınlık ve hayretle gizlice söylenerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay be, burası onun yeriymiş! Onun nerede oturduğunu burada öğrenirim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mantığa aykırı ve fakat karşı konulamaz bir fikirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, o günden itibaren o çayırlığa devam etmeğe başladı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-116-backlink" id="footnote-233-116">116</a><span class="Normal char-style-override-1" xml:lang="tr-TR">	Escousse Victor, bir Fransız oyun yazarı. 19 yaşında yazdığı ilk oyununda başarı kazandı. Sonrakinde başarısız oldu. Bundan yıkıldı.18 yaşındaki arkadaşı Auguste Lebras ile birlikte başka bir dram yazdılar. Bu da başarısız olunca peşpeşe ikisi de intihar etmişlerdir (Şubat1832). (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-117-backlink" id="footnote-233-117">117</a><span class="Normal char-style-override-1" xml:lang="tr-TR">	Salomon van Ruysdael (1602-3 Kasım 1670) Hollanda Altın Çağı peyzaj ressamlarındandır.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>