<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-10</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-1-6"><span class="numara-alt char-style-override-1">Monsenyör Bienvenü’nün </span></p>
			<p class="numara-alt" id="toc_marker-2-1-7"><span class="numara-alt char-style-override-1"> Cübbelerinin Çok Dayanması</span></p>
			<p class="tp-1"><span class="Normal char-style-override-1" xml:lang="tr-TR">Mösyö Myriel’in özel hayatı da genel hayatında gözlemlemiş olduğumuz fikir ve değerlendirmelerle doludur. Kendi seçtiği fakr-u zaruret içindeki hayatı yakından gözleyebilenler için, bu durumun yüceltici yanları olduğu kadar dayanılmaz olduğu da teslim edilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaşlılarla çoğu düşünürler gibi pek az uyku uyurdu. Az olan bu uykusu da derin olurdu. Sabahları bir saat fikren dinlenir, sonra kilisede veya evinde her günkü duasını eder, bundan sonra çavdar unundan yapılmış ekmeğiyle ineklerinin sütünden ibaret kahvaltısını yapardı. Daha sonra çalışmaya başlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir piskoposun meşgalesi çoktur. Her gün piskoposluk kâtibi olan rahibi ve ruhanî yönetimi altında bulunan piskopos vekillerini kabul eder. Bundan başka verilecek imtiyaz ve ruhsatları, yapılacak toplantıları, dua kitaplarını, yazılması gereken talimatları, belediye reisleriyle rahipler arasında çıkan anlaşmazlıkları, ruhban okullarını ve bir taraftan hükûmet, diğer taraftan Vatikan ile yazışmaları inceler, düzenler ve uygulamaya koyardı. Bu bin türlü işlerden ve görevlerden arta kalan zamanlarda da hasta ve muhtaçların imdadına koşar, onlara yardımlarda bulunur, tesellisi gerekenleri teselli ederdi. Bu son işlerden de zamanı kalırsa, bazen bahçesinde meşgul olur, bazen de yazar ve okurdu. Bu iki türlü işi de bir şekilde ifade etmek için “bahçe ile uğraşmak” tabirini kullanır ve “Zihin de bir bahçedir!” derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öğleye doğru, hava müsait olduğu takdirde ikametgâhından çıkar, yaya olarak kırda veya şehirde gezinti yapardı. Genellikle fakir kulübelerine uğrar ve daima yalnız yürüdüğü görülürdü. Gezinti esnasında, bakışları yere çevrili ve düşünceli olurdu. Taşıdığı uzun değneğine dayalı olduğu halde, eflatun rengindeki sıcak tutan pamuklu cübbesine sarılmış ve ayaklarında aynı renkte çoraplarla büyük kunduralar, başında ise üç karınlı altın renkli üç şerit bulunduğu görülürdü. Her ne tarafta görünse orada adeta bayram yapılır, oraya hayat bahşederdi. Güneşi karşılarcasına bütün çocuklar ve ihtiyarlar onun için kapılarının eşiklerine çıkarlar, onu takdis ederler, onun tarafından da takdis olunurlardı. Bir şeye ihtiyacı olanların evi gösterilir, ötede beride durarak küçük çocuklara, küçük kızlara güzel sözler söyler, annelerine de tebessüm ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Parası oldukça fukarayı ziyaret etmekten geri kalmazdı. Parası olmadığı zamanlarda ise zenginleri ziyaret ederdi. Cübbeleri çok eskidiğinden ve halkın bunları ne kadar kullandığının farkına varmasını istemediğinden, eflatun renkli pamuklu hırkasını giyerek şehre çıkardı. Bu sebeple yaz mevsiminde pamuklu hırkadan oldukça bunalırdı. İkametgâhına döndüğünde akşam yemeği yerlerdi ki bu da tıpkı öğle yemeği gibi sade bir şeydir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamın sekiz buçuğunda hemşiresiyle sofraya otururlardı. Arkalarında ayakta duran Madam Magloire de hizmet ederdi. Kanaatkârlıklarından dolayı yedikleri yemekten daha sadesi düşülemezdi. Bir papaz misafir geldiğinde Madam Magloire göl balıklarından veya dağlardan getirilen taze av etlerinden derhal tedarik ederek sofraya getirirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her papaz, iyi bir yemek hazırlanmasına vesile olurdu. Madam Magloire da misafir geldikçe güzel yemekler pişirirdi. Misafir filan bulunmadığı zamanlarda ise yemek hemen hemen haşlanmış sebze ile zeytinyağlı bir çorbadan ibaretti. Bu vesile ile “Piskopos misafirsiz perhizdeymiş gibi yer” denirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemekten sonra yarım saat kadar Matmazel Baptistine ve Madam Magloire ile konuşur. Sonra odasına çekilir. Bazen varaklar üzerine, bazen ciltli defterlere yazı yazardı. Esasen okur ve yazar olup malûmat sahibi ve oldukça da bilgili idi. El yazısıyla yazılmış beş altı tuhaf eseri vardı. Mesela bunlar arasında birisi </span><span class="Normal-i char-style-override-1" xml:lang="tr-TR">Tevrat</span><span class="Normal char-style-override-1" xml:lang="tr-TR">’ın “Tekvîn” bölümündeki bir âyetle ilgiliydi: </span><span class="Normal-i char-style-override-1" xml:lang="tr-TR">“Başlangıçta Tanrı’nın ruhu suların üzerinde yüzüyordu”</span><span class="Normal char-style-override-1" xml:lang="tr-TR">; bunun üç ayrı tercümesini karşılaştırıyordu. Başka bir eserinde bu kitabın yazarının taallukatından Ptolémais Piskoposu Hugo’nun akaid ilminden bahseden eserini şerh ve izah ediyordu. Son asırda Barleycourt mahlasıyla yayınlanan bazı eserler bu piskoposa atfedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen okurken murakabeye varır, uykuya dalar, okuduğu eser her neye dair olursa olsun ellerinden düşer, uyandığı zaman eserin sahifeleri üzerine birkaç satır yazı yazardı. Sahifeleri üzerine yazdığı kitabın ismi ve metniyle, yazdığı satırların içeriği arasında çoğunlukla ilgi ve bağıntı görülmezdi. Bu cümleden olmak üzere </span><span class="Normal-i char-style-override-1" xml:lang="tr-TR">Lord Germain’ın General Clinton Cornwallis ve Amerika İstasyonu Amiralleriyle Yazışmaları</span><span class="Normal char-style-override-1" xml:lang="tr-TR"> başlıklı eserin bir sahifesine yazmış olduğu satırlar şunlardır:</span></p>
			<p class="tp-sb"><span class="Normal-i char-style-override-1" xml:lang="tr-TR">“…. Ey Kadir-i Mutlak hazretleri, Sizi muhtelif kavimler birer isimle anıyorlar, azamet ve kudretini tasdik ve teslim ediyorlar. Bu isimler arasında bence en güzeli Hz. Süleyman’ın verdiği isimdir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamın saat dokuzuna doğru iki kadın birinci kattaki odalarına çekilirler ve onu zemin kattaki odasında sabaha kadar yalnız bırakırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada Digne Piskoposu’nun ikametgâhına dair doğru bir fikir vermemiz gerekiyor.</span></p>
		</div>
	</body>
</html>