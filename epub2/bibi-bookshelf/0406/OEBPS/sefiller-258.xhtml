<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-258</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-5-1-4"><span class="numara-alt char-style-override-1">Temel Altında Çatlaklar</span></p>
			<p class="tp-1"><span class="Normal char-style-override-1" xml:lang="tr-TR">Anlattığımız trajedinin Louis Philippe’nin saltanatının başlarını dolduran yoğun kara bulutlardan birine temas etmesi hasebiyle bu hükümdara dair bazı izahlarda bulunmamız gerekirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe, kraliyet tahtına bir cebir ve şiddet, kendisi tarafından doğrudan doğruya bir fiil ve hareket vuku bulmaksızın, sırf ihtilal hareketinin sürüklemesiyle oturmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu ihtilal hareketi sonuç itibarıyla hakiki bir ihtilalden pek farklı olmakla beraber, Dük De Orléans ad ve ünvanını taşıyan kendisi, bu konuda şahsî bir girişimde bulunmamıştır. O, yalnız prens doğmuş olduğu için, kendisinin prensip olarak hükümdarlığa seçilenlerden olduğuna inanıyordu. Böyle bir sıfatı ne kendisine vermiş ne de talep etmişti. Tam aksine kendisine teklif edilmiş, o da kabul etmişti. Bu kanaati haklı olmasa bile bu teklifin hakka ve bunun kabulü de göreve dayanmış olduğu şüphesizdir. Şahsî kanaati işte bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple vicdanen diyebiliriz ki, Louis Philippe o makama el koymakla haksız bir harekette bulunmamıştır. İyi niyeti vardı. Onun gibi, millî hâkimiyetin de iyi niyeti bulunuyordu. İki tarafın çarpışmasından ne hükümdar ve ne de millî hâkimiyet sorumlu olabilir. Esasa taalluk eden bu çarpışma, iki yüzyılın çarpışmasına benzerlik gösterir. Okyanus, suyu ve fırtına ise havayı müdafaa ettiği gibi, hükümdar da hükümdarlığı müdafaa eder. Millî hâkimiyet (demokrasi) de milleti müdafaa eder. Mutlakıyet idaresinden ibaret olan bağlılık, cumhuriyetten ibaret olan mutlaklığa direnir. Bu ayrılık ve çekişme altında bulunan insan toplulukları ise kana boyanır. Şu kadar ki, insan topluluklarının bugün uğradığı zorluklar ve zahmetler, yarın mutluluk ve selamete yol açar. Maksada ulaşmak için acılarla karşılaşmak tabiidir. Her halde mücadelede bulunan iki tarafı yapmış oldukları hareketlerinden dolayı ayıplayıp kötülememek lazım gelir. İki taraftan biri şüphesiz aldanabilir. Hak, gayet heybetli Rodos Heykeli</span><span class="dipnot"><a class="footnote-link" href="#footnote-233-108" id="footnote-233-108-backlink">108</a></span><span class="Normal char-style-override-1" xml:lang="tr-TR"> gibi aynı zamanda iki sahil üzerinde yani bir ayağı cumhuriyet ve bir ayağı krallık üstünde bulunamaz. Hak, taksim edilemez. Yalnız bir tarafta bulunur. Bir köre, körlüğünden dolayı sorumluluk yüklenemeyeceği gibi, Vendee</span><span class="dipnot"><a class="footnote-link" href="#footnote-233-109" id="footnote-233-109-backlink">109</a></span><span class="Normal char-style-override-1" xml:lang="tr-TR"> ihtilalcilerinden hiçbirine de eşkıya denilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber o korku verici çarpışmaları kaza ve kadere yormaktan başka çare yoktur. Bu fırtınalar her neden ibaret olursa olsun insanî sorumluluktan sıyrılmış değildirler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu konuya son verelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 hükûmeti derhal müşkül bir hayatla karşılaştı. Dün doğmuşken bugün savaşmağa mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha kuruluşunun başlangıcında, henüz oluşturulmuş olduğu halde güçlü görünen Temmuz Hükûmeti etrafında bir takım belirsiz hareketlerin olacağı hissediliyordu. Ertesi gün muhalefet ve mukavemet baş göstermiştir. İhtimal ki, bu hal bir gün evvel doğmuştur. Aylar geçtikçe düşmanlıklar büyümüştür. Başlangıçta sessiz şamatasız iken daha sonra gürültülü olmuştur. Önce yarı gizli iken sonra büsbütün açığa çıkmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temmuz İhtilali, evvelce belirttiğimiz üzere Fransa dışında hükümdarlar tarafından pek az kabul görmüş ve Fransa içinde ise çeşitli anlamlara sebebiyet vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Olup biten olaylar arasında ilahî arzu ve maksatları insanlar anlayıp kavrayabilirler. Bu arzu ve maksatlardan çıkarılacak anlamlar için onun yazılmış bulunduğu dili bilmek lazımdır.  Çünkü o gizli bir dildir. İnsanlar bu dilden tercüme ederler. Ne yazık ki bu tercümeler birçok noksanlıklarla doludur. O dil, ilahîdir. Her insan onu anlayamaz. Onun anlamlarını ve özelliklerini tam olarak kavrayamaz. En sakin, en keskin, en derin zihinler bile ondaki ince anlamları pek geç kavrayabilir. Maksat hâsıl olduğu yani o dili anladıkları vakit iş işten geçmiş olur. Genel olarak yirmi türlü tercüme edilmiştir. Her tercümeden bir yol doğmuş ve gerçek anlama aykırı her yorumdan bir fırka ortaya çıkmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her tarikat en doğru ve yegâne tercümeye sahip oldukları zannına düşer. Bunun gibi, her fırka da kendi içtihadını sevap görür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla hükûmet dahi bir fırka makamına geçer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilallerde cereyana karşı yüzmek isteyenler bulunur ki, bunlar eski partiler, yani bunların taraftarlarıdırlar. Tanrı’nın lütuf ve müsaadesiyle mirasa konan eski taraftarların nazarında ihtilaller, isyan hakkından doğmuş oldukları için, onlara karşı isyan etmek haktır. Bu teori, bir hatadan ibarettir. Çünkü ihtilallerde ihtilal yapan millet değil hükümdardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ihtilal, bir esasa dayanmış olursa meşru ve tabii sayılır. Sahte ihtilalciler bazı defa o meşruluğa gölge düşürürler. Bununla beraber lekelenmiş ve kanlanmış olduğu halde yine baki kalırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilaller, vakalardan oluşmayıp belirmiş olan lüzum ve ihtiyaç üzerine meydana gelir. Bir ihtilal, gerçek ve tabii olmayan bir durumdan tabii bir hale dönmekten ibarettir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtilal ona lüzum hissedildiği zaman ortaya çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski meşruluk taraftarları, 1830 İhtilaline bir takım fikir ve mülahazalarla, haklı olmayana feveran edercesine, bir cebir ve şiddetle hücum etmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatalar olağanüstü mermiler demektir. Meşruluk taraftarları tedbirli bir şekilde, ihtilalin yara almış olan yerine, zırhı bulunmayan ve nizamdan yoksun olan yönüne vurdular. Başka bir deyişle, ihtilalin hükümdarlığına saldırdılar. Saldıranlar ona hitaben bağırıyorlardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ey İhtilal! Bu hükümdar ne için duruyor, buna ne lüzum var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar yani karşı fikirdekiler iyi gören körlere benzerler. Cumhuriyet taraftarları da aynı şekilde bağırıyorlardı. Fakat cumhuriyet taraftarlarının bu şekilde bağırmaları ve aynı düşünceyi ileri sürmeleri haklı ve meşru olabilirdi. Bu hal, meşruluk taraftarları için bir körlük ve demokratlar için ise bir uzak görüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 ihtilali millete karşı iflasını göstermişti. Bu halden öfkelenmiş olan demokratlar ihtilali tekdir edilmeye ve kınanmaya layık gördüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mazi ve istikbale ait kan dökmeler arasında Temmuz kuruluşları ve kararları devrilmek üzere bulunuyordu. Çünkü bir taraftan mutlakıyet hükûmetinin geçmiş devirleriyle, diğer taraftan kalıcı bir hukuk ile uğraşan nazik ve mühim bir dönemdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, dıştan bu ihtilal ile bunun ardınca gelen hükûmet, mutlakıyet hükûmeti şeklinde kabul ve telakki edildiği için 1830, Avrupa’nın çizgisine uymaya mecbur olmuştu. İçten asayişi korumak lüzumu karışıklıkları artırıyordu. Uygulanması mümkün olmayan bir anlaşma ve birleşme çoğunlukla bir savaştan daha fazla zararlar doğurabilir. Ağzına ağızlık takılmış olup daima gürleyen bu sağır çarpışmalardan, silahlanmış bir barış doğmuştur ki, bu da kendi kendisinden bile şüphe eden medeniyetin yıkıcı bir tedbirinden ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temmuz hükümdarlığı mevcut durumuna rağmen Avrupa kabinelerine karşı yüksek durumdaydı. Metternich buna mani olmak istedi. Fransa’nın ilerleyip medenîleşmesiyle ileri atılması, Avrupa monarşi hükümetlerinin, bu ağırkanlı hayvanların ileri atılmasına sebep oluyordu. Kendisi çekildikçe, o da çekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada içerde fakirlik ve sefalet, halkın en aşağı ve en fakir, emeğinden başka geçimini sağlayacak vasıtası olmayan sınıfının mevcudiyeti, gündelik ücreti, eğitim-öğretim durumu, kanunî cezalar, fuhuş, kadınların hali, servet, sefalet, üretim, tüketim, malların taksim ve dağılımı, mübadele, para, malî itibar, sermaye hakkı, çalışma hakkı gibi bütün mühim meseleler Fransız insan topluluklarının üzerinde gittikçe artıyor ve çoğalıyordu. Bu hal müthiş bir eğilimin ve çöküşün belirtisiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dışarıda ise politika taraftarlarından başka diğer bir hareket daha vuku buluyordu. Demokrasi taraftarlarının coşkuları, felsefî coşkulara karşı hareket ediyordu. Elitler de halk tabakası gibi karmakarışıktı.  Hakikatte evvelkiler -elitler- başka türlü harekette bulunuyorlarsa da hareketleri sonrakilerin hareketlerinden az ve hafif değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dikkat ve ibret sahiplerinin düşüncelere boğuldukları sırada, zemin yani ihtilal cereyanlarından geçen millet de, bilmem nasıl, sara’ya tutulmuş gibi bir titremeyle onların altında titremekteydi. Bu dikkat ve ibret sahiplerinden bir kısmı inziva köşelerine çekilmişler, diğer kısmı bir aile efradı gibi bir yere toplanıp birbirleriyle karışmak suretiyle sosyal meseleleri barışıklık ve sükûnetle, fakat ciddi şekilde tartışıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar adeta yorulmak bilmeyen madencilere benziyorlardı. O madenciler ki, bir volkanın derinliklerinde gönül rahatlığıyla açtıkları dehlizleri genişletirler ve uzatırlar. Madenciler denilen bu işçiler ancak etraftan çıkan ağır ve sağır sedalardan ve kısmen görünebilen ateş ocaklarından endişe edebilirler. Bundan başka hiçbir şeyden korkup ve çekinmezler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sükûnet, o karışık dönemin az iyi bir manzarası değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar hukukî meseleleri politika taraftarlarına bırakarak mutluluk ve refah meselesiyle uğraşıyorlardı. İnsanların rahatlığı ve mutluluğu! İşte bunların insan topluluğundan çıkarmak istedikleri şey bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maddî, ziraî, sınaî, ticarî meseleleri dinî meseleler derecesine kadar yükseltiyorlardı. Politikanın jeologları denilen iktisatçılar tarafından sabırla araştırılıp incelenmekte olan hareketlerin seyrine dair bir kanuna uygun olarak, kısmen Tanrı ve kısmen insanlık tarafından oluşturulan medeniyet sahasında, menfaatler sert ve hakiki bir kaya teşkil edecek tarzda kaynaşıp bir terkip meydana getiriyordu. Islahatçılar ve sosyalistler adı altında ve muhtelif suretlerde birleşmiş ve toplanmış olan bu adamlar, o kayayı yararak içinden insanlığın rahatlığı ve saadeti için hayat suyu çıkarmaya ve yaymaya çabalıyorlardı. Bunlar insanlık için ortaya konulmuş idam makinesinden savaş meselesine kadar her türlü meseleleri araştırıp inceleyeceklerdi. Bu yüzden programları geniş ve derindi. Fransa İhtilali tarafından beyan ve ilan edilen çocuk hakları ile kadınlarla ilgili hakları da araştırma konularına ilave ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunların uğraşmış oldukları meseleleri bu bahiste uzun uzadıya izah etmeğe girişmeden yalnız kaydedip zikretmekle yetineceğiz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sosyalistlerin sundukları veya teklif ettikleri yahut kast ve niyet ettikleri meseleler arasında âlemin yaratılış şekline taalluk eden görüntülerle tasavvurlar ve tasavvufî fikirler bir yana bırakılacak olursa, diğer hususlar şu iki başlıkta toplanabilir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci mesele: Servetin elde edilmesi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkinci mesele: Servetin taksim ve dağıtımı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci mesele, çalışıp çabalama meselesini de içine alıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkinci mesele, çalışanların gündelik ücretleri meselesini içeriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci meselede kuvvetlerin kullanılış tarzı ve ikinci meselede ise nimetlerin paylaşılması bahis konusudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kuvvetlerin iyi kullanılmasından kamunun gücü ve nüfuzu doğar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nimetlerin güzel idaresinden ve paylaşımından kişisel mutluluklar sağlanır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İdarenin ve paylaşımın güzelliğinden maksat, bir şeyin eşit şekilde paylaşımı ve verilmesi demek olmayıp o şeyin hakkaniyete uygun şekilde taksiminden ibarettir. Bu iki şeyin yani dıştan kamu kuvveti ve içten kişisel mutluluğun kaynaşıp birleşmesinden toplumun bereketi, ikbali ve mutluluk hali sağlanmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumun mutluluk hali ise, insanın mutlu ve bahtiyar, bütün anlamıyla hür bir vatandaş ve büyük bir milletin fertlerinden biri olması demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiltere bu iki önemli meseleden birincisini halletmiştir. Övülecek ve alkışlanacak surette servet temin ediyor. Ne çare ki, kötü bir tarzda paylaşıyor ve kötü dağıtıyor. Yalnız bir yönden mükemmel olan bu durum, hasbelkader şu iki neticeyi doğuruyor: Büyük bir servet ve büyük bir sefalet! Daha açık bir ifadeyle diyelim ki: İngiltere’de pek büyük bir zenginlik ve pek büyük bir fakirlik vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün servet, mutluluk ve rahatlık bazılarına müyesser olduğu halde, çoğunun hissesine daha doğrusu millet fertlerine her şeyden mahrumiyet yani fakr-u zaruret ve sefalet isabet ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çalışıp çabalamaktan kaynaklanan imtiyazlar, istisnaîlikler, tekeller, derebeyliği gibi nimetler ancak bir kısım kimselere kısmet oluyor. Bu hal, aldatıcı ve ölümcül bir vaziyettir. Çünkü kamunun gücü özel bir sefalete,  hükûmetin kuvvet ve azameti ise kişisel acılara yüklenmiş oluyor. Bu, fena oluşturulmuş bir kuvvet ve büyüklüktür ki, sırf maddî unsurlardan meydana getirilmiştir. Manevi unsurlara gelince: Buna bir açık kapı kalmamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Komünizmle arazi kanunu, ikinci meselenin halledildiği zannındadırlar. Hâlbuki aldanıyorlar. Bu zanları hatadan başka bir şey değildir. Bunların paylaşım şekli, üretilenleri yok etmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eşit olarak paylaşma meselesi, rekabeti, bundan dolayı çalışma ve gayreti azaltıp yok etmektedir. Bu, bir kasap tarafından yapılmış paylaştırma demektir. Kasap, taksim etmek istediği şeyi boğazlamak suretiyle yok ettiği gibi, onlar da paylaşmayı bu şekilde uyguluyorlar. Bundan dolayı bu hal şekline itibar etmemek icap eder. Servetin yok edilmesi, paylaşım sayılamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki meselenin güzel şekilde halledilmesi için ikisinin de aynı zamanda ve yeni bir şekilde çözülmesi lazım gelir. İki meselenin çözüm için birleştirilip kaynaştırılması gerekli olduğu gibi, ikisini de karıştırarak bir mesele haline dönüştürmeli ve tek bir şeymiş gibi muameleye tabi tutmalıdır. Bu iki meseleden birini halledecek olursanız bir Venedik’e, bir İngiltere’ye dönersiniz. Venedik gibi sun’î bir kuvvete veya İngiltere gibi bir hükûmete veya maddî kuvvete sahip olursunuz. Yani fena bir servete sahip olacaksınız demektir. Venedik’in olduğu gibi, siz de işsizlikten veya İngiltere’nin bir gün düşeceği gibi siz de iflas ederek mahvolup gidersiniz. O zaman herkes sizin düşmenize ve ölmenize gözlerini kapayacaktır. Çünkü herkes kişisel menfaatlerine dokunan ve insan türü için bir fikir veya erdem hazırlamamış ve sağlamamış olan her şeyin düşmesi ve yok olması için öteden beri gözlerini kapamaktadır. Bu da insanî özelliklerdendir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphesiz pek iyi anlaşılmıştır ki, biz burada Venedik ve İngiltere adlarının zikredilmesiyle o memleketlere mensup millet ve kavimlerden bahsetmek istemiyoruz. Bu sözlerle maksadımız, insanların teşkilat ve düzenlemeleridir. Bu kavim ve milletlerin bizzat kendileri değil, üzerlerine konulmuş olan şey, yani oligarşidir [aristokratlar tarafından idare edilen hükûmet şeklidir]. Biz millet ve kavimlere karşı sevgi ve saygı duyanlardanız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Venedik yani o millet bugün yıkılmıştır. Fakat günün birinde yine doğacaktır. İngiltere, asalet ve şereflilik çökecek. Fakat İngiliz milletine gelince: O ölümsüzdür. O millet için çöküş ve yıkılış yoktur. Bu düşünceyi öne sürerek konumuza devam edebiliriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda bahsettiğimiz iki meseleyi hallediniz. Zenginleri özendirip teşvik ediniz. Fakirleri ise koruyup gözetiniz. Sefaleti ortadan kaldırınız. Zayıfın haksız yere daima kuvvetli tarafından kötü muamele görmesine bir sınır tayin ediniz. Hedefine erişmiş olana karşı yarı yolda kalmış olanın gıpta ve hasedine karşı bir gem vurunuz, yani bu durumu engelleyiniz. Çalışıp çabalamaya göre gündeliği hakkıyla ve hesap kurallarına uygun olarak ortaya koyup uygulayınız. Çocukların artması ve çoğalması maksadıyla öğretim ve eğitimi mecburi kılınız ve bu önemli işi ücretsiz olarak yapınız. Reculiyet yani bülûğ çağı için ilmi esas alınız. Elleri, kolları çalıştırmakla beraber beyinlerin gelişip büyümesine hizmet ediniz. Yani yalnız dimağ çalışmamalıdır. El ve kollar da çalışmalıdır. Aynı zamanda hem kuvvetli bir millet olunuz hem de mesut ve bahtiyar kişilerden bir aile teşkil ediniz. Mülkiyet ve tasarruf hakkı yani arazi, emlak ve akar sahibi olma hakkını terk etmeyerek ve ortadan kaldırmayarak, eşitlik kuralı gereğince ve millî hâkimiyeti temin edecek şekilde yaygınlaştırıp paylaştırınız. Ta ki herkes mülk ve toprak sahibi olsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu da sanıldığından daha kolaydır. Kısaca iki kelime ile maksadı anlatmak için diyelim ki, servetin üretilmesi usulünü ve onu taksim etmeyi iyice öğreniniz. O zaman maddî ve manevî büyüklük ve yüceliğe aynı zamanda malik olursunuz. O zaman kendinize “Fransa”, başka tabirle “Fransız” demeğe layık bir hale gelmiş olursunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte dalalete sapmış olan bazı yolların dışında ve üstünde, sosyalizm denilen katılımcılık yani her şeyde eşitlik taraftarlarının istediği şey de bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar, doğrusu takdire değer şeyler, gayretler ve mukaddes teşebbüslerdir! Bu yollar, bu gruplaşmalar, bu nazariyeler ve bu karşıtlıklar, devlet ricalinin felsefecilere olan anî ihtiyaçları, göze çarpan bir takım karışık ihtimaller, yeni bir politika ortaya konması, ihtilalci fikirlerle mutabakat sağlamak üzere eski âlemle mutabakat, Polignac’ı savunmak için Lafayette’in feda edilmesini gerektirecek bir hâlihazır, kargaşa altında ilerlemenin şeffaf olarak aktarılıp çıkarılması, meclisler, ihtilale karşı güven, hanedanına ve ailesine karşı hürmet ve riayet, millete karşı muhabbet, bağlılık, namus ve hamiyet gibi bütün bu şeyler Louis Philippe’i dikkate değecek bir şekilde uğraştırıyordu.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe kuvvetli ve cesur olmakla beraber hükümdar olmaktaki müşkülat bazen kendisini üzüp gevşetiyordu. Ayaklarının altında bir sarsıntı hissediyordu. Bu, zeminin toz toprak olması değildi. Fransa yine her vakitkinden ziyade kuvvetliydi. Ufku bir takım büyük ve karanlık dalgalar kaplamıştı. Acayip bir gölge gittikçe ilerliyor, genişliyor ve insanların, fikir ve şeylerin üzerine yayılıyordu. Bu acayip gölge hiddetlerden, uygulanan usûl ve kaidelerden kaynaklanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acele olarak örtülen ve söndürülmüş olan her şey hareket ediyor ve coşkunlaşıyordu. Çoğunlukla namuslu bir adam, hakikatler ile mugalatanın birbirine karıştığı bozuk havayı tekrar teneffüs ediyordu. Bir fırtınanın başlaması yaklaştığında dalların üzerinde titreyen yapraklar gibi fikirler de insan gruplarının ızdıraplarıyla titriyordu. Hava tabakaları bazı zamanlarda elektrikle o derece yüklü hale geliyordu ki, mesela rastgele meçhul bir şahıs hakikatin ışığını yayıyor ve sonra tekrar ortalığı hafif bir karanlık kaplıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra derinden işitilen gürültülerden semayı kaplayan bulutlardaki yıldırımların miktarı anlaşılıp belirlenebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Temmuz İhtilalinden beri hemen hemen yirmi ay kadar zaman geçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesi gerçek ve tehdit edici bir manzarayla açılmıştı. Milletin sıkışıklığı, işçilerin ekmeksiz kalması, karanlıklar arasında son Prens De Conde’nın gözlerden kaybolması, Paris’in Bourbonları atıp sürdüğü gibi Brüksel’in de Nassau’ları Belçika’dan atıp çıkartması, Belçika’nın başlangıçta Fransa Prensine teklif edildiği halde sonradan İngiliz prenslerinden birine verilmesi, Nikola’nın Rus kini ve düşmanlığı, arkamızda iki güney şeytanının yani İspanya’da Ferdinand’ın, Portekiz’de Miguel’in mevcudiyeti, İtalya’da zelzeleler olması, Metternich’in Polonya üzerine elini uzatması, Fransa’nın Ancôna’da Avusturya’ya sertlik ve şiddet göstermesi, kuzeyde bilmem nasıl büyük ve müthiş bir çekiç gürültüsüyle Polonya’yı tabutuna tekrar yatırması, Avrupa’nın her tarafından öfkeli gözlerin açılarak Fransa’ya yönelmesi, İngiltere’nin şüpheli bir müttefik suretindeki meyli ve yıkılmağa yüz tutan şeylere tekme vurmağa, düşmek üzere bulunanların da üzerine atılmağa hazır vaziyette durması, Ayan Meclisinin dört başının kanunun elinden kurtulmak için Beccaria’nın arkasına saklanması, hükümdara mahsus arabanın üzerindeki zambak çiçeklerinin kaldırılması, Notre-Dame Kilisesindeki haçın sökülüp çıkarılması, Lafayette’in nüfuz ve itibarının kaybolması, Laffitte’in iflası, Benjamin Constant’ın büyük bir fakirlik ve ihtiyaç içinde ölmesi, Casimir Périer’nin iktidar koltuğundan düşerek ölmesi, politika hastalığıyla sosyal hastalıkların Fransa’nın aynı zamanda iki idare merkezinde yani biri fikir, diğeri çalışıp çabalayan şehirlerinde ortaya çıkıp yayılması, Paris’te bir savaşın çıkması, Lyon şehrinde köle ve hizmetçilerle ilgili bir mücadelenin olması, işbu iki yerde dahi aynı zamanda iki ışığın parlaması, Fransa’nın güney tarafında taassup fikrinin başkaldırması, batı tarafında karışıklık çıkması, Madam la Düşes De Berry’nin Vendee’de bulunması, suikastler, gizli cemiyetler, ayaklanmalar, kolera gibi bütün bu şeyler fikirlerin karanlık hareketlerine ve olayların karanlık gürültülerine ekleniyordu.  </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-108-backlink" id="footnote-233-108">108</a><span class="Normal char-style-override-1" xml:lang="tr-TR">	Dünyanın yedi harikasından biri olup Apollon’un gayet heybetli bir heykelinden ibarettir. Rodos körfezinin girişinde bulunurdu. Depremler sonucunda yıkılmıştır. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-109-backlink" id="footnote-233-109">109</a><span class="Normal char-style-override-1" xml:lang="tr-TR">	Fransa’da çıkan isyanlar arasında en mühimi Vendee isyanıdır. Vendee eyaleti halkı pek mutaassıptı. Katolik mezhebinin yasaklanması üzerine isyan etmişler. İngiltere donanmasına istinaden savaşmaya devam etmişlerdi. Bu isyan bir türlü bastırılamıyordu. Napoleon Bonaparte devrine kadar devam etmiştir. Fransa’nın batı tarafından başlayan Vendee isyanında mutlakıyet hükûmeti esası adına hareket edenlerin önlerinde asiller ve rahipler vardı. Bonaparte’ın kumandanları tarafından bastırılmışlardır. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>