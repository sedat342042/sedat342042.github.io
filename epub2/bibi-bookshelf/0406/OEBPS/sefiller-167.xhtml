<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-167</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-3-8-11"><span class="numara-alt char-style-override-1">Manastıra Kapanma</span></p>
			<p class="tp-1"><span class="Normal char-style-override-1" xml:lang="tr-TR">Cosette manastıra kabul edildikten sonra dahi susmağa devam etti. Cosette kendisini herkes gibi Jean Valjean’ın kızı sanıyordu. Bir şey bilmediği için zavallı ne söyleyebilirdi? Bilmiş olsa bile yine susmayı tercih edecekti. Acılar ve musibetler kadar çocukları korkutan şey yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette her türlü kahır ve ızdırabı yaşamış bulunduğu için her şeyden hatta söz söylemekten ve nefes almaktan bile korkuyordu. Çoğunlukla söylediği bir sözden dolayı başına felaket yağmurları yağdırılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ile beraber olduğu zamandan beri durumundan ancak emin olmağa başlamıştı. Manastıra pek çabuk alıştı. Yalnız yanında Cathérine adındaki bebeği bulunmadığı için yazıklanıyor idiyse de söylemeğe cesaret edemiyordu. Bununla beraber bir gün Jean Valjean’a demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiş olaydım Cathérine’i mi de alıp getirirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette manastırın okuluna kabul edilince öteki öğrenciler gibi elbise giymeğe mecburdu. Jean Valjean onun üzerinden çıkardığı elbisenin kendisine verilmesini istemiş ve bu isteği yerine getirilmişti. Thénardier’nin hanından çıkarken Cosette’e giydirmiş olduğu elbise çok eskimemişti. Jean Valjean çorap ve kunduralarına varıncaya kadar hepsini manastırlarda bulunan kâfur</span><span class="dipnot"><a class="footnote-link" href="#footnote-233-50" id="footnote-233-50-backlink">50</a></span><span class="Normal char-style-override-1" xml:lang="tr-TR"> ile ıtırladıktan sonra bir çantaya yerleştirerek saklamaya karar verdi. Çantayı yatağının yanındaki sandalye üzerine koydu. Çantanın anahtarını daima üzerinde taşırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Cosette kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, içinde hoş bir koku olan bu kutuda ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sormuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba manastıra ettiği hizmetten dolayı kazandığı halde kulağına kadar gelmeyen şan ve şöhretten başka mükâfata da mazhar olmuştu. İlk olarak ricası yerine getirilmek suretiyle memnun olmuştu. İşleri azaldı. Çünkü artık bir de yardımcısı vardı. İkincisi tütünü pek severdi. Eskisinden üç kat fazla ve büyük bir lezzet alarak içmeğe başladı. Çünkü bedava içiyordu. Jean Valjean’ın kendisi için aldığı tütünü ikisi de içiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibeler Jean Valjean’ın almış olduğu “Ultime Fauchelevent” adını beğenmedikleri için ondan söz edildikçe “Öteki Fauvent” diyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibeler saf kadınlardır. Dünyevî işlerle uğraşmadıkları için şüphesiz yeni bahçıvan hakkında bir şey diyemezlerdi. Neden şüphe edebilirlerdi ki? Hâlbuki Javert’in zekâ ve dirayetinden birazı kendilerinde bulunsaydı, yeni bahçıvanın bazı halleri ve davranışları dikkatlerinden kaçmazdı. Mesela: Bahçe için gerekli görülen her türlü şeylerin tedariki için dışarıya daima Fauchelevent Baba gidiyordu. Öteki Fauvent yani yeni bahçıvan ise asla kapıdan dışarı çıkmıyor, daima manastırda kalmayı tercih ediyordu. Kendilerini ibadete vermiş olan rahibeler ise, ajanlıkla meşgul olamayacakları veya aralarında gizlice bahsetmekle yetinmeleri hasebiyle böyle bir şeye dikkat etmemişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a gelince: Manastıra kapanıp kaldığına pek iyi etmişti. Böyle akıllıca bir tedbirde bulunmasa veya ara sıra dışarıya çıksa idi, şüphesiz yakalanıp tutuklanırdı. Çünkü Javert bir aydan fazla bir müddetle Jean Valjean’ı kaybetmiş olduğu mahalleyi gözaltında tutmuş ve sıkı kontrol altında bulundurmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır Jean Valjean için etrafı girdaplarla kuşatılmış bir ada idi. Onun için dünya manastırın dört duvarı arasındaki hayattan ibaretti. Manastır hayatı kendisi için şüphesiz zindan hayatından iyiydi. İstediği zaman gökyüzünü seyretmesi ve Cosette’in daima yanında bulunması mutlu olması için yeterliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası Jean Valjean manastırda tatlı bir hayat geçirmeğe başlamıştı. Bahçenin sonundaki kulübede Fauchelevent Baba ile birlikte oturuyordu. Enkazdan meydana getirilmiş bu kulübe 1845 tarihinde henüz mevcuttu ve üç odadan oluşmuştu. Oda duvarları tamamen çıplak olup eşya ve tezyinat namına hiçbir şey göze çarpmıyordu. En iyisi Fauchelevent tarafından Mösyö Madeleine verilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu odayı Jean Valjean başlangıçta kabul etmek istemediği halde Fauchelevent’ın arzu ve ısrarından dolayı daha sonra kabule mecbur olmuştu. Bu odanın duvarlarında diz bağıyla çıngırağı asmak üzere iki çividen başka 93 senesi kâğıt paralarından biri de süs yerine yapıştırılmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte kâğıt paranın sureti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kâğıt para Fauchelevent’dan evvelki bahçıvan tarafından yapıştırılmıştı. Eski bir Chouan (Kral taraftarı) olan bahçıvan, manastırda vefat edince yerine Fauchelevent alınmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bütün gün bahçede çalışıyor ve pek çok faydası görülüyordu. Vaktiyle bağ budayıcılığında bulunmuş olduğu için bahçıvanlık görevini candan yapıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ziraat ve toprak işlemekle ilgili her türlü incelikleri bildiği şüphesiz hatırlardadır. Burada da mesleğini ve ustalığını gösterdi. Bahçedeki ağaçların hemen hepsi yabani halde bulunduğundan aşılayarak meyve verir hale getirdi. Bahçeyi göz okşayıcı bir surette baştan aşağı tarhlara ayırıp düzenledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’e her gün Jean Valjean’ın yanına gelip görüşmesi için bir saat izin verilmişti. Rahibeler daima suskun ve aynı zamanda mahzun durdukları için, Cosette Jean Valjean’ın yanına geldiği zaman bir şevk ve rahatlama hissediyor, esasen Jean Valjean güler yüzlü ve mütebessim bir adam olduğundan rahibelerle kıyaslayarak onu perestiş edercesine seviyordu. Bir saat izin zamanı gelince hemen koşarak kulübeye geliyor ve orayı bir cennet haline getiriyordu. Jean Valjean bu hali görerek memnun ve mesut oluyor, Cosette’in neşe ve sevincini görünce mutluluğu bir kat daha artıyordu. Başkaları için sağlanan sevinç,  sürekliliği nispetinde kuvvetini artırır ve daha parlak olarak bize geri döner. Eğlence ve gezinti zamanlarında Jean Valjean uzaktan Cosette’in nasıl koştuğuna, oynadığına bakıyor, tebessümünü diğer kızlarınkinden ayırabiliyordu. Çünkü artık Cosette tebessüm saçıyordu. Yüzü bile biraz değişmişti. Halindeki mahzunluk tamamen yok olmuştu. Şimdi mutlu ve güler yüzlüydü. Tebessüm bir güneştir. Yüze ârız olan gam izlerini ve mahzunluğu yok eder. Eğlence ve gezinti süresi bitip de Cosette okula girince Jean Valjean sınıfının ve geceleri ise yatakhanesinin pencerelerine bakmak için kalkıp bahçeye giderdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı her şey için bir vasıta yaratmıştır. Manastır yalnız Cosette için değil, aynı zamanda Jean Valjean için de o nispette selamet ve mutluluğa yol açmıştı. Piskopos Myriel’in Jean Valjean’ın doğru yola girmesi maksadına dayanarak başlayıp da bitirememiş olduğu hayırlı işi, manastır tamamlamış ve onu olgunlaştırmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurası şüphesizdir ki, faziletin bir yönü kibir ve gururda son bulur. Fazilet yolunda da şeytan tarafından oluşturulmuş bir köprü vardır. Jean Valjean o yöne ve o köprüye yönelmişken, Tanrı güzergâhını çevirip Küçük Picpus Manastırı’na sevk etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos Myriel ile karşılaştırınca kendisini pek hakir görüyordu. Bir müddetten beri fiil ve hareketlerini diğer insanlarla karşılaştırdığında da kibir ve gurur hissediyordu. Kim bilir? Belki de insan topluluklarına karşı duyup sergilediği kin ve düşmanlık fikrine geri dönerdi. Hâlbuki manastır kendisini bu eğilimden ve çöküşten kurtardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Manastır, o zamana kadar gördüğü esaret mahallerinin ikincisiydi. Gençlik devresinde, kendisine göre hayatının başlangıcında ve hatta son zamanlarında bile korku ve dehşet verici bir esaret mahalli görmüştü. Bu esaret mahallinin cebir ve şiddeti, kendisine adaletin zulmü ve kanunun cinayeti gibi görünmüştü. Şimdi ise zindandan sonra manastırı görüyordu. Evvelce zindan mücrimleri arasındayken, bugün manastırın seyircisi durumundaydı. Düşünüyor, zindanla manastırı yeis ve ızdırapla zihnen mukayese ediyordu. Bazı kere elindeki kazmaya dayanarak derin derin düşünüyordu. Eski etrafındakileri hatırlayarak, onların ne kadar sefil olduklarını, şafakla kalkıp gecenin çöküşüne kadar çalıştıklarını, pek az uyku uyuduklarını, tahta yatak üzerinde yattıklarını, yatakları olanların da iki pus(parmakta)tan ziyade kalınlığı olan şilte edinememelerini, kışın en soğuk zamanlarında ancak ısıtıldıklarını zihninden geçirirdi. O zavallıların başlarında kırmızı takkeleri vardır. Yazın en sıcak zamanlarında hafif bir pantolon giymelerine izin verilir. Soğuk zamanlarda sırtlarına bir şey daha verirler. Bunlar birer lütuf olarak görülür. Eti ve şarabı yalnız hastahaneye gittikleri zaman görürler. Zindana giren her mahkûm isimsiz yaşar. Aldığı numara ile çağrılır. Başlarını daima önlerine eğerler. Hızlı konuşamazlar. Saçları kesilir. Azıcık serkeşlik edenler hemen kırbaçla döğülür. Daimî bir utanç ve rezillik içinde ömür tüketirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bunları düşündükten sonra bir kere de gözlerinin önündeki insanları yani manastırda yaşayanları nazar-ı dikkate alıyordu: Burada bulunan insanlar da yaşıyorlardı. Bunların da saçları kesiliyor, başları daima öne eğiliyordu. Diğer insanlar gibi başlarını kaldırıp gezemezler. Daima yavaş konuşurlar. Yalnız bunlar mahkûmlar gibi daimî bir utanç ve rezalet içinde değil, hariçteki insanların alaylı bakışları altındadırlar. Dayak yemezler, fakat itaat ve ibadetle dizleri ve omuzları parçalanır. Kişi ve aile isimleri terkedilip unutulur, manastırlarca yeniden kutsal sayılan isimler verilir. Ebediyen et yemezler, şarap içmezler. Akşamlara kadar aç kalırlar. Mahkûmlar gibi kırmızı takke giymezler. Buna mukabil yazın sıcaklığın tesiriyle ağır ve kışın soğuğun tesiriyle hafif gelen yünden siyah birer kefene bürünürler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hale karşı itiraz edemeyip sabır ve tahammül gösterirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı ay gömleklerini değiştirmezler. Bu yüzden sıtmaya yakalanırlar. Kışın yattıkları yer sıcak odalar değil, belki soğuk ve küçük hücrelerdir. İki parmak kalınlığındaki şiltelere bedel ot yataklarda yatarlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka rahat uyku da uyuyamazlar. Sabahtan akşama kadar çalıştıktan sonra yataklarına uzanırlar. Biraz ısınır ısınmaz kalkarlar. Zemini taştan soğuk bir mabede girerler. Orada diz çöküp ibadet ederler. Bazı günlerde nöbetle soğuk taşlar üzerinde diz çökerler veya yüz üstü yatarak kımıldanmaksızın on iki saat bu vaziyette kalırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öncekiler erkekti, bunlar kadındırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkekler ne yapmışlardı? Kabahatleri nedir? Hemcinslerini döğerler. Hırsızlık ederler. Başkalarını yaralarlar ve katlederler. Bunlar zalimlerdir. Yankesici, yol kesici, eşkıya, yaralayan ve öldürenlerdirler. Bunlar ceza verilmeye müstahaktırlar. Her şeye layıktırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya bu kadınlar ne yapmışlardı? Kabahatleri nedir? Şüphesiz hiçbir şey yapmadıkları gibi tamamen günahsızdırlar da…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tarafta şiddet, eşkıyalık, vahşet ve cinayet, diğer tarafta ise sırf masumiyet vardır. Öyle bir masumiyet ki, esrarengiz bir şekilde toplu davranışlarda bulunurlar ve böylelikle, yeryüzüne faziletle bağlanmışlar, kutsal bir hal ile de göğe yönelmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tarafta işlenen cinayet ve sair kötülükler hafif bir sesle gösterilip ispatlandığı halde diğer tarafta işlenmiş olan kötülükler yüksek sesle söylenerek itiraf edilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öncekiler nasıl kötülükler, sonrakiler nasıl kötülüklerdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tarafta ekşimtırak iğrenç bir koku, diğer tarafta hoş bir koku hissedilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tarafta ahlakın vebası zapt-u rabta alınmış, kendisine tutulanları mahv ve perişan ediyor. Diğer tarafta avlanmış olan bir takım insanlar bir yere toplanmış. Orada karanlık, burada ise yarı bilinmezlik hüküm sürüyor. Buna rağmen buradaki karanlık ışık huzmeleriyle aydınlanmıştır. O zindan da, bu manastır da birer esaret mahallidir. Zindandan kurtuluş mümkündür. Ceza süresinin tamamlanmasından evvel kaçmak da mümkün. Manastır ise ebedîdir. Manastırdan kurtulmak için yalnız bir ümit vardır: O da istikbalin pek uzak bir yerinde mevcut hürriyet ışığıdır ki, insanlar buna ölüm adı verirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zindanda bulunanlar yalnız zincirlerle bağlıdırlar. Manastırdakiler ise inançla bağlıdırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zindandan ne çıkar? İnsan topluluklarına karşı lanet, gayz ve şiddet, düşmanlık, saldırganlık ve köpekçe bir kudurganlık sesiyle inançsızlıktan kaynaklanan küfür ve sapıklık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastırdan ne çıkar? İlahî aşkla ibadetler ve kutsamalar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birbirine hem benzer, hem aykırı olan bu iki yerde iki tür insan aynı eylemde bulunurlar ki, bu da kefaretten (=bedel ödemekten) ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean evvelkilerin, yani zindanda bulunanların ödedikleri bedeli pek iyi takdir ediyordu. Oradaki kefaret şahsîdir. Herkesin kendisini düzeltmesi için uygulanır. Sonrakilerin kefaretini ise anlamaktan ve değerlendirmekten âciz bulunuyordu. Manastıra kapanan bu saf ve masum mahlûklar niçin bedel ödüyorlardı? Bir tür ürpertiyle kendi kendisine soruyordu: Neden bu kefarete lüzum görülüyor? Bu nasıl bedel ödemedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sorulara vicdanında akseden bir ses cevap veriyordu: Bu kefaret, yücelik ve kutsallık taşıyan insanca bir cömertliktir. Ödenen, kendileri için değil başkaları içindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada kendi düşüncelerimizi öne sürmekten geri duruyoruz. Yalnız anlatıcı sıfatıyla hareket ediyoruz. Kendimizi Jean Valjean farz ederek sırf onun düşüncelerini ve değerlendirmelerini aktarıyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyadan vaz geçmişlik ve fazilet tamamen gözlerinin önünde tecelli ediyordu: Günahkârların affedilmelerinden ve onlar adına bedel ödemekten kaynaklanan bir masumiyet; daha büyük günahkârlar için de esarete, bedel ödemeğe ve her türlü verilen cezaya katlanmak; İlahî nurlarla kalbi aydınlatmaktan ve sürekli ibadetten, yakarışlardan ibaret ulvî bir muhabbet; kefarete müstahak olanların halini ve mükâfata mazhar olanların da tebessümünü taşıyan insanlar.  Şüphesiz bu insanlar insanlığın, faziletin bir sembolüdürler. İyi denen insanlar, işte bu derecede bulunanlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları düşünüp hatırlayan Jean Valjean, kaderinden şikâyette bulunmağa cesaret etmiş olduğunu da anlıyordu. Çoğunlukla geceleri kalkar, okunan duaları dinler, bu saf ve masum mahlûkların yakarmalarına dikkat ve ibretle kulak vererek kendisinin ne kadar talihsiz, ne kadar sefil bir yaratık olduğunu, vaktiyle yumruğunu öfke ve şiddetle havaya kaldırmak suretiyle ne büyük bir günah işlediğini hatırlayınca, vücudunda bir soğukluk, bir sarsıntı hissederdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşüncelere dalmak da bir tür fazilettir. Jean Valjean da derin düşüncelere dalmış bulunuyordu. Kaçmak ve kaçarken türlü zorluklara maruz kalmak, duvarları aşmak, her türlü tehlike ve hatta ölüm tehlikesini bile umursamamak gibi hareketlerde bulunmuş, zindan denilen azap ülkesinden kurtulmak için yaptığı fedakârlıkları, diğer bir azap ülkesi olan manastıra girmek için de yapmıştı. Bu ne şaşırtıcı bir benzerlik ve kaderin ne garip bir cilvesiydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır da bir tür hapishane olup içinden kaçmış olduğu zindana benziyordu. Böyle bir yerin varlığını bile hatırına getirmemişti. Gözlerinin önünde demir parmaklıkları, kilitleri, demir sürgüleri görerek soruyordu: Bunlar kimi muhafaza etmek için yapılmıştı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Melekleri!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaplanların etrafında görmüş olduğu duvarları koyunların etrafında da görmüş oluyordu. Burası bir azap kapısı olmayıp bir kefaret kapısıydı. Bununla beraber azap kapısı sayılan yerlerden daha dehşet vericiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buradaki saf ve bakire kızlar, zindandaki suçlulardan daha çok azap ve ızdırap çekiyorlardı. Şiddetli bir rüzgâr, kendisinin gençlik çağını da dondurmuş olan şiddetli bir rüzgâr, akbabaların yani mahkûmların her tarafı setlerle, demir parmaklıklarla çevrili mezarları üzerinden geçiyor; hâlbuki bundan daha şiddetli bir rüzgâr da güvercinlerin yani rahibelerin kafesleri üzerinden esiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu yüce gizlilik karşısında dalgın ve düşünceli kalıp dururdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşünceleri arasında kibir ve gururu kırıldı. Geçmişteki haline geri dönmek için çok defa ağlıyor, hararetli gözyaşları döküyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı aydan beri bütün gördükleri ve hissettikleri Piskopos Myriel’in yüce telkinlerine varıp dayanıyordu. Cosette’in muhabbeti, manastırın mahviyeti de aynı etkiyi yapıyor, bu iki kuvvet ona güzel tesir ederek kurtuluşunu sağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere güneşin batışından sonra bahçenin tenha bulunduğu bir zamanda mabede giden yoldan yürüyerek, manastıra ilk girdiği gece penceresinden bakmış olduğu odadaki rahibenin bulunduğu yöne doğru diz çöküp dua ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mantıken bundan çıkarılıyordu ki, Jean Valjean doğrudan doğruya Tanrı huzurunda yalvarıp yakarmaya cesaret edemiyor gibi görünüyordu. Kendisini kuşatan şeyler yani tenha bahçe, güzel kokulu çiçekler, birer sevinç haykırışları ortaya koyan saf ve lekesiz çocuklar, o ağır ve vakur kadınlar sakin ve suskun duran o manastır, o derece derece giriş ve içe işleyiş kendisini etkilemekten geri kalmıyordu. Vicdanı gittikçe manastırın sessizliğinden ve dinginliğinden, çiçeklerin hoş kokularından, kadınların vakarlı ve hüzünlü tavırlarından, çocukların sevinç ve gülüşmelerinden oluşmağa başlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha sonra bu yerlerin, hayatının iki tehlikeli zamanında kendisini kurtaran Tanrı’nın birer ibadet mahalli olduğunu itiraf ediyordu. Birincisi, insan toplulukları arasından kovulduğu ve bütün kapıların yüzüne karşı kapandığı zaman kendisini alıp kabul etmişti. İkincisi ise, zindanın tekrar açılıp da kendisini çekip yutacağı zaman kurtarıp muhafaza etmesiydi. Birincisi olmasaydı, tekrar cinayete; ikincisi olmasaydı tekrar cezaya uğrayacağını düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalbi şükran duygularıyla dopdolu olduğu halde gittikçe fazilet kazanıyor ve muhabbet doluyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu suretle epeyce seneler geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette büyümekteydi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-50-backlink" id="footnote-233-50">50</a><span class="Normal char-style-override-1" xml:lang="tr-TR">	İçinde kokulu bir rayiha bulunan ve güvelerin çamaşırlara yaklaşmasını önlemek için sandıklara konulur, sert bir cisimdir; kendi adıyla anılan ağaçtan elde edilir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>