<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-182</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-13-</span></p>
			<p class="numara-alt" id="toc_marker-4-1-15"><span class="numara-alt char-style-override-1">Küçük Gavroche</span></p>
			<p class="tp-1"><span class="Normal char-style-override-1" xml:lang="tr-TR">Bu tarihî hikâyenin ikinci kısmında anlatılan olaylardan yaklaşık sekiz veya dokuz sene sonra Chateau-d’Eau tarafında ve Temple caddesinde on bir on iki yaşlarında bir çocuk görülüyordu. Eğer dudakları üzerinde yaşı gereği bir tebessüm eseri bulunmakla beraber kalbi tamamen boş ve karanlık olmasaydı, kendisine biraz yukarıda niteliklerini belirttiğimiz Parisli külhanbeyi fikrinin beden kazanmış bir hali demekte mahzur görmezdik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çocuk, bacaklarındaki büyük bir pantalonla gülünç bir kıyafetteydi. Vücudun yukarı kısmında da bir gömlek vardı. Fakat o pantalon babasının olmadığı gibi gömlek de anasının değildi. Bu iki parçayı ona merhametli insanlardan biri vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber onun bir babasıyla bir de anası vardı. Öyle bir baba ki onu hatırına bile getirmiyor, öyle bir ana ki onu asla sevmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı çocuklar baba ve anneleri bulunmakla beraber yine yetim sayılırlar ve acınacak bir halde bulunurlar. İşte bu çocuk da böyle çocuklardan biriydi. Huzur ve rahatı yalnız sokakta buluyordu. Sokağın taşları ona annesinin kalbinden daha az sert geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ebeveyni ona bir tekme vurarak hayat âlemine atmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple o çocuk da bir kuş gibi serbestçe uçarak yaşamağa başlamıştı. Fakat nasıl yaşayış? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gürültücü, solgun, temkinli, açık gözlü, alaycı, hızlı kavrayışlı, hastalıklı bir çocuktu. Öteye beriye gider gelir, gülüp oynar, şarkı söyler, dereleri karıştırır, ara sıra çalmağa da yeltenebilirdi. Fakat kediler ve serçeler gibi gülüp oynayarak, sıçrayarak çalardı. Sevinçli bir şekilde güldüğü zaman ona külhanbeyi, üzgün olduğu zaman ise sokak çapkını derlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meskenden, sığınacak yerden mahrum olduğu gibi ne yiyecek ekmeği, ne de ısınacak ateşi vardı. Aşk ve muhabbetle de hiçbir irtibatı yoktu. Bununla beraber daima neşesi yerindeydi. Çünkü her türlü kayıtlardan arınmış olarak serbest bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zavallılar büyüdükleri vakit insan topluluklarının baskılarına maruz kalırlar. Çocukluk zamanlarında ise küçük oldukları için kurtulurlar. En küçük bir delik bile bunları kurtarabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tamamen terkedilmiş ve kimsesiz olan bu çocuk yine her iki üç ayda bir kere kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi, bir gidip de valideyi görelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sokağı terk eder. Canbazhaneyi, Saint-Martin kapısını geçer, rıhtıma iner, köprülerden geçer, dış mahallelere doğru yönelerek istikametini çevirir. Sal-petriere’e varır, oradan giderdi. Nereye? Okuyucular bildikleri bir yere; Çifte numaralı bir kapıya, yani 50-52 no.lu ikametgâha, Gorbeau viranesine.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima boş ve kapısı üzerinde de “Kiralık Odalar” yazılı bulunan 50-52 no.lu o harap yerde o sıralarda nadirattan olmak üzere bir hayli adam bulunmaktaydı ki, Paris’te olduğu gibi bunların arasında hiçbir münasebet ve bağlantı yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu harabelik yerde oturanların hepsi fakir olup bunlar arasında insan toplulukları içinde bulundukları sırada sefaletten sefalete düşüp yuvarlanarak yoksuzluğa düşmüş adamlarla paçavracı, lağımcı gibi her türlü ticaret ve meslek erbabı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın burada oturduğu sırada “baş-kiracı” denilip evi tamamen kirası altına aldıktan sonra ihtiyaç sahiplerine kiraya veren kocakarı ölmüş, yerine kendisi gibi bir kocakarı geçmişti. Filozoflardan birinin dediği gibi kocakarıların az bulundukları zaman düşünülebilir mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kocakarının ismi Bourgon’du. Hayatı boyunca yalnız birbiri peşinden üç papağan kuşunun öldüğünü görmüş olmasından başka olağanüstü bir olaya rastlanamaz. Bundan kocakarının ne kadar yaşlı bulunduğu çıkarılabilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harabede oturanlar arasında en sefilleri dört kişiden oluşmuş bir aile idi. Bu dört kişilik aile bir baba, bir anne ile iki kızlarından ibaret olup evvelce bahsetmiş olduğumuz odalardan birinde oturmaktaydılar. İlk bakışta bu ailenin son derece fakr-u zaruretlerinden başka bir halleri görülemezdi. Kızların babası odayı kiraladığı zaman isminin Jondrette olduğunu söylemişti. Harabede yerleştikleri zaman kiralayana kocakarı şöyle demişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiçbir nakledecek şeyin yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çünkü ailenin hiçbir şeyi yoktu. Ev değiştirmek keyfiyetinden birkaç gün sonra Jondrette kocakarıya:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şayet bir adam gelip de Lehli veya bir İtalyan yahut bir İspanyol arayacak olursa bana haber ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eskiki gibi haneyi silip süpüren kiraya veren kocakarıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel halini, şanını bildirmiş olduğumuz çocuğun ailesi işte bu aileydi. Çocuk buraya girdiği zaman son derece bir fakirlik ve sefaletten başka bir şeye rastlamaz ve bundan daha beter olmak üzere, zavallı çocuk kendisine karşı tebessüm eden bir yüz de göremezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evin ocağı gibi karşısındaki kalpler de soğuktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçeri girdiği zaman kendisine şöyle sorular soruldu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereden geliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna o çocuk şu cevabı verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sokaktan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gideceği zaman şöyle derlerdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gideceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O çocuk cevap verirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sokağa!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman annesi derdi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya ne yapmak için geliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu çocuk şefkat ve muhabbetten kesinlikle mahrum olarak mahzenlerde yaşayıp da ışıktan mahrumiyet sebebiyle sararıp solmuş olan otlar gibi yaşamaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk halinden bir sıkıntı duymamakla beraber kimseden de şikâyetçi değildi. Bir babanın, bir ananın nasıl olmaları icap edeceğini bilmiyordu. Bununla beraber annesi kızlarını seviyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurasını söylemeyi unuttuk ki, Temple Bulvarı’nda bu çocuğa “Küçük Gavroche” derlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Niçin Gavroche diyorlardı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük ihtimalle babası Jondrette diye adlandırıldığı için. Zaruret ve sefalette bulunan bazı ailelerin tabii duyguları aralarındaki irtibatın kesilmesinden ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gorbeau harabesinde Jondrette ailesinin oturduğu yer, koridorun sonundaki odaydı. Bu odanın yanındaki odada gayet fakir bir delikanlı kalmaktaydı ki, ismi Marius idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Marius kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi bunu anlatalım.</span></p>
		</div>
	</body>
</html>