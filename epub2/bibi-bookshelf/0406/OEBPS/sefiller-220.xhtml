<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-220</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-4-6-6"><span class="numara-alt char-style-override-1">Madam Bougon’a </span></p>
			<p class="numara-alt" id="toc_marker-4-6-7"><span class="numara-alt char-style-override-1">Yıldırım Gibi Tesir Eden Darbeler</span></p>
			<p class="tp-1"><span class="Normal char-style-override-1" xml:lang="tr-TR">Hiçbir şey hakkında saygı göstermek istemeyen Courfeyrac’ın “Mam Bourgon” dediği Gorbeau viranesinin baş kiracısı Madam Borgon, ertesi gün Marius’un tekrar yeni elbisesini giyinmiş olarak sokağa çıktığını gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius doğruca Luxemburg’a gitti. Sıranın bulunduğu yere kadar gidemeyerek yolun ortasında durdu. Bir gün evvel yaptığı gibi tekrar orada oturdu. Oturduğu yerden beyaz şapka ile siyah elbiseyi ve özellikle o mavi nuru fark edebiliyordu. Orada hayli müddet durdu.  Luxemburg’un kapıları kapandığı sırada o da oturduğu yerden kalkıp evine gitti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc ile kızının bahçeden çekildiklerini görememişti. Onların bahçenin L’Ouest sokağı tarafındaki parmaklıklı kapıdan çıkmış olduklarına hükmetti. -Birkaç hafta sonra düşünürken o günün akşamı nerede yemek yemiş olduğunu hatırlayamamıştı.-</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi yani üçüncü gün Madam Bourgon’a üçüncü yıldırım isabet etti: Marius’un her defa yeni elbiseyle çıkışı bu kocakarıyı birer yıldırım darbesi gibi etkiliyordu. Marius yine yeni elbisesiyle çıkmıştı! Madam Bourgon kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yeni elbisesini giyinmiş olarak üç gün ard arda çıkıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önce, delikanlıyı takip etmek istedi. Marius’un yürüyüşüne bakılınca takip arzusunda başarılı olamayacağını anlayarak vazgeçti. Çünkü delikanlı iri ve seri adımlarla yürüyordu. Bir hipopotamın hecin devesini takip etmesi mümkün mü? İki dakikada Marius’u gözden kaybetmişti. Nefes darlığından sıkıntısı olduğu için soluyarak döndü. Öfkeyle söylendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Böyle yeni elbiseyle çıkmak ve herkesi arkasından koşturmak hiç de akıllıca değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hep yaptığı gibi Luxemburg bahçesine gitmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız Mösyö Leblanc ile oradaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius elindeki kitabı okur gibi görünerek onlara doğru yaklaşmak istediyse de bu arzusunda tam olarak muvaffak olamadı. Çünkü onlardan yine epeyce uzak kalmıştı. Sonra yine gelip, birkaç kez oturmuş olduğu sıraya oturdu. Orada dört saat kaldı. Kendisiyle dalga geçer gibi görünen serçelerin daldan dala uçuştuklarını seyre daldı.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir on beş gün kadar böyle geçti. Nedenlerini kendisi de anlayamadığı halde Marius, gezinti yapmak için değil, belki her zamanki yere gidip orada oturmak için her gün Luxemburg’a gidiyordu. O yere gidince oturur, asla hareket etmezdi. Her gün yeni elbisesini giyinip çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kız, hiç şüphe yok ki olağanüstü güzeldi. Eleştirilecek bir yanı varsa o da mahzunane bakışıyla sevinçli tebessümü arasındaki farkın yüzünde meydana getirdiği bir dalgınlıktan ibaretti. Bazı zamanlarda bu dalgınlık o sevimli yüzde garip bir hal alıyordu.</span></p>
		</div>
	</body>
</html>