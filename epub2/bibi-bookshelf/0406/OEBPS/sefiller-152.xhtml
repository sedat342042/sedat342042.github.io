<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-152</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-7-3"><span class="numara-alt char-style-override-1">Hangi Şartlarla</span></p>
			<p class="numara-alt" id="toc_marker-3-7-4"><span class="numara-alt char-style-override-1"> Maziye Saygı Gösterilebilir?</span></p>
			<p class="tp-1"><span class="Normal char-style-override-1" xml:lang="tr-TR">Vaktiyle İspanya’da ve bugün Tibet’te bulunan manastır, medeniyet için bir tür veremdir. Hayat ve faaliyeti kesinlikle durdurur. Pek basit bir şekilde ülke nüfusunu azaltır. Bir manastırda mahpus olmak, hadım olmaktır. Avrupa’da bu bir âfetti. Buna çoğunlukla reva görülen vicdan cebir ve baskılarını, zorlama ilhamları, manastırları âlet edinen derebeyliğini, ailelerde büyük kardeşlerin diğer fertleri manastıra kapatmalarını, biraz yukarıda resmini çizmiş olduğumuz vahşet eserlerini, zindanları, kapanmış ağızları, duvarla örülmüş dimağları, o kadar zekâların sürekli ibadet zindanlarında çürümesini, diri diri mezara gömülmesini de ilave ediniz: Kim olursanız olunuz, insanların icat etmiş olup rahiplerle rahibelerin başlarını örten o örtülerin; o iki kefenin önünde korku ve haşyetten ürperirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle olduğu halde, bazı yerlerde hükûmetlerin tutumuna ve bugünkü ilerlemişliğe rağmen, on dokuzuncu yüzyıl gibi bir olgunlaşma devresinde manastırların mevcudiyeti destekleniyor. Hâlâ bir takım ruhbanların gayret ve feryatları medenî dünyanın şaşırmasına ve hayretine sebep olmaktadır. Bu gibi sakat alışkanlıkları ve garip inançları uygulamakta ısrar ve inat etmek, bozulmuş bir sıvı parfümün saçlarımızda durmasını, kokmuş bir balığın yenmesini, çocuk elbisesinin bir büyük adama giydirilmesini istemeğe, kabirde yatan cesetlerin kalkıp hayattakileri kucaklamaları gibi akıl ve mantığa aykırı olan şeyleri talep etmeğe benzer! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Elbise: Ben sizi soğuk havalarda korudum. Şimdi niçin beni terk ediyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Balık: Ben açık denizlerden geliyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Koku: Ben gül gibi kokan bir çiçekten çıkarıldım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ceset: Sizi severdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır: Sizi medeniyet yoluna soktum! Bu hareketiniz nankörlüktür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki bunlara verilecek bir cevap var: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçmiş ola! Bir vakitler öyleydi!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaybolup gitmiş ve savuşturulmuş olayların devamının istenmesi, mumyalanma usulüyle insanların idaresi, bir meslek veya tarikatın kötü olan temel prensibinin iyileştirilmesi ve canlandırılması, çerçevelerin tekrar yaldızlanması, manastırların tekrar sıvanması, bir ölünün tekrar kutsanıp azizleştirilmesi, hurafelerin tekrarlanıp yenilenmesi, taassubun geri getirilip diriltilmesi, rahibelerin okunmuş su serptikleri âlete ve kılıca tekrar kulp taktırılması, mutlakıyet yönetiminin ve askerî kuvvetlere dayanan idare ve hükûmet şeklinin tekrar oluşturulup kurulması, parazitlerin çoğalmasıyla mutluluk ve barışıklık sağlanacağı fikri, geçmişin şimdiki zamana dönüştürülmesi pek tuhaftır.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Bununla beraber bu görüşlerin taraftarları yok değildir. Bunların sade bir usulleri vardır: Mazinin üzerine bir cila vururlar ki, buna dünyanın nizamı, ilâhî hukuk, ahlak, aile, atalara saygı ve ululama, eski tarz hükûmet, kutsal hadiseler ve haberler, meşruluk ve diyanet adlarını verirler ve size haykırarak derler ki: “Bakınız! Saf ve pak insanlar, bunları kabul ediniz!” Bu usul eskilerin bildikleri bir şeydi. Eski Romalılarda öldürülenlerin bağırsaklarıyla fala bakan rahipler bu usulü uygularlardı. Siyah bir ineğe tebeşir sürerek: “Bakınız, bu inek beyazdır!” derlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Biz mazinin bazı şeylerine saygı duyarız ve bazı şeylerine karşı da susmayı tercih ederiz. Şu şartla ki, o mazi ölmeğe razı olmuş olsun. Eğer hayatta kalmak isterse, ona hücum eder ve öldürmeğe çalışırız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bâtıl itikatlar, taassup, eski fikirler, Eski Romalılarca tasavvur edilmiş karakoncoloslar gibi hayaller hayatla bağlantılıdır. Dişleri ve tırnakları vardır. Bunlara karşı savaş ilan edilmelidir. Bunları temelinden söküp ezmelidir. Çünkü bu gibi hayallerle sürekli mücadelede bulunmak insanlık için bir felakettir. Karanlık bir hayali boynundan tutup mahvetmek kolay değildir. Çünkü hayal ne göze görünür, ne de elle tutulur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu yüzyılda Fransa’da bir manastırın mevcudiyeti gündüz görünen bir baykuş kümesine benzer. 1789, 1830, 1848 olaylarının geçtiği bir yerde ruhbanlık ve uzletin desteklenmesi, manastırın kurulması ve oluşturulması Paris’in Roma’ya dönüştürülmesi demek olur ki, bu da şüphesiz tarihin ölümcül bir hata ile tahrif edilmesi demektir. Çünkü Paris’te böyle bir hakikat tecelli edemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sıradan günlerde tarihî bir hatayı savıp yok etmek için tarihî rakamları hecelemek yeterli ve faydalıysa da, biz sıradan günlerde bulunmuyoruz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple savaşmalıyız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşmalıyız, fakat teşhis edip iyiyi kötüden ayırmak şartıyla.  Hakikat abartıyı asla sevmediği gibi, ona bir ihtiyacı da yoktur. Hakikatle mübalağa (abartı) ve mugalatanın (yanıltıcı sözlerin) hiçbir münasebeti yoktur. Orada yıkılacak ve fakat aynı zamanda normal surette aydınlatılarak bakılacak şey de vardır. Ciddi ve hayır arayıcı bir kontrol ve muayene büyük bir kuvvettir. Oraya alev götürmemeliyiz. Çünkü oradaki aydınlık yeterlidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu yüzyılda biz istisnasız hiçbir kavim için, hatta Avrupa’da olduğu gibi Asya’da da, Türkiye’de olduğu gibi Hindistan’da da ruhbanlık ve uzleti kesinlikle istemeyiz. Manastır demek bataklık demektir. Kokuşmuş olması tabiidir. Durgunluğu ve rutubeti sağlığı bozar. Ekşimeleri ve tütsülenmeleri sıtmaya yol açar. Bu sıtmaya tutulanlar sararıp solarlar.  Artması ve çoğalması ise Mısır vebasına benzer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakirleri, Budaları, Mağribîleri, Aya Vasili ruhban tarikatına mensup Rum keşişlerini, Siyamlıları ve dervişleri salgın hastalıklar gibi çoğaltan yerleri hatırlayıp da korku ve ürpertiye düşmemek mümkün değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu meseleyi diyanet meselesi takip eder ki, bunun da bazı gizli yanları vardır. Okurlarımızın izniyle bu meseleye de bakacağız.</span></p>
		</div>
	</body>
</html>