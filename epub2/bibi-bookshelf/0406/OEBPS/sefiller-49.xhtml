<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-49</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-2-5-1"><span class="numara-alt char-style-override-1">Siyah Cam Ticaretine Ait </span></p>
			<p class="numara-alt" id="toc_marker-2-5-2"><span class="numara-alt char-style-override-1">Bir İlerlemenin Tarihçesi</span></p>
			<p class="tp-1"><span class="Normal char-style-override-1" xml:lang="tr-TR">Bu arada, Montfermeil sakinleri, bu annenin çocuğunu Thénardier’lerin yanında terkedip unutup gittiğini sanıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba ne olmuştu? Nerede bulunuyordu? Ne yapıyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anne, Cosette adındaki yavrucağını Thénardier’lere emanet bıraktıktan sonra yoluna devam ederek Montreuil-sur-Mer kasabasına ulaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Olay 1818 yılında oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, memleketini terk edeli on yıla yakın zaman geçmiş; o zamandan beri Montreuil-sur-Mer’in hali ve manzarası değişmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, sefaletten sefalete düştükçe, doğduğu memleket de bir taraftan şeref kazanıyor ve mamur hale geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük yerlerde küçük olaylar büyütülür. Bu sebeple yaklaşık iki seneden beri bu şehirde sanayi açısından büyük bir gelişme olmuştu. Konumuzu doğrudan doğruya ilgilendirdiği için bu hususta bazı faydalı detayların verilmesi gerekiyor:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öteden beri Montreuil-sur-Mer’de sanayi yönünden İngiltere’nin renkli camlarıyla Almanya’nın siyah camları özel surette taklit edilmekteydi. Buna da sebep, memleket dâhilinde bu sanatın uygulanmasına ait ham maddelerin bol miktarda bulunmasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in döndüğünde burada bu işte pek büyük bir değişiklik görülmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 sonlarında memlekete meçhul bir şahıs gelip taklit cam imalatında kullanılan bir usulü baştanbaşa denecek kadar değiştirdi. Gomelaka yerine reçine kullanmak gibi, uyguladığı diğer bazı kolaylıklar, imalatta taptığı değişikliklerle, memleketin sanat ve ticaretinde birdenbire dikkate değer, şaşırtıcı bir ilerleme kaydetti ve buraya şöhret kazandırdı. Bu değişiklik, memleket için hakikaten bir kalkınma hamlesi oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ilerleme ve değişiklik ham maddelerin fiyatını olağanüstü indirdi. Evvelâ: İşçi yevmiyesinin artmasıyla memlekete bir refahlık geldi. İkinci olarak: Üretimin ıslahıyla ihracat çoğaldı. Üçüncü olarak: Kazanç çoğalınca imal edilenler gayet ucuz satılmağa başladı. Bu sayede işlere bir hız geldi. Herkes çalışması ve gayreti nisbetinde bundan faydalanıyordu. İşte böylece, bir adamın fikrinden bir memlekete üç türlü menfaat sağlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üç yıldan az bir zamanda bu usulü icat eden adam zengin oldu ki, şüphesiz bu iyi bir şeydir. Sonra da maiyetindekileri refah ve mutluluğa kavuşturdu ki, bu da ikinci bir iyiliktir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mucit, o memleket ahalisinden değildi; yabancı biriydi. Nereli olduğu, nereden geldiği bilinmediği gibi, genel durumu da bilinmiyordu. Durumu hakkında bilinebilen şey, yeterli değildi. Memlekete pek az bir para ile gelmiş, yanında ancak yüz frank kadar bir meblağ varmış. Bu adam işte bu kadar az bir para ile işe girişmiş, girişimciliği, yeni bir şey ortaya koyması, zekâ ve kavrayışı, tedbirli oluşu az zamanda semeresini vermiş. Montreuil-sur-Mer’e geldiğinde üzerindeki elbiseden başka bir şeyi yokmuş. Konuşması da bir köylü lisanına benzermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söylenenlere bakılırsa bu adam, Montreuil-sur-Mer kasabasına Aralık ayının bir akşamında, sırtında bir torba, elinde budaklı kalın bir değnekle gelmiş. Kasabaya girdiği sırada belediye dairesi de çıkan bir yangın sebebiyle yanıyormuş. Bu adam gelir gelmez hemen ateşe atılmış ve hayatını feda edercesine çalışarak mahallin jandarma yüzbaşısının iki çocuğunu kurtarmış. İşte böyle bir zamanda memlekete giren bu adamdan pasaport sormak kimsenin aklına gelmemiş. Pasaportu sorulup da görülmüş olsaydı, elbette kimliği bilinirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamandan beri yalnız ismi bilinmişti ki, onu da sonradan öğrenmişlerdi; ona kasabalılar “Madeleine Baba” diyorlardı…</span></p>
		</div>
	</body>
</html>