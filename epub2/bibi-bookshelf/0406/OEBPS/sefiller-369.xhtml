<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-369</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-23-</span></p>
			<p class="numara-alt" id="toc_marker-6-1-30"><span class="numara-alt char-style-override-1">Orestes Perhizde, Pylades Sarhoş!</span></p>
			<p class="tp-1"><span class="Normal char-style-override-1" xml:lang="tr-TR">Kısacası biri diğeri üzerine binerek, merdivenin taslağından faydalanarak, duvarlara çıkarak, tavana asılarak, nefes deliğinin ağzında direniş gösterenleri kancayla yaralayarak, askerden, Millî Hassa neferlerinden, belediye muhafızlarından yirmi kadar saldırgan ekserisi bu korkunç yükseliş esnasında aldıkları yaralardan dolayı yüzleri bozulmuş, gözleri kanla kararmış, çılgın, vahşi bir hal alarak birinci katın salonuna atıldılar. Orada ayakta kalmış yalnız bir adam vardı. O da Enjolras’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fişeksiz, kılıçsızdı. Tüfeğinin dipçiğini girenlerden birinin başına vurarak parçalamış olduğundan elinde yalnız namlusu kalmıştı. Bulunduğu yerde durup kendisiyle saldıranlar arasına bilardoyu getirdi. Salonun köşesine doğru geriye çekildi. Orada elinde yalnız tüfeğinin namlusu bulunduğu halde mağrur bir bakışla, başını ileriye doğru tutarak hâlâ etrafındakilerin endişesine yol açıyor ve bu sebeple yanına yanaşılamıyordu. O sırada bir ses işitildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Liderleridir. Topçuyu öldüren odur! Mademki köşede vaziyet aldı, tam yerindedir. Varsın dursun; olduğu yerde kurşuna dizelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras lakaydane karşılık verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Diziniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra tüfeğinin parçasını atarak, kollarını çaprazlayarak, göğsünü saldıranlara çevirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mertçe ölmekteki cüret ve cesaret insanı etkiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras, bu sonlandırma şeklini kabul ederek kollarını bağlayınca, salonda savaş gürültüleri kesildi, yerini müthiş bir ölüm sükûtu aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Silahsız olduğu halde dimdik ve metin bir şekilde duran Enjolras’nın bu tehdit edici vaziyeti, bu sessizliği ağır bir şekilde etkiliyordu. Bu genç o zamana kadar yara almamıştı. Al kanlar içinde, çekici, yaralanmamış biri kadar lakayt olan bir savaşçı, yalnız bakışlarının hükmediciliğiyle bu karanlık güruhu, kendisini özel bir saygıyla öldürmeleri için mecbur etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gurur ve vakarına eklenmiş olan o sıradaki kahramanca duruşu erkek güzelliğine bir parlaklık, bir şaşaa veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Geçen yirmi dört saatlik müthiş bir zamandan sonra yara almadığı gibi, yorulmamış gibi de yüzünde bir kırmızılık görülüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonraları divan-ı harp huzurunda “İsyancılar arasında ‘Güzellik Mabudu’ denilen biri de vardı.” yolunda ifadelerde bulunan bir şahit bu sözleri söylerken şüphesiz Enjolras’yı kastetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras’ya nişan alan Hassa askerlerinden biri de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana öyle geliyor ki bir çiçek vuracağım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras’nın bulunduğu köşeye mukabil köşede on iki kişilik bir takım oluştu. Büyük bir sükûnla silahlarını hazırladılar. Sonra çavuşlardan biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nişan al!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Komutunu verdi. Bir subay müdahale etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Durunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras’ya hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İster misiniz, gözlerinizi bağlayalım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine o kahraman hemen cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Topçu çavuşunu öldüren gerçekten siz misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire birkaç dakika evvel uyanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlanacağı üzere Grantaire, bir gece evvelinden beri meyhanenin üst kat salonunda başını bir masaya dayayarak sandalye üzerinde sızıp kalmıştı. Özel deyimiyle ölüm derecesinde sarhoş olduğundan tam bir şaşkınlık içinde kalmıştı. İçmiş olduğu absent, onu uyutmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Masası küçük ve barikatta bir işe yaramayacağından kendisine bırakılmıştı. Göğsü masanın üzerine eğilmiş, başını haliyle kolları üzerine dayamış olduğu halde etrafı kadehler, kupalar ve şişelerle çevriliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu halde kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Soğuktan uyuşup kalmış olan bir ayı, emerek kana doymuş olan bir sülük gibi uyuyordu. Ne tüfek ateşi, ne gülleler, ne de bulunduğu salonun penceresinden giren misket taneleri ve ne de saldırının tabiinin üstündeki tarrakası, kısacası hiç ama hiç bir şey onu uykusundan uyandıramamıştı. Ancak topun gürlemesine karşı o da ara sıra bir homurdanma ile mukabele ediyordu. Denilebilir ki, kendisini uyanmak zahmetinden kurtaracak bir kurşunu bekliyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Etrafında birçok cesetler bulunuyordu. İlk bakışta ebedî uykuya dalanlar arasında onu fark etmek mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gürültü bir sarhoşu uyandıramaz. Onu sessizlik uyandırır. Bu tuhaflık, defalarca tahakkuk etmiştir. Etrafındaki mevcudatın birer birer yok olup gitmesi Grantaire’in dağılmasını ve harabiyetini artırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşın tarrakası ona ninni gibi geliyordu! Kalabalığın, heyulanın, Enjolras’nın karşısında yapılan hareket, Grantaire’in ağır uykusunu haleldar etmişti. Dörtnala giden bir araba birdenbire durursa uyuyup kalmış olanlar bundan uyanır. Grantaire birdenbire kalktı. Gerindi. Gözlerini oğuşturdu. Etrafına bakındı, esnedi, anladı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hitama eren sarhoşluk yırtılan bir perdeye benzer. İnsan her şeyi bir bakışta, bütünüyle görür; sarhoşluğun saklamış olduğu bütün şeyleri görür, her şey bir anda hatırlanır. Yirmi dört saatten beri geçen olaylardan habersiz olan sarhoş, uyanınca henüz göz kapaklarını açmadan olaydan haberdar olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fikirler, hatıralar birdenbire, ânî bir netlikle geri gelir; zihni sarmış olan ve bir nevi buğu demek olan mestlik dağılır. Onun yerini netlik ve açıklık alır. Her şeyi evvelki gibi hissetmeğe ve gözlemlemeğe başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire, bir köşede ve âdeta bilardonun arkasında bulunduğundan ve askerler dahi gözlerini Enjolras’ya dikmiş olduklarından onu görmemişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çavuş evvelki emrini tekrara hazırlanmaktaydı ki, birdenbire şiddetli bir sesin yanı başlarında:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın Cumhuriyet! Ben de onlardanım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdığı işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire ayağa kalkmıştı. Kaçırdığı ve iştirak etmediği savaşın bütün parlaklığı ve ihtişamı kendine gelen sarhoşun parlak bakışında belirlendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yaşasın cumhuriyet!” sloganını tekrar etti. Güçlü, sert bir adımla salon içindeki mesafeyi kat ederek Enjolras’nın yanında ayakta ve tüfeklerin karşısında vaziyet alıp durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir darbede iki kişiyi birden öldürün!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Enjolras’ya dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müsaade ediyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye tam hoşlukla sordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras arkadaşının elini gülümseyerek sıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gülümsemesi bitmemişti ki, tüfeklerin sedası işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sekiz kurşunla yaralanan Enjolras, kurşunlar onu mıhlamış gibi duvara dayanıp kalmıştı. Yalnız başı önüne sarkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yıldırımla vurulmuş gibi hayatı terk eden Grantaire ise Enjolras’nın ayaklarına doğru yuvarlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra askerler evin üst katına sığınmış olan son isyancıları yerinden çıkarıyorlardı. Tahtadan yapılmış kafes arasından tavan arasına doğru ateş ediyor ve naaşları pencereden aşağıya atıyorlardı. Bazıları diri diri atılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hurdahaş olmuş bulunan yolcu arabasını yerinden kaldırmağa çalışan iki piyade neferi tavan arasından gelen iki kurşunla öldürülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karnında bir süngü yarası olduğu halde ceketli bir adam, tavan arasından dışarıya atılarak ruhunu teslim etmişti. Bir askerle bir âsî birlikte olarak bir damın kenarına doğru yuvarlandılar. Birbirlerini terk etmek istemiyormuş gibi vahşice bir kucaklaşmayla birbirlerine sarılmış oldukları halde yere yuvarlandılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahzende aynı muharebe, aynı mücadele devam ediyordu. Feryatlar… Tüfek sesleri… Vahşice ezmeler… Sonra, sonra derin bir sessizlik bunların yerine geçti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikat ele geçirilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Asker civar evlerin aranmasına ve kaçanların takibatına başlamıştı.</span></p>
		</div>
	</body>
</html>