<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-57</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-2-5-12"><span class="numara-alt char-style-override-1">Madam Victurnien’in Başarısı</span></p>
			<p class="tp-1"><span class="Normal char-style-override-1" xml:lang="tr-TR">Madam Victurnien kendi kendisine bir iş görmüştü. Bu nasıl işti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in fabrikadan atılması meselesinde Mösyö Madeleine’in bilgisi yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir iş, yalnız bir kişinin başına gelmiş, istisnai bir şey sayılamaz. Bu gibi olaylarla aslında yaşayan herkesin bir ilgisi vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine fabrikanın kadınlar kısmına girmeyi asla âdet edinmemişti. Bu kısma, nezaretçi olarak memleket rahibinin tavsiyesi üzerine yaşlı bir kızı görevlendirmişti. Kendisine de tam bir güveni vardı. Gerçekten nezaretçilik eden ihtiyar kız, hak gözetir ve gayretli olup güveni ve saygıyı hak ediyordu. Sadece vermekten ibaret olan sadaka ve şefkati biliyordu, fakat halden anlamak, affetmek gibi merhametten ve insanî niteliklerinden haberdar değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, fabrikanın kadınlar kısmına ait her işi bu kadına bırakmıştı. Dünyada en iyi adamlar bile çoğunlukla kuvvet ve nüfuzlarını başkalarına bırakırlar ki, iyiliklerinin hiç olmazsa bir kısmı böylelikle başka ellere geçmiş olur...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nezaretçi kadın, fabrika sahibinin kendisine vermiş olduğu nüfuz ve yetkiye dayanarak, iyi yapıyorum düşüncesiyle, kendi kendisine Fantine’i suçlayıp muhakeme ederek hükmünü vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elli franga gelince, Mösyö Madeleine, sadaka ile himmet ve yardıma muhtaç bulunan işçilere gerektiğinde verilmek üzere bu kadına ara sıra para verir, bu paranın hesabını da sormazdı. Elli frank, işte bu paradan alınarak verilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşsiz kalan Fantine, hizmetçilik etmek üzere evden eve dolaşmağa başladı. Her çaldığı kapıdan kendisine bir şeyler söyleniyordu. Ama iş vermiyorlardı. Memleketi terk etmek istediği halde çıkamıyordu. Odası için almış olduğu bir takım eski ve kıymetsiz eşyadan dolayı eskiciye borçluydu. Eskici: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer borcunuzu vermeden buradan gitmek isterseniz sizi bir hırsız gibi tutuklattırırım! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kirayla oturduğu odanın sahibi de kendisine şöyle demişti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz, genç ve güzelsiniz. Ama parasızlıktan şikâyet ediyorsunuz. Hâlbuki isterseniz güzelliğiniz sayesinde kolayca para kazanabilir ve oda kirasını ödeyebilirsiniz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elinde elli frangı ikiye bölerek, oda sahibi ile eskiciye verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eşyasından dörtte üçünü eskiciye iade etti. Kendisine en çok lazım olanları bıraktı. Yalnız yatağını muhafaza etmekle eskiciye yüz frank borcu kalıyordu. Hâlbuki hem işsiz, hem de sermayesizdi. Borcunu nasıl verebilirdi? Borçtan evvel, kendisine de ayrıca harcamak için para lazımdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memlekette muhafız askerler için öteden beri kadınlara diktirilen gömlekleri dikmeğe başladı. Bu işten günde on iki </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanıyordu. Hâlbuki sadece kızı için günde on </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">kazanmağa mecburdu. İşte bu sıralardaydı ki, Thénardier’lere muntazaman göndermekte olduğu aylıkları gönderememeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamları odasına geldiğinde şamdanını yakan ihtiyar bir kadın kendisine sefalette yaşamanın yolunu öğretti. Az ve fakirlik içinde yaşamanın hemen arkasında hiç yaşamamak imkânı da mevcuttur. Bunlar iki odadır ki, birincisi karartılmıştır, ikincisi karanlığın ta kendisidir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine kömürsüz ve ateşsiz bütün bir kışı geçirmeyi, üşüdükçe elbisesini yorgan edinmeyi, icabında yorganıyla vücudunu örtmeyi, karşısındaki pencereden giren ışıktan istifade ederek yemek yemeyi, icabında dikiş dikmeyi öğrendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Namusunu koruyarak fakr-u zaruret içinde yaşayan biçarelerin on paradan (</span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’dan) ne şekilde faydalandıklarını herkes bilmez ve anlamaz. Bu da bir hünerdir. Fantine, bu hüneri öğrenince kendinde biraz cesaret buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık komşu kadınlardan birine şöyle diyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de! Geceleri yalnız beş saat uyur, kalan zamanlarda da çalışır ve dikişlerimi dikerek ekmek paramı kazanırım. Üzüntülü zamanlarında insan çok yiyemez, iştihası kesilir. Ne yapalım? Bir taraftan üzüntü ve ızdırap çekerken, diğer taraftan zorlukla elde edilen bir parça ekmekle elbette karnımı doyurur, hayatımı koruyabilirim…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçine battığı üzüntü ve acılar arasında ciğer paresi kızcağızı da yanında bulunsaydı, şüphesiz kendisince teselli kaynağı olurdu. Derdini biraz unuturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O küçük sefil çocuğu da yanına getirtmek istedi. Peki ama niçin getirtsin? O yavrucuğu da kendi elem ve kederlerinden hissedar etmek için mi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, getirtmek istese bile mümkün değildi. Thénardier’lere borçluydu. Borcunu neyle ve ne şekilde kapatabilirdi? Yol masrafını karşılayacak parası dahi yoktu. Nereden para bulup da yol harçlığı etmeli?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’e ucuz geçinmeyi, daha doğrusu sefalet derslerini öğreten komşu kadın Marguerite adında yaşlı bir bakireydi. Hayır işlerini sever, dünyadan geçmiş (tarik-i dünya) biriydi. Sadece fakirler için değil, zenginler için de hayırhahlıkta bulunurdu. İmzasını atacak kadar yazması ve Tanrı’ya karşı güçlü bir inancı vardı. İlim de bundan ibarettir. Bugün </span><span class="Normal-i char-style-override-1" xml:lang="tr-TR">aşağı</span><span class="Normal char-style-override-1" xml:lang="tr-TR"> sınıfta bu gibi erdemler pek çok bulunur ki, günün birinde bunlar </span><span class="Normal-i char-style-override-1" xml:lang="tr-TR">yukarı</span><span class="Normal char-style-override-1" xml:lang="tr-TR">da bulunacaklardır. Bu hayatın bir de ötesi vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk zamanlarda Fantine, duyduğu mahcubiyetten odasından dışarı çıkamıyordu. Sokağa çıktığı zaman, kendisini parmakla gösteriyorlar zannediyordu. Herkes kendisine bakıyor, ama kimse yakınlık göstermiyordu. Etrafında gelip geçenlerin hakir görücü bakışları kendisine yönelmişti. Bu donuk ve kötü bakışlar, soğuk ve keskin bir rüzgâr gibi bedenini titretiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük şehirlerde bunun gibi bir bedbaht, halkın hakaret ve alaylarına karşı çıplak ve korumasızdır. Paris’te bulunsaydı pek az tanılırdı. İnsanın içine gömüldüğü karanlık ve meçhullük, ayıplara örtü olabilecek bir elbise yerine geçer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, mümkün olsa kendisini hemen Paris’e atacaktı. Oraya gitmeyi can-u gönülden arzu ediyordu. Fakat ne yazık ki oraya gitmek kendisi için mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakr-u zaruret âleminde her şeye alışmak gerekir. Sıkıntıya alışmıştı. Bunun gibi hakarete alışmak gerekiyordu. Zamanla buna da alıştı. İki üç ay sonra utanmayı kaldırdı. Belki de utanmak, yaşayamayacağı bir yeri terk edip gitmişti. Başkaları gibi o da umursamazca sokağa çıkmağa başladı. Böyle bir sırada utanmak, ölüm çukuruna adım atmak demekti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herkes bana bakacakmış, neme gerek, vız gelir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başı yukarıda, dudaklarında ise bir tebessüm yansımakta olduğu halde serbestçe yürüyor ve artık kendisinin arsızın teki olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Victurnien, biçarenin penceresi altından geçtiğini görür, haline dikkat ederek zavallı kadıncağız için: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte şimdi layık olduğu yeri bulmuş! </span></p>
			<p class="tp-sb"><span class="Normal char-style-override-1" xml:lang="tr-TR">Diyerek kendisini kutlanmaya değer bulurdu!</span></p>
			<p class="tp-sb"><span class="Normal char-style-override-1" xml:lang="tr-TR">Fesatlık yapanlarla münafıkların karanlık bir saadetleri vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağır bir tempoyla devam eden sürekli çalışma ve çabalama zavallı kadını yormağa başladı. Hafif hafif devam eden öksürükler çoğaldı. Bazen öksürdüğü sırada komşusuna diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız, elinizle tutunuz, vücudum ne kadar yanıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahları eski kırık bir tarakla ipek gibi güzel sarı saçlarını tararken, velev ki bir dakika için olsun, zarif bir mutluluk hissederdi! Derler ya: “Geçmiş zaman olur ki hayali cihan değer!”</span></p>
		</div>
	</body>
</html>