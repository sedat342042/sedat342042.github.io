<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-420</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-6-9-8"><span class="numara-alt char-style-override-1">Ardında Gündüz Olan Gece</span></p>
			<p class="tp-1"><span class="Normal char-style-override-1" xml:lang="tr-TR">Oda kapısının vurulduğunu işitince Jean Valjean arkasına dönüp hafif bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buyurunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı açılarak Cosette ile Marius göründü; Cosette birdenbire odaya girip Jean Valjean’a doğru koştu. Marius ayakta kapının önünde duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyebildi. Titrek kolları ileri doğru uzanmış, gözleri olağanüstü açılmış, rengi solmuş, alnında sevinç nuru parladığı halde birdenbire ayağa kalktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette üzüntüsünden boğulma derecesine gelmiş, Jean Valjean’ın kolları arasına atılarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean şaşkın bir halde, kekeleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette! Evet… Siz Madam! Sen misin? Ah Yarabbim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gözyaşı akışının etkisini engellemek için gözlerini yere dikmiş olduğu halde bir adım attı, hıçkırıklara mani olmak üzere dişlerini sıkarak dudakları arasından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizde mi? Sizde mi beni affediyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bir cevap bulamayıp sustu. İhtiyar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyebildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette omuzundaki şalı, başındaki şapkasını yatağın üzerine atarak ihtiyarın dizleri üzerine oturdu. Hayranlık gösteren bir hareketle beyaz saçlarını elleriyle alnının üzerinden açarak bir buse kondurdu. Jean Valjean ne olduğunu şaşırdığından Cosette’in arzusuna kendini bırakmıştı. Henüz belli belirsiz bir surette durumu kavramakta bulunan Cosette güya Marius’un borcunu ödemek, onu affettirmek istiyormuş gibi ihtiyara karşı nazlanarak, cilve yaparak davranıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="tp-sb"><span class="Normal char-style-override-1" xml:lang="tr-TR">- Ben budalaymışım! Onu artık bir daha göremeyeceğimi zannediyordum. Mösyö Pontmercy, bilir misiniz, siz buraya girmek üzereyken ben kendi kendime “Artık bitti.” diyordum. “Artık Cosette’i göremeyeceğim.” diye düşünüyordum. Ben cidden budalaydım! Hakikaten insan bazen pek budala oluyormuş! Tanrı’yı unuturmuş. Tanrı: “Budala, seni böyle terk edeceklerini mi sanıyordun? Hayır, hayır! Böyle olmayacak!” dedi. Melek de geldi. İnsan Cosette’ini görürmüş! Küçük Cosette’ini tekrar görürmüş! Ah! Ben bedbahttım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir lahza sessizlikten sonra tekrar başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim hakikaten, ara sıra bir dakika olsun Cosette’i görmeğe ihtiyacım vardı. Kalbim buna muhtaçtı. Yemek önemsizdir, insan kuru ekmek de yer. Kendi kendime size hak veriyor, diyordum ki: “Sana ihtiyaçları yok. Sen inziva köşende kal! İnsanda daimî bir hak yoktur. Ah! Tanrı’ya çok şükür! Onu tekrar görüyorum! Biliyor musun Cosette? Kocan pek güzeldir, Tanrı onu esirgesin! Ne güzel giyinmişsin, bu biçim çok hoşuma gitti. Kocan seçti değil mi? Sana şimdi Keşmir şalları da lazım! Mösyö Pontmercy, bana izin veriniz de kendisine böyle hitap edeyim. Bu da çok sürmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizi böyle terk etmekle ne kadar fenalık yaptınız! Nereye gitmiştiniz?  Bu kadar uzun müddet niçin kaldınız? Vaktiyle bu seyahatleriniz üç dört günden fazla sürmezdi. Nicolette’i gönderiyordum; “Henüz seyahattedir” cevabı veriliyordu. Ne zamandan beri döndünüz? Niçin döndüğünüzü bildirmediniz?  Çok değişmişsiniz! Ah! Fena babacığım! Hasta oldu da bizim haberimiz olmadı, Marius bak! Eli ne kadar soğuk! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Marius’un yüzüne dikkatle bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek ki, Mösyö Pontmercy, geldiniz, beni affediyorsunuz! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın tekrar ettiği bu sözler üzerine Marius’un kalbinde galeyan eden duygular ağzından taştı. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, işitiyor musun? Hâlâ af diliyor! Benden af istiyor! Bana ne yaptığını biliyor musun Cosette? Hayatımı kurtardı! Seni bana verdi. Sonra kendi zatını, kendi nefsini feda etti. İşte adam böyle olur! Ben nanköre, onu unutmuş olan bana, ben acımasıza, ben suçluya, teşekkür ederim diyor! Cosette, bütün hayatımı bu adamın ayakları altında geçirsem azdır! Barikat, o keriz, o heyelan, o lağım hep bunlardan benim için, senin için geçti. Beni bütün ölümlerden kurtardı, fakat o ölümleri kendi için kabul etti. Cosette, bu adam bütün cesaretlere, bütün faziletlere, bütün kahramanlıklara sahiptir! Cosette, bu adam bir melektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Susunuz, bunları söylemeğe ne lüzum var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saygıyla karışık bir hiddetle Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya siz! Ya siz niçin söylemediniz? Sizin de kabahatiniz vardır, siz insanların hayatını kurtarıyorsunuz!  Gerçek kimliğinizi meydana çıkarmamak vesilesiyle kendinize iftira ediyorsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben gerçeği söyledim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Gerçek gerçektir. Siz gerçeği söylemediniz. Siz Mösyö Madeleine idiniz, Javert’i kurtardınız, ben size hayatımı borçluydum. Bunları niçin söylemediniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü ben sizin gibi düşünüyor, sizi haklı buluyordum. Gitmem gerekiyordu. Eğer bu keriz meselesini bilseniz beni alıkoyacaktınız, susmalıydım. Eğer bir şey söylemiş olsaydım, her şeyi müşkülata düşürecektim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi müşkülat? Kime mani olacaktınız? Siz zannediyor musunuz ki, burada kalacaksınız? Sizi almağa geldik!... Sizi şimdi beraber götüreceğiz. Siz bizdensiniz, bizim kendi nefsimiz gibisiniz. Siz onun ve benim babamsınız! Bu korkunç, iğrenç evde artık bir gün bile geçirmeyeceksiniz. Sizin yarın burada bulunacağınızı aklınıza bile getirmeyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean başını sallayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın burada bulunmayacağım. Fakat sizin evde de bulunmayacağım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne demek istiyorsunuz? Artık seyahatinize hiç izin vermeyeceğiz. Bizden artık ayrılmayacaksınız, siz bizimsiniz! Sizi mümkün değil bırakmayız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa. Bu defa kesindir. Aşağıda bir arabamız vardır. Sizi kaldırıyor, aşırıyorum. Gerektiği takdirde zor gücü kullanırım. Evimizde odanız hâlâ hazır duruyor, bu sırada bahçenin ne kadar güzel olduğunu bilseniz! Kuşlar dallarda ötüşüyorlar. Yolları ince kumlar, rengârenk çakıl taşları ile döşelidir. Ektiğim çileklerden yiyeceksiniz. Onları ben suluyorum, bir de artık ne madam ne mösyö Jean olacak. Herkes birbirine “sen” diye hitap edecek. Marius, öyle değil mi? Program değişti. Ah! Bilseniz babam benim başıma bir keder geldi. Duvarın bir deliğinde yuvasını yapmış bir saka kuşu vardı. Kedinin biri onu öldürdü,  yedi. Küçük, zavallı sakacığım başını pencereden sokar bana bakardı. Pek çok ağladım. Kediyi öldürecektim. Fakat şimdi kimse ağlamıyor, herkes gülüyor, herkes mutlu. Bizimle beraber geleceksiniz. Büyükbabam ne kadar memnun olacak. Ekeceğiniz çileğiniz daha güzel olacak mı bakalım? Ben istediğinizi yapacağım. Siz de bana itaat edeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean onu işitmeksizin dinliyordu. Sözlerinin manasından ziyade âhengini işitiyordu. Sırf ruhun ürünü olan inci gibi bir gözyaşı ortaya çıktı. Mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte bu Cenab-ı Hakkın büyüklüğünü, latifliğini gösteriyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten beraber yaşamak ne kadar büyüleyici bir şey olacak! Cosette ile gezecek, bahtiyar olacaktım. Ne kadar hoş, ne kadar müsterih olacaktım. Sabah olur olmaz birbirimizi görecek, herkes bir küçük köşeyi ekip biçecek, o bana çileklerini gösterecek, ben güllerimi verecektim. Cidden ne kadar hoş olacaktı. Ancak.. (İhtiyarın sesi kesildi, biraz sonra yavaşça:) fakat heyhat! Çok yazık!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerinin köşesinden çıkmış olan o gözyaşı akmadı, orada sanki kurudu. Jean Valjean’ın çehresinde bir güleçlik, bir tebessüm görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ihtiyarın iki elini tutarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarab! Elleriniz daha soğudu. Keyfsiz misiniz? Hasta mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? Hayır… Pek iyiyim. Yalnız…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi biraz sonra öleceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette birdenbire titrediler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölmek mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Fakat hiçbir şey değil, hiçbir önemi yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derin ve geniş bir nefes aldı, gülümseyerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, bana bir şey söylüyordu, devam et. Söyle, daha söyle. Sesini işiteyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius taş gibi donmuş bir halde ihtiyara bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette canhıraş bir çığlık attı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım! Babacığım! Yaşayacaksınız! Yaşayacaksınız, yaşamanızı istiyorum. Dinliyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean büyülenmişçesine bir vaziyette başını Cosette’e doğru kaldırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet! Ölmemi engelle! Kim bilir, belki itaat ederim? Geldiğiniz zaman ölmek üzereydim. Geldiniz ölümümü durdurdunuz, yeniden hayat bulmakta olduğumu sandım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius (telaş içinde):</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz kuvvet ve hayatla dolusunuz! İnsan böyle mi ölür sanıyorsunuz? Sizin kederiniz vardı, artık bundan sonra kederli olmayacaksınız! Sizden af dileyen benim, hatta huzurunuzda diz çökerek af diliyorum. Yaşayacaksınız, bizimle beraber yaşayacaksınız. Sizi tekrar evimize alıyoruz. Burada sizin mutluluğunuzdan başka bir şey düşünmeyecek iki kişiyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette (ağlayarak):</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ya, Marius diyor ki, ölmeyeceksiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gülümsemekte devam ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Pontmercy, beni buradan alsanız bile mevcut halimi değiştirebilecek misiniz? Hayır! Cenab-ı Hak sizin, bizim gibi düşünmez. Karar değiştirmez. Ölüm benim için faydalıdır, Cenab-ı Hak ihtiyaçlarımızı bizden daha iyi bilir. Mutlu olunuz. Mösyö Pontmercy Cosette’e sahip olsun! Çocukluğun bahar sabahı ile evlensin, çocuklarım etrafınız güller, bülbüllerle çevrili olsun; göklerin bütün büyüleyicilikleri ruhunuzu büyülesin. Ben ki hiçbir şeye yaramıyorum, ben öleyim; bütün bunların iyi bir şey olduğu muhakkaktır. Bakınız düşünelim: Şimdi artık imkân dairesinde bir şey kalmamıştır. Her şeyin bitmiş olduğunu hissediyorum. Bir saat evvel bayılmıştım. Bu gece de şurada duran o sürahi içindeki bütün suyu içtim. Kocan ne iyidir, Cosette! Sen onunla benden daha ziyade rahat edersin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıda bir gürültü oldu. Doktor giriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi günler doktor. Zavallı çocukları size takdim ederim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius doktora yaklaştı. Yalnız “Mösyö..” diyebildi. Fakat bu sözün söylenişinde tam bir soru vardı. Doktor bu soruya anlamlı bir bakışla cevap verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Durumların hoşumuza gitmemesinden dolayı Cenab-ı Hakka karşı isyan etmemeliyiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odada derin bir sükûnet hükmünü yürütüyor, herkesin göğsü ızdırabın ağır baskısı altında bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Cosette doğru döndü. Güya onun resmini zihnine nakşederek ebediyet âlemine beraber götürecekmiş gibi büyük bir muhabbetle gözlerini Cosette’in üzerine dikti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor nabzını aradı. Cosette ve Marius’a bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onun ihtiyacı sizdiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Marius’un kulağına eğildi ve gayet yavaş bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fakat pek geç! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean âdeta bakışını Cosette’den ayırmamakla beraber Marius’a ve doktora baktı, ağzından şu sözlerin çıktığı işitildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ölmek bir şey değildir; yaşamak müthiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire kalktı. Bedenî güçlerin bu gibi geri gelişleri bazen can çekişmesine işarettir. Sert bir adımla duvara doğru gitti. Kendisine yardım etmek isteyen Marius ile doktoru itti, duvarın çivisinde asılı olan küçük bakır haçı aldı. Sağlığı yerinde bir adam gibi dönüp yerine oturdu. Göğsünün üzerine koyarak yüksek bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte büyük kurban!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra boğazını yırtıyormuş gibi uzun bir nefes aldı, başı sanki mezar sarhoşluğuna uğramağa başlamış gibi iki tarafa sallandı, dizleri üzerine konulmuş olan ellerinin tırnaklarıyla pantolonunun çuhasını kazımağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette onu omuzlarından tutuyor, ağlıyordu. Söz söylemeğe çalışıyorsa da başaramıyordu. Gözyaşlarını takip eden matemli tıkanıklık arasında:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım.. bizi terketmeyiniz, sizi sırf,  ebediyyen kaybetmek için mi tekrar bulduk? Bu mümkün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Can çekişmede insan mezara doğru gider, gelir, ilerler, geri döner. Ölüm eyleminde bir tereddüt vardır. O sırada Jean Valjean kuvvetini geri kazandı. Sanki üzerini örten karanlıkları yok etmek içinmiş gibi eliyle alnını sildi. Âdeta hiçbir şey yokmuş gibi doğruldu, Cosette’in elini tutarak öptü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doktor, ayılıyor, ayılıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye haykırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Her ikiniz de iyisiniz. Beni üzecek şeyi söyleyeceğim. Beni gücendiren şey, Mösyö Pontmercy, o paraya el dokundurmak istemeyişinizdir. Bu para tamamen eşinizindir. Çocuklarım, bunu size anlatayım. Hatta sizi gördüğüme, bilhassa bundan dolayı memnunum. Siyah boncuk İngiltere’den, beyaz boncuk Norveç’ten gelir… Bütün bunlar şu okuyacağınız kâğıdın içindedir. Bundan ne kadar para kazanılacağını tasavvur ediniz… Onun için Cosette’in serveti Cosette’indir. Bu açıklamayı sırf kalbiniz rahat olsun diye yapıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın yukarıya çıkmış, aralık kalan kapıdan bakıyordu. Doktor onu dışarı çıkardı, fakat bu zavallı kadının gitmezden evvel son demlerinde olan Jean Valjean’a:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir papaz ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesini önleyemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim bir tane var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek başının üstündeki bir noktayı işaret ediyormuş gibi parmağını uzattı. Gerçekten Piskopos’un ruhunun, onun bu son demlerinde başı ucunda hazır bulunmuş olması muhtemeldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette yavaş, hafif bir surette arkasına bir yastık koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Mösyö Pontmercy, size rica ederim. Korkmayınız. Altı yüz bin frank kesinlikle Cosette’indir. Eğer bundan istifade etmezseniz hayatımı boşu boşuna geçirmiş olacağım. Boncuğun tamamen imaline muvaffak olmuştum. “Berlin mücevheratı” denilen şeylere rekabet ediyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ermiş mertebesinde olduğuna inandığımız bir mahlûk vefat edeceği zaman insan, onu kendisine bağlamak, onu muhafaza etmek, onun vefatına engel olmak isteyen bir gözle bakar ya, işte öyle, elem ve acılarla dolmuş, ölüm denilen kahrediciye karşı âciz kalmış, ümitsizce, titrer bir halde Cosette ile Marius Jean Valjean’ın huzurunda duruyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dakikadan dakikaya Jean Valjean’da hayat ışığı sönüyordu. İhtiyar yokluk girdabına doğru iniyor, karanlık noktaya yaklaşıyordu. Teneffüs aralıklı ve kesik kesik olup hafif bir hırhır duyuluyordu. Artık hareket etmekte zorluk çekiyordu. Ayakları kımıldanmıyordu. Organlarının kuvvetten düşmesi ile bitkinliği de artıyordu. Yükselmekte olan ruhun bütün azameti, nuru alnında yayılıyordu. Meçhuliyet âleminin ışıkları bakışlarının sönük ışığı içinde görülüyordu. Yüzü gittikçe sararıyor fakat tebessüm ediyordu. Orada hayat kalmamış olmakla beraber başka bir vaziyet görünüyordu, nefesi artık duyulmaz, hissedilmez bir dereceye gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’e, sonra Marius’a yaklaşmalarını işaret etti. Son saatin son dakikası olduğuna şüphe yoktu. Uzaktan geldiği zannedilen hafif bir sesle; şimdiden aralarında bir duvar bulunduğunu hissettiren bir sesle onlara hitap etmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaklaş, ikiniz de yaklaşınız. Sizi çok seviyorum. Böyle ölmek iyidir. Sen de Cosette’im, beni seviyorsun. Bu ihtiyara karşı daima sevgin olduğunu biliyordum. Belime, arkama bir yastık koyduğun için teşekkür ederim. Benim için biraz ağlarsın değil mi? Çok değil. Çok üzülmeni istemem. Çocuklarım, çok eğlenmelisiniz. İmal ettiğimiz küpelerde başka şeylerden daha fazla kazanç bulunduğunu söylemeyi unuttum. On ikilik düzinesi on franga mal olur, altmış franga satılırdı. Gerçekten iyi bir ticaretti. Bundan dolayı Mösyö Pontmercy altı yüz frank sebebiyle şaşırmamalı. Namuslu yoldan kazanılmıştır. Müsterih bir şekilde zengin olabilirsiniz. Demincek Cosette’e yazıyordum. Mektubumu bulacak. Şömine üzerindeki iki şamdanı ona bırakıyorum. Onlar gümüştür, fakat benim için altındır; elmastır; içine konulan mumları mabed mumlarına dönüştürür. Bunları bana verenin Yücelik Cennetinde benden memnun olup olmadığını bilemiyorum. Elimden ne geldiyse yaptım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Çocuklarım, benim bir fakir olduğumu unutmayacaksınız, herhangi bir toprak köşesine beni defnettirirsiniz, yeri belirtmek için oraya bir taş dikeceksiniz. Son arzum budur. Taşın üzerinde isim yazmamalı, Cosette ara sıra oraya gelmek isterse memnun olurum. Mösyö Pontmercy, siz de öyle. Size şunu itiraf etmeliyim; sizi daima sevmedimdi. Bundan dolayı affınızı dilerim. Şimdi siz Cosette ile beraber benim için bir vücutsunuz. Size minnettarım. Cosette’i mutlu ettiğinizi hissediyorum. Mösyö Pontmercy,  bilemezsiniz onun pembe yanakları benim sevinç sebebimdi. Onu biraz solgun gördüğüm zaman üzülürdüm. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Dolapta beş yüz franklık bir kâğıt vardır. Ona asla dokunmadım. Bu para fakirler içindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Cosette, işte yatağın üzerindeki küçük elbiseni tanıdın mı? Gerçi on sene oldu. Vakit nasıl geçivermiş! Epeyce mutlu olmuştuk. Şimdi bitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Evlatlarım, ağlamayınız. Çok uzağa gitmiyorum; ben sizi oradan görürüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Cosette, Montfermeil’i hatırlıyor musun? Ormandaydın. Çok korkuyordun. Su kovasının kulpunu tuttuğum zamanı hatırlıyor musun? O zavallı küçük elini birinci defa olarak tutmuştum. Pek soğuktu. Ah! Latif meleğim, bazen beni güldürürdün! Bir gün sana kamıştan bir çomakla sarı, mavi, yeşil tüylü bir top vermiştim. Sen unuttun. Küçücükken ne kadar yaramaz şeytandın. Kulaklarıma kirazlar asardın. Bunlar geldi geçti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Beraber geçtiğimiz ormanlar, altında gezdiğimiz ağaçlar, saklandığımız manastırlar, oyunlar, çocukluğun saf gülüşleri… Bunlar hayaldir. Ben bütün bunların benim olduğunu düşünüyordum. İşte budalalığım buradadır. O Thénardier’ler pek kötü adammışlar. Cosette onları affetmek lazım. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Şimdi annenin ismini söyleyecek zaman geldi. İsmi Fantine idi. Bu ismi iyi belle! Fantine! Bu ismi söylediğin zaman, daima diz çökerek söyle. O, çok çekti. Seni çok sevdi. Sen ne kadar mutluluğa eriştiysen o, o kadar felakete uğradı. Bunlar Cenab-ı Hakkın mukadderatıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Birbirinizi daima seviniz. Dünyada bundan başka bir şey yoktur. Birbirini sevmek, sevişmek. Burada ölen fakir ihtiyarı da ara sıra hatırlarsınız. Ah!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ey Cosette’im, Bugünlerde seni görmediysem kabahat benim değildir. Seni görmemek kalbimi parça parça ediyordu. Sokağın köşesine kadar giderdim. Geçtiğim zamanlar beni görenler mutlaka gülmüş olmalı. Bir deli gibiydim. Bir gün şapkasız çıkmıştım…</span></p>
			<p class="tp-sb"><span class="Normal char-style-override-1" xml:lang="tr-TR">“Çocuklarım… Artık sizi iyi görememeğe başladım… Söyleyecek çok şeylerim vardı. Fakat her neyse. Biraz beni hatırlayınız. Siz kutsal yaratıksınız. Bilmem nem var, fakat ışık görüyorum. Her taraf aydınlık içinde. Daha yaklaşınız, mutluyum. Bahtiyarım, ölüyorum. Kutsal, sevgili başlarınızı getiriniz. Ellerimi üstüne koyayım. Sizi kutsayayım.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ile Marius hüngür hüngür ağlayarak can çekişenin önüne diz çöktüler. Her biri Jean Valjean’ın bir elini tuttu. Bu yüksek, muhterem eller hareket etmiyordu. Artık soğuk bir cisim olmuşlardı. </span></p>
			<p class="tp-sb"><span class="Normal char-style-override-1" xml:lang="tr-TR">İhtiyar sırt üstüne düşmüştü. İki şamdanın ışıkları onu aydınlatıyordu; beyaz yüzü göğe dönmüş, gözleri Hakka yönelmişti. Cosette ile Marius ellerini öpüyorlar, ona söz söylüyorlardı. O da susuyordu. Çünkü Jean Valjean ölmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece olağanüstü karanlıktı: Gökte bir yıldız bile yoktu. Şüphesiz bu karanlıklarda bir melek kanatlarını açmış, ihtiyarın ruhunu bekliyordu.</span></p>
		</div>
	</body>
</html>