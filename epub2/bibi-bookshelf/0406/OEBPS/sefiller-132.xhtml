<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-132</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-3-5-8"><span class="numara-alt char-style-override-1">Bir Muammanın Başlangıcı</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean garip görünüşlü gayet geniş bir tür bahçede bulunuyordu. Bahçenin şekil ve görüntüsüne bakılırsa, kışın ve geceleri bakılmak üzere oluşturulduğu sanılır; manzarası hüzünlüydü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçe dikdörtgeni andırıyordu. Sonunda büyük kavak ağaçları bulunan bir ağaçlık alan vardı. Buranın köşelerinde küçük bir ormanı andıracak derecede büyük ağaçlar yükseliyordu. Bahçenin ayrılmış yüzünde düz, açık bir parça ve bu bölümün ortasında da gayet büyük tek bir ağaç, ötede beride muhtelif parçalar halinde meyve ağaçları, ayrıca sebze tarlaları, ay ışığında çan şeklindeki tepeleri parlayan kavunluk ve eski bir havuz yer alıyordu. Bahçe içindeki yollar iki tarafı düz ve gölge yapan küçük ağaçlarla çevriliydi. Geri kalan kısımlarının yarısını otlar ve yarısını yosunlar istila etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın yakınında çatıdan inmesini kolaylaştırmış olan bir bina ile çalılık ve bunun gerisinde duvara karşı yüzü sakatlanmış olup gece karanlığında garip şekilde görünen taştan bir heykel bulunuyordu. Bu bina bir tür harabeden ibaretti. Harap odaları görülüyordu ve bunlardan birinin bir sundurma hizmetini gördüğü anlaşılmaktaydı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Droit-Mur sokağına bakıp Küçük Picpus sokağına dahi uzanan büyük binanın dik açı teşkil edecek şekilde bu bahçeye bakan iki cephesi vardı. Bu binanın iç görünüşü dış görünüşünden daha hüzün vericiydi. Bütün pencereleri demir parmaklıklarla donatılmıştı. Pencerelerden hiç birinde ışıktan eser görülmüyordu. Üst kat pencerelerinde mahpushane pencerelerinde olduğu gibi demir kepenkler dahi vardı. İki cephesinden biri diğerini gölgeliyor ve bu gölge bahçenin yarısını muazzam bir siyah çarşaf gibi kaplıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka bir bina görülmüyordu. Bahçenin son ucu sis ve gecenin karanlığıyla gözden kayboluyordu. Bununla beraber başka sebze tarlaları bulunduğuna işaret olarak bir takım duvarlar daha görünüyordu. Bu arada Polonceau sokağındaki evlerin yüksek olmayan çatıları da birer hayal gibi fark edilmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bahçe kadar vahşet ve sıkıntıyla dolu bir yer daha düşünülemezdi. Hiçbir tarafta bir tek kimse görülmüyordu. Gerçekten gecenin yarısında ortada kimsenin bulunmayacağı tabii bir durum idiyse de olaylardan çıkarılan mantıksal sonuçlardan bu yerde gündüz bile kimsenin bulunmayacağına ihtimal verilebilirdi. Jean Valjean’ın bahçeye indikten sonra ilk işi, kundura ve çoraplarını aramak ve sonra Cosette ile harap kulübeye gitmek oldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kaçak, hiçbir zaman iyice gizlenmiş olduğuna emin olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Madam Thénardier tarafından takip ediliyor zannı ile Jean Valjean gibi o da korkuyor ve gizlenmeye lüzum hissediyor, bu sebeple şiddetle sarsılıyor ve bu halde Jean Valjean’a sokuluyordu. Dışarıdan Çıkmaz Sokağa girip çıkan askerlerin ayak sesleri, sopaların kaldırım üzerine vurulmasından kaynaklanan sesler, Javert’in maiyetindeki polis memurlarının bağırışları, bağırarak belirsiz bir takım emirler verişleri kulağa geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek saat sonra bu seslerin, gürültülerin uzaklaşmak üzere olduğu hissediliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean nefes almayacak bir durumdaydı ve Cosette’in de bir ses çıkarmamasını sağlamak maksadıyla hafifçe elini onun ağzına koymuştu. Bulundukları yerdeki gecenin karanlığında hükmünü sürdüren müthiş sessizliği, dinginliği, vahşet ve dehşet izlerini duvarın ötesindeki sesler ve gürültüler asla bozamıyor, değiştiremiyordu. Sanki bahçeyi kuşatan bütün duvarlar sağır ve dilsiz taşlardan meydana getirilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın bu derin sessizlik ve dinginlik arasında yeni bir seda duyuldu. Bu seda hüzün verici olduğu kadar ruhanî ve tatlı bir sedaydı. Duvarın dışındaki seda ne kadar korkutucu ise, içindeki de o nispette latif ve ruh okşayıcıydı. Bu, karanlıktan ve gecenin ürkütücü dinginliği içinden çıkan, bir yakarış nağmesiydi. Bahçenin o müthiş sessizliği içinde hoşluk ve tatlılıkla yankılanan bu seda, bâkirelerin ve kız çocuklarının sedasından oluşmuş bir münacat nidasıydı. Bu seda, manevi âleme mensup olanlarla yeni dünyaya gelenlerin ve ölüme yaklaşanların işitebildikleri Tanrısal bir sedaydı. Bu seda, bahçedeki karanlık binadan geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">…..</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ile Cosette bunun ne demek olduğunu ve nerede bulunduklarını bilmedikleri halde, hemen diz çöktüler. Bir adamla bir çocuk; bir tövbekârla bir günahsız, o anda Tanrı’ya dua etmek ve yalvarmak lüzumunu duymuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu seda, o karanlık binanın, içinde insan bulunmayan bir yer olmadığına tuhaf bir işaretti. Bu, sanki içinde oturulmayan bir ikametgâhtan çıkan semavî ve kutsal bir teganniydi! Bu teganni devam ettiği müddetçe Jean Valjean maddî dünyadan koparcasına kendinden geçmişti. Bakışları önünde karanlık bir gece değil, mavi renkli bir gök tecelli ediyordu. Bakışı ve kalbi, gördüğü laciverdî semaya dikilmişti…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra bu teganni kesildi. İhtimal ki, uzun müddet devam etmişti. Her halde Jean Valjean bunun ne kadar sürdüğünün farkında değildi. Çünkü o sırada o, bu âlemden kopmuştu. Kendinden geçmenin saatleri, bir dakikadır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ortalığı yeniden bir sessizlik ve dinginlik kapladı. Ne sokakta ve ne de bahçede sesten sedadan eser kalmadı. İnsanı tehdit veya tatmin eden durumlar tamamen kaybolmuştu. Yalnız rüzgârın duvar üzerindeki bazı kuru otları titretmesinden hoş ve hazin bir velvele kulakları hayretle dolduruyordu.</span></p>
		</div>
	</body>
</html>