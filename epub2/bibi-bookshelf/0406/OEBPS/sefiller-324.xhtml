<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-324</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-5-12-5"><span class="numara-alt char-style-override-1">Yapılan Hazırlıklar</span></p>
			<p class="tp-1"><span class="Normal char-style-override-1" xml:lang="tr-TR">O devrin gazeteleri Chanvrerie sokağının barikatından bahsettikleri zaman, bunun ele geçirilmesinin imkânsız olup bir evin birinci katına kadar yükseltilmiş bulunduğunu söylüyorlardı. Fakat bunlar aldanıyorlardı. Gerçekte bu barikat altı yedi kademden fazla bir yüksekliğe sahip değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu barikatlar, vuruşanların istedikleri zaman barikatın arkasında kaybolmak, istedikleri zaman birbiri üzerine konulmuş ve içten merdiven şeklinde düzenlenmiş kaldırımlar vasıtasıyla üstüne çıkılabilecek şekilde yapılmıştı. Dıştan kaldırım yığınlarından portreller (kalaslar) vasıtasıyla birbirine irtibatlandırılmış fıçılardan ve kireç tüccarı Anceau’nun el arabasıyla devrilen yolcu arabasının tekerlekleri arasına sıkıştırılan tahtalardan ibaret cephesi, üzerinden geçmek mümkün olmayan bir şekildeydi. Evlerin duvarlarıyla barikatın meyhaneden en uzak ucu arasında bir adam geçecek kadar delik bırakılmıştı. Bu suretle bir çıkış yapılması mümkündü. Yolcu arabasının oku dikine konulmuş ve üzerine de kızıl bir bayrak çekilmişti. Bu ihtilal bayrağı barikatın üzerinde dalgalanıyordu. Meyhane binasının arkasında saklanmış bulunan Mondétour küçük barikatı göze görünmüyordu. İki barikat birleştirilince gerçek bir istihkâm oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras ile Coyrfeyrac şüphesiz dışarıyla mümkün olan ilişkinin sağlanmasını arzu etmekle beraber geçiş zorluğu ve tehlikeli bulunan Precheurs sokağı gibi küçük bir sokaktan saldırıya uğramaktan korkmadıklarından Mondétour sokağından Halles sokağına uzanan girişin takviyesine lüzum görmediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Folard’ın stratejisine mahsus tabirleriyle dar yol denilerek açık bırakılan bu çıkış yeri ile Chanvrerie sokağına doğru bırakılan küçük bir çıkış ve meyhanenin haricî bir açı teşkil ettiği barikatın içi, her yönden örtülüydü ve muntazam olmayan bir dörtgen oluşturuyordu. Sokağın sonunu oluşturan yüksek evlerle büyük engel arasında yirmi adımlık bir aralık vardı. Şu halde ki, barikat yukarıdan aşağıya kapatılmış olup tamamen meskûn bulunan bu evlere dayanıyor denebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu işler hiçbir engel çıkmadan bir saatten az bir zamanda yapılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu bir avuç adam ne bir askerin süngüsünü, ne de bir neferin şapkasını görebilmişlerdi. O sırada Saint-Denis sokağına kadar gelmeğe cesaret eden bazı yolcular Chanvrerie sokağına bir göz atarak barikatları görünce derhal adımlarını hızlandırıp uzaklaşırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki barikat son bulduktan ve bayrak çekildikten sonra meyhane dışına bir masa çıkarıldı. Courfeyrac masanın üzerine çıktı. Enjolras dört köşe sandığı getirdi. Courfeyrac sandığı açtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sandık, fişekle doluydu. Fişekleri gören en cesurları bile ürpermekten kendilerini alamadıkları gibi bir lahza kadar hiçbir söz de söylemediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac gülümser bir tavırla fişekleri dağıttı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes otuzar fişek aldı. Çoğunda barut bulunduğundan, eritilmekte olan kurşunlarla başka fişekler yapımına başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barut fıçısına gelince: Kapıya yakın ayrı bir masa üzerinde ihtiyat olarak muhafaza edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her taraftan “toplan” boruları yankılanıyor ve fakat artık kimse bu boru seslerine dikkat etmiyor ve önem vermiyordu. Boru sesleri bazen uzaklaşmakta, bazen yaklaşmakta ve kulaklarda gamlı ve karanlık titreyişler meydana getirmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tüfekler, karabinalar dolduruldu. Bu hareket tam bir birlik halinde ve muhteşem bir ciddiyetle yapıldı. Enjolras barikatların dışına, biri Chanvrerie, diğeri Precheurs, üçüncüsü Küçük Truanderie sokağı köşesine olmak üzere üç nöbetçi koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra barikatlar yapılmış, nöbetçiler konulmuş, silahlar doldurulmuş, mevkiler belirlenmiş, hiçbir kalbin çarpmadığı ölü gibi sessiz ve suskun duran evlerle, örtülü olup kimsenin geçmeğe cesaret edemediği bu korkulu sokaklarda, bu adamlar, fecrin gittikçe büyüyen karanlıklarıyla örtüldüler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar, yalnızca korkunç ve dramatik bir şeyin ortaya çıkacağının delili olan o karanlık, o dinginlik içinde, silahlanmış, ölümü göze almış halde, fakat gönülleri rahat bir şekilde beklediler. </span></p>
		</div>
	</body>
</html>