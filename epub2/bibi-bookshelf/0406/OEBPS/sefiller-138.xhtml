<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-138</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-3-6-1"><span class="numara-alt char-style-override-1">Küçük Picpus Sokağı, Nu:62</span></p>
			<p class="tp-1"><span class="Normal char-style-override-1" xml:lang="tr-TR">Picpus sokağında bulunan 62 numaralı büyük sokak kapısı yarım yüzyıl evvelki kapılardan olup şimdiki kapılardan hiç biri ona benzemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kapı her zaman olduğu gibi yarı açık vaziyette durur ve aralığından pek hazin olmayan iki şey göze çarpardı: Bunlardan biri üzerleri asmalarla örtülmüş duvarlarla çevrili bir avlu ve diğeri de bunun karşısında boş gezen bir kapıcıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Avlunun sonundaki duvarın üzerinden bir takım büyük ağaçlar görünüyordu. Güneş ışığı bu avluyu aydınlattığı ve bir kadeh şarap da kapıcıyı neşelendirdiği zaman, Küçük Picpus sokağındaki 62 numaralı kapının önünden geçilirken, hoş bir fikir edinmeden geçmek mümkün olamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı aralığından görülen şey buranın hüzünlü ve gamlı bir yer olmasından ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının eşiği tebessüm saçardı. İçteki bina ise gözyaşı dökerdi. Daha sade ifade etmek gerekirse, eşik gülüyor, bina ağlıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu eşikten ve kapıcının önünden geçmek mümkün değildir. Bu, istisnasız herkes için böyledir. Bu kapıya “Açıl!” demek için bir şey bilmek lazımdır ki, bu şey bilinmeyince kapı başka türlü açılamazdı. Mümkün olup da kapıdan girilse ilk olarak sağda küçük bir dehliz görülür. Burada yalnız bir adamın geçmesine müsait iki duvar arasında bulunan bir merdiven vardır ki, basamakları çikolata renginde bulunduğu halde duvarlar kanarya sarısı bir boya ile boyanmış olmasından korkulmayarak yukarı çıkılırsa, evvela bir sahanlığa, ardından ikincisine rast geldikten sonra, birinci katta bir sofaya varılır. Sarı ve çikolata renklerine burada da rastlanılır. Merdiven ve sofa iki güzel pencere ile aydınlatılmıştır. Sofanın biraz ötesindeki bir köşeden ilerisi karanlıktır. Bu köşe geçilecek olursa birkaç adım ileride evvelkisinden daha esrarengiz açık bir kapıya tesadüf edilir. Kapıdan içerisi yaklaşık kenarları altı kadem, dörtgen şeklinde bir küçük odadır ki, içi yıkanmış, temiz ve soğuk olup duvarları tomarı on beş </span><span class="Normal-i char-style-override-1" xml:lang="tr-TR">sov’</span><span class="Normal char-style-override-1" xml:lang="tr-TR">luk yeşil çiçekli sarı bir kâğıtla kaplanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odanın genişliği oranında sol tarafta açılmış olan küçük camlı bir pencereden beyaz, donuk bir ışık girmekte ve odayı aydınlatmaktadır. Ne tarafa bakılsa bakılsın insandan eser görülmüyor, ne kadar kulak verilse verilsin, ne bir insan mırıltısı ve ne de bir ayak sesi işitilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duvarlar çıplaktı; üzerlerinde hiçbir şey görülmüyordu. Oda döşenmiş değildi. Hatta sandalye bile yoktu. Bakmağa devam edilirse, kapının karşısındaki duvarda kenarları yaklaşık bir kadem olan kare şeklinde bir delik veya menfez göze batar. Bu delik kuturları en azından bir buçuk pus (parmak) olan siyah ve sağlam bir demir parmaklıkla donatılmıştı. Kâğıtların yeşil çiçekleri menfezin korkutucu manzarasından etkilenmediği halde parmaklığa kadar muntazam surette gelip dayanmıştı. Ne kadar zayıf ve cılız bir adam tasavvur edilirse edilsin, yine bu parmaklık arasından geçemezdi. Vücut geçemezse de bakış ve fikir geçebilirdi. Düşünülmüş çıkarımlara bakılırsa, bu da hatıra gelmiş olmalı ki, parmaklığın arkasına gayet ince ve ufak delikli bir çinko konulup sabitlenmişti. Tel kafes denilen ve delikleri mikroskopla görülebilen bu çinkodan öteye, bakış da nüfuz edemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu madenî kafesin aşağısına bir mektup kutusunun mektup atılacak deliğine benzer bir yarık açılmıştı. Parmaklıklı menfezin sağ tarafında asılı bir çıngırağa hareket eder bir şekilde tutturulmuş madenî bir tel vardı. Bu tel çekilecek olursa çıngırak sesinin ardından menfezin pek yakınında bir ses duyulurdu ki, insanın ilk anda bundan ürkmemesi mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ses şöyle hitap ederdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim o?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, tatlı bir kadın sesi olup aynı zamanda hüzünlüdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sese karşı cevap makamında bilinip söylenmesi lazım gelen sihirli bir kelime vardır. Eğer bu kelime teli çeken adam tarafından bilinmiyorsa bir daha ses seda işitilmez. Aynı zamanda duvar arkasında bir mezarın korkutucu karanlığı varmış gibi, orası yeniden karanlığa ve sessizliğe gömülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer bu kelime bilinerek telaffuz olunursa, o zaman ses şu cevabı verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sağ taraftan giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cevap alınınca sağ tarafta ve pencerenin karşısında camekânlı ve üst tarafında sincabî renkte boyanmış çerçevesi olan bir kapı vardır ki, bunun sürmesi kaldırılıp içeri girilirdi. İçeride, bir tiyatronun zemin katındaki parmaklıklı localarından birine henüz havagazı lambaları yanmadan ve parmaklık kapanmadan girildiğinde nasıl bir etkilenme hissedilirse, burada da aynı etkilenme hissedilir ve görülürdü. Gerçekten girilen yer, bir tür tiyatro locasına benzerdi ve camekânlı kapıdan giren hafif bir ışıkla aydınlatılmıştı. Darlığına bakılırsa adeta büyükçe bir loca olan bu hücre, iki eski sandalye ve sökük bir hasırla döşenmiş olup ön tarafında dayanmak için siyah tahtadan bir korkuluğu da vardır. Bu hücre de bir şebeke ile kuşatılmışsa da Opera tiyatrosunda olduğu gibi yaldızlı tahta şebeke ile çevrilmiş olmayıp çapraz olarak düzenlenmiş kalın ve kaba demir çubuklardan ibaretti. Bunlar, âdeta bilek kalınlığında çubuklarla duvara tutturulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika geçip de göz o mahzen gibi karanlığa alıştığı zaman, şebekenin ötesini de görmek isterdi. Fakat bakış altı pusluk mesafeden öteye nüfuz edemezdi. Orada siyah kanatlı bir tahta perde bulunup sarıya boyanmış tahta pervazlarla güçlendirilmişti. Bu kanatlar birbirlerine tutturulmuş ince uzun tahtalardan ibarettir ve daima kapalı bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Az bir müddet sonra bu kanatların arkasından bir ses size şu hitapta bulunur:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradayım. Beni niçin istediniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sevimli ses bazen de kutsanacak derece çekici olur. Yine de ortada görünen kimse yoktur. Yalnız birinin soluk alıp verişi duyulur. Bu tarz hitap, kapalı bir kabirden size yapılan bir davete benzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İstenilen bazı şartlar dâhilinde bu kanatlardan biri pek nadiren size karşı açılabilir. Şebekenin gerisindeki kanadın arkasında, şebekenin ne kadar gösterebilmesi mümkünse o derecede, yalnız bir baş görebilirsiniz. Lakin baş tamamen görülmez, yalnız ağızla çene görülebilir. Çünkü geri kalanı siyah bir peçe ile örtülmüştür. Kısmen bir rahibenin baş ve boynunu örten siyah örtü ile, baştan ayağa siyah kefenle örtülü bir hayal fark edilip seçilebilir. Bu baş size söz söyleyebilir. Fakat bakmaz ve asla tebessüm etmez. Arkadan gelen ışık öyle bir tarzda gelir ki, siz onu beyaz olarak görebildiğiniz halde o sizi karanlıkta görür. Buna, ışıktan çok cismi temsil eden bir sembol demek daha uygun olur. O durumda bakış, bütün bakışlara karşı örtülü bulunan o garip yere bu açıklıktan hırsla ve candan atılıp nüfuz etmek ister. Baştan ayağa bir matem elbisesine bürünmüş olan o hayali derin bir belirsizlik kuşatır. Daha sonra bakışlar bu belirsizlik içinde görünen hayalle çevresini anlamağa, belirlemeğe çalışır. Biraz sonra hiçbir şey görememek durumu anlaşılır. Ancak görülebilen bir şey varsa, o da gece, gök, karanlık, mezara mahsus sisle karışık bir kış soğuğu, müthiş bir tür dinginlik, hiçbir şey anlaşılmayan ve çıkarılmayan, hatta bir çığlık bile duyulmayan bir sessizlik, bir şey anlaşılmayan bir yarı karanlıktan ibarettir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karanlıkta bir hayal bile görülemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görülebilen şey, ancak bir manastırın içidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burası ömürlerini daimî ibadete hasretmiş Saint-Benoit tarikatının Saint-Bernardin tarafından kurulmuş olan şubesine mensup rahibelerin ikametgâhı olan gamlı ve karanlık binanın içidir. Biraz evvel tarif etmiş olduğumuz hücre de rahibelerin konuşma odasıdır ki, dışarıdan gelenlerle burada konuşulur. Size ilk hitapta bulunan ses, görevi kapıcılıktan ibaret olan rahibenin sesidir. Bu rahibe dörtgen menfezin ve demir şebeke ile gayet ince delikli madenî levhanın arkasında oturup hareket etmeden durur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Parmaklıklı hücrenin penceresi olmayıp sırf görüşme odasının mevcut bir penceresi sebebiyle loş görünür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dinin mukaddes saydığı şeylere hürmet ve itikadı olmayan bakışlar bu mukaddes yere giremez ve onu anlayamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bu karanlığın biraz ötesinde bir ışık ve o ölümün içinde bir hayat vardı. Başka manastırlara nazaran daha karanlık, daha kapalı ve daha kayıtlara bağlanmış görünen bu esrarengiz manastıra gireceğiz ve okuyucularımızı da götüreceğiz. Rivayet edenlerin göremedikleri ve öğrenememiş oldukları şeyleri okuyucularımıza bildirmeğe gayret edeceğiz. </span></p>
		</div>
	</body>
</html>