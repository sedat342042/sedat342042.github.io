<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-370</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-24-</span></p>
			<p class="numara-alt" id="toc_marker-6-1-31"><span class="numara-alt char-style-override-1">Esir!</span></p>
			<p class="tp-1"><span class="Normal char-style-override-1" xml:lang="tr-TR">Marius gerçekten esirdi. Fakat askerlerin değil, Jean Valjean’ın esiriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşeceği sırada, son dakikada ve bayıldığı zaman pençesini hissettiği el, Jean Valjean’ın eliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendisini tehlikeye maruz tutmadan, kendini göstermeden, savaşın hiçbir parçasında vuruşmaya katılmadan yer almıştı. Can çekişmenin bu nazik devresinde eğer Jean Valjean olmasaydı, kimse yaralıları düşünmeyecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, bu vahşiyane vuruşmada her an her dakika hazır bulunuyor, düşenleri kaldırıp bir yere taşıyarak tedavilerine gayret ediyordu. Barikatı gerektiğinde tamir eden o idi. Tüfek atmamış, hücum etmemiş, hatta kendini korumayı andıracak bir harekette bulunmamıştı. O, yalnız susuyor, gerekli yardımlarda bulunuyordu. Vücudunda birkaç bereden başka bir şey yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kurşunlar onu istemiyorlardı. Bu mezarlığa gelirken intiharı da düşünmüşse de arzusuna aykırı olarak buna muvaffak olamamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat biz, din ve mezhebe muhalif olan intihar gibi bir şeye karar vermiş olmasını inandırıcı bulmuyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşın yoğun dumanı içinde Jean Valjean Marius’u görmüyor gibi hareket ediyordu. Gerçekte ise gözlerini ondan ayırmıyordu. Bir kurşun darbesiyle Marius yuvarlanacağı sırada Jean Valjean kaplanlara mahsus bir çeviklikle sıçradı ve bir av üzerine atılır gibi atılıp aldı. Götürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada saldırı şiddetlenmişti. Saldırının bütün yoğunluğu Enjolras ile meyhane kapısına üzerinde toplanmıştı. Bu sebeple kolları üzerinde baygın olarak Marius bulunduğu halde, barikatın dağınık taşları üzerinden geçen Jean Valjean’ı kimse göremedi. O, Corinthe Meyhanesinin arkasında gözden kayboldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokakta bir burun oluşturan köşe elbet hatırdadır. Bu köşe top ve misket atışlarına karşı siper teşkil ettiği gibi kenarları birkaç kadem olan kare şeklindeki bir arsayı da bakışlardan gizlemekteydi. Çoğunlukla yangınlarda yanmayan bir oda bulunur. En müthiş, fırtınalı denizlerde bir burun veya büyük kayalıklar arasında üzerine çıkılacak bir yer bulunur. İşte Eponine barikat dâhilinde böyle bir yerde ruhunu teslim etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean orada durdu. Marius’u indirdi. Duvara dayadı. Etrafını gözden geçirdi. Dehşet verici bir halde ve konumdaydı. Belki bir iki dakika için bu duvar bir siperdi, fakat bu vuruşma alanından nasıl çıkmalı? Sekiz sene önce Polonceau sokağında atlatmış olduğu vartayı, karşılaşmış olduğu telaş ve heyecanı, oradan ne şekilde kaçmağa muvaffak olduğunu hatırladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman iş zordu. Bu gün ise kaçmak mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karşısında her türlü feryada karşı ses çıkarmayan amansız altı katlı bir ev var. Yalnız pencerede asılı öldürülmüş biri tarafından meskûn imiş gibi duruyor, sağında Küçük Truanderie sokağını kapatan ve yüksek olmayan barikat bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu duvarı aşmak kolay görünüyordu. Fakat set engelin üstünde bir sıra süngü görünüyordu. Bunlar, barikatın ötesinde yerlerini almış olan askerî güçlerin süngüleriydi. Süngüleri takmışlar, kaçakları gözlüyorlardı. Barikatı aşıp meydana çıkmak bir bölüğün ateşine karşı sineyi açmak demekti. Duvarın üstünden görünecek baş, altmış kurşuna hedef olacaktı. Solunda ise savaş alanı bulunuyordu. Duvarın köşesinde ölüm duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu müthiş ve her durumda muhakkak olan ateş ile ölüm arasından kurtulmak için ne yapmalıydı? Buradan yalnız bir kuş uçabilirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hemen bir karar vermek, bir çare bulmak lazımdı. Birkaç adım ötede savaş vuku buluyordu. Bereket versin herkes yalnız bir noktaya gözlerini dikmiş ve yönelmişti: Meyhane kapısına. Fakat bir asker, yalnız bir askerin evi dolaşmak veyahut yandan hücum etmek aklına düşseydi, her şey mahvolurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean karşısındaki eve baktı. Yanındaki barikata baktı. Güya gözleriyle bir delik açmak istiyormuş gibi, şiddetin son kertesiyle yere baktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Baka baka böyle bir can çekişme halinde zihnen yakalanan ve kavranan bir şey, müphem bir surette belirginleşti ve ayakları altında bir şekil kazandı. Sanki bakışın istenilen şeyi oluşturma özelliği vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisinin birkaç adım ilerisinde dıştan o kadar dehşet ve dikkatle korunup gözlenen küçük set engelin aşağısında, kaldırım taşları altında kısmen gözlerden gizlenmiş ve toprak seviyesine denk bir surette konulmuş bir ızgara gördü. Kalın enlemesine demir çubuklarla yapılmış olan bu ızgara yaklaşık olarak iki kadem-kare</span><span class="dipnot"><a class="footnote-link" href="#footnote-233-157" id="footnote-233-157-backlink">157</a></span><span class="Normal char-style-override-1" xml:lang="tr-TR"> ebadındaydı. Etrafındaki kaldırımlar sökülmüş olduğundan ızgara dahi sökülmüş gibi duruyordu. Demirin arasında, bir bacanın borusuna yahut bir sarnıcın silindirine benzer siyah bir açıklık görünüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean derhal oraya koştu. Mezar hakkındaki eski bilgi ve tecrübeleri birdenbire bir ışık gibi zihnine hücum etti. Hemen kaldırım taşlarını ayırdı; ızgarayı kaldırdı. Ruhsuz bir vücut gibi hareketsiz duran Marius’u omuzladı, bu yükü arkasına getirip dirsekleri ve dizlerinin yardımıyla, pek derin olmayan bir kuyuya indi. Izgarayı tekrar üzerine düşmesi için bıraktı. Kaldırım taşları karma karışık bir halde tekrar ızgara üzerine düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yer altında, üç metre kadar aşağıda bir yerde ayaklarını koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu hareketler rüyada oluyormuş gibi deve mahsus bir kuvvet, kartala mahsus bir süratle yapıldı. Bu hal birkaç dakika ancak devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean henüz baygın olan Marius ile yer altında uzun bir koridor içindeydi. Bu koridorda derin bir sessizlik, dingin ve yoğun bir karanlık hüküm sürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaktiyle Petit-Picpus Manastırına girdiği zaman hissettiklerini hatırladı. Ancak bu sefer beraberinde Cosette değil Marius vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık şimdi yeraltında bulunuyordu. Yerin üstünde müphem bir gürültüden başka bir şey işitmiyordu. Bu da hücumla ele geçirilen meyhanenin müthiş şamatasıydı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-157-backlink" id="footnote-233-157">157</a><span class="Normal char-style-override-1" xml:lang="tr-TR">	1 kadem 30.48 cm olduğuna göre, yaklaşık kenarları 60 x 60 ebadında olan kare. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>