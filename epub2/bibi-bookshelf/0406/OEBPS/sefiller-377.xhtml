<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-377</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-6-2-6"><span class="numara-alt char-style-override-1">Gelecekteki İlerleme</span></p>
			<p class="tp-1"><span class="Normal char-style-override-1" xml:lang="tr-TR">Paris lağımının kazılması küçük bir iş değildi. Son on asırda tamamlanması başarılmaksızın onun için çalışıldı. Gerçekten lağım, Paris’in mazhar olduğu gelişmesinin bütün darbelerini almıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda Paris şehri ilerleyip geliştikçe, altı da binlerce eklenen şeyi içine alan bir tür polip gibi genişlemeğe başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski monarşi hükûmeti, lağımdan yirmi üç bin üç yüz metre kazdırmıştı. 1806 senesi Aralık ayının birinci günü Paris bu hudut dâhilindeydi. Tekrar bahsedeceğimiz bu tarihten itibaren işlere faydalı bir şekilde ve ciddi bir tutumla girişilip devam edilmiştir. Belki rakamlar garip görünür. Fakat Napoleon dört bin sekiz yüz metre lağım inşa etti; XVIII. Louis beş bin yedi yüz dokuz, X. Charles bin sekiz yüz otuz altı, Louis Philippe seksen dokuz bin yirmi; 1848 senesi cumhuriyeti yirmi üç bin üç yüz seksen bir, bugünkü idare yetmiş bin beş yüz metre lağım inşa ettiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu anda iki yüz yirmi altı bin altı yüz on metredir. Altmış fersahlık bir lağım demektir…</span></p>
			<p class="tp-sb"><span class="Normal char-style-override-1" xml:lang="tr-TR">Paris’in büyük bağırsakları! Daima işlenmekte olan karanlık bir dallanıp budaklanma; meçhul ve koskocaman bir inşaat…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görülüyor ki Paris’in toprak altındaki dehlizi yüzyılın başındaki büyüklüğüne bakılırsa bugün on misli fazlalaşmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mahzenin bugünkü nisbî mükemmelliğine ulaştırılması konusunda harcanan çabalar ve gösterilen gayretlerin biraz müşkül olduğu görünür. Monarşi hükûmetinin zabıtası ile on sekizinci asrın son on senesi zarfında ihtilal devrinin belediyesi 1806 senesinde mevcut olan beş fersahlık lağımı zorlukla kazdırmağa muvaffak olmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen toprağın tabii durumuna, bazen Paris çalışanlarının batıl fikirlerine müteallik her türlü engeller bu önemli işleri aksatmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris kazmaya, bele, tarağa, sondaya ve insan eline itiraz eden garip bir toprak sathı üzerinde kurulmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris adı verilen şaşırtıcı tarihî oluşumun kurulmuş bulunduğu yer katmanlarını kazmak ve delmek kadar zor bir şey yoktur. Operasyonun her türünde ve derecesinde yer altı mukavemetler, engeller meydana çıkar. Sular, kayalar, yumuşak ve derin çamurlar, “moutardes” (gaz, hardal gazı) ortaya çıkar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demir şiş, ince balçık izlerini, yaradılıştan önceki okyanuslarla çağdaş istiridye kabuklarıyla üzerinde kakılmış yaprakları taşıyan şistli tabakalarla dolu peş peşe yer altı katmanlarına doğru kazma güçlükle çalışır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazen bir ırmak henüz başlanmış bir kemeri patlatır ve işçileri su içine bırakır; kireçle beyaz bir çamur bir yerden sızıp nehir gibi akmağa başlar ve en kalın destek portrellerini cam gibi kırıp geçer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonraları Villette’de gemilerin seyir ve hareketine engel olmayarak ve kanalı boşaltmayarak ana lağımın Saint-Martin kanalının altından geçirilmesi gerektiği bir zamanda, kanalın havuzunda bir çatlak oluştu. Su yeraltı tezgâhına mevcut tulumbaların işlemesine rağmen birdenbire doldu. Büyük havuzun girişindeki çatlağı bir dalgıca arattırıp bulmak lazım geldi. Sonunda zorlukla o delik kapatıldı. Bundan başka Seine nehri civarında ve oldukça uzak bir mesafede mesela Belleville, Grand-Rue ile Lumiere geçidinde sonsuz bir takım kumsallara rastlanır. Bir ayak sürçmesiyle insan orada kaybolup gider.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karşılaşılan engeller ve zorluklara gazlarla boğulmayı, yıkılanlarla enkaz altında kalmayı ve bunlara ansızın oluveren çökmeleri de ilave ediniz. Hal ve konum, bir dereceye kadar anlaşılmış olur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çalışan ve iş yapanların gittikçe alışkanlık peyda ettikleri tifoyu da unutmamalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün Monnot’tan bahsetmek isterim: Ourcq nehrinden bir ana boru almak için Clichy galerisini on metre derinliğinde hendek kazılmış, yıkıntılar altında ve çoğunlukla kokuşmuş hava içinde güçlükle araştırmalarda bulunulmuş. Bunun ardından l’Hopital civarındaki La Bievre suyu payandalarla tutularak Seine nehrine kadar üzerinde bir kemer inşa edildikten sonra Paris’in Montmartre’ın sel sularından kurtulması maksadıyla ve aynı zamanda Martyr surları civarındaki bozulmuş lağımların oluşturduğu dokuz hektarlık nehre benzer bataklığı akıtmak için dört ay boyunca gece gündüz çalışılmış, on bir metre derinlikte Blanche surundan Aubervilliers’ye kadar lağım hattı inşa edilmiş ve misli görülmemiş bir iş olmak üzere Barre-du-Bec sokağında hendeksiz, yeraltında altı metre derinliğinde bir lağım kazılmıştır. Bundan sonra da operasyon konduktürü Monnot ölmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Traversiere-Saint-Antoine sokağından l’Ourcine sokağına kadar üç bin metre lağım üzeri şehrin muhtelif noktalarında kemerle örtülmüş, Arbelate koluyla Censier-Mouffetard mahallesi taşkınlardan kurtarmış, sun’î kayalar üzerinde Saint-Georges lağımını yapmış ve Notre-Dame-de-Nazareth şubesinin müthiş ızgarasının istikametini değiştirmek işlerini yönettikten sonra mühendis Duleau ölmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanlarında kanlı ve vahşice adam öldürmelere dair cetveller ve türlü istatistikler düzenlendiği halde, mesela bu mühendislerin ölümü gibi teknik ve sanat uğrunda gerçekleşmiş olan kayıplardan,  cesurca çalışmalardan ve hareketlerden bahseden ne istatistik vardır, ne de istatistik düzenleyicisi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832’de Paris lağımları bugünkü halde değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bruneseau işe başladı. Paris bunu sarsıntıya uğrattı. Fakat o tarihten beri duran inşaatın yeniden başlamasına kolera sebep olmuştur. Gariptir ki 1812 senesinde Büyük Kanal denilen büyük kavşak lağımın bir kısmı -Venedik’te olduğu gibi- Gourdes sokağında açık kalmış olduğu halde kokular yayıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zillet ve utanç sebebi olan pisliği yok etmek ve örtmek için harcanması gereken iki yüz altmışaltı bin seksen frank altı santimi Paris şehri ancak 1823 senesinde bütçesinde bulabilmiştir. Com-bat, Cunette ve Saint-Mande gibi çekim ve emiş kuyuları, mahreçleri, cihazları, tulumbalarıyla tasfiye şubeleri ancak 1836 tarihinde kurulup yapılabilmiştir. Çeyrek asır zarfında Paris’in yeraltı sokakları yeniden inşa edilmiş ve on kat fazlasıyla yapılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Otuz sene önce beş ve altı Haziran kargaşasında birçok mahallelerde eski lağımlar vardı. Bugün kavisli bir şekilde olan pek çok sokaklar o tarihte ortası yarık şoselerden ibaretti. Bazı sokakların sonlarında dört köşe büyük demir parmaklıklar görülüyordu. Kalabalığın ayakları altında bu demirler parıldıyordu. Bunlar, arabalar için bir tehlike oluşturuyor ve birçok hayvanlar kayıp düşüyorlardı. Mühendis ve köprücü şubesinin resmî dili bunlara “kasis” adını vermiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1832 senesinde l’Etoile, Saint-Louis, Temple, Vielle-du-Temple, Notre-Dame de Nazareth, Folie-Mericourt, Fleurs, Petit-Muse, Normandie, Pont-Aux-Biches, Marais, Saint-Martin, Notre Dame des-Victoires, Montmartre, Grange-Bateliere, Champs-Elysees, Jacob, Tournon gibi birçok sokaklarda eski Gotik lağımları el’an ağızlarını açıp göstermekteydiler:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar bazı yerlerinde binek taşlarıyla çevrili bir takım iri açıklıklardan ibaretti. 1806 senesinde henüz 1663 senesindeki haldeydi. Yani beş bin üç yüz yirmi sekiz kadem genişliğindeydi. Bruneseau’dan sonra 1832 senesi Aralık ayının birinci günü kırk bin üç yüz metre uzunluğunda lağım mevcuttu.1806 senesinden 1831 senesine kadar ortalama olarak senede beşyüz elli metre lağım inşa edilmiştir. O tarihten beri her sene sekiz ve hatta on bin metre galeri inşa edilmiştir. Bunlar da beton temeller üzerinde hidrolik kireç banyosunda küçük maddeler harcıyla yapılmıştır. Metresi iki yüz franga çıktığı hesap edilecek olursa Paris’in bugün mevcut bulunan altmış fersahlık lağımlarının kıymeti kırk sekiz milyon frank gibi büyük bir meblâğa varmış demektir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris lağımı! Bu önemli meseleye başlangıçta bahsettiğimiz ekonomik ilerlemeden başka sağlıkla ilgili önemli meselelerin dahi taalluku vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris iki tabaka arasında bulunmaktadır. Bunlardan biri su, diğeri hava tabakasıdır. Su tabakası, yeraltında bulunur ve oldukça derindir. Defalarca mühim bir surette delinmiş olan yerden, tebeşir ve kireçtaşı arasında bulunan öd taşı tabakasından kaynamaktadır. Bu tabaka yirmi beş fersah çapında bir daire ile gösterilebilir. Bir sürü nehirler, ırmaklar buraya sızmaktadır. İçtiğimiz Grenelle kuyularının bir bardağında Seine, Marne, Yonne, Oise, l’Aisne, l’Cher, la Vienne Loire nehirlerinin sularından mevcuttur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Su tabakası sağlıklıdır. Evvela: Gökten iner, sonra yerden kaynar. Hava tabakası ise böyle olmayıp sağlığa zararlıdır. Lağımdan gelir. Lağımın bütün gazları şehrin aldığı havaya karışmaktadır. İşte soluduğumuz havadaki iğrenç koku bundan kaynaklanmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurası bilimsel olarak tahakkuk etmiştir ki, bir gübrenin üzerinden alınan hava Paris üzerinden alınan havadan daha sağlıklıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphesiz bir zaman gelecektir ki, bilim ve eğitimin ilerlemesiyle hava tabakasının temizlenmesi için su tabakası kullanılacaktır… Başka deyişle lağımın yıkanıp temizlenmesinde su kullanılacaktır. Lağımın yıkanıp temizlenmesi demekle çirkefin toprağa geri verilmesini söylemek istiyoruz. Gübrenin toprağa ve dışkıların tarlalara geri verilmesi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sade iş ile bütün sosyal kadroların sefaleti azaltılacak ve buna mukabil sağlık ve mutluluk sağlanacaktır. Bulunduğumuz şu zamanda Louvre sarayını merkez kabul ettiğimiz takdirde elli fersahlık bir mesafede hastalık mevcut demek olur. On asırdan beri Paris’in altındaki bu lağım, Paris’in hastalık kaynağıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağım, şehrin kan dolaşımına karışmış ve yerleşmiş olan bir kötülüktür. Bir hastalık tohumudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçgüdü yani halkın doğuştan gelen yatkınlığı hiçbir zaman aldanmamıştır. O kadar zamandan beri hâsıl olan genel nefret sebebiyle celladın eline terk edilmiş bulunan çürümüş parçaların ayrılması usulü vaktiyle nasıl tiksindirici telakki ediliyorsa, lağımcılık da o nispette tehlikeli sayılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu korkulu, güvenlikli ve karanlık yerlere inmek için oldukça yüksek bir gündelik ücreti vermek lazım geliyordu. Bir kuyucu merdivenini oraya indirmek için tereddüt ediyordu. Lağıma inmek mezara inmek demekti. Bu âdeta bir darbımesel olmuştu. Evvelce de söylediğimiz gibi bu Büyük Lağıma dair halk dilinde bir takım müthiş rivayetler dolaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanların ihtilalleri gibi dünyanın ihtilalci hareketlerinin eserlerini dahi içine alan bu lağım, Nuh Tufanı’nın bıraktığı kabuklardan Marat’nın çarşaf parçalarına varıncaya kadar her türlü eserleri içine alır.</span></p>
		</div>
	</body>
</html>