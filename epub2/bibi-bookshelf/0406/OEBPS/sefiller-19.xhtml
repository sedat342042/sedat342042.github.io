<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-19</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-14-</span></p>
			<p class="numara-alt" id="toc_marker-2-1-16"><span class="numara-alt char-style-override-1">Ne Düşünürdü?</span></p>
			<p class="tp-1"><span class="Normal char-style-override-1" xml:lang="tr-TR">Son birkaç söz daha söyleyeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinde bulunduğumuz devrin ve moda denilen usulün tarif ve nitemelesine göre Digne Piskoposuna panteist denilmiştir ki, gerek yerilmesi, gerek övülmesi konusunda kanaat oluşması için şunu açıkça ifade edelim: Kendisinde uzleti seçen bazı kimselerin dimağlarında tohumunu oluşturdukları dinleri ortaya koyacakları kadar sistemleşmiş ve kemikleşmiş ayrıca kişisel bir felsefe bulunduğu zannı oluşmasın. Esasen Mösyö Bienvenü’yü tanıyanlar arasında öyle bir felsefesi olduğunu, yani o yönde bir yol izlediğini gören olmamıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamı aydın yapan şey, yalnız kalbidir. Akıl ve zekâsı ise kalbinden yayılan ışıktan doğmuş olup tuttuğu yol ise sözlerinde değil, çok olan fiilî hareketlerinde besbelli idi. Muğlak teorilerin onda asabî buhran doğurduğuna bakılırsa, düşüncesinin bu gibi şeylere tosladığını belirleyecek durum ve sebep de yoktur. Buna benzer konularda bir havari cesur ve pervasız olabilir, fakat bir piskopos olamaz. Müthiş ve büyük fikirlere has olan bazı meseleleri araştırmak için vaktiyle kafa yorduğuna bile nadim olmuş. Âdeta bir muamma olan bu gibi muğlak meseleler altında bir dehşet gizlenmiştir. Bu meseleler açıktadır; bununla beraber içinizde bir ses, hayat sürüp giderken oraya girilmeyeceğini size hissettirir. Oraya giren ise ne bedbahttır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zekâ ve irfan sahibi kişiler tecridin (uzlet halinin) ve saflaşma teorilerinin derinliklerinde ve şaşırtıcı sonsuzluğunda, muğlak meselelere üstün gelen fikirlerini ve kulluk duygularını Huda-yı Lemyezel hazretlerine sunarlar. Bu gibilerin yakarışları sohbetten, kutsamaları ise soru sormaktan ibaret olup insanı doğruca hedefe ulaştıran yol da ancak budur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşüncelerin ucu bucağı yoktur. Türlü türlü mücadeleler ve tehlikeler içinde belirginleşir. Düşünceler yüksek bir reaksiyon şeklinde tabiatı aydınlatıyor denilebilir. Bizi kuşatan o sırlar dolu kâinat, aldığını bize geri verir. Pek muhtemeldir ki, seyir ve temaşa edenler, yine seyir ve temaşa olunurlar. Her ne olursa olsun yeryüzünde insanlar vardır, lakin acaba bu kişiler, mutlaklığın yüksekliklerinde ve nihayetsizliğin şahikaları ve yücelikleri üzerinde, tahayyül ufuklarının derinliklerinde ulvîliği gözlemleyebilen adamlar mıdır? Bize kalırsa, bunlar ancak nihayetsizlik içindeki ürkütücü cebelleri gözlemlerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Bienvenü bu kabil adamlardan olmamakla beraber dâhice fikirlere de sahip değildi. Swendenborg ve Pascal gibi ünlülerden bir kısmını aldanış vadisine düşüren ulvîliklerden çekinir durumdaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçi derin ve etkileyici tahayyüllerin ahlakî faydaları inkâr edilemezse de, fikir olgunluğuna erişmek üzere bu geçmesi zorlu yoldan geçilebilirse de, Bienvenü kısa bir yolu tercih ediyordu ki, o da </span><span class="Normal-i char-style-override-1" xml:lang="tr-TR">İncil</span><span class="Normal char-style-override-1" xml:lang="tr-TR">’di.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genellikle süslü muhabbetten, sürüp giden olayların karanlık yönlerine bir gelecek parıltısı düşürmekten, mevcudattaki ışıklı aydınlıkları kesifleştirmekten, keramet göstermekten ve kehanette bulunmaktan hep geri durup yalnız kalbi muhabbet ve tutku ile doluydu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte genel durumu bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yakarışlarını beşer takatinin dışına kadar taşırması muhtemeldir. Lakin kalp, muhabbet ile dolu olmayınca çok dua etmek de mümkün olamaz. Dinî tören hususunda aşırılığa varması da kusur sayılamaz. Saint-Therese, Saint-Jerome de böyle idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Izdırap çekip inleyenlere meyleder ve rağbet gösterirdi. Kâinat, kendisine büyük bir hastalık gibi görünüyordu. Her tarafta hastalık nöbetleri hissediyordu. Her tarafta gözlemlediği ızdıraplardı. Hastalığın sebeplerini arayıp anlamaktan ziyade hasta olanların yaralarını tımar için kafasını ve bedenini yorardı. İtici görülen gözlemler, bilakis onda rikkat hâsıl ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Elem ve kederlere müptelâ olanları teselli ve tedavi etmenin en iyi bir yol olduğunu bilir ve başkalarına da tavsiyeden geri durmazdı. Bazı insanlar toprağın bağrından altın elde etmeye çalışırlar, o ise merhamet ve şefkat elde etmek için çalışıyordu. Maden ocağı ise umumî sefalet içinde idi. Her tarafta gözlemlenen elem ve kederler şefkat uygulamak ve yardım etmek için pek iyi bir fırsat idi. Her zaman “Birbirinizi seviniz!” der ve gönülleri okşardı. Bu söz, bu hareket onun için bir hikmet düsturu idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce bahsi geçen ve filozof geçinen zat, bir gün kendisine şöyle hitap etmiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dünyaya bir kere ibret nazarıyla bakınız. İnsanlar birbirleriyle boğuşuyorlar. Her tarafta savaş ve çekişme var... En kuvvetliler ise, fikir ve zekâ sahipleridir. Sizin “Birbirinizi seviniz!” şeklindeki tavsiyeniz ahmaklığın ve cinnetin ta kendisidir! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos hiç cedelleşmeye girmeden şu karşılığı vermiştir:</span></p>
			<p class="tp-sb"><span class="Normal char-style-override-1" xml:lang="tr-TR">- Eğer tavsiyem bir hamakat ve cinnet eseri ise, ruh da onda, bir istiridye içinde bulunan inci tanesi gibi saklı demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte, varlıkların bir şekle sokulmuş olan ve hatta olmayan nitelik ve hikmetlerini araştırıp incelemeye, bir takım tabiatüstü hayal ve tasavvurlara, hep sanki bir gayeye hedeflenmiş ve yöneltilmiş bulunan sonsuz derinliğe ve yokluğa karşı inkârcılığa dayanıp insanı çeken ve içine korku ve haşyet düşüren talihe, kötü davranışlar ve güzel hareketlere, hayat mücadelesi ve beşer vicdanına, hayvanların zihnen uyurgezerliğine, ölüm ile değişmeye, kabri içine alan mevcudiyet fezlekesine, inatçı bencilliğin üzerine şekillenen anlayışa, sürüp giden alakaların sıkıntısına, cevher, madde vs. gibi -ünlülerden Lucretius, Manou, Saint-Paul ve Dante’nin bile acz ve hayretini davet etmiş olan- muğlak ve olağanüstü meselelere… İşte bütün bunlara uzak olarak vaktini geçirir ve bu hayattan lezzet alırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası Mösyö Bienvenü sıradan bir adam olup bu gibi sırlarla dolu meseleleri görünüşüne bakarak değerlendirir ve safiyane fikrini bunlardan korur, bu sırlara karşı ruhunda derin bir ihtiram hissi duyardı.</span></p>
		</div>
	</body>
</html>