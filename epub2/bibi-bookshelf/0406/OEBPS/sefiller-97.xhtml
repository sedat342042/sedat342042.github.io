<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-97</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-13-</span></p>
			<p class="numara-alt" id="toc_marker-3-1-14"><span class="numara-alt char-style-override-1">Felaket</span></p>
			<p class="tp-1"><span class="Normal char-style-override-1" xml:lang="tr-TR">Hassa askerinin arkasından meydana gelen bozgun pek hüzün verici oldu. Ordu her taraftan; Hougomont, Haie-Sainte, Papelotte ve Plancenoit’ten aynı zamanda çekilmeğe başladı. “Hıyanet!” seslerini “Kaçan kurtulur!” sesleri takip etti. Harp nizamında savaşan saflardan mahrum olan ve bozgun halinde dağılan bir ordu, güneş ışınları karşısında kalan buza benzer. Buzun eridiği gibi ordu da fertlerinin inmesi, koşması, düşüp yuvarlanması, birbirlerine çarpıp düşmesi gibi hallerle dağılır… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kumandan Ney, bir hayvana binmiş, şapkasız, kravatsız, kılıçsız Brüksel yolunda görülür. Aynı zamanda İngiliz ve Fransız kaçaklarını takip eder ve yakalar. Ordunun yeniden intizama girmesine çalışmak maksadıyla kaçakları çağırır, tahkir eder. Bozgunu engellemek ister. Etrafına kimse gelmez. Kaçaklar “Yaşasın Mareşal Ney!” diyerek uzaklaşırlar. Durutte’un kumandası altındaki iki alay perişan bir halde Uhlans askerlerinin kılıcıyla Kempt, Best, Pack, Rylandt alaylarının ateşleri arasında şaşkın bir halde öteye beriye saldırmaktaydılar. Bu suretle askerler kırılıp dökülür. Dostlar firar için birbirini vururlar. Süvari bölükleri ve taburlar birbirini çiğneyip ezerler, birer kanatta bulunan Lobau ile Reille bu hercümerce, bu intizamsız insan kitlelerinden oluşmuş dalgalara karışırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon boşuna, elindeki hassa askerlerinden kalanlarla setler oluşturmaya çalışıyordu. Bu son gayret pek beyhudeydi. Bu hareketiyle ihtiyat askerlerini de düşmana kırdırıyordu. Fransız kumandanlarından Quiot, İngiliz kumandanlarından Vivian’ın; Kellermann Vandeleur’un; Lobau, Bülow’un; Morand Pirch’in; Dumon ve Subervik Prusya Prensi Wilhelm’in önünde ricat ediyorlardı. İmparatorun süvari bölüklerini sevk ve idare eden Quiot İngiliz süvarilerinin ayakları altında ezilir. İmparatorun firariler arasında dörtnala koştuğu görülür. Onları zapt ve idareye çabalar, onları tehdit eder, sıkıştırır, rica ile öğüt vermeye gayret eder. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahleyin “Yaşasın İmparator!” diye açılan ağızlar, akşam sükût ederler. Bunlardan birçoğu İmparator’u tanımaktan da âcizdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanına henüz gelen Prusya süvarileri hücum eder, uçar, etrafa kılıç sallar, balta vurur. Keser, yaralar, öldürür. Top arabalarından hayvanların kayışları kesilip çıkarılır. Arabaların bazıları yuvarlanır. Askerler top hayvanlarına binerek kaçarlar. Topların tekerlekleri havaya gelir, bazıları devrilir. Seyir ve hareketi zorlaştırarak bu yüzden vücutların vurulmasına, kan dökülmesine sebep olur. Birbirlerini ezip geçerler. Ölülerin, dirilerin üzerlerinde yürürler. Bacaklarda, bilhassa kollarda kuvvet kalmaz. Herkes şaşkın, herkes hayrette; korkulu ve dehşete düşmüş bir halde. Oraya buraya koşarlar. Bütün yollar, köprüler, ovalar, ormanlar, tepeler bu kırk bin kişi ile dolmuştur. Her tarafta sesler, yeis ve ümitsizlik görülür. Tüfekler, çantalar çavdar tarlalarına atılmış. Artık böyle bir ortamda arkadaş, subay general yoktur. Mahşerden bir numune olur. Anlatılması kabil olmayan bir perişanlık görülür. Düşman kumandanlarından Zieten istediği gibi Fransızlara kılıç sallar. Arslanlar karacaya döner. Bu kaçış, işte böyle oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genappe yolunda geri dönerek bir cephe oluşturup direnmek istenildi. Lobau, üç yüz kişi toplayabildi. Köyün girişini kestiler. Fakat Prusyalıların ilk gülleleri, bunları dağıtarak tekrar firara mecbur etti. Lobau, esir edildi. Genappe köyüne girmezden evvel sağ kol üzerindeki duvarda el’an bu güllelerin tahribat eserleri görülür. Şüphesiz galibiyetlerinin önem verilmeğe değer bir derecede olmamasından öfkelenmiş olan Prusyalılar Genappe’a hücum ettiler. Takip pek müthiş oldu. Blucher, Fransız askerlerinin öldürülüp kırılmaları için emir verdi. Roguet, kendisine bir Prusyalı mahpus veya esir getiren Fransızları ölümle tehdit edip korkutuyordu. Blucher, Roguet’den de saldırgan davrandı. Genappe hanlarından birinin kapısı önünde ele geçirilen hassa alayı kumandanı General Duhesme, kılıcını husar süvarilerinden birine teslime mecbur olmuştu. Bu nefer, esirin kılıcını aldıktan sonra onu öldürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kazanılan zafer, mağlupları öldürüp telef etmekle sonuçlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mademki tarih yazıyoruz. Tarih, maziyi araştırmak ve incelemektir. Tarih, geçmiş olayları inceler ve muhakeme eder. Biz de şimdi incelemelerimizi ve muhakememizi ortaya dökelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Blucher, şöhret ve haysiyetini ayakaltı etti. Bu vahşet, felaketi tamamladı. Yeis ve ümitsizlikle firar edenler Genappe’dan, Quatre-Bras, Gosselies, Frasnes, Charleroi ve Thuin’den geçerek hududa kadar yayıldılar. Kaçışa ancak hudutta son verildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyhat! Bu kaçak kimdi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaçak, büyük Fransız ordusuydu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarihi şaşırtan bu felaketin, misli görülmemiş yiğitlik ve atılganlığın bu şekilde yok olup gitmesi elbette sebepsiz değildir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu felaket içeren durumun da kendine mahsus sebepleri yok mudur?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çünkü Waterloo savaş alanı üzerinde büyük bir elin gölgesi hissediliyordu. Bu, Waterloo günü değil, talihin ve kaderin özel bir günüydü. Felaketin ikizi olan o gün, insanlığın üstünde bir güce tâbi idi. Bu gücün karşısında o büyük ruhların başlarının eğilmesi, kılıçlarının teslim edilmesi tabiiydi ve itaatleri zorunluydu. Bütün Avrupa’yı mağlup etmiş ve dehşete vermiş olanlar, hayret ve dehşetle karanlıkta görülemeyen muhteşem bir gücün varlığını hissetmişlerdir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo, insan topluluklarının bünye ve şekil değişikliğine uğradığı bir gündür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo, on dokuzuncu asrın anahtarı ve temelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu asra girmek ve başlamak için, o büyük adamın ortalıktan yok olması gerekiyordu. Sorumluluğu olmayan bir güç, bu zor işi yerine getirmiştir. Bunu idrak edip anlayanlar, o büyük kahramanların korku ve ürkeklik içinde niçin firar etmiş olduklarını anlarlar ve bilirler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo alanında ne bulutlar vardı, ne de havada bir belirti. Orada, o alanın üzerinde Kudretin Eli mevcuttu. Waterloo’da işte o Kudret Eli hükümrandı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin karanlığında Genappe’a yakın bir yerde Bernard ile Bertrand, dalgın, düşünceli ve aynı nisbette ürküp vahşileşmiş bir adam görerek ceketinden tutup onu durdurmuşlardı. Bu adam, kaçaklar arasında oraya kadar gelebilmiş, orada hayvandan inip beygirinin dizginini koluna geçirerek, bakışlarında şiddetin ve vahşetin parıltıları olduğu halde yalnız başına Waterloo tarafına dönüp gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam Napoleon idi. Sanki bir uyurgezerdi. Bu hareketi gösterir ki, kaybetmiş olduğu muhteşem rüyanın etkileri altında hâlâ ilerlemek istiyordu. </span></p>
		</div>
	</body>
</html>