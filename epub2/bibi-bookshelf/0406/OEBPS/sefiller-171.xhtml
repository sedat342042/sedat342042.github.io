<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-171</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-1-2"><span class="numara-alt char-style-override-1">Özel Alametlerinden Bazıları</span></p>
			<p class="tp-1"><span class="Normal char-style-override-1" xml:lang="tr-TR">Parisli külhanbeyi bir küçük devdir. Abartıya kaçmadan bu dere meleğinin bazen sırtında gömleği bulunursa da biri geçmez. Bazen ayaklarında kundura da görülürse de altları yoktur. Bazısının ikametgâhı da vardır; onu sever. Çünkü o ikametgâhta, orada annesini bulur. Fakat sokağı daha çok sever. Çünkü serbestliği orada bulur. Kendisine mahsus oyunları, alayları vardır. Buna da sebep şehirlilere karşı duyup sergilediği nefret ve düşmanlıktır. Sırasında muziplikten de geri durmaz. Cinaslı sözleri de vardır: “Yabani hindibayı kökünden yemek” derse anlamalıdır ki ölmek demek istiyor. Arabaları sevk etmek, şiddetli yağmurlarda sokağın bir tarafından diğerine geçenlerden geçiş ücreti almak, hükûmetin Fransa halkına çektiği nutukları bağırarak tekrar etmek, kaldırım taşlarının arasını araştırmak gibi kendilerine mahsus sanatları da vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendine mahsus akçeleri de vardır: Bunlar da sokakta bulunan muhtelif şekillerde bakır parçalarıdır. “Parça” adını alan işbu garip akçe bu küçük Bohemyen çocukları arasında asla değişmeyen bir kıymet taşır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendine mahsus hayvanlar topluluğu da vardır ki büyük bir dikkat ve özenle sokak köşelerinde tutar. “Tanrının hayvancağızı” dediği fidan biti ile uzun bacaklı çayır örümceğini sever, “Şeytan” adını verdiği iki boynuz taşıdığı halde kuyruğunu bükerek tehditte bulunan siyah bir böceği sevmez. Tabiat harikası bir hayvanı da vardır ki kertenkele olmadığı halde karnında pullu deriye,  kara kurbağa olmadığı halde sırtında kabarcıklara sahiptir. Bu hayal mahsulü hayvan eski kireç fırınlarının deliklerinde, suları çekilerek kurumuş olan kuyularda bulunur, rengi siyah, vücudu uzunca ve yapışkandır, yerde sürünerek bazen ağır bazen süratli yürür. Ses çıkarmaz lakin bakar. O kadar müthiştir ki, kimse onu görmemiştir. O bu hayvana “Sağır” adı verir. Taşlar arasında bu sağırları aramak müthiş bir eğlencedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaldırım taşlarından birini birdenbire kaldırıp tesbih böceklerini seyretmek de haz aldıkları şeylerdendir. Paris’in her taraf kaldırımlarının taşlarının altını ve aralığını arayıp tarar, her tarafını bilir. Ağaç ve taşların kümeyle bulunduğu yerlerde, bu cümleden olarak Ursulines tahta ve odun depolarında tesadüf edilip “Forfikül” denilen ve kulağa kaçan böcekleri, Panthéon’da kırkayakları Champs-de-Mars çukurlarında kurbağa yavrularını bulup çıkarır. Bunlarla eğlenir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Külhanbeyinin sözlerine gelince: Bu çocuk âdeta bir Talleyrand’dır. Az arsız değildir. Fakat nazik ve zariftir. Şen şakraktır. Bir deli gibi koyuverdiği kahkahalarla dükkâncıları ve etrafındakileri şaşırtır. Birdenbire komiklikten oyuna geçer. Bir cenaze alayının geçtiğini görür. Cemaat arasında bir de doktor bulunur. O zaman külhanbeyinin biri bağırır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay, doktorlar kendi eserlerini kendileri götürüyorlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir başkası bir kalabalıkta bulunur. Gözlerinde gözlüğü ve boynunda madalyonu bulunan bir adam birden başını çevirerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte biri daha karımın ölçülerini alıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine külhanbeyi cevap verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bir şey almadım, mösyö! İstersen ceplerimi ara!</span></p>
		</div>
	</body>
</html>