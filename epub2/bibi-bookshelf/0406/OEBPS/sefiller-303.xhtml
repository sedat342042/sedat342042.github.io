<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-303</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-9-1"><span class="numara-alt char-style-override-1">Jean Valjean</span></p>
			<p class="tp-1"><span class="Normal char-style-override-1" xml:lang="tr-TR">Aynı günde, öğleden dört saat sonra, Jean Valjean Champ-de-Mars meydanının en tenha bir mahallinde, bir toprak yığını üzerinde yalnız başına oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya tedbirli davranmak kasdıyla ya düşünmek maksadıyla veyahut dikkat edilmeden, hissedilmeden hal ve hareketlerinde meydana gelmiş olan ve yavaş yavaş belirginlik kazanan değişme sonucunda Jean Valjean şimdi Cosette ile beraber pek nadiren sokağa çıkıyordu. Sırtında bir işçi ceketi ve koyu renkli keten pantalon olup başındaki kenarı geniş kasket çehresini kısmen örtüp saklıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O şimdi Cosette bakımından sakin ve mutluydu. Onu bir zaman korkutmuş ve ürkütmüş olan şeyler ortadan kalkmış, aklına bile gelmiyordu. Fakat bir iki haftadan beri başka türlü can sıkıntıları başgöstermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bulvarda gezerken Thénardier’yi görmüştü. Kendinin kıyafet değiştirmiş olması sayesinde Thénardier onu tanımamışsa da o zamandan beri Jean Valjean onu defalarca gördüğünden Thénardier’nin o civarda dolaşmakta olduğuna kanaat getirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kanaat onun büyük bir karar alması için yeterli olmuştu. Thénardier’nin oralarda dolaşması, orada bütün tehlikelerin toplu olarak bulunması demekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka Paris de rahat ve sakin değildi. Hayatında, geçmişinde saklanacak bir şeyi olan adamlar için siyasi kargaşalar rahatsızlığa sebep olur. Çünkü polis o sıralarda gözlerini pek çok açar, havadan nem kapar, Pépin veya Morey gibi bir adamın izini bulmak için uğraştığı sırada, Jean Valjean gibi birini bulabilmesi ihtimalden uzak değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Paris’i, hatta Fransa’yı terk ederek İngiltere’ye geçmeğe karar verdi. Bu kararından Cosette’i haberdar etmişti. Sekiz gün sonra gitmek istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün yukarıda söylediğimiz gibi Champ-de-Mars meydanının tenha bir kenarında oturmuş, zihninden her türlü fikri geçiriyor, Thénardier’yi, polisi, yolculuğu, bir pasaport tedarikindeki zorlukları düşünüyordu. Bu noktaların her biri kendisi için düşündürücü ve endişe vericiydi. Kısacası tarifi ve açıklanması mümkün olmayan yeni bir olay onu bütün bütün uyarmıştı. Aynı günün sabahında, evde herkesten evvel kalkmış olduğundan, Cosette’in pencereleri açılmazdan evvel bahçede geziniyordu. O sırada duvara, ihtimal ki bir çivinin ucuyla yazılmış bir yazı gördü: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Verrerie so. No.16”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yazı pek yeniydi. Eski ve kararmış duvarın üzerinde çivinin çizdiği yer bembeyaz olup duvarın orasında, dibinde bulunan bir çiçeğin yaprakları üzerinde gayet ince kireç tozları vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yazı muhtemelen o gece yazılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ne idi? Bir adres mi? Başka biri için bir işaret mi? Kendisi için bir ihbar mı? Her durumda bahçeye bir yabancının girmiş olduğu aşikârdı. Evvelce evdekileri korkutmuş olan olayları hatırladı. Aklı bu hususta iyice karıştı. Cosette’i korkutmaktan çekinerek duvarın üzerindeki yazıdan ona bahsetmedi. Bununla ilgili hiçbir şey söylemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şeyleri düşünmekte, zihnini bunlarla meşgul etmekteyken tam arkasına birinin gelip durduğunu, güneşin ışığı sayesinde ileriye yansıyan gölgesinden anladı. Başını çevirip arkasına bakacağı sırada dörde bükülmüş bir kâğıt dizleri üzerine düştü. Sanki bu kâğıdı başı üzerinden uzatılmış bir el bırakmıştı.</span></p>
			<p class="tp-sb"><span class="Normal char-style-override-1" xml:lang="tr-TR">Jean Valjean kâğıdı alıp açtı. Kurşun kalemle ve büyük harflerle yazılmış şu kelimeyi okudu: </span></p>
			<p class="tp-sb"><span class="Normal-i char-style-override-1" xml:lang="tr-TR">“EVDEN TAŞININ”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean birdenbire süratle kalkıp arkasına döndü. Kimseler yoktu. Etrafına dikkatle göz gezdirerek aradı, bir çocuktan daha büyük, bir adamdan daha küçük, koyu renkli bir gömlek, adi kadifeden bir pantalon giyinmiş bir mahlûkun korkuluk duvarını aşarak Champ-de-Mars çukuruna indiğini gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean derhal evine döndü. Son derece düşünceliydi.</span></p>
		</div>
	</body>
</html>