<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-363</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-17-</span></p>
			<p class="numara-alt" id="toc_marker-6-1-24"><span class="numara-alt char-style-override-1">Ölmüş Baba Oğlunun Ölmesini Bekler</span></p>
			<p class="tp-1"><span class="Normal char-style-override-1" xml:lang="tr-TR">Marius barikatın dışına atılmıştı. Combeferre onun arkasından gitti. Fakat geç idi.  Gavroche ölmüştü. Combeferre fişek dolu sepeti getirdi, Marius çocuğun naaşını getirdi. Marius kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık! Gavroche’un babasının babam için yaptığını şimdi ben onun oğlu için yapıyorum. Şu farkla: Thénardier babamı canlı olarak getirmişti, ben ise çocuğu ölü olarak getiriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, kucağında Gavroche bulunduğu halde barikata girdiği zaman çocuğun yüzü gibi kendisininki de kana bulanmıştı. Gavroche’u yerden almak üzere eğildiği an bir kurşun kafatasını sıyırıp geçmiş, fakat farkına varmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac boyunbağını çıkarıp Marius’un alnını bağladı. Gavroche’un naaşı Mabeuf’un bulunduğu masa üzerine konuldu. Her iki naaşın üzerine siyah şal serildi. Siyah kefen hem ihtiyara hem çocuğa yetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre sepetle getirmiş olduğu fişekleri dağıttı. Herkese on beşer kurşun düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kapının önünde hareketsiz bir halde kalmıştı. Combeferre kendisine düşen on beş kurşunu verdiği zaman ret makamında başını salladı. Combeferre, yavaşça Enjolras’ya dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakikaten garip bir adam! Barikat içinde savaşa katılmamanın çaresini buluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bununla beraber onu savunmaktan geri kalmıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kahramanlığın da tuhaflıkları vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları işiten Courfeyrac dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu da Mabeuf’un başka bir türü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünülmeğe ve kaydedilmeğe değer olan bir yön vardır ki o da barikatı dıştan döğen ateş, içini asla sarsmıyordu. Bu tür savaşların muhtelif devirlerini ve safhalarını görmeyenler bu karmaşalar arasına karışan garip ve sakin zamanları hayallerinde canlandıramazlar. İnsan gidip gelir, konuşur, şaka yapar, gezinir. Tanıdığımız adamlardan biri misket ateşinin tam ortasında savaşanlardan birinin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizim için burada savaşmak bekârlara mahsus eğlenceli bir kahvaltı etmekten farksızdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğini işitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar edelim ki, Chanvrerie barikatının içi sakin görünüyordu. Savaşın bütün şekilleri ve devreleri geçmiş veya geçmek üzereydi. Durum ve konum buhranlı iken ölümcül oldu, ihtimal ki, bir ümitsizlik rengi almaktaydı. Vaziyet karardıkça, kahramanlığın parlaklığı da gittikçe barikatı şaşaalı bir hale sokuyordu. Enjolras, elindeki yalın kılıcı Epidotas’ın göz karartıcı dehâsına feda eden Ispartalı bir genç duruşu ve tarzıyla, bu barikata hâkimdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre yaralıların bakımı ile meşguldü. Bossuet ve Feuilly cesetlerin üzerinden Gavroche’un aldığı barut kutusu ile fişek yapıyorlardı. Bossuet Feuilly’ye diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi de başka bir gezegene gitmek üzere arabaya bineceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac ise bir rafta bulunan eşyayı düzene sokan genç bir kız dikkat ve özeniyle Enjolras’nın yakınında kendisine ayırmış olduğu yerde şişli baston, tüfek, iki çakmaklı tüfek gibi şeylerden bir silah koleksiyonu oluşturmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sakin ve suskun olarak karşısındaki duvara gözlerini dikmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçilerden biri siperli başlık olduğundan bahsederek Madam Hucheloup’un eski hasır şapkasını başına geçiriyor ve bir iple de bağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cougourde’un genç adamları son defa olmak üzere neşeli bir şekilde konuşmaktaydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Hucheloup’un aynasını alan Joly dahi diline bakıyordu. Savaşçılardan bazıları dolabın birinde küflenmiş birkaç ekmek bulup büyük bir iştahla yemekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ise babasına, kendisine söylemiş olduğu sözlerden dolayı ne cevap vereceğinin endişesini taşıyordu.</span></p>
		</div>
	</body>
</html>