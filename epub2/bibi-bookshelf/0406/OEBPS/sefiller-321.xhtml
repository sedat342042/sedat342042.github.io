<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-321</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-12-2"><span class="numara-alt char-style-override-1">Başlangıçtan Yansımalar</span></p>
			<p class="tp-1"><span class="Normal char-style-override-1" xml:lang="tr-TR">Meaux’lu L’Aigle, başka yerden ziyade Joly’de otururdu. Kuşun dalı olduğu gibi L’Aigle(=Kartal)’ın da kaldığı bir yer vardı. Bu iki dost beraber yaşar, beraber yerler, beraber yatarlardı. Onlar için her şey hatta Musichetta bile biraz ortaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haziran’ın beşinci günü sabahleyin yemek yemek üzere Corinthe’e gitmişlerdi. Joly’nin şiddetli bir nezlesi olup L’Aigle’ye de bulaşmaya başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle’ın elbisesi yamalı, yırtıktı; Joly iyi giyinmişti. Corinthe’in kapısına geldikleri zaman saat yaklaşık olarak dokuzdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birinci kata çıktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matelote ve Gibelotte onları karşıladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstiridye, peynir, jambon!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Ardından masa başına oturdular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meyhane boştu. Yalnız ikisi vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibelotte L’Aigle ve Joly’yi tanıyarak, masanın üzerine yalnız bir şişe şarap koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk istiridyeleri yemek üzereyken merdivenin lombozundan bir baş çıktı; bir ses duyulup:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geçiyordum. Sokaktan hoş bir peynir kokusu aldım, giriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Grantaire’ydi. Grantaire bir iskemle alıp masa başına oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibelotte Grantaire’i görünce masanın üzerine iki şişe şarap koydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böylece üç şişe oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle Grantaire’e sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu iki şişeyi de içecek misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herkes tedbirli, hünerlidir. Yalnız sen sadedilsin. İki şişe hiçbir zaman bir adamı şaşırtmamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğerleri yemek yemeğe başladı. Grantaire içmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yarım şişe bir anda yutuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Midende bir delik mi var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Senin dirseğinde bir delik var ya! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadehini boşalttıktan sonra Grantaire dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Koca L’Aigle(=Kartal</span><span class="dipnot"><a class="footnote-link" href="#footnote-233-137" id="footnote-233-137-backlink">137</a></span><span class="Normal char-style-override-1" xml:lang="tr-TR">)! Ardından dua okutuyorsun! Elbisen eski.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle sanıyordum. Bunun içindir ki elbisemle ben iyi geçiniyoruz. Bütün vücudumun şeklini aldı. Asla rahatsız etmiyor, kusurlarımın üzerine kalıp kesildi. Bütün hareketlerime ortak oldu; onu üzerimde hissediyorsam o da sırf sıcak tuttuğundan dolayıdır. Eski elbiseler eski dostlar gibidir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly konuşmaya katılarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eski elbise eski bir sığınaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Özellikle nezleye tutulmuş olan bir adam için.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Grantaire, bulvardan mı geliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ve Joly kortejin başının geçtiğini gördük.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görülmeğe değer bir manzara.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sokak ne kadar rahat! Paris’in alt üst olduğundan kim şüphe eder? Vaktiyle buraların hep manastır olduğu nasıl da belli oluyor! Du Breut, Sauvel, Rahip Lebeuf bu manastırın listesini yapmışlar. Buraların etrafında karınca gibi dolmuşlardı. Çoraplılar çorapsızları, başları tıraşlı sakallısı, boz renklisi, siyahlısı, beyazlısı, Fransiskenleri, Kapuçinleri, Carme’leri, Küçük ve Büyük Augustin’leri, Eski Augustin’leri… vardı. Buraları kaynıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire muhatabının sözüne keserek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Papazlardan bahsetmeyelim. İnsanın başını kaşıyası geliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra bağırarak sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Of… Fena bir istiridye yedim… Merak etmeğe başladım. İstiridyeler bozuk. Hizmetçi kızları çirkin. Şu insanoğlundan âdeta nefret ediyorum. Biraz evvel Richelieu sokağından büyük Genel Kütüphane’nin önünden geçtim. Kütüphane denilen istiridye kabuğu yığınları insanı düşünmekten nefret ettiriyor. Ne kadar kâğıt! Ne kadar mürekkep! Ne kadar yazı! Bunlar hep elle mi yazılmış? İnsanın tüysüz iki ayaklı bir hayvan olduğunu söyleyen acaba hangi budaladır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bundan başka güzel, gayet güzel ‘floreal’ (yani bahar denilmeğe seza) güzelliğe sahip bir kıza rastladım. Fakat dün yüzü çiçekbozuğu zengin bir banker onunla birleşme tenezzülünde bulunduğu için kız kendinden geçip gurura gark olmuş! Melekler kadar mutlu! Oysa ki bahtsız bir kızdan başka bir şey değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Heyhat! Kadınlar kadın düşkününü takip ettikleri kadar müşteriyi yani en çok para vereni de takip ederler… Kediler fareleri takip ettikleri gibi kuşları da takip ederler. Bu kızcağız, iki ay evvel bir çatı arasında oturuyordu. Sakin ve namuslu bir zavallıydı! Korselerdeki deliklere küçük çemberler geçirirdi. Bilmem siz buna ne dersiniz?... Çember değil mi? Dikiş dikiyordu. Âdeta bir minderden ibaret bir de yatağı vardı, bir küçük çiçek saksısının yanında yatıyor ve halinden memnun ve mutlu görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İşte o, bugün bankerdir. Bu süratli değişiklik bu gece meydana geldi. Bu mağdur kıza bu sabah rastladım; fevkalade sevinçliydi. Fakat bu meselede en nefret edilmeğe ve iğrenilmeğe şayan olan taraf, bu kötü bahtlının bu gün de dünkü kadar güzel olmasıdır! Bu kızın yüzüne bu sabah bankerin, yani para karşılığında ona sahip olan adamın varlığından gölgeler düşmemişti. Güllerde, kadınlara nispeten şu noksanlık veya bu fazlalık vardır ki, yapraklarında tırtılın izi görülür. Kadınlarda görülmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ah! Bu âlemde ahlak yoktur, kalmamıştır. Bu sözlerime, aşkın cisimleşmiş timsali olan mersin ağacını, savaşın timsali olan defne ağacını, barışın timsali olan şu ahmak zeytin ağacını, çekirdeğiyle Hz. Âdem’i boğmağa ramak kalan elma ağacını, elbiselerin atası olan incir ağacını şahit tutarım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Hak ve hukuka gelince: Bunun da ne olduğunu öğrenmek ister misiniz? Galovalılar Cluse’un ele geçirilmesini hırs ve tamahla arzu ederlerdi. Romalılar Cluse’u koruyarak, Cluse’un kendilerine karşı ne gibi kabahat işlediğini sordular. Brennus cevaben dedi ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">“- Albe’ın, Fidéne’in, Eques’in, Volque’lerin, Sabin’lerin size ne yapmışsa bunlarda bize aynı kabahati yaptılar. Onlar sizin komşularınızdı. Cluse’lar da bizim komşularımızdır. Komşuluğa siz ne mana veriyorsanız biz de o manayı veriyoruz. Albe’ı çaldınız. Biz de Cluse’u alıyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Romalılar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“- Cluse’u almayacaksınız! dediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Brennus Roma’yı aldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sonra </span><span class="Normal-i char-style-override-1" xml:lang="tr-TR">‘Vae victis!</span><span class="Normal char-style-override-1" xml:lang="tr-TR">(= Veyl mağluplara!)’ diye bağırdı. İşte hak budur! </span></p>
			<p class="tp-sb"><span class="Normal char-style-override-1" xml:lang="tr-TR">“Meğer dünyada avlanacak ne kadar av varmış! Buna karşılık o kadar da hunhar avcılar, parçalamak için tırnaklı kartallar var! Bu hali düşündükçe ürpermemek kabil değil.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire kadehini Joly’ye uzattı. Joly doldurdu. Grantaire içti ve diğerleri içmedi fakat kendisi bile içtiğinin farkına varmayarak ve sözünü kesmeyerek devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Roma’yı fetheden Brennus bir kartaldır. Kızı alan banker de bir kartaldır. Brennus’un hareketi alçaklık ve utanç sebebidir, bankerin kızı elde etmesi utanca yol açmadıktan ve bunlar mubah görüldükten sonra… O halde hiçbir şeye itimat caiz değil, diyeceğim… En fazla görülen bir zaaf varsa, o da içmeğe olan eğilim ve arzudan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Düşünceleriniz ve değerlendirmeleriniz neden ibaret olursa olsun, hangi partiye mensup olursanız olunuz, bunun önemi yoktur. İçiniz… Bana bulvarlardan, kortejlerden vesaireden bahsediyorsunuz… Yoksa bir ihtilal mi patlak verecek? Doğrusu şu vasıta eksikliğine şaşıyorum. Bu, adeta şirazeyi bozmak, genel ahengi haleldar etmektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Her şeyde, hatta kâinatta da bir düzensizlik eseri görülüyor!  Kâinat da şâibe altındadır! Ben olsaydım, dünyanın çarkını başka türlü döndürürdüm! İpi koparmadan ağları birer birer örerdim. O zaman olağanüstü hallere karşı ihtiyatkârca harekete de ihtiyaç duyulmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Sizin ilerleme dediğiniz şey iki türlü motor gücüyle harekete geçer ve eylemini uygular ki, bunların biri insanlardan, diğeri de olayların geliş şeklinden ibarettir… Ne yazık ki, ara sıra olağanüstü haller de ortaya çıkıyor. Gerek insanlar, gerek olaylar için sıradan güçler yetmez. İnsanlar arasında dâhilere, olaylar arasında da ihtilallere lüzum vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Büyük kazalar kanundur. Dünyanın nizam ve intizamı bundan ayrı tutulamaz. Büyük bir kuyrukla mücehhez bir kuyruklu yıldız ortaya çıkar ve bu Sezar’ın ölümüne yol açar. Brutus (Sezar’ın evlatlığı!) Sezar’a bir bıçak vurur. Acaba kuyruklu yıldız da bir darbe değil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Birdenbire kuzeyde bir fecir ortaya çıkar. Bunu ihtilal takip eder. Sonra büyük bir adam peyda olur. 93 İhtilali büyük harflerle yazılmış. Napoleon bir nöbetçi gibi beklemektedir. En tepenin üstünde, 1811 kuyruklu yıldızının resmi vardır. Ah! O maviye boyanmış ve şaşaalı ilan! Ümidin ve beklentinin hilafında ortaya çıktı… Bom… Bom… Olağanüstü manzara… Gâfiller! Dalgın budalalar! Gözlerinizi yukarıya çeviriniz!... Yarabbi, bu çoktur, fakat kâfi de değildir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu araçlar, istisnaî hallerde edinilirken muazzam ve muhteşem görünür..</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İhtilal neye delalettir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yaradılışın eksik bıraktığı vasıtalardan başka bir şeye delalet etmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün bu şeyler benim fıtrat hakkındaki düşüncelerimi destekliyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yerdeki ve gökteki miskinlik alçaklık! Hırs ve tamah, dehşet ve felaket! Fevkalade eskimiş olan insanın talihine, asılmış olan Condé Prensi şahit... Daima ipi göstermiş olan krallığın talihini, semanın başucunun yırtık yerinden esen rüzgârlardan başka bir şey olmayan kış mevsimini, sabahları tepeler ve dağlar üzerinde görünen muazzam kızıllığı, servet içindeki bunca felaket ve zarureti, sahte bir inciden ibaret olan şebnemi, sahte elmastan başka bir şey olmayan kırağıyı, güneşteki gölgeleri, aydaki oyukları, her tarafta hükmünü sürdüren sefaleti görerek etkileniyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Gerçekten, yaratılmışların dış görünüşlerinde intizam ve debdebe var. Gerçi dıştan göz alıcılıkları, alayişi var, fakat ben bunda da bir sıkıntı olduğunu hissediyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İhtilal, iflas etmiş bir tüccarın verdiği balo gibi patlak verir. Dıştan görüneni inceleyip ölçüp biçmemelidir. Ben müzeyyen ve debdebe içinde bir gök kubbe altında fakir bir âlemin var olduğunu hissediyorum… Yaradılışta bir iflas hali görüyorum… Bu sebeple ben hoşnut değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bakınız, bugün Haziran’ın beşi. Âdeta gecedir; şafağın ortaya çıkmasını bekliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Düzensiz maaş alan bir memurun halini düşününüz. Ne yapar? İşlerinde, muamelelerinde bir intizamsızlık görülür. Bunun gibi ben de her tarafta bir hercümerci görüyorum. Birbirine zıt ve aykırı haller! İnsan gafletten gaflete düşüyor. Her yerde, her şeyde bir noksanlık görülüyor! Artık üzerinde yaşadığımız yer de yıpranmıştır. Bu durumları görerek ben karşı çıkanlar arasına giriyorum…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Görüyorum ki tersten cereyan ediyor… Her tarafta acının eserlerini görüyor ve duyuyorum. Bu hal çocuklar meselesine benziyor. Arzu edenler olmadığı gibi etmeyenler de var… Bunları toplayıp birleştirecek olursak, toplamda ne elde edilir, bilir misiniz? Kırgınlık ve öfke! İşte ben de kırgın ve öfkeliyim… Bundan başka şu keli, başı saçsız Meauxlu L’Aigle’yi gördükçe üzülüyorum… Bu adamın benimle aynı yaşta olduğunu düşündükçe utanıyorum… Ben eleştirmiyorum. Hor görmüyorum. Âlem ne ise odur… Ben burada fena bir maksatla söz söylemiyorum. Vicdanımın yönlendirmesiyle söylüyorum. Bu da vicdanı dinlendirmek içindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ey Kudretli Yaratıcı! Sana uzun ömürler dilerim… Yemin ederim ki, ben Parisli olmak için yani iki tahta parçası (raket) arasındaki top gibi, seyircilerden isyancılara dâhil olmak için yaratılmamışım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bütün gün şark rakkaselerinin o iç açıcı, şehvet saçıcı rakslarını seyreden bir Türk yahut Beauceronlu bir köylü yahut güzel ‘donna’larla kuşatılmış bir Venedik soylusu yahut Almanya birliğine bir piyade neferinin yarısını tedarik ettiği için kendi bahçe parmaklığı yani hududu üzerinde çizmelerini kurutmakla vakit geçiren mesela bir küçük Alman gibi bir şey olmalıydım… Ben mukadderata tâbi bir adamım. Bu gibi şeyler için doğdum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Evet, Türk dedim. Bakınız bunu da kabul ediyorum. Sözümü geri almıyorum. Türkler hakkında gündelik konuşmalarda fena söylendiğinin sebeplerini anlayamıyorum… [Hz. ] Muhammed’in de iyi yanları vardır…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bunun üzerine tekrar içmek için ısrarlıyım. Yer küresi büyük bir memlekettir. Duruma göre bütün bu budalalar kollarına güzel bir mahlûk alarak, bahar mevsiminin bir ziyneti olan yeşil ve yumuşak çayırlar çimenler üzerinde yemyeşil otların tabii kokusuyla burunlarını kokuya boğarak, tabiat manzaralarından pay alarak şevke gelip sevinç duyacak yerde yaz mevsimi gibi latif bir zamanda, Haziran gibi hoş bir ayda birbirlerinin başlarını, gözlerini yaracaklar, vahşi hayvanlar gibi birbirlerini boğazlayacaklarmış…</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Doğrusu bu akıllı işi değildir. Bu harekete budalalıktan başka bir isim verilemez!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Biraz evvel bir hırdavatçı dükkânında görmüş olduğum eski kırık bir fener bende bir düşünce uyandırdı. İnsan türünü tam takdir edeceğim bir zamanda, evet, itiraf ederim: Yeniden üzüldüm ve kederlendim. Bozulmuş bir istiridye ile bir ihtilal bakınız neler yaparmış! Size, kırgın ve öfkeliyim dedim. Buna hakkım var. Ah, şu iğrenç ve köhne dünya!</span></p>
			<p class="tp-sb"><span class="Normal char-style-override-1" xml:lang="tr-TR">“Etrafınıza ibret ve dikkat nazarıyla bakınız. Ne görürsünüz? Her tarafta tam bir yürüyüş değil mi? Gerçekten olağanüstü gayret gösteriliyor… Varlık yok ediliyor… Netice ne oluyor? Zulüm ve cefa, yaralama ve öldürme, çapul ve talan, sonu olmayan mücadeleler ve nihayette fakirlik ve sefalet değil mi?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire, bu güzel ve akıcı konuşmalardan sonra hak etmiş olduğu öksürükle öksürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhtilalden bahsedildi de… Söylendiğine göre Marius kara sevdaya tutulmuş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimi seviyormuş, biliniyor mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır diyorum sana!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius’un sevdası! Bunu görüyorum. Marius bir sistir; bahara rastlamıştır. Marius şairdir. Şair demek çılgın demektir. Marius ile Marie’si, veyahut Maria’sı yahut Mariette’i, yahut Marion’u birer garip âşıktırlar… Bunun ne olduğunu fark ediyorum. Busenin unutulduğu kendinden geçme ve istiğraklar; dünyada saf olabilirler; fakat yokluk âleminde birbirinin kucağına atılırlar. Bunlar duyguyla yüklü iki ruhtur; yıldızlarla beraber yatarlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire ikinci şişeyle belki de ikinci nutkuna başlamak üzereyken merdivenin dört köşe deliğinden yeni bir mahlûk peyda oldu. Bu, sarı benizli, iri dudaklı, keskin bakışlı ve çok saçlı olup pejmürde giysisi yağmurda sırsıklam olmuş on yaşından aşağı ve fakat şen ve memnun bir çocuktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk üç kişiden hiç birini tanımadığı halde bunlardan Meauxlu L’Aigle’yi seçerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Bossuet siz misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine L’Aigle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu benim küçük ismimdir. Ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bulvarda uzun boylu sarı bir adam bana dedi ki: ‘Hucheloup Ana’yı tanır mısın?’ Ben de ‘Evet! Chanvrerie sokağında ihtiyar herifin ihtiyar karısı!’ dedim. ‘Oraya git. Mösyö Bousset adında bir adam bulacaksın, benim tarafımdan ABC diyeceksin.’ dedi. Size galiba bir oyun yapıyorlar. O adam bana on </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Joly, bana on </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> ödünç ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.  Grantaire’e hitaben de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana on </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">ver!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle almış olduğu yirmi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’u çocuğa verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmin ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gavroche’un dostu Navet (=Şalgam)!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizimle beraber kal.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizimle beraber yemek ye!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, çocuk cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kalamam. Ben de alaydanım. “Polignac aşağı!” diye bağıran benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk, mümkün olan selamların en ihtiramlısı olan ve ayağı mümkün olduğu kadar geriye atmaktan ibaret olan selamı vererek gitti. Çocuk gidince Grantaire hemen söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu çocuk, tam ve katıksız bir çapkın! Bunların birçok türleri vardır. Noter kâtipleri çapkınına </span><span class="Normal-i char-style-override-1" xml:lang="tr-TR">saute-ruisseau</span><span class="Normal char-style-override-1" xml:lang="tr-TR"> (</span><span class="Normal-i char-style-override-1" xml:lang="tr-TR">su-atlatır)</span><span class="Normal char-style-override-1" xml:lang="tr-TR"> derler, aşçı çapkınına </span><span class="Normal-i char-style-override-1" xml:lang="tr-TR">marmiton</span><span class="Normal char-style-override-1" xml:lang="tr-TR"> (bulaşıkçı) derler. Ekmekçi çapkınına </span><span class="Normal-i char-style-override-1" xml:lang="tr-TR">mitron, </span><span class="Normal char-style-override-1" xml:lang="tr-TR">arabacı çapkınına </span><span class="Normal-i char-style-override-1" xml:lang="tr-TR">groom</span><span class="Normal char-style-override-1" xml:lang="tr-TR"> derler. Gemici çapkınına </span><span class="Normal-i char-style-override-1" xml:lang="tr-TR">mousse</span><span class="Normal char-style-override-1" xml:lang="tr-TR"> (muço), asker çapkınına </span><span class="Normal-i char-style-override-1" xml:lang="tr-TR">tapin</span><span class="Normal char-style-override-1" xml:lang="tr-TR"> (tokatçı), ressam çapkınına </span><span class="Normal-i char-style-override-1" xml:lang="tr-TR">rapin </span><span class="Normal char-style-override-1" xml:lang="tr-TR">(fırçacı),</span><span class="Normal-i char-style-override-1" xml:lang="tr-TR"> </span><span class="Normal char-style-override-1" xml:lang="tr-TR">tüccar çapkınına </span><span class="Normal-i char-style-override-1" xml:lang="tr-TR">trotin </span><span class="Normal char-style-override-1" xml:lang="tr-TR">(tırıs-gider),</span><span class="Normal-i char-style-override-1" xml:lang="tr-TR"> </span><span class="Normal char-style-override-1" xml:lang="tr-TR">asilzade çapkınına</span><span class="Normal-i char-style-override-1" xml:lang="tr-TR"> beyzade, </span><span class="Normal char-style-override-1" xml:lang="tr-TR">kral çapkınına</span><span class="Normal-i char-style-override-1" xml:lang="tr-TR"> veliaht </span><span class="Normal char-style-override-1" xml:lang="tr-TR">derler</span><span class="Normal-i char-style-override-1" xml:lang="tr-TR">.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada Bossuet düşünüyordu. Yarım sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- ABC… Yani Lamarque’ın cenazesi gömülüyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Uzun boylu sarı Enjolras’dır, haber gönderen odur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gidecek miyiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yağmur yağıyor. Suya değil ateşe gitmeğe yemin ettim. Nezleye tutulmak istemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de burada kalıyorum. Burada yemek yemeyi cenaze alayına tercih ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sözün kısası burada kalıyoruz. Öyleyse içelim. Zaten cenaze alayı kaçırılır da ayaklanma kaçırılmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly hemen bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ha! Ayaklanmaya ben de giderim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet ellerini oğuşturarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte 1830 senesi ihtilali tashih edilecek. Zaten… Esasen bu ihtilal milleti her köşede sıkıştırıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İhtilalinizin bence ne önemi var? Ben bu hükûmetten nefret etmiyorum. Pamuk takke üzerine konulmuş bir saltanat tacıdır. Bu öyle bir asadır ki, ucu şemsiye olduğu halde diğer ucu asadır. İşin gerçeği bugün de onu hatırlıyorum. Louis Philippe krallığını iki maksadın sağlanmasını hedefleyerek kullanabilir; asanın ucunu halka karşı uzatır, şemsiyeyi de havaya karşı açar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Salon gittikçe kararmaktaydı. Büyük ve yoğun gölgeler aydınlığı örtüp kapatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne meyhanede ve ne de sokakta kimse vardı. Herkes cereyan eden olayları seyre gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Aigle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yahu gündüz mü, gece mi? Ne olduğu belli değil. Göz gözü görmüyor. Gibelotte, ışık getirsene!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire hüzünlü bir şekilde içiyor ve mırıldanarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Enjolras bana tenezzül etmiyor. Enjolras kendi kendine demiştir ki: Joly hastadır, Grantaire sarhoştur. Navet’yi de Bossuet’ye gönderdi. Gelip beni alsaydı, onu takip ederdim. Neyse, Enjolras bilir.  Cenazesine gitmeyeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karardan sonra Bossuet, Joly ve Grantaire meyhanede kaldılar. Öğleden iki saat sonra oturdukları masanın üstü boş şişelerle doldu. İki mum yanıyordu. Mumlardan biri bakırı çıkmış bir bakır şamdanda, diğeri ise kırık bir su şişesinin ağzında tutturulmuş olduğu halde yanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire, Joly ve Bossuet’yi şarap içmeğe teşvik etti. Bossuet ile Joly Grantaire’i neşeye boğdular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire’e gelince: Öğleden beri pek önemsiz bir hayaller kaynağı olan şarabın tesirinden azade kalmıştı. Çünkü şarabın kıymetini sarhoşlar takdir eder. Sarhoşlukta siyah ve beyaz hayaller vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire hayal kurmağa pek yatkın bir tipti. Sarhoşluğun karanlığı onu durduracak yerde tam aksine ileriye doğru sevk ediyordu. Artık şişeleri bertaraf ederek maşrapaya dalmıştı. Maşrapa bir girdaptır. Elinde afyon ve haşhaş olmadığından, zihin gücünü de gecenin karanlığıyla doldurmak istediğinden rakı ve pelinle karışık olan ve o kadar müthiş istiğraklara ve ataletlere uğratan o karışıma başvurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhların ağırlık ve kasveti bira, rakı ve apsentten, bu üç buğudan yapılmıştır. Bunlar üç karanlık şeydir. Semaî kelebekler bu kara sıvıda boğulurlar ve yarasa kanatları şeklinde müphem bir halde yoğunlaşan zara benzer bir duman içinde gafletin derin uykusuna dalan ruhun üzerinde uçuşan kâbusu, ölüm karanlığı adındaki bu üç suskun ve dilsiz azgınlık tuzağı oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire, henüz mağmumluğun bu devresine gelmemişti. Henüz bu devreden uzaktı. Şaşılacak derece şen şakraktı. Bossuet ve Joly ona mukabelede bulunuyorlar ve karşılıklı kadeh tokuşturuyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire nutuk çektiği sırada bir takım garip vaziyetler alıyor ve hareketler yapıyordu. Büyük bir gururla sol yumruğunu dizinin üzerine koyup koluyla bir açı oluşturarak, boyunbağı çözülmüş, kendisi hayvana biner gibi bir iskemle üzerine oturmuş olduğu halde sağ elindeki dolu kadehi tutarak şişman Matelote’e tam bir övünçle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sarayın kapılarını açsınlar, herkes Fransa Akademisi üyelerinden olsun! Herkesin Madam Hucheloup’u kucaklamağa hakkı olsun! İçelim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Hemen ardından Madam Hucheloup’a dönüp:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ey geleneğin kutsal kadını! Yanıma gel de sana hayranlıkla bakayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet sarhoş sarhoş kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matelote! Gibelotte! Grantaire’e artık içki vermeyiniz… Delicesine para harcıyor. Sabahtan beri çılgınca hovardalık ediyor. Tam iki frank doksan beş santim sarf etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire sarhoş sarhoş tekrar söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benden izin almadan şu yıldızları söküp mum yerine masaya koyan kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çok sarhoş olan Bossuet sükûnetini muhafaza etmişti. Açık pencerenin kenarına oturmuş olduğu halde arkası yağmurla ıslanıyor ve iki dostuna şaşkın şaşkın bakıyordu. Birdenbire arkasından bir kalabalığın hızlı adımlarından kaynaklanan bir gürültüyle sokağa girdiğini ve “Silah başına!” diye bağrışmalarını duydu. Başını çevirdi. Saint-Denis sokağında, Chanvrerie sokağının ucunda, elinde karabina, Enjolras’yı, silahıyla Gavroche’u, kılıcıyla Feuilly’yi, meçiyle Courfeyrac’ı, misket tüfeğiyle Jean Prouvaire’i, tüfeğiyle Combeferre’i, Bahorel’i ve bunların arkasından gelen silahlanmış öfkeli kalabalığı gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Chanvrerie sokağı bir kurşun atımı kadar uzaktı. L’Aigle iki elini ağzına getirerek bir boru yaptı ve bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak, Courfeyrac! Courfeyrac!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac bu sesi duydu, Chanvrerie sokağının içine doğru birkaç adım attı ve “Ne istiyorsun?” sorusuna karışan “Nereye gidiyorsun?” sorusunu bağırarak sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir barikat yapmağa!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi, onu burada yap! Buranın konumu uygundur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haklısın “Kartal”!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve Courfeyrac’ın bir işareti üzerine bütün kalabalık Chanvrerie sokağına doğru koştu. </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-137-backlink" id="footnote-233-137">137</a><span class="Normal char-style-override-1" xml:lang="tr-TR">	Kartal, aynı zamanda İmparator Napoleon’u hatırlatan simgelerden olduğunu okuyucu hatırlamalıdır. (E.K.) </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>