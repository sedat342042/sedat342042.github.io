<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-354</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-6-1-13"><span class="numara-alt char-style-override-1">Topçular İşe Sıkı Sarılırlar</span></p>
			<p class="tp-1"><span class="Normal char-style-override-1" xml:lang="tr-TR">Herkes Gavroche’un etrafını kuşattı. Fakat Gavroche söz söyleyecek vakit bulamadı. Marius, titreyerek onu bir tarafa çekti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada ne işin var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya sizin ne işiniz var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra şımarık bir çocuk gibi dikkatle muhatabına baktı. Gözleri gururla parlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ciddi bir tavırla sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana kim geri dön dedi? Mektubu yerine ulaştırabildin mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu mektup sebebiyle acı duymaktan büsbütün kurtulmuş değildi. Barikata geri dönmek için mektubu bir an evvel elinden çıkarmıştı. Geceleyin yüzünü bile göremediği meçhul bir şahsa mektubu teslim etmekle hakikaten bir çocukluk yapmış olduğunu itiraf etmeğe mecburdu. Gerçi o adamın başı açıktı. Fakat bu hal, onun kimliğini belirlemeğe yetmezdi. Kısacası kendi kendisini azarlayıp sövmekte ve Marius’un serzenişlerinden korkmaktaydı. İşin içinden çıkmak üzere sıradan ve düz bir usule başvurdu: Bu da yalan söylemekten ibaretti. Nitekim bu yalanı da söyledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mektubu kapıcıya verdim. Kadın uyuyordu. Şüphesiz uyandığı zaman mektubu alır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mektubu Cosette’e göndermekten Marius’un iki maksadı vardı. Biri Cosette’e veda etmek, diğeri Gavroche’u kurtarmaktı. Bunlardan birini kuvveden fiile çıkarmakla yetinmeye mecbur oldu. Birinci maksadı sağlanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mektubun ulaştırılması, Mösyö Fauchelevent’ın barikata gelmesi birbiriyle ilişkili bulunan iki hadiseydi. Bu hal, Marius’un nazar-ı dikkatini çekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’a Mösyö Fauchelevent’ı göstererek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu adamı tanıyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilindiği üzere Gavroche, Jean Valjean’ı yalnız karanlıkta görebilmişti. Bu sebeple tanıyamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un şüphe ve tereddütleri ortadan kalktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent’ın ne yapmak istediğini ve ne düşündüğünü biliyor muydu? Acaba ne düşünüyor, nasıl bir yol izliyordu? İhtimal ki, cumhuriyet taraftarıydı. Savaşmaya katılması da ihtimal ki bu sebeptendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada barikatın sonuna gitmiş olan Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tüfeğim, tüfeğim nerde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac’ın emri üzerine tüfeği kendisine geri verildi. Gavroche orada bulunanların hepsine “arkadaş” ünvanını vermişti. Bundan dolayı arkadaşlarına barikatın kuşatılmış bulunduğunu haber verdi. Büyük zorluklarla oraya kadar gelmişmiş! Öncüleri Petite-Truanderie sokağında silah çatmış olan bir piyade taburu Cygne sokağı yönünü gözetleme altına almış, karşı tarafında ise belediye askerleri Precheurs sokağını işgal etmiş. Bütün kuvvetler ordunun cephesini oluşturuyormuş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche bu bilgileri verdikten sonra ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi de kendilerini hizaya sokmanıza izin veriyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada Enjolras barikat üzerinde bulunduğu halde etrafı gözetlemekteydi. Saldıranlar, atmış oldukları gülleden memnun olmamış olmalıdırlar kim, tekrar atış yapmaktan vazgeçmişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Topun gerisinde bulunan sokağın sonu bir bölük piyade tarafından işgal edildi. Askerler kaldırımları söküp taşlarla barikatın karşısında on sekiz pus</span><span class="dipnot"><a class="footnote-link" href="#footnote-233-151" id="footnote-233-151-backlink">151</a></span><span class="Normal char-style-override-1" xml:lang="tr-TR"> yüksekliğinde alçak bir duvar, bir nevi siper yapıyorlardı. Bu siperin köşesinde ve sağ tarafında Saint Denis sokağında toplanmış olan mahallî askerlerden bir öncü birliği görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözetleme yapmakta olan Enjolras cephe aralarından misket kutularının çıkarılmasından çıkan gürültüye benzer bir gürültü işitti. Topçu subayından atış nişanını değiştirip top ağzını biraz sola meylettirdiğini gördü. Subay ateşleme meşalesini alıp falya deliği yanına getirdi. Bunu gören Enjolras derhal:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başınızı eğiniz. Barikat duvarı boyunca diz çökünüz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un gelişinde savaş yerlerini terk etmiş olan isyancılar karma karışık barikatın duvarına doğru koştular. Enjolras’nın verdiği emir henüz yerine getirilmişti ki, topun gürültüsü işitildi. Bu, gerçekten müthiş bir tarrakaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Top atımı barikatın oturduğu yer üzerine yöneltilmişti. Duvara çarptı. Bu müthiş çarpmada da iki kişi telef oldu, üç kişi de yaralandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal devam etseydi barikat artık korunması imkânsız bir hale gelecekti. Misketler barikata giriyor ve etkili oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkeste bir korku ve titreme eserleri görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç olmazsa ikincisine engel olalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek tüfeğiyle o sırada topun kuyruğuna doğru eğilmiş bulunan top subayına nişan aldı. Subay nişanı değiştirip düzelmekle meşguldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu komutan güzel bir topçu çavuşuydu. Genç, sarı saçlı, yüzü gayet hoş ve parlak bir istikbale malik, yüzü dehşette mükemmelleşerek savaşı öldürmek derecesine getirmiş olan bu sınıf mensuplarına mahsus bir zekâ ile parıldıyordu. Enjolras’nın yanında duran Combeferre bu gence hayretle bakıyordu. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık! Bu kasaplık ne kötü bir şey! Ah! Krallıklar kalktığı zaman savaşlar da kalkacaktır! Enjolras, bu çavuşa nişan alıyorsun. Fakat genç, cesur bir adam o. Görüyorum ki ölçüp biçerek hareket ediyor. Şu halde eğitimli olduğu anlaşılıyor. Bu topçular gerçekten akıllı ve bilgilidirler. Şüphesiz onun da diğerleri gibi bir babası, bir anası, belki de çocukları vardır. Belki de sevdalıdır. Yirmi beş yaşında ancak var. Belki de biraderindir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Biraderimdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Combeferre:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Benim de biraderimdir. Öldürmeyelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bırak! Alın yazısı ne ise o olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada Enjolras’nın yanağı üzerinde bir damla gözyaşı göründü. Tüfeğinin tetiğine dokundu. Tüfek patladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Topçu iki kere döndü, kollarını önüne doğru uzatmış olarak, havayı teneffüs etmek için sanki başını yukarıya kaldırıyormuş gibi yan tarafından toprak üzerine düştü. Bir daha hareket etmedi. Sırtının sağ tarafından akan kan görünüyordu. Kurşun göğsünden girip arkasından çıkmış ve hayatına ebediyen son vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onu götürüp, yerine bir başkasını koymak gerekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, isyancılara birkaç dakika kazandırdı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-151-backlink" id="footnote-233-151">151</a><span class="Normal char-style-override-1" xml:lang="tr-TR">	1 pus=2.54 cm.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>