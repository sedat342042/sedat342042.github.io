<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-52</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-2-5-5"><span class="numara-alt char-style-override-1">Mösyö Madeleine Matemde</span></p>
			<p class="tp-1"><span class="Normal char-style-override-1" xml:lang="tr-TR">1821 senesi başlarındaydı ki, gazeteler, “Monsenyör Bienvenü” lakabıyla tanınmış olan Digne Piskoposu’nun seksen iki yaşında olduğu halde vefat ettiğini bildiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gazetelerin vermediği bazı tafsilatı da burada biz verelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vefatından birkaç sene evvel Mösyö Myriel’in gözleri görmez olmuş. Kız kardeşinin her an yanında bulunmasından dolayı uğradığı bu felaketten bile memnuniyetsizlik göstermemiş. Her halinden daima memnun görünen bu adam, kör olunca da memnuniyetini belirtmekten bir an geri kalmamış. Her şeyi eksikli ve fani olan bu âlemde gözleri kör olup da biri tarafından sevilmiş olmak bir nevi bahtiyarlıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daimî surette yanınızda bir kadın, bir kız, bir hemşire velhasıl hoş bir yaratık kendisine ihtiyaç duyulduğunu bilir ve yanınızdan ayrılmak istemez. Sevgisini, bağlılığını yanınızda geçireceği zamanı takdir ederek size ayırır. Onun yüzünü görmeden “Vaktini bana hasreden bu yaratığın elbet kalbi de bana aittir.” gibi bir fikirde bulunmak, dünyanın tamamıyla karardığı bir durumda onun size olan sadakat ve muhabbetine inanmak, bir kuş kanadının uçarken çıkardığı sese benzer bir elbisenin yürürken ve hareket ederkenki hışırtısını işitmek, yakınınızda onun yürüyüş ve hareketini, odaya girip çıktığını, ara sıra hoş bir şarkıyı sevinçle çığırdığını hissetmek ne güzeldir! Bütün bu sözlerin, şarkının, giriş çıkışların, yürüyüşün, hareketin, düşüncelerin sırf sizin için olduğunu düşünmek, zayıf ve zebun olduğunuz zannına rağmen nüfuz ve kudret sahibi olduğunuzu, derin karanlıklar içinde yine karanlıkla etrafınızda bir yıldız ve bunun etrafında da bir perinin dönüp durduğunu hissetmek bahtiyarlığı nadiren görülen bir şeydir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatın ulvî saadetlerinden biri de sevildiğini hissetmektir. Özellikle kendisi için, kendisinin haberi olmaksızın sevilmek bir nimettir. Kalbi sevda ile dolu olan bir adam, aydınlıktan mahrum sayılamaz. Öyle bir sevda ki, baştanbaşa faziletten ibaret… İnanmışlığın bulunduğu yerde körlük bulunmaz. Bir ruh, diğerini elleriyle arayarak bulur. Aranılan, bulunan, hükmü verilen ve tesbit edilmiş olan bu ruh ise bir kadından ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir el sizi tutar, şüphesiz bu el onundur. Bir ağız alnınızı ısıtır, öper. Bu onun ağzıdır. Ta yakınınızda birinin hafifçe soluk alıp verdiğini hissedersiniz ki, bu da odur. Onun her şeye şefkat ve yardımına mazhar olmak, dünyanın lezzetlerindendir. Yüzün olağanüstü güzel bir çiçeği olan kalp, gizli bir gelişmeye girer. O zaman o karanlık, hiçbir ışık ve aydınlığa feda edilemez. Karanlıkta olan mutluluk ve bahtiyarlık aydınlıkta hâsıl olamaz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir melek şekil ve kisvesinde bulunan ruh, sizin yanınızdadır. Daima orada, yanınızdadır. Sizden uzaklaşması, geri dönmek içindir. Bir hayal gibi kaybolur, bir hakikat olarak meydana çıkar. Ondan yayılan hafif ve tatlı bir hararetle, onun yaklaştığını hissedersiniz. İşte o zaman zevke ve sevince gark olursunuz… İnsan o zaman gecenin karanlığında adeta bir ışık kaynağı olur. Bin türlü okşayışlar, hizmetler, iltifatlar, avutucu tatlı sözler hissiyatınızı coşkun hale getirir… Bir hiç sayılan şeyler, o boşluğun içinde bir heyula gibi dikkat ve hayretin huzurunda tecelli eder. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadınlığın anlatılmasından çekinilen o işve ve şiveleri size ninni gibi tesir eder. Sizin için kâinattan yardım talebinde bulunur. Bu ruhun sizi okşayışlarla boğduğunu görmüyorsunuz, fakat hissediyorsunuz. Aynı zamanda sevildiğinizi, kutsandığınızı idrak ediyorsunuz… Bu hal karanlığa gömülmüş bir cennettir. Bazen bu cennetten öbür cennete göçülür. Kim bilir, belki Monsenyör Bienvenü de aynı hale uğramıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montreuil-sur-Mer’de yayınlanan gazete bu ölüm haberini öteki gazetelerden iktibas etti. Ertesi gün Mösyö Madeleine, yukarıdan aşağıya siyah bir matem elbisesine büründü. Şapkasına siyah bir kurdele bağladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in matem elbisesine bürünmesi de memlekette söylentilere yol açtı. Herkes hatırına ne geliyorsa, ağzına ne geliyorsa söylemeğe başladı. Madeleine Baba’nın aslını neslini öğrenmek için bu hal bir ipucu kabul edildi. Ölen piskopos ile herhalde bir ilişkisi bulunduğuna hükmedildi. Salonlarda “Digne Piskoposu için matem tutuyor!” diye alaylı alaylı söylenmeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, etrafında dolaştırılan sözlere omuzlarını silkmekle karşılık verdi. Bununla beraber Montreuil-sur-Mer’in kibar mahfillerinde Mösyö Madeleine’in matem tutması, etkili olmaktan geri kalmadı. Hakkındaki hürmet ve muhabbet arttı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük bir ihtimalle Digne Piskoposu’nun akrabasından olması lazım gelen Madeleine’i matemden kurtarmak üzere oldukça dikkatli hareket eden Saint-Germen mahallesinin erkek ve kadınları gayret ve himmet göstermekten geri kalmıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, son günlerde ihtiyar kadınların fazla hürmet ve itibarlarından, genç kızların ise alışılanın üstünde gösterdikleri tebessümlerinden maksatlarını anladı. Bir akşam bu küçük şehrin büyük ailelerinden birine mensup meraklı ve yaşlı bir kadın sabır ve sükûta daha fazla dayanamayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Reis Bey, şüphesiz Digne Piskoposu’nun amcazadesi olmalısınız? Değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır Madam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde onun için neden matem tutuyorsunuz?</span></p>
			<p class="tp-sb"><span class="Normal char-style-override-1" xml:lang="tr-TR">- Gençliğimde ailesi yanında hizmetçi idim; bundan başka kendisiyle bir ilişkim ve akrabalığım yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memleket halkı bir şeye daha dikkat etmişlerdi. Montreuil-sur-Mer kasabasından geçen Savoyardlı, veya kasabada dolaşan ve ocak süpüren herhangi bir genci görünce Mösyö Madeleine merakla o genci çağırır, ismini sorar ve sonra para verirdi… Genç Savoyardlılar az zamanda birbirlerine aktarmak suretiyle bu durumu öğrenince, alışılmıştan fazla olarak belediye başkanının bulunduğu şehirden geçmeğe ve dolaşmağa başlamışlardı.</span></p>
		</div>
	</body>
</html>