<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-56</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-2-5-10"><span class="numara-alt char-style-override-1">Madam Victurnien </span></p>
			<p class="numara-alt" id="toc_marker-2-5-11"><span class="numara-alt char-style-override-1">Zevki (!) İçin Otuz Beş Frank Harcıyor</span></p>
			<p class="tp-1"><span class="Normal char-style-override-1" xml:lang="tr-TR">Velev ki çalışmak suretiyle olsun, Fantine yaşamağa güç yetirebildiğini görünce bir aralık sevindi. Namusuyla çalışmak ve bu suretle yaşamak, onun hoşuna gidiyor, zevk veriyordu. Bu, ilahî bir nimettir. Hayatın zevk ve kıymeti çalışmakla yerine gelir. Bunu Fantine de anladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir ayna edindi. Aynada o güzel altın renkli saçlarıyla inci gibi güzel dişlerine baktı. Geçmiş hayatına ait hatıralarını unutmağa çalıştı. Şimdiki halde zihnini işgal eden şey, gelecek ile ciğer paresi Cosette’den ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük bir oda kiraladı. Çalışarak kazanacağı parayı teminat göstererek odayı döşetti ki, bu da düzensiz yaşayışının bir sonucuydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evlenmiş olduğunu söyleyemediği gibi, kızından da bahsetme cesaretini gösteremiyordu. Önceleri kızının bakma ücreti olan parayı Thénardier’lere muntazaman gönderiyordu. Daha önce belirtmiş olduğumuz gibi, yalnız imzasını atabiliyor, yazmayı bilmediğinden Thénardier’lere gönderdiği mektupları bir arzuhalciye yazdırıyordu. Çoğunlukla mektup gönderirdi. Bu durum dikkati çekti. Fabrikada kadınlar kısmında iş arkadaşları: “Fantine mektup yazdırıyor, tavır ve hareketleri dikkat çekici!” tarzında birbirleriyle konuşmağa ve ondan şüphelenmeğe başladılar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanların garip halleri vardır: Kendilerini hiç ilgilendirmeyen şeylere karışırlar. Başkalarına ait sözlerle çenelerini yorarlar. Bu suretle vakitlerini öldürürler. Filan niçin erken geliyor? Niye geç gelmiş? Yediği içtiği şundan mı ibaret? Elbisesi de şu halde! Gibi bin türlü lüzumsuz ve münasebetsiz sözlerle dedikoduculukta bulunurlar. Bu da bir tür malumat-furuşluk mudur? Hayır, bu durum ahlâk kötülüğünden kaynaklanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayat yolu üzerinde bazı adamlara rastlanır ki, bunlar kendilerini ilgilendirmeyen bu ve buna benzer muammaları çözmek için -hayır işleriyle ilgili meselelerde sarf edemeyecekleri paraları- bu uğurda harcamaktan çekinmezler. Böylece vakitlerini ve nakitlerini kaybederler. Belki de bu yolda epeyce sıkıntı ve zorluklara da uğrarlar… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Niçin böyle bir zahmet göze alınır? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sırf zevk ve merak için!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi adamların paralarını ve vakitlerini ziyan ederek arzu ve meraklarına karşı görecekleri mükâfat, yine meraktan başka bir şey değildir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tip adamlar, bir erkek veya kadının peşine düşerek onu takipten de çekinmezler. Yazın sıcağında, kışın soğuğunda, yağmur altında ve gecenin karanlığında belirli vakitte sokak köşelerinde, kapı arkalarında beklerler ve araştırırlar. Yahut para verip adam tutarlar. Arabacıları, hizmetçileri ve gerekli görülen başkalarını elde etmek, sarhoşluk saikasıyla ağızlarından söz kapmak gayret ve himmetinden geri durmazlar… Hizmetçi kızlara, kapıcılara rüşvetler verilir… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu şeyler ne için yapılır? Bir hiç için değil mi? Yani arzu ve merakını gidermek veya menfaatini sağlamak için… Görmek, anlamak ve bilgi sahibi olmak için…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bu sırların meydana çıkması, elde edilen sırların yayılması, bilinmezlerin çözülmesi, bir takım müessif ve üzüntü verici kazalara, düellolara, kanlı çekişme ve mücadelelere, bir takım ailelerin yok olmasına ve çökmesine, birçok vücutların ortadan kaybolmasına sebep olur. Çılgınca bir hisle “Her şeyi öğrendim, nihayet arzuma nail oldum. Bu sırrı anlamış oldum!” denilir ve hatta övünç duyulur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teessüf edilecek bir durum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı adamlar da sırf söz söylemek için bir ihtiyaç duyarlar. Bu münafıklar, salonlarda, teneffüs odalarında veya ötede beride zevzeklik, boşboğazlık ederler. Az zamanda çok odun yakan ocaklar gibi, az bir müddette lüzumsuz birçok söz sarf ederler… Bu adamlar da ocağa benzerler. Fakat bunlar odun yerine hemcinsleri olan adamları yakarlar… </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte böyle bir arzu ve merakla Fantine’in halini de dikkate şayan ve merak edilmeğe değer buldular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunların arasında biçarenin sarı saçlarıyla inci benzeri dişlerini kıskananlar da vardı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tezgâh başında işçi kızlar ve kadınlar arasında ekseriya biçarenin gözlerindeki yaşı silmek üzere başını çevirdiğini görürlerdi. Bu gözyaşı dökülen zamanlar, ciğer paresi evladını, belki de sevmiş olduğu adamı düşündüğü demlerdi.</span></p>
			<p class="tp-sb"><span class="Normal char-style-override-1" xml:lang="tr-TR">Geçip giden hayata ait bir takım karanlık hatıraların kesilmesi insanın içini acıtır. Bu dikkat arasında, onun ayda en azından iki mektup yazdırıp taahhütlü olarak aynı adrese gönderdiğinden de haberdar oldular. Mektup zarflarındaki adresi de öğrendiler:</span></p>
			<p class="tp-sb"><span class="Normal-i char-style-override-1" xml:lang="tr-TR">“Montfermeil’de mukim hancı Mösyö Thénardier’ye”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte mektuplarının zarfı üzerinde yazılı olan adres buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mektup yazdığı arzuhalciyi elde ettiler. Meyhaneye götürerek sarhoş edip söylettiler. Bu arzuhalci, ihtiyar bir adamdı. Karnını kırmızı şarapla şişirmedikçe taşıdığı sırları açık edemezdi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası: Fantine’in bir çocuğu olduğunu öğrendiler. “Bir kız çocuğu olsa gerek!” diye düşündüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montfermeil’e gidip Thénardier’ler ile görüşerek dönen bir ihtiyar kadın buldular. Bu acuze kadın diyordu ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Otuz beş frank harcayarak Montfermeil’e kadar gittim. Gözümle onun çocuğunu gördüm. Nihayet merakımı giderdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Victurnien adındaki Montfermeil seyahatini yapan bu acuze, güya ahlakî erdemlerin koruyucusu ve kapıcısıydı! Elli altı yaşında ihtiyar, çirkin bir kadın olan Victurnien’in sesi keçi sesine benzerdi. Akılca da ondan ileri değildi! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gariptir ki bu acuze, elbette bir vakitler gençti. Gençliğinde yani 93 tarihinde Bernardin’lerden Jacoben’lere başındaki kırmızı takkesiyle geçiş yapmayı başaran bir rahip ile evlenmişti. Kuru denecek kadar zayıf, hırçın, uzun, dikenli ve zehirli bir kadındı. Hayatta olmayan kocasına ait hatıralarını hâlâ el altında tutmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kadın, tamamıyla bir ısırgana benzerdi. Restorasyon devrinde olağanüstü taassup göstermişti. Sonraları ruhban sınıfından bir rahiple evlenmesinden dolayı affedilmişti. Küçük bir geliri olup bunu dinî kurumlardan birine bırakacağını söyler dururdu. Arras Piskoposluğu dâhilinde nasılsa iyi tanınmıştı. İhtiyar Montfermeil’e kadar zahmetle gidip döndüğünde “Çocuğu gördüm!” demişti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Epey zaman geçti. Fantine, bir yılı geçen zamandan beri fabrikada bulunuyordu. Bir sabah fabrikada kadınlar kısmının müdiresi olan kadın, belediye başkanı - fabrikatör adına kendisine elli frank vererek, artık fabrikada çalışmasına izin verilemeyeceğini, memleketi terk etmesi gerektiğini bildirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu teklif yapıldığında, Thénardier’ler de birbiri ardından gönderdikleri mektuplarla altı frank yerine on iki, on iki frank yerine on beş frank istiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zamansız-yersiz ihtar ve teklif, talihsiz kadının ızdırap ve endişesine yol açtı. Ufak tefek bazı şeyler satın almış ve kiraladığı odaya para vermiş olduğundan memleketi terk edip gidemez, verilen elli frank, borçlarını karşılayamazdı. Rica ve istirham şeklinde ağzından birkaç söz döküldü. Buna karşılık müdire, fabrikayı terk etmesi gerektiğini tekrar etti. Fantine, fabrikada sıradan bir işçi kızdı. Kendisine yapılan ihtar üzerine mahcubiyeti ümitsizliğine üstün geldiği için fabrikayı terk etti, ikametgâhı olan odaya gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Susup gizlemeye çalıştığı kabahati artık herkesin malûmu olmuştu. Şu anda kendisinin, bir söz söylemeğe bile takati yoktu. Bir kere belediye başkanını görmesi gerektiği kendisine hatırlatıldıysa da buna cesaret edemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye reisi iyi bir adam olduğu için kendisine elli frank vermiş ve hak gözeten biri olduğu için de izinli saymıştı. İşin bu yönünü düşünen Fantine, hakkında reva görülen muameleyi vaziyete uygun buldu.</span></p>
		</div>
	</body>
</html>