<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-257</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-1-3"><span class="numara-alt char-style-override-1">Louis Philippe</span></p>
			<p class="tp-1"><span class="Normal char-style-override-1" xml:lang="tr-TR">İhtilalin müthiş kolları ve mübarek elleri vardır. Bu eller pek iyi vurur ve vuracağı yeri iyi seçer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bozulmuş ve eksik kalmış olan 1830 ihtilali gibi küçük bir ihtilale dönüştüğü zamanlarda bile, kötü düşmemeleri için kaza ve kaderin hüküm ve gereği olarak, onlarda daimî bir aydınlık taraf bulunur. Tutulup kalmaları bile asla bir çekiliş, bir ayrılış sayılamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber pek övünmemeliyiz. Çünkü ihtilaller de aldanabilir, bunlarda dahi hatalar olabilir. Nitekim birçok büyük hatalar yapılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bakışlarımızı 1830 ihtilaline çevirelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830’un sapması ve yönelişi hayırlı olmuş, mutluluk getirmiştir. Kısa kesilmiş olan ihtilalden sonra “asayiş” adı konulan oluşum ve kurumlaşma sırasında, kralın değeri krallıktan daha çok belli olmuştur. Louis Philippe, az rastlanır şahsiyetlerdendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şüphesiz hakkında tarihin hafifletici gerekçeler ileri süreceği bir babanın oğlu olan Louis Philippe, babası ne kadar yerilirse kendisi de o kadar övülmeye layık bir kişiydi. Kendine mahsus faziletleri olmakla beraber genel anlamda faziletleri kişiliğinde toplamış bir zattı; sağlığına, servetine, şahsına, işlerine dikkat ve özen gösterir, bazen bir dakikanın bile kıymetini takdirden geri durmazsa da bazen bir yılın kıymetini takdir etmediği de olurdu! Saf, kanaatkâr, sabırlı; bu nisbette yumuşak huylu ve sakin, iyi bir adam, iyi bir hükümdardı. Karısıyla beraber yatardı. Sarayında yattığı yatağı burjuvalara göstermek vazifesiyle görevlendirilmiş bir takım hizmetçileri vardı. Övünme makamında yatak odasının gösterilmesi adeta adi protokol sırasına geçmiş ve gayrımeşru bir takım hal ve hareketlerin ortadan kalkmasına faydası dokunmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Avrupa dillerinin hepsini bilirdi. Daha tuhafı, faydalanacak her türlü şeylerini bilir ve dilini de bilir görünürdü. Orta sınıfın bir temsilcisi olmakla beraber ondan her bakımdan yüksekteydi. İktidarıyla övünür ve mensup olduğu nesle riayet ederdi. Akıllıca bir hareket olmak üzere Bourbonlardan olmayıp Orléan hanedanına mensup olduğunu söylerdi. “</span><span class="Normal-i char-style-override-1" xml:lang="tr-TR">Asaletli</span><span class="Normal char-style-override-1" xml:lang="tr-TR"> Efendimiz” diye hitap edildiğinde hükümdarca bir vaziyet alır, “</span><span class="Normal-i char-style-override-1" xml:lang="tr-TR">Yüce</span><span class="Normal char-style-override-1" xml:lang="tr-TR"> Efendimiz” diye hitap edildiği zamanda ise burjuva gibi tavır takınırdı. Genel mahiyetteki toplantılarda çok, özel mahiyettekilerde ise az konuşurdu. Cimri tabiatlı olduğu söylenmiş olduğu halde ispatlanamamıştı. İşin hakikatine gelince: Kendi arzusunu veya görevini yerine getirmek için hiçbir şeyden kaçınmayan ve idaresini bilen adamlara benzerdi. Bilgili olmakla beraber ilimden az etkilenirdi. Centilmendi, fakat şövalye veya başka deyişle cengâver soylulardan değildi. Sade, sakin ve kuvvetliydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ailesi ve saray erkânı tarafından kutsanırdı. Tatlı sözleriyle herkesi kendisine meftun ederdi. Tam anlamıyla bir devlet adamıydı. İçten soğuktu, ilk ortaya çıkan menfaatlere tabi olurdu. Daima en yakın şeyleri idare etmeye ve düzeltmeye çalışır,  ne kin ve gareze, ne de şükran ve minnete kadirdi. Etkili ve güçlü olanları merhametsizce zayıflar üzerine salardı. Kraliyet tahtının altında yavaşça mırıldanarak şikâyet eden gizli işbirlikçilere karşı parlamentodaki ekseriyeti tam anlamıyla sevk ve idarede ustaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Açık yani hisleri ortada olup çoğunlukla açıklığında tedbirli hareket edemez, fakat bunu da ustalıkla kapatır ve idare ederdi. Düşünür, her şeye bir çare bulur, türlü tedbirleri, tavır ve kıyafeti vardı. İstediği zaman yüzünü değiştirirdi. Fransa vasıtasıyla Avrupa’yı ve Avrupa ile Fransa’yı korkuturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İtiraz kabul etmeyecek surette ülkesini sever, fakat ailesini ona tercih ederdi. Otoriterlikten ziyade ağır basmayı, büyüklükten ziyade otoriterliği severdi. Hâlbuki bu halin, hilenin yarattığı başarı sebebiyle hileyi caiz görüp bunun alçakça bir şey olmadığını kesinlikle reddetmemek gibi bir fenalığı bulunmakla beraber, politikayı şiddetli çatışmalardan, devleti ölümcül tehlikelerden, insan topluluklarını uğursuzluklardan korumak gibi güzel yönleri de inkâr edilemez. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Araştırıcı, ahlaklı, uyanık, ilgili, kavrayışlı olup yorulmak bilmezdi. Bazı kere sözlerinde tenakuz görülürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ancône’da Avusturyalılara karşı cesur, İspanya’da İngiltere’ye karşı inatçı görünen, Anvers’i topa tutan ve Pritchard’ı veren o idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransızların millî marşı “Marseillaise”i yürekten bir inançla söylerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzüntü ve gevşekliğin, yorgunluğun, zevk ve estetiğin, kendine mahsus cömertliğin, mümkün olmayacak faraziyelerin, hayallerin, şevk ve heyecanın, hiddet ve şiddetin, kibir ve gururun, korku ve çekingenliğin tesirlerinden sıyrılmıştı. İnatçı bir sebat ve ayak diremenin her derecesi kendisinde vardı. Valmy muharebesinde bir general, Jemmapes muharebesinde ise bir neferdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sekiz defa suikaste uğradığı halde yine de gülümser ve bir Granadier askeri gibi yiğit, bir mütefekkir kadar cesurdu. Yalnız bir Avrupa sarsıntısına karşı ızdırap çektiği görünürdü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük siyasi hadise ve olayların ehil adamı değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatını daimî olarak tehlike altına sokmaktan çekinmezdi. Fiil ve hareketlerini savsaklamayı ve geciktirmeyi asla arzu etmezdi. Krallığından ziyade zekâ ve fettanlığına bağlanılması düşüncesini sergilerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyup değerlendirmede bulunmak gibi seçkin ve övülecek bir niteliğe sahipse de kehanet hassesinden mahrumdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ahlak ve tabiatlara az dikkat ederdi. Fakat adamları pek iyi tanırdı. Yani bir şeye hükmetmek için her halde o şeyi görmek isterdi. Salim ve kavrayışlı bir fikri, pratik bir güzel hareketi, yalın bir sözü, hayrete değer hafıza gücü vardı. Sezar, İskender ve Napoleon ile olan yegâne benzerliği, o hafıza gücünden daima yararlanması ve örnekler çıkarmasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Olayları, detayları, tarihleri, özel isimleri bilir, fakat eğilimleri, ihtirasları,  halkın duygu ve fikirlerini, kalpten emellerini ve duygularını, ruhların belirsiz, gizli kaynayışlarını, velhasıl kısa tabiriyle vicdanların göze görünmeyen cereyanlarını bilmezdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa’nın üst tabakasındakiler tarafından kabule mazhar olduğu halde alt tabakasındakilerle bir ve ortak yanları azdı. Nezaket ve zarafetle çekilirdi. Hükûmeti çok yönettiği halde o kadar hükümran olmazdı. Hükûmetin başvekili de kendisiydi. Halin gerçekliklerinin küçüklüklerini, fikirlerin genişliğine engel edinmekte ustaydı. Medeniyetin, disiplin konusunun, teşkilatın, kurumların gerçek güçlerine bilinmez nasıl bir usul ve bürokratik işlemler karıştırırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Charlesmagne’nın bazı nitelikleriyle, vaktiyle kilise ve manastırların haklarını savunmayı görev edinen derebeyinin durumuna sahipti. Kısacası yüksek ve garip bir adam olup Fransa’nın endişe ve ızdırabına ve Avrupa’nın rekabetçi şiddet duygularına rağmen, kuvvet ve nüfuz oluşturmayı bilen bir hükümdardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe asrının seçkin devlet adamları arasına girecektir. Eğer şan ve şöhreti o kadar sevmemiş ve bilakis bazı faydalı şeyler kadar büyük şeyleri de sevmiş olsaydı, tarihin ünlü devlet adamları ve hükümdarları arasına bile girerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe gençliğinde de güzelmiş. İhtiyarlığında o güzelliğinin izleri henüz belli oluyordu. Millet kendisini az, fakat halk çok sevdi. Kendisinden hazzederlerdi, herkese hoş görünmüştü. Bir hükümdar olduğu halde büyüklük taslamıyordu. Taç giymezdi. İhtiyar olduğu halde henüz saçları da ağarmamıştı. Tavır ve hareketleri, eski usul devlet idaresi tavır ve hareketlerine benzerdi. Âdetleri ve ahlakı ise yeni usul yönetim âdetleri ve ahlakına benziyordu. 1830 senesine mahsus olan aristokratlıkla burjuvalık karışımından oluşmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe hükmünü yürüten bir inkılap dönemi kralıydı. Eski yazılışla dilinin eski tarz söyleyişini yeni fikirlerle ilgili işlerde kullanmak üzere muhafaza etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Macaristan’la Lehistan’ı severdi. “La Pologne”(=Polonyalılar, Lehler) yazacağı yerde “les polonois”, “La Hongrie”(=Macarlar) diyeceği yerde “les hongrais” diye telaffuz ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kral X. Charles gibi millî askerin giysilerini giyer ve Napoleon gibi Légion D’Honneur nişanın kurdelasını taşırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kiliseye az giderdi. Ava gitmezdi. Operaya hiç gitmezdi. Kilisedeki kutsal eşya muhafızlarıyla, köpeklere bakan hizmetçilerin, balet ve dansözlerin hoşlandıkları bir adamdır. Burjuva sınıfına mensup olması yüzünden bu hali halkın sevgi ve sempatisine sebep oluyordu. Saraya mahsus kadrosu yoktu. Şemsiyesini koltuğu altına alıp sokağa çıkardı. Bu şemsiye, uzun müddet başını çevreleyen hâleden pay almıştı. Biraz mimarlığı, biraz bahçıvanlığı ve bu nisbette de hekimliği vardı. Beygirden düşen bir sürücüden kan alırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">III. Henri’nin hançerini almadan bir yere gitmediği gibi Louis Philippe de neşterini almadan bir yere gitmezdi. Krallar arasında ilk defa görülmesi hasebiyle, iyi etmek düşüncesiyle kan aldıran bu kral ile kral taraftarları alay ederlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarihin Louis Philippe’e şikâyet ve itirazlarından yapılacak bir indirim vardır. Hükümdarlığını, hükümranlığını ve hükümdarı suçlamaya yarayan sebepler mevcuttur. Bu üç açının her biri ayrıca bir yekûn tutar. Millî hâkimiyet hakkına el konulması, ilerlemenin ikinci derece bir fayda olarak ele alınması, sokakta vuku bulan itirazların şiddetle bastırılması, isyan eden askerlerin idamı, kargaşalığın silahtan geçirilmesi, Transnonain sokağı, divan-ı harpler, aslî vatan’ın “kanunî vatan” olarak değiştirilmesi, hükûmetin üç yüz bin seçkinin eline bırakılması gibi hadiseler krallığın eserleridir.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Belçika’nın reddedilmesi, Hindistan’ın İngilizler tarafından zapt ve istilası gibi Cezayir’in de Fransızlar tarafından medeniyetle uyuşması mümkün olmayacak bir surette cebir ve şiddetle zapt edilip işgal edilmesi, Cezayir emîri meşhur Abdülkadir’e</span><span class="dipnot"><a class="footnote-link" href="#footnote-233-107" id="footnote-233-107-backlink">107</a></span><span class="Normal char-style-override-1" xml:lang="tr-TR"> karşı verilen sözlerin çiğnenmesi, Blaye ile Dautz’un satın alınması, Pritchard’ın verilmesi hükümranlığının işlerindendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Millete mahsus bir politikadan ziyade aileye mahsus bir politika izlemesi de hükümdarlığının işidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Verilmiş olan izahattan, bu indirimlerin yapılmasından hükümdara isabet eden sorumluluğun ağırlığının çıkarılmış olduğu açıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükümdarın büyük kabahati şudur: Fransa namına pek sade ve şaşaasız hareket etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kabahat nerden kaynaklanmıştır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Söyleyelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe, müşfik bir baba gibi bir hükümdardı. Bir hükümdarlık hanedanı yapılmak istenilen bu hanedan, her şeyden korkar ve rahatsız edilmeyi asla istemezdi. Medeniyet tarihinde “14 Temmuz” ve askerî tarihinde Austerlitz olayları gibi vakalar bulunan bir millete şan ve şerefiyle uygun düşmeyen olağanüstü korkaklığın sebebi işte bundan kaynaklanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat ilkönce yapılması lazım gelen genel görevler bir yana bırakılırsa,  Louis Philippe’in derin şefkat ve muhabbetine ailesi müstahaktı. Bu ailenin fertleri takdire şayan olup seçkin faziletlerle muttasıf bulunuyordu. Louis Philippe’in kızlarından biri olan Marie d’Orleans, ünlü sanatkârlar arasında olduğu gibi Charles d’Orleans da ünlü şairler zümresindendir. Bu kız yani Marie d’Orleans ruhundan yapmış olduğu bir mermer heykele “Jeanne d’Arc” adını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ünlülerden Metternich, Louis Philippe’in oğullarından ikisini alenen şöyle övmüştür:</span><span class="Normal-i char-style-override-1" xml:lang="tr-TR">“Bunlar öyle gençlerdir ki, benzerleri yoktur ve öyle kral çocuklarıdır ki örneklerine rastlanamaz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Louis Philippe hakkında hakikat bundan ibarettir. Ona dair hiçbir şey gizlemediğimiz gibi yazdıklarımızda kesinlikle abartı da yoktur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eşitlikçi bir hükümdar olmak, Restorasyonla İhtilal gibi birbirine zıt ve aykırı bulunan iki şeyi sırtlayıp taşımak, hükûmete güven veren bir ihtilalciye taraftar olmak… İşte 1830’da Louis Philippe’in talihi ve başarısı bundan ibarettir. Bir adamın bir olayın çevresine bu derece uyum sağlaması asla görülmemiştir. Bunların ikisi de yani şahıs ile olay birbirine karışıp tek bir şey olarak şekil kazanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka kendisi için tahta münasip büyük bir durumu vardı ki, o da sürgünden ibaretti. Perişan, serseri ve fakir olmuş ve kişisel çabalarıyla geçimini sağlamıştı. İsviçre’de bulunduğu sırada Fransa’nın en güzel mirî arazilerine sahip olan bu adam, yiyeceği ekmeği kazanmak ve tedarik etmek için yaşlı bir beygiri satmağa mecbur olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Reichenau’da isteyenlere matematik dersi verdiği sırada hemşiresi Adélaide de nakış işliyor ve dikiş dikiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir hükümdara ait bu hatıralar burjuva sınıfının heyecanlanmasına yol açıyordu. Mont-Saint-Mi-chel’in son demir kafesini bizzat elleriyle söküp çıkarmıştı. O demir kafesi ki, XI. Louis tarafından yaptırılmış ve XV. Louis tarafından da kullanılmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dumouriez’nin arkadaşı ve Lafayette’nin de dostuydu. Jakoben kulübünün de müdavimlerindendi. Meşhur Mirabeau kendisinin omuzuna vurarak okşamış ve Danton ise kendisine “Delikanlı!” diye hitap etmişti. Yirmi dört yaşındayken, 93’de seksen yaşındaki Mösyö De Chartres’in “Konvansiyon”un karanlık locasından “Zavallı zalim!” nidasıyla bağırması pek meşhur olan, XVI. Louis’nin yargılanmasında hazır bulunmuştu. Mahkeme heyetinin fırtınalarını, sorular sormakta olan genel öfke ve şiddeti, gizli telkinlere karşı hayret ve dehşetten kaynaklanan sarsıntıları, Konvansiyonun kapısı önünden geçmiş yüzyılların da birlikte zuhur ettiğini görmüştü. Sorumlu tutulan o talihsiz XVI. Louis’nin arkasında ve karanlıkta monarşi idaresi denilen büyük bir suçlamanın ortaya çıktığını görmüştü. İhtilalin kendisinde bırakmış olduğu izler pek garipti. Hatırası, o büyük senelerin her dakikasını içine alan eser ve belirtilerinin canlı bir örneği hükmündeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün, hakkında şüphe edemeyeceğimiz bir şahidin karşısında Kurucu Meclis’in alfabetik listesinde “A” harfi listesini tamamen tashih etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe tam bir kraldı. Hükümdarlığı zamanında basın hürriyeti, söz ve vicdan hürriyeti tamamen mevcuttu. Eylül Nizamlamaları açık delildir. İmtiyazlara dair hakikatin hüküm ve nüfuzunun derecesine vakıf olduğu halde, tahtını o hakikate karşı koyup teşhir etmekten geri durmamıştır. Tarih onun bu alicenaplığını gözden uzak tutamaz.  Olayların sahnesinden çekilmiş olan tarihî kişiler gibi Louis Philippe de bugün insan vicdanının hükmüne emanet edilmiştir. Davası henüz bidayet mahkemesindedir. Tarihin o ağır ve vakur sedasıyla kendisine dair söyleyeceği şeylerin zamanı henüz girmemiştir. Bu kral hakkındaki kesin karar henüz verilmemiştir. Ünlü tarihçi Louis Blanc, ilk kararını sonra değiştirmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe, hemen 221’ler ile 1830 tarafından yani yarım parlamento ile yarım bir ihtilal tarafından seçilmiştir. Her halde felsefenin bulunması icap eden yüce bir konumdan baktığımızda –biraz yukarıda da beyan ettiğimiz üzere- milletin mutlak hâkimiyeti esası namına bazı çekince kayıtları altında tenkit edebiliriz. Mutlakıyet açısından evvela, insan haklarının, ikinci olarak, millet haklarının dışında, hukuk namına her şey gasp edilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çekince kayıtları altında, bu değerlendirmeyi ortaya koyduktan sonra Louis Philippe’in hükümdarlar arasında şahsiyet ve fazilet namına genel olarak en iyi bir hükümdar olduğunu söyleyebiliriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aleyhinde ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Krallık tahtı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe’in krallığını kaldıracak olursak, insanlığı kalır ki, o da iyidir. Hatta bazen şaşırtacak ve övülecek derecede iyidir. Çoğunluk önemli uğraşılar arasında siyasi işlerle bir günlük mücadeleden sonra akşamüzeri yorgunluğun ve uykusuzluğun tesiri altında olduğu halde dairesine girerdi. Ne yapardı? Bir cinayet fezlekesini okuyarak gecesini geçirirdi. Avrupa’ya karşı mukavemetin bir iş olduğunu teslim ederdi. Fakat celladın elinden bir adamı kurtarmak kendisince daha büyük bir işti. Mühürdarına karşı inatçı davranırdı. “Kanunun boşboğazları” dediği savcılarla giyotin denilen idam makinesine dair şiddetli laflar ederdi. Bazı defa önündeki masa çeşitli dosyalarla dolardı. Bunların hepsi incelemesinden geçerdi. O sefil mahkûmların başlarını terk etmesi, kendisi için bir azap ve ızdıraptı. Biraz yukarıda bahsetmiş olduğumuz şahide bir gün diyordu ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gece onlardan yedi tanesini kurtardım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hükümdarlığının ilk senelerinde idam cezası hemen hemen kaldırılmış gibiydi. İdam makinesinin yeniden ortaya çıkarılması hükümdara zorla yaptırılan bir hareket olmuştur. İlkönce idam mahalli kaldırılmışken, burjuvalar tarafından Saint-Jacques seddi adıyla yeniden bir idam yeri tesis edilmiştir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eylemciler meşru bir hak gibi bir idam makinesine ihtiyaç hissettiler. Burjuvaların temsilcisi olan serbestlik taraftarı Casimir Périer’nin Louis Philippe’e karşı başarılarından biri de bu olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe şöyle demişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yazık ki, yaralanmadım; yaralansaydım affetmeğe hak kazanacaktım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir defa dahi zamanımızın en civanmert simalarından ve politika suçlularından biri hakkında vekillerine karşı mukavemette bulunduktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affı kararlaştı. Şimdi o hakkı kazanmak ve sağlamaktan başka bir şey kalmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe, IX. Louis kadar halim selim, IV. Henri kadar da iyi bir adamdı. Bize göre tarihte iyi olmak nadiren ele geçen inciye benzer. Bu sebeple halim selim olanları, büyük olanlara tercih ederiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Louis Philippe, bazıları tarafından pek şiddetli şekilde ve bazıları tarafından da insaf ve merhametle bağdaştırılamayacak bir şekilde tenkit edilmiş olduğundan, bu hükümdarı tanımış olan ve bugün onun gibi hayal hükmüne geçmiş bir adamın belki tarihin huzurunda ana şehadet etmesi mümkündür. Bu şahitlik, mahiyeti ne olursa olsun, şüphesiz her şeyden evvel garez ve menfaatten dolayı değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ölmüş bir adamın mezar taşı kitabesi elbette ciddi ve samimidir. Bir ruh, diğerini teselli edebilir. Aynı karanlıklarda mevcut oluşları her ikisine de övme hakkını verebilir. “Sürgündeki iki mezardan biri diğerine dalkavukluk etmiştir” denilmekten pek az korkulur.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-107-backlink" id="footnote-233-107">107</a><span class="Normal char-style-override-1" xml:lang="tr-TR">	El-Hac Emîr Abdülkadir 1807’de Maskara’da doğmuş ve 1883’te Şam’da vefat etmiştir. On beş sene Fransızlara karşı savaşmıştır. Bağımsız bir devlet kurmak istiyordu. Faslılar müttefikiydi. 1848’de teslim olmuştur. Bir Osmanlı eyaleti olan Cezayir’e Fransa’nın el attığı bu dönemde Osmanlı ordusu yeni teşekkül ediyor, donanması da imha edilmiş olduğundan o hengâme içinde içten ve dıştan muhtelif krizlerle boğuşuyor, bu sebeple Cezayir’e yardım ve destek sağlayamıyordu… Emîr Abdülkadir, 1853 senesine kadar Fransa’da bulundurulduktan sonra serbest bırakılmıştır. Cezayir’de Fransızlara karşı on beş sene sebat ve metanetle savaşan bu adamın daha sonra Fransa’nın dostu olduğunu Larousse yazıyor. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>