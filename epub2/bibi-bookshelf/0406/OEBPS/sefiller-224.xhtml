<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-224</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-4-6-12"><span class="numara-alt char-style-override-1">Güneş Tutulması</span></p>
			<p class="tp-1"><span class="Normal char-style-override-1" xml:lang="tr-TR">Genç kızın adının “Ursule” olduğunu Marius’un ne şekilde keşfettiğini veya zannettiğini görmüştük.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanın sevdikçe iştahı artar. Ona Ursule dendiğini bilmek bile büyük bir şeydi. Fakat yeterli değildi. Bu mutluluk Marius için üç dört hafta kadar ancak devam edebildi. Sevdiğinin nerede oturduğunu öğrenmek emeline düştü. Başta bir hata yapmıştı. Kız oturduğu sırayı değiştirdiği gibi o da gezinti yaptığı yeri değiştirmişti. İkinci bir hatası da Mösyö Leblanc yalnız olarak Luxemburg bahçesine geldiği zamanlarda onun bahçede durmayıp gitmesiydi. Bu, büyük hataydı. “Ursule”u takip etmişti. O L’Ouest sokağının tenha bir tarafında, basit ve üç katlı yeni bir evde oturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamandan itibaren genç kızı Luxemburg’da görmek saadetine onu evine kadar takip etmek saadeti de eklenmişti. İştahı artmaktaydı. Hiç olmazsa onun ismini de biliyordu. Nerede oturduğunu da öğrenmişti. Şimdi bir de kim olduğunu öğrense… Şimdilik emeli bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Bir akşam babayla genç kızı eve kadar takip ettikten ve onların büyük kapıdan girerek gözden kaybolduklarını gördükten sonra kendisi de girdi. Mertçe bir tavırla kapıcıya sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi buraya giren adam birinci katta mı oturuyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, üçüncü katta oturuyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir adım daha atmıştı. Bu başarı Marius’u cesaretlendirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ön tarafta mı oturuyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evin cephesi zaten sokağa bakıyor. Diğer tarafı yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Mösyö necidir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir irat sahibi. Çok iyi bir adamdır. Pek zengin değilse de muhtaçlara yardımdan asla geri durmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmi nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Başını kaldırarak:) Siz polis hafiyesi misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu sorudan pek mahcup olmuştu. Buna rağmen başardığı işten memnundu. İlerliyordu. Kendi kendisine diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi. Artık onun ismi Ursule olup bir irat sahibinin kızı olduğunu ve L’Ouest sokağındaki bu binanın üçüncü katında oturduğunu öğrendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi günü Mösyö Leblanc ile kızı Luxemburg’a giderek biraz gezindikten sonra gittiler. Gittiklerinde henüz vakit gündüzdü. Marius tabii kendilerini evlerine kadar takip etti. Evin büyük kapısına vardıklarında Mösyö Leblanc ilkönce kızını içeri bıraktı. Kapının eşiğini geçmemişti ki, bekledi ve dikkatle Marius’a baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün babayla kız Luxemburg bahçesinde görünmediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius boş yere akşama kadar orada beklemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam olunca L’Ouest sokağına gitti. Üçüncü kat pencerelerinde ışık vardı. Bu ışık sönünceye kadar pencerelerin altında gezindi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Luxemburg’da görünmediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius akşama kadar bekledi. Akşam olunca pencerelerin altında gezindi. Gecenin saat onuna kadar bu gece gezintisi devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşam yemeği olarak ne bulursa onu yiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sıtma hastayı ve sevda âşıkı besler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böylece sekiz gün geçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc ile kız artık Luxemburg’da görünmüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu halden fevkalade hüzünlendi ve kedere boğuldu. Bir takım faraziyelerde bulunuyor ve derdine deva olabilecek bir çare bulamıyordu. Gündüzleri kapı önünde ve pencere altında bulunmağa cesaret edemiyordu. Geceleri pencerelerdeki kırmızımtırak ışığı seyretmekle yetiniyordu. Ara sıra pencere önünden birinin geçtiğini cama vuran gölgesinden görebiliyordu. O zaman kalbi şiddetle atardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sekizinci gün pencerelerde de ışık görmedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay, hâlâ lamba yakmamış! Vakit gecedir. Acaba dışarıya mı çıktılar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra saat ona kadar bekledi. Gece yarısına, gece yarısından sonra saat bire kadar bekledi. Üçüncü kat pencerelerinde bir ışık göremedi. Kapıdan da kimse girmemişti. Mahzun ve üzgün halde kaldığı yere döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün -çünkü hep ertesi günlerle yaşıyordu, kendisi için bugün yoktu- Luxemburg’da yine onları göremedi. Karanlık basıncaya kadar bekledi. Sonra L’Ouest sokağına gitti. Yine pencerelerde ışık yoktu. Pencerelerin panjurları kapatılmıştı. Üçüncü katta derin bir karanlıktan başka bir şey görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius büyük kapıyı çaldı. Kapı açılarak içeri girdi. Kapıcıya hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üçüncü katta oturan Mösyö nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sallandı. Hafif bir sesle devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne zaman çıktı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dün.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi nerede ikamet ediyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yeni ikametgâhını bildirmedi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı başını kaldırınca Marius’u tanıdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay, siz misiniz? Bu durumda siz galiba bir hafiye olmalısınız!</span></p>
		</div>
	</body>
</html>