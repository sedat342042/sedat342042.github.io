<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-273</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-5-3-8"><span class="numara-alt char-style-override-1">Bir Gama Karşılık Bir Buçuk Gam</span></p>
			<p class="tp-1"><span class="Normal char-style-override-1" xml:lang="tr-TR">Her hal ve konuya mahsus tabii bir his vardır. İhtiyar ve kocamış tabiat ana Mariuas’un mevcudiyetini alttan alta Jean Valjean’a haber vermişti. O, bir takım karanlık ve derin düşüncelere dalarak titriyordu.  Bir şey görmüyor, bilmiyorsa da etrafını kuşatan karanlık meçhuliyete ısrarlı bir dikkatle bakıyordu. Bir tarafında yeni bir şeyin yapıldığını, bir yapının inşa olunduğunu, diğer tarafında da başka bir şeyin, mevcut bir binanın yıkılmakta olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı’nın koyup müesseleştirmiş olduğu mükemmel kanun gereğince Marius yine o yaşlı tabiat anayla haberdar edildiğinden, babadan kendisini saklamak için elinden geleni yapıyordu. Görünmemeğe, bir şey hissettirmemeğe çalışıyorsa da Jean Valjean bazen onu görüyor, hal ve tavrına dikkat ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un hal ve hareketi hiç normal değildi. İhtiyatlı davranmağa çalışarak hakkında şüpheyi davet ediyor, bazen de beceriksizce cesaret gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, evvelce olduğu gibi genç kızla babasının yakınına sokulmuyor, uzakça bir yerde oturarak hayran hayran seyre dalıyordu. Daima elinde bir kitap bulunup okuyormuş gibi görünüyordu. Bundan evvel eski elbisesiyle geldiği halde şimdi her gün yeni elbisesini giyiyor, mükemmel bir şekilde tuvaletini yapıp saçlarını düzeltiyor, ellerine eldivenler takıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözün kısası Jean Valjean bu gençten kuşkulanıyor ve yaka silkiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bir şey hissettirmemeğe gayret ediyordu. Kendinde olağanüstü, tabii olmayan bir hal bulunduğunu, bu halin neden kaynaklandığını bilmediği halde onu saklamak ve gizlemek icap ettiğini hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir müddettir Cosette’de görülen süslenme merakı ile bu meçhul şahısta görülen yeni elbise giyinme, süslenme meyli arasında Jean Valjean’ın hiç hoşuna gitmeyen bir ilişki vardı. Belki bu bir tesadüf; sırf bir tesadüftü. Fakat tehdit edici bir tesadüftü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kesinlikle bu yabancıya dair Cosette’e ağzını açıp bir şey söylememişti. Bir gün kendisini tutamadı, önünde açılan çukura behemahal düşeceğini bilen bir adam gibi, kendi felaketinin derinliğini anlamak üzere, üzüntünün yönlendirmesiyle sondayı attı. Genç kızın bu işte ne derecelere kadar dahli olduğunu anlamak maksadıyla Cosette’e birdenbire şöyle dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte sana hali tavrı çok münasebetsiz ve çirkin bir delikanlı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, bir sene evvel etrafla ilgisiz bir çocuk olduğu zaman bu hitaba maruz kalsaydı şöyle derdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır baba, yanılıyorsunuz. Güzel bir delikanlı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On sene sonra kalbi Marius’un aşk ve muhabbetiyle dolu olduğu halde, bu hitaba şöyle cevap verirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, hakkınız var. Pek çirkin ve münasebetsiz, insan görmeğe tahammül edemeyecek derecede kendini beğenmişin biri.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat o anda, hayatının ve kalbinin bulunduğu durumda olağanüstü bir dinginlikle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şurada oturan delikanlı mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu sözü güya Marius’u ilk defa görüyor, ancak şimdi farkediyormuş gibi bir surette söylemişti. Jean Valjean kendi kendine düşündü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ne kadar vehimli ve telaşlı bir adamım! Cosette bu gence dikkat bile etmemiş! Şimdi ona ben gösterdim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte ihtiyarların saflığı! İşte çocukların ustalığı! İlk gam ve keder, endişe ve zahmet senelerinin, ilk engellere karşı ilk aşkın şiddetli mücadelesi zamanının kanunu gereğince genç kız kendini hiçbir tuzağa tutturmaz, delikanlı ise her tuzağa düşer. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, Marius’a karşı gizli ve şiddetli bir savaşa başladı ki, Marius gençliğinin ve aşkının tecrübesizliğiyle bunun farkına varamadı. Jean Valjean ona birçok pusular kurdu. Gezinme vaktini değiştirdi. Dolaştığı ve oturduğu yeri değiştirdi. Kasden mendilini unuttu, yalnız olarak Luxemburg’a geldi. Marius bütün bu tuzaklara kör kör tutuldu. Jean Valjean’ın yoluna diktiği bütün soru işaretlerine bilmeyerek evet cevabını verdi. Bu sırada Cosette görünüşteki kayıtsızlığının, olağanüstü temkinli sükûnetinin çerçevesinden dışarı çıkmadı. O derece bir şey sezdirmedi ki, sonunda ihtiyar şu sonuca vardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu budala herif Cosette’e çıldırırcasına âşık, fakat Cosette onun varlığından bile haberdar değil.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber kalbi bunaltıcı bir şekilde titriyor, kendisini keder ve üzüntüyle düşünmekten men edemiyordu. Neredeyse genç kızın sevmek zamanı gelecek, bu ana kadar kayıtsız kalan kalbi aşkın hafif ve yumuşak esintisi ile titreyecekti. Her şey, özellikle sevda ve muhabbet kayıtsızlıkla, önem vermemekle başlamaz mı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız bir defa genç kız dikkat etmeden bir kusurda bulundu. Bu hal Jean Valjean’ı fevkalade korkuttu: Bir gün Luxemburg Bahçesinde tam üç saat oturduktan sonra dönmek üzere Jean Valjean ayaklanınca Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu kadar çabuk mu?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean âdeta aykırı bir şey yapıp şaşırmasına yol açmamak, özellikle genç kızın nazar-ı dikatini çekerek bir şey hissetmesine meydan vermemek için her gün geçmişte olduğu gibi Luxemburg Bahçesine gitmeğe devam etti. Her gün belli vakitte Cosette’i koluna alarak bahçeye gidiyor, hiçbir şey olmamış gibi oturuyordu. Fakat iki âşık için hayatın en tatlı olan bu anlarında aşk şarabının tesiriyle sarhoş olup kendinden geçip cihanda sevdiğinin güzel görünen latif çehresinden başka hiçbir şey görmemekte olan Marius’a Cosette’in uzaktan uzağa, gizlice tebessümler, âşıkane göz süzüşler gönderdiği sıralarda Jean Valjean ateşler ve dehşetler saçıp gözlerini delikanlıya dikiyordu. Artık kalbinde fena bir his ve düşünce uyanmasının imkânsız olduğunu zanneden Jean Valjean, Marius’u gördükçe kendisinin eskiden olduğu gibi vahşi ve câni olabileceğini, vaktiyle öfke ve şiddetle dolu iken bir zamandan beri uyuşmuş olan kalbinde yine o şiddet ve öfkenin; o vahşet ve dehşetin bu gence karşı uyanmağa başladığını hissediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinde dehşetli bir kabarma başlamıştı. Neden, bu iğrenç mahlûk orada? Niçin? Ne yapmak için geliyordu? Evet, o dolaşmağa, etrafı incelemeğe ve kontrole, eline geçecek bir av aramağa gelmişti! Evet, o ortalarda, Jean Valjean’ın “Artık benimdir” dediği mutluluğun etrafında dolaşıp fırsat bulunca onu kapmak, uzağa, çok uzağa alıp götürmeğe gelmişti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean düşünüyor, kendi kendine söyleniyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet! Bunda şüphe yok! Burada ne arıyor? Bir âşk macerası! Ne istiyor? Bir zevk, bir eğlence! Peki! Ben? Ben ne olacağım? Ben ki insanların eskiden en sefili, en rezili iken sonra en talihsizi oldum. Altmış yıllık bir hayatı dizlerim üzerine sürünerek, yalvararak geçirdim. Dünyada ne kadar elem ve keder, zahmet ve meşakkat, perişanlık ve sefalet varsa hepsini çektim. Genç olmadan, gençliği görüp anlamadan ihtiyarladım. Ailesiz, akrabasız, dostsuz, evlatsız tek-ü-tenha yaşadım. Her taşın üzerinde, her duvarın dibinde, her yolun kenarında kanımdan birer damlasını bıraktım. Âlem bana karşı taş gibi katı yürekli, demir gibi sert kalpli olduğu halde ben daima hamur gibi yumuşak oldum. Halk bana karşı daima fena ve merhametsiz davrandığı halde ben onlara karşı merhametli ve şefkatli davranmayı elden bırakmadım. Bin türlü zorluklara, zahmetlere, engellere, velhasıl herşeye rağmen yeniden namuslu bir adam haline geldim. Yaptığım fenalıklardan nadim ve pişman olarak bana yapılan her türlü fenalığı affettim, unuttum. Bunların tam mükâfâtını göreceğim sırada, zahmet ve zorlukların artık son bulduğunu hesap edip maksadıma eriştiğimi sandığım zamanda, isteğim şeyi elde ettiğime emin bulunduğum zamanda; “Pek âlâ, pek iyi, bedelini verdim, bu alışverişte kârlı çıktım ve kazandım.” dediğim bir sırada, bütün ümit ve emellerim hayal gibi yok olsun! Elimde sandığım mutluluk elimden kaçsın! Benim için her şey olan Cosette gitsin! Hayatımı, sevincimi, ruhumu, bu kadar senelik felaketlerin hak ederek kazandığım mükâfatını kaybedeyim ha? Ne için? Çünkü iri boylu, iğrenç bir budalanın Luxemburg Bahçesinde gelip gezmek, dolaşmak hatırına gelmiş diye, öyle mi?!</span></p>
			<p class="tp-sb"><span class="Normal char-style-override-1" xml:lang="tr-TR">Bunları düşündükçe Jean Valjean’ın gözleri karanlık, müthiş, acı verici, tehdit edici ve fevkalade bir ışıkla doluyordu. O sırada bu, bir adama bakan başka bir adam değildi, belki bir hırsıza gözlerini dikmiş ve dişlerini açmış iri bir köpekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonrasını anlamak zor değildir. Marius budalalıkta devam etti; bir gün Cosette’i evine kadar takip etti. Başka bir gün de kapıcı ile konuşarak sordu. Kapıcı da o gün Jean Valjean’a durumu anlattı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, meraklı bir delikanlı sizi soruyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün ihtiyar, Marius’a şiddetli ve öfkeli bir bakış attı, delikanlı bu bakışa dikkat etti.</span></p>
			<p class="tp-sb"><span class="Normal char-style-override-1" xml:lang="tr-TR">Sekiz gün sonra Jean Valjean Ouest sokağındaki evden taşındı. Bir daha gerek o sokağa, gerek Luxemburg Bahçesine ayak basmamağa yemin etti. Plumet sokağına döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette şikâyet etmedi, bir şey söylemedi, bir şey sormadı. Bu mekân değiştirmenin, bahçeye gitmemenin ne için olduğunu anlamağa çalışmıştı. O, kalbindeki durumun anlaşılmasından, sırrını açıklamaktan korktuğu bir zamandaydı. Jean Valjean aşkın bu küçük inceliklerinden habersizdi. Bu hususta tecrübesi yoktu. Dünyada en tatlı olan bu halleri görmemiş ve anlamamıştı. Bundan dolayı Cosette’in bu sessizliğinin ne anlama geldiğini kavrayamadı. Yalnız onun neşe ve şakraklığının gidip gamlı, dalgın bir hale düştüğüne dikkat etmişti. Her iki taraftan tecrübesizlik birbiriyle kavraşmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bir defa denemeye kalkıştı; Cosette’e sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Luxemburg’a gitmek ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in solgun çehresinde bir ışık gezindi, cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet babacığım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean genç kızı bahçeye götürdü. Üç aydan beri Luxemburg’a gitmemişlerdi. Marius orada değildi, Cosette’in gelmediğini gördüğünden, delikanlı artık oraya gitmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Jean Valjean Cosette’e yine sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benimle Luxemburg’a gelir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız gamlı ve yavaş bir sesle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır babacığım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu gamlı halden müteessir oldu. Kızın bu hal ve tavrını görerek kalbi burkuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu genç ve içini anlamak imkânsız olan akılda neler vardı? Ne geçiyordu? Orada ne gibi şeyler oluşmaktaydı? Cosette’in ruhuna, kalbine neler oluyordu?  Bazı kere Jean Valjean yatmayarak yatağının yanına oturur, başını ellerine dayayarak bütün gecesini düşünmekle geçirirdi. Bütün düşüncelerini, endişesini genç kızın neler düşündüğünü, ne gibi düşüncelerle meşgul olduğunu sezmeğe, anlamağa hasrederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ah! İşte böyle zamanlarda Jean Valjean gamlı bakışlarını manastıra, o iffetin ve ismetin zirvesine, o kutsal yere, yaklaşılması imkânsız olan o namus ve faziletin istihkâmına çevirirdi. Nasıl kederli bir sevinçle manastırın bahçesini, meçhul çiçeklerle, korunmuş bakirelerle dolu bahçeyi zihninden, gözlerinin önünden geçiriyor, orada bütün çiçek kokularının, bütün ruhların doğrudan doğruya göklere yükselişini görüyorum zannediyordu. Bu daima kapalı olan cenneti, kendisinin çılgınca bir fikir ve arzuya kapılarak rızasıyla terkettiği cennet bağını düşünüyor, Cosette’i dünyaya çıkarmak gibi büyük bir tedbirsizliği, ihtiyatsızlığı tercih ettiğinden dolayı yazıklanıyordu. Kendi hakperestliğinin, doğru iş görmek arzusunun, fedakârlığının zavallı kurbanı, kahra uğramışı, mağlubu! Kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah ben ne yaptım?! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bütün bu düşünce ve değerlendirmeleri kalbinde saklayarak, az bir belirtisini göstermiyor, Cosette’e sızdırmıyordu. Hal ve tavrını kesinlikle değiştirmemişti. Ne gam ne öfke belirtileri görünüyordu. Daima o açık ve serbest çehre. Jean Valjean’ın tavırları daha şefkatli, daha babaca idi. Kazara bir an düşünür, çehresinde gam eseri görünürse derhal kendini toplayarak bu hali unutturmak için olağanüstü şen ve şakrak görünmeğe çalışırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan genç kız soluyor, zayıflıyordu. Bilmeyerek, ne olduğunu anlamayarak Marius’un orada olmasından sevinç duyduğu ve memnun olduğu gibi, şimdi de ortada olmayışından üzülüyor ve acı çekiyordu. Jean Valjean kendini, âdet edindikleri gibi, gezmeğe götürmekten vaz geçtiği zaman kalbinden bir his Luxemburg’a önem vermiyor gibi görünmek lüzumunu haber vermiş, bu hususta lakayt görünürse babasının yine götürmeğe başlayacağını bildirmişti. Fakat günler, haftalar, aylar geçti… Jean Valjean Cosette’in bu parlak ve zahirî rızasını ciddiye alıp kabullendi. O, bu hareketinden dolayı pişman olmuşsa da iş işten geçmişti. Artık fikrini değiştirmenin, istediğini bildirmenin vakti değildi. Luxemburg’a döndükleri gün ise, Marius orada yoktu. Delikanlı kaybolmuştu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ne yapmalı? Acaba tekrar bulabilecek mi? Cosette’in yüreği pek sıkılmıştı. Hiçbir şey bu hali ortadan kaldıramıyor, tam aksine günden güne sıkıntısı artıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kış mıdır? Yaz mıdır? Hava açık mı yahut yağmur mu yağıyor? Kuşlar ötüşüyorlar mı yoksa susmuşlar mı? Bahçelerde çiçekler açılmış mı? Luxemburg mu latif Tuilleries mi? Çamaşırcı kadının getirdiği çamaşırlar temiz yıkanmış mı, kirli mi kalmış? Toussaint alışverişi iyi yapmış mı? Bilmiyor, önem vermiyordu. Yalnız bir düşünceye saplanıp kalmıştı, güya bütün dünyanın gamı zayıf omuzlarına yüklenmişti. Tesadüf eseri gördüğü, fakat pek çabuk kaybettiği latif hayali bilinmezliğin karanlıkları içinde görebilmek içinmiş gibi gözlerini bir noktaya dikip dalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber o da bir şey sızdırmadı. Jean Valjean genç kızın solgunluğundan başka bir şey görmüyordu. Cosette babasına karşı güleryüzlü şen ve şakrak görünmeğe gayret ediyordu. Genç kızın günden güne artan solukluğu Jean Valjean’ı düşündürüyordu. Bazen ona sorardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nen var kızım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette cevap verirdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birşeyim yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir an sustuktan sonra gamlı ve kederli olan babasına hitaben genç kız:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baba, rahatsız mısın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sorar, Jean Valjean da:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır kızım, bir şeyim yok.</span></p>
			<p class="tp-sb"><span class="Normal char-style-override-1" xml:lang="tr-TR">Cevabını verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Özellikle birbirini seven, bu kadar kuvvetli bir muhabbetle seven, senelerce birbirinin yanında mutlu bir şekilde yaşamış olan bu iki mahlûk, şimdi birbirinin yanında acı ve üzüntü çekiyorlardı. Biri diğerinin sebebine, ağız açmaksızın, istemeyerek, hatta gülerek zahmet ve eziyet çekiyordu.</span></p>
		</div>
	</body>
</html>