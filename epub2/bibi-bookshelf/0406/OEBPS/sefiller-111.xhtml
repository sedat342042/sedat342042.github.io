<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-111</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-3-3-3"><span class="numara-alt char-style-override-1">İnsanlara Şarap, Hayvanlara Su Lazım!</span></p>
			<p class="tp-1"><span class="Normal char-style-override-1" xml:lang="tr-TR">Hana dört yeni yolcu gelmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, üzüntülü halde düşünüyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ne kadar sekiz yaşında bulunuyorduysa da, doğduğu günden beri çektiği mihnet ve meşakkatler biçareyi ihtiyar bir kadın gibi derin derin düşünmeğe mecbur ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Göz kapaklarından biri Madam Thénardier’den bir gün yediği bir yumrukla simsiyah olmuştu. Madam Thénardier ara sıra kendisine: “Gözünün üzerindeki o siyah leke ile ne kadar da çirkin görünüyor!” diyerek hakaret eder ve istihzada bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece girmiş olduğu için zavallı düşünüyordu. Kâinatı zifiri bir karanlık bürümüştü. Yeni gelen müşterilerin yatacakları odalarda bulunan ibrik ve sürahileri doldurmak lazımdı. Musluktaki su bitmişti. Kendisine teselli veren ve ümitlendiren bir şey varsa, o da Thénardier’lerin hanında suyun az içilmesiydi. Gerçekten handa susamamış adamlar yok değildi. Fakat bu öyle bir susuzluktu ki, susayanlar su testisinden ziyade şarap kabına koşarlardı. Müşteriler arasında biri bir bardak su isterse, o adam diğerlerine vahşi bir adam gibi görünürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık kızcağız titredi: Madam Thénardier ateş üzerinde tuttuğu kaçarola</span><span class="dipnot"><a class="footnote-link" href="#footnote-233-40" id="footnote-233-40-backlink">40</a></span><span class="Normal char-style-override-1" xml:lang="tr-TR">nın kapağını açtı. İçinde bir şey kaynıyordu. Bir su bardağı alarak süratle musluğa koştu. Musluğu çevirdi. Cosette, başını kaldırmış olduğu halde bütün bu hareketleri bakışlarıyla takip ediyordu. Musluktan akan su, ancak bardağın yarısını doldurabilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eey, muslukta su yokmuş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir an sustu. Cosette korkusundan nefes alamıyordu. Thénardier yarım bardak suya bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de! Şimdilik bu yetişir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Cosette işine devam etti. Lakin bir çeyrek sonra hissettiği ürperti kalbini parçalayacak derecede şiddetliydi. Sanki kalbinde göğsünü parçalayarak çıkmak isteyen bir şey vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu suretle geçip giden dakikaları hesap ediyor ve sabah olmasını arzu ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra içlerinden biri sokağa bakarak hayretle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar da karanlık?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Bir diğeri ise ekliyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Böyle bir gecede fenersiz sokakta yürüyebilmek için mutlaka kedi olmalı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ciğer dağlayıcı sözleri işittikçe Cosette korkusundan hazan yaprağı gibi titremekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada handa yatacak olan seyyar satıcılardan biri içeri girerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beygirime su verilmemiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Valide, size verilmemiş diyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu anda masanın altından çıkmıştı. Kekeleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Verildi Mösyö. Beygir su içti. Kova ile verdim. Kova ağzına kadar doluydu. Suyu ben götürdüm. Verdim. Hatta atı sevdim de…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz doğru değildi. Cosette yalan söylüyordu. Satıcı bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hele şu yumruk kadar çocuğa bak! Kendisinden büyük yalan söylüyor! Size diyorum ki, beygirim su içmemiştir. Ben onun soluk alıp verişinden su içip içmediğini pek iyi anlarım, küçük yalancı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette su verdiğini söylemekte ısrar ediyordu. Korku ve ızdırapla ve güç işitilebilen bir sesle kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Su verdim. Bol bol içti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Satıcı öfkeyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi defol oradan! Hayvanıma su verilmemiş diyorum. Şimdi verilmeli.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette masanın altına girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var. Eğer verilmemişse verilmelidir. Hayvan susuz bırakılır mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek etrafına bakındı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gitti o?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araştırdı, nihayet Cosette’i buldu. Kızcağız masanın altına, şarap içenlerin ayakları arasına sıkışmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette saklanmış olduğu yerden çıktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seni köpek seni! Şimdi git, hayvana su ver bakayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, cılız bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam, su yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyebildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Karı, sokak kapısını ardına kadar açarak haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yoksa, git getir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette başını önüne eğdi. Sonra ocağın yakınındaki boş kovayı almağa gitti. Bu kova neredeyse kendisinden büyüktü. Cosette bunun içerisine girse ferah fahur oturabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karı ocak başına giderek kaçarolada kaynattığı şeyin tahta bir kaşıkla tadına baktı. Homurdanarak konuşuyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada yoksa kaynakta var ya! Dayaksız bir iş görmüyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra elini bir çekmeye uzattı. Çekmede birkaç para ile biber ve taze yabani sarımsak bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dur bakayım kara kurbağa! Şu on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk parayı al da gelirken ekmekçiden bir ekmek getir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in önlüğünde küçük bir cep vardı. Hiçbir şey demeden kendisine doğru uzatılan parayı aldı. Cebine koydu. Sonra kova elinde, olduğu yerde bir heykel gibi hareketsiz durdu. Sokak kapısı, önündeydi ve ardına kadar açık duruyordu. Bakışlarıyla, hal ve tavrıyla etraftan yardım bekliyordu. Ama boşuna!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâlâ burda mısın? Def ol!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette çıktı. Kapı da arkasından kapandı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-40-backlink" id="footnote-233-40">40</a><span class="Normal char-style-override-1" xml:lang="tr-TR">	Güveç tenceresi. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>