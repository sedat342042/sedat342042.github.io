<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-339</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-5-14-10"><span class="numara-alt char-style-override-1">Mesafeleri İyi Hesap Eden Gavroche</span></p>
			<p class="tp-1"><span class="Normal char-style-override-1" xml:lang="tr-TR">Marius verdiği sözü yerine getirdi. Şebnem taneciği gibi o solgun alın üzerinde ter damlacıkları parıldıyordu. Marius bu alından öptü. Bu öpücük Cosette’e karşı sadakatsizlik eseri olmayıp belki uygun olmayan bir ruha sessizce ve düşünceli bir şekilde edilen bir veda idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine’in kendisine verdiği mektubu ürpererek aldı. Bunu büyük ve önemli bir olay gibi karşıladı. Öylesine duygulandı. Onu okumak için sabırsızlanıyordu. İşte insan kalbi böyledir. O kara bahtlı kızcağızın gözleri ebediyet âlemine doğru kapandıktan sonra Marius mektubu açıp okumayı düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızcağızı yavaşça yere bıraktı. Sonra oradan uzaklaştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mektubu cesedin yanında okuyamayacağını hissediyordu. Salonda bir muma yaklaştı. Elindeki mektup, kadınlara mahsus bir nezaket ve zarafetle katlanmış, mühürlenmişti. Mektubun üzerinin bir kadın eliyle yazılmış olduğu yazılarından anlaşılıyordu. Adres, şu şekilde yazılmıştı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Verrerie Sokağı No.16’da </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Mösyö Courfeyrac’ın yanında kalan </span></p>
			<p class="tp-sb"><span class="Normal-i char-style-override-1" xml:lang="tr-TR">Mösyö Marius Pontmercy’ye” </span></p>
			<p class="tp-sb"><span class="Normal char-style-override-1" xml:lang="tr-TR">Mektubu açtı. Şu satırları okudu:</span></p>
			<p class="tp-sb"><span class="Normal-i char-style-override-1" xml:lang="tr-TR">“Gözümün nuru sevgilim, ne yazık ki, babam hemen gitmemizi emretti. Bu akşam L’Homme Arme sokağında, No.7’de bulunacağız. Sekiz gün sonra da İngiltere’ye gideceğiz. </span></p>
			<p class="tp-sb"><span class="Normal-i char-style-override-1" xml:lang="tr-TR">4 Haziran, Cosette”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aralarındaki muhabbet o kadar saf ve masumaneydi ki, Marius, sevgilisinin el yazısını tanımıyordu. Geçenler iki kelimeyle özetlenebilir: Eponine, her şeyi hazırlamıştı. Haziranın üçüncü gecesinden sonra babasının ve eşkıyaların Plumet sokağındaki ev hakkındaki planlarını bozmak ve Marius’u Cosette’den ayırmak gibi iki maksada hizmet etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine kılık değiştirmek için rastladığı bir gencin elbisesini giydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Champ de Mars’da Jean Valjean’a </span><span class="Normal-i char-style-override-1" xml:lang="tr-TR">“Evinizden taşınınız!”</span><span class="Normal char-style-override-1" xml:lang="tr-TR"> anlamlı ihtarında bulunan, Eponine idi. Bunun üzerine Jean Valjean evine dönmüş ve Cosette’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşam gidiyoruz. Tossaint ile beraber L’Homme Arme sokağına gidiyoruz. Gelecek hafta da Londra’da olacağız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anî darbeden olağanüstü endişelenen Cosette aceleyle Marius’a iki satırlık mektup yazmış ve onu durumdan haberdar etmek istemiştir. Fakat mektubu postaya nasıl vermeliydi? Yalnız sokağa çıkamıyordu. Toussaint’e de veremezdi. Çünkü Toussaint bundan şaşkına döner ve şüphesiz mektubu Fauchelevent’a gösterirdi. Bu endişe içinde bulunduğu sırada Cosette demir parmaklıklar arasında ve artık bahçenin etrafında dolaşan erkek elbisesini giymiş Eponine’i gördü. Cosette bu “genç işçi”yi çağırdı. Eline beş frank vererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mektubu hemen üzerinde yazılı adresine götür!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine mektubu alarak cebine koydu. Haziranın ertesi, yani dördüncü günü Courfeyrac’ın evine gidip Marius’u sordu. Maksadı mektubu vermek değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kıskanç ve sevda vurgunu ruhların anlayabileceği üzere sırf “nasıl meraklandığını görmek için” gitmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine o maksatla orada Marius’u, hiç olmazsa Courfeyrac’ı görmek üzere bekledi. Niçin? Görmek ve merak etmek sebebiyle… Nihayet Courfeyrac’ı gördü. “Barikatlara gidiyoruz!” cevabını alınca kendisinde bir fikir uyandı. Başka bir ölüme atılacağı gibi böyle bir “muhakkak ölüme” atılmak ve Marius’u da beraber sürüklemek istedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac’ı takip etti. Barikatın nerede yapılacağını gördü. Mademki mektubu yanında alıkoymuştu, o halde Marius’un olan bitenden haberdar olmaması gerekirdi. Bu sebeple her akşamki kararlaşmış görüşme yeri olan Plumet sokağına gidecekti. Eponine de o sokağa gitti. Marius’u bekledi ve Marius’u barikata sürükleyecek olan o yardım çağrısını dostları adına yaptı. Marius’un Cosette’i bulamayınca içine düşeceği ümitsizlik halini de düşünüyordu. Bu hususta aldanmamıştı. Kendisi de Chanvrerie sokağına dönmüştü. Bu sokakta Eponine’in ne yaptığı görülmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevdikleri mahlûku benimsemek ve ölürken bile rakipten kıskanmak isteyenler gibi, o da başkasına ait olmamasını arzu eden kalplerin trajik sevinç ve hazlarını duyarak hayatı terk etmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’in mektubunu öpücüklere gark etti. Demek ki Cosette kendisini seviyordu. Bir an kadar ölmemek lazım geldiğini düşündü. Sonra yavaşça dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O gidiyor; babası İngiltere’ye götürüyor. Büyükbabam da onunla evlenmeme izin vermiyor. Demek ki alınyazımda hiçbir şey değişmemiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gibi düşünen kişilerin bu gibi olağanüstü ümitsizlikleri vardır. Hayatın yorgunluğu tahammül edilemez olur. Ölüm çabuktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman kendisine iki görev kalmış olduğunu düşündü. Evvela: Öldüğünü Cosette’e haber vermek; böylece son ve etkili bir veda etmek; ikincisi: Eponine’in kardeşi ve Thénardier’in oğlu olan o zavallı çocuğu hazırlanan mutlak felaketten kurtarmak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzerinde bir cüzdanı vardı. Bu cüzdan, Cosette için yazmış olduğu âşıkane fikir ve düşüncelerini yazdığı defterin bulunduğu cüzdandı. Oradan bir yaprak kopardı. Kurşun kalemiyle şu birkaç satırı yazdı:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Evlenmemiz imkânsızdı. Büyükbabamdan izin istedim. Reddetti. İkimiz de servetten mahrum bulunuyoruz. Evinize geldim. Seni bulamadım. Sana vermiş olduğum sözü tutuyorum. Ölüyorum. Bu kâğıdı okuyacağın zaman ruhum yanında bulunacak ve sana tebessüm edecektir.”</span></p>
			<p class="tp-sb"><span class="Normal char-style-override-1" xml:lang="tr-TR">Zarf vesaire bulunmadığından kâğıdı dörde bükerek adresi yazmakla yetindi:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Mösyö Fauchelevent’ın yanında </span></p>
			<p class="tp-sb"><span class="Normal-i char-style-override-1" xml:lang="tr-TR">Matmazel Cosette Fauchelevent’a” </span></p>
			<p class="tp-sb"><span class="Normal char-style-override-1" xml:lang="tr-TR">Mektubu katladıktan sonra bir müddet düşündü. Cüzdanını aldı. Açtı ve aynı kalemle birinci sahifesine şu satırları yazdı:</span></p>
			<p class="tp-sb"><span class="Normal-i char-style-override-1" xml:lang="tr-TR">“İsmim Marius Pontmercy’dir. Cesedim Marais’da Filles-du-Calvaire sokağında no.6’da mukim büyükbabam Mösyö Gillenormand’ın evine götürülsün.”</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Cüzdanını tekrar cebine koydu. Sonra Gavroche’u çağırdı. Marius’un sesini duyunca sevinen, azimli ve fedakâr külhanbeyi hemen koşarak geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim için bir şey yapmak ister misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir şey değil, sizin için her şeyi yapmağa hazırım, Mösyö Marius. Siz olmasaydınız benim işim çoktan bitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu mektubu görüyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Al. Hemen barikattan çık. (Gavroche endişeli şekilde kulağını kaşımağa başladı.) Yarın sabah L’Homme Arme sokağı 7 numarada Mösyö Fauchelevent’ın evinde Matmazel Cosette Fauchelevent’a teslim edeceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kahraman çocuk cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ama, bu sırada barikat alınacak; ben burada bulunmamış olacağım?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Olayların akışına bakılırsa barikata sabahleyin saldırılacak.  Yarın öğleden evvel de ele geçirilecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten saldıranların barikattakilere verdikleri mühlet gittikçe uzuyordu. Bunlar gece muharebelerine mahsus olan duraklamalardır. Bu ara vermelerden sonra genellikle büyük bir şiddet görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekiyi, mektubunuzu yarın sabah götürsem olur mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın sabah geç kalmış olur. İhtimal ki barikat her taraftan kuşatılır. Sokaklar tutulur. O zaman ne barikattan çıkabilirsin, ne de sokaklardan geçebilirsin. Hemen şimdi git.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche itiraz edecek bir nokta bulamadı. Üzgün ve tereddütlü bir halde kulağını kaşıyıp duruyordu. Bir aralık kendisine mahsus el çabukluğuyla mektubu aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki şimdi götürürüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mondétour sokağını koşarak geçti. Aklına bir şey gelmiş ve hatta yapmağa karar vermişken Marius’un itiraz etmesi ihtimalinden dolayı susmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gavroche’un hatırına gelen şey, şuydu: “Şimdi hemen hemen gece yarısıdır. L’Homme Arme sokağı uzakta değil. Mektubu hemen götürüp verir, sonra yine barikata dönerim. Bu suretle onun mektubu verilmiş olur ve ben de barikattan uzak kalmamış olurum.”</span></p>
		</div>
	</body>
</html>