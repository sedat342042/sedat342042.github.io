<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-82</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-8-6"><span class="numara-alt char-style-override-1">Münasip Bir Kabir</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean, şehir hapishanesine götürüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye Başkanı Mösyö Madeleine’in tutuklandığı haberi duyulunca olağanüstü bir üzüntü ve heyecana yol açtı. Bununla beraber doğrusunu söylemek gerekirse, bunun bir “kürek mahkûmu” olduğu duyulunca, herkes ondan yüz çevirdi, denilebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki saatte kendisiyle beraber bütün faziletleri de unutulup gitti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte dünya böyledir! Artık halkın nazarında o muhterem ve insan sever Belediye Başkanı Mösyö Madeleine olmayıp âdi ve nefret edilesi bir kürek mahkûmuydu. Halk henüz Arras’ta geçmiş olan hadiseden haberdar değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehrin her tarafında dolaşan sözler şöylece özetlenebilir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilmiyor musunuz? Tahliye olunmuş bir kürek mahkûmu imiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belediye Başkanı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boşversene, Mösyö Madeleine mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekten mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adı Mösyö Madeleine değilmiş… Béjean mı, Bojean mı, Boujean mıydı neydi? Hatırıma gelmiyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Yakalandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hapse atıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdilik buradaki hapishanede kalıp sonra başka bir yere gönderilecekmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye gönderilecekmiş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herhalde ilk olarak Cinayet Mahkemesine! Çünkü vaktiyle ana yollardan birinde bir hırsızlık yapmış.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zaten ben ondan şüpheleniyordum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçi pek iyi ve mükemmel bir adamdı. Fakat inançsızdı. Rastladığı çapkınlara para verip dururdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herhalde bunun iyi bir mal olmadığını ben zaten kestirmiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlh…</span></p>
			<p class="tp-sb"><span class="Normal char-style-override-1" xml:lang="tr-TR">Bu arada büyük “salon”larda da bütün konuşmaların ana konusunu oluşturuyordu.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Drapeau Blanc</span><span class="Normal char-style-override-1" xml:lang="tr-TR"> gazetesi abonelerinden ihtiyar bir kadın derinliğine erişilmesi mümkün olamayan şu değerlendirmelerde bulunmuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu olaydan hiç esef duymadım! Bonaparte taraftarlarına iyi bir ibret dersi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Mösyö Madeleine” adındaki, Montreuil-sur-Mer kasabasını canlandırmış ve ahalisinin mutluluğuna hayatını vakfetmiş olan adam, artık bir hayal olmuştu! Beş altı senelik hakikat hayallerle yer değiştirmişti. Belki de bir rüya idi… Böyle olduğu da şüphesiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine ismine ve hatıralarına sadık kalanlar, yalnız üç veya dört kişiden ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan biri hizmetçisi ihtiyar kapıcı kadındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu günün akşamı iyi yürekli kadıncağız mahzun ve ürkmüş bir halde odasına kapanarak, keder içinde düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fabrika bütün gün kapalı kaldı. Büyük kapısı arkadan sürmelenmişti. Sokak, bir çöl görünümündeydi. Evde ise yalnız rahibe Simplice ile Perpétue vardı; bunlar da Fantine’in ruhsuz cesedini bekliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine’in mutadı olduğu üzere eve geldiği zamandı ki, iyi yürekli kadın süratle kalkarak Mösyö Madeleine’in oda kapısının anahtarını çekmeceden çıkardı. Her zaman eline alarak yukarı çıktığı bir el şamdanını aldı. Anahtarı her zamanki gibi Mösyö Madeleine’in alması için çiviye taktı. Şamdanı da yanına bıraktı. Mösyö Madeleine’i bekliyordu. Tekrar sandalyesine oturup düşünmeğe başladı. Bütün bu şeyleri safça bir duyguyla yapmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İki saat sonra idi ki, birdenbire dalgınlığından uyandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ay, ben ne yapmışım? Anahtarını çiviye taktım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada odanın penceresi açıldı. Açılan yerden bir el uzandı. Anahtarla şamdanı aldı. Yanmakta bulunan diğer bir şamdandan mumu yaktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın başını kaldırdı. Şaşkınlıktan ağzı açık kaldı. Bir şaşkınlık feryadı çıkarmak isterken başaramamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pencereden uzanan bu eli tanıyordu. Bu el, bu kol, bu redingotun kolu meçhulü değildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu elin sahibi gerçekten Mösyö Madeleine idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonraları macerasını anlatırken kapıcı kadın o esnadaki halini şöyle tasvir ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Haykırarak:) Aman Yarabbi! Başkan Efendi! Ben zannediyordum ki sizi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünün tamamlanmasının, Başkan Efendi’ye saygısızlık olacağını anlayınca susmuştu. Jean Valjean, kendisi için daima Mösyö Madeleine idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, kapıcı kadının sözünü tamamlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hapiste zannediyordunuz değil mi? Evet, orada… hapishanedeydim. Penceredeki demir parmaklığı kırdım. Bir damın üzerinden kendimi aşağı atarak kurtuldum. Buraya geldim. Odama çıkıyorum. Git bana rahibe Simplice’i çağır. Mutlaka o biçare kadının cesedini bekliyordur…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapıcı kadın derhal itaat ederek yerinden kalktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean onun sadakat ve muhabbetinden emin bulunduğu için kendisine dair hiçbir tenbihatta bulunmadı. O kendisini kendisinden ziyade saklardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba kapısı açılmaksızın avluya ne şekilde girebildiğini kimse bilmiyor. Gerçi üzerinde daimî surette bir maymuncuk bulunmakta idiyse de, tutuklanma sırasında üstü aranmamış mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu karanlık nokta, anlaşılmamıştır. Odasına giden merdivenden yukarı çıkmağa başladı. Şamdanı yukarıda, merdivenin son basamağına bıraktı. Yavaşça oda kapısını açtı. Ağır ağır yürüyerek odanın pencerelerini kapadı. Sonra dışarı çıkıp şamdanı alarak tekrar odaya girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu şekilde tedbirli ve ihtiyatlı davranmak gerekiyordu. Çünkü odası sokak üzerinde bulunuyordu. Etrafına bakındı. Üç günden beri girmemiş bulunduğu bu odada sandalyesi, yatağı, her şeyi yerli yerinde duruyordu. Son geceden beri, hiçbir düzensizlik görülmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın odayı silip süpürmüş, kırk </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk sikkeyi temizleyip masanın üzerine koymuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir tabaka kâğıt alarak üzerine bir şeyler yazdı. </span></p>
			<p class="tp-sb"><span class="Normal char-style-override-1" xml:lang="tr-TR">İşte yazdıkları:</span></p>
			<p class="tp-sb"><span class="Normal-i char-style-override-1" xml:lang="tr-TR">“Cinayet Mahkemesinde beyan etmiş olduğum gibi ucu demirli kalın bastonumla Küçük Gervais’ten çalmış olduğum kırk sov’luk sikke budur!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kâğıdı, kırk </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk sikkeyi kapıdan girer girmez hemen görülmek üzere bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir dolap açarak eski gömleklerinden birini çıkardı. Yırttı. İki gümüş şamdanı sardı. Bütün bu işleri sâkin bir halde yapıyordu. Bu işi görürken eline geçirdiği siyah ekmek parçasını da yemekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük ihtimale göre ekmeği hapishaneden kaçarken beraberinde getirmişti. Hakikaten bu husus, kaçışından sonra yapılan tahkikatta odada bulunan ekmek kırıntılarından anlaşılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda oda kapısı hafifçe iki defa vuruldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odadan içeri rahibe Simplice girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibenin gözleri kızarmış ve benzi sararmıştı. Elinde tuttuğu şamdan titriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadrin şiddet ve ızdıraplarında öyle bir özellik vardır ki, ne kadar ilgili veya ilgisiz bulunursak bulunalım, yine de kalbî duygularımızı açığa vurmaya bizi zorlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın tutuklandığı gün rahibe o kadar etkilenmiş ve heyecanlanmıştı ki, sanki rahibelikten kadınlağa dönmüştü. Ağlamıştı ve hâlâ titremekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, üzerine birkaç satır yazı yazmış olduğu bir kâğıdı rahibeye uzatarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemşire, bu kâğıdı mahallenin rahibine veriniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kâğıt katlanmamıştı. Rahibe kâğıda baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Okuyabilirsiniz!</span></p>
			<p class="tp-sb"><span class="Normal char-style-override-1" xml:lang="tr-TR">Rahibe okumağa başladı:</span></p>
			<p class="tp-sb"><span class="Normal-i char-style-override-1" xml:lang="tr-TR">“Burada terk ettiğim şeyleri idare etmenizi rica ederim. Hepsi satılarak bir kısmını mahkememin masraflarına ve bir kısmını da bugün hayatını terk eden kadının defin masrafları için harcarsınız. Artarsa, onu da fakirlere ve muhtaçlara verirsiniz.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe bir şey söylemek istedi. Manasız birkaç kelimeden sonra şunları kekeleyebildi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi, son defa olarak bu bedbaht kadını da görmek istemiyor mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır! Beni takip ediyorlar. Onun yattığı odaya da girerek ruhunu incitirler…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sıradaydı ki, dışarıda büyük bir gürültü duyuldu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birçok ayak sesleri arasında kapıcı kadın, üzüntüyle haykırarak şöyle diyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Efendiciğim, size yemin ederim ki buraya bütün gün, bütün gece kimse girmedi. Bu müddet zarfında kapıdan ayrılmadım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir adam cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bu odada ışık var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçeridekiler bu son sözü söyleyen adamın Javert olduğunu sesinden tanıdılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oda öyle bir vaziyette bulunuyordu ki, kapısı açılınca sağdaki köşeyi tamamıyla örterdi. Jean Valjean, mumu söndürerek bu köşeye saklandı. Rahibe Simplice masanın önünde diz çökerek dua eder bir vaziyet aldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapı açıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert içeri girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kapının dışında bir takım adamların konuşmaları ve kapıcı kadının itirazları işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe Simplice başını yukarı kaldırmadı. Diz üzerinde dua ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, rahibeyi görünce ilerlemedi ve bulunduğu yerde durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlardadır: Javert’in prensibi ve yaradılışı otoriteye ve hükûmet memurlarına saygı ve riayette bulunmaktan ibaretti. Onun nazarında bunun asla istisnası yoktu. İndinde dinî otorite yani manevi nüfuz ve kudret, maddî otoriteye tercih edilirdi. Genel olarak ruhânî görevliler, onun nazarında pek mukaddesti. Görevlerinde ve genel mahiyetteki muamelelerinde ne kadar mutaassıp ise, o nisbette de dindardı. Ruhanî görevliler, onun indinde pek saygıdeğerdi. Bir rahip, onun fikrince, aldanmayan ve rahibe ise asla yalan söylemeyen ve günah işlemeyen bir mahlûktu… Bu görevliler onun nazarında etrafı sağlam duvarlarla kuşatılmış ruhlardan ibaretti. Bu duvarlar üzerinde yalnız bir kapı bulunurdu ki, bu kapı, yalnız hakikatin çıkması için açılırdı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibeyi görünce hemen dönüp gitmek istedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Lakin bir görev kendisini orada tutmağa yeterliydi. Bu görev kendisini ileriye yönlendirirdi. İkinci derecede bir rahibeye bir soru sormak istedi. Karşısında bulunan rahibe ise, ömründe yalan söylememekle tanınmıştı. Javert, bunu biliyor ve bu meziyetinden dolayı ona bilhassa saygı ve riayet gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemşire, bu odada yalnız mı bulunuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, pek müthiş bir dakikaydı. Bu müthiş anda kapıcı kadın az kalsın bayılacaktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe başını kaldırarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde beni ısrarımdan dolayı affediniz. Çünkü görevim gereği böyle davranmaya mecburiyet duyuyorum. Bu akşam bir adam görmediniz mi? Bir adam; hapishaneden kaçtı. Kendisini arıyoruz. İsmi Jean Valjean’dır. Görmediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halbuki yalan söylüyordu. Aynı zamanda iki defa yalan söylemişti. Tereddüt etmeksizin ve duraklamaksızın darbe darbe üzerine indiriliyordu. Sırf hakikati söyleyen bir insan da ancak böyle hareket edebilirdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde affedersiniz, hemşire!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek saygılı bir vaziyet aldı, rahibeyi selamlayıp odadan çekildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oh, mukaddes kız!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibenin şahitliği Polis Müfettişi’nin indinde mukaddes ve kıymetliydi. Bu sebeple asla şüphe etmesine mahal yoktu. Henüz söndürülüp masa üzerinde tütmekte olan şamdana bile dikkat etmemişti!</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir saat sonra bir adam, karanlıkta ve ağaçlar arasında Montreuil-sur-Mer kasabasından çıkarak süratle Paris’e doğru uzaklaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam Jean Valjean’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolda rastladığı birkaç arabacının daha sonra zapt edilen ifadelerinden, Jean Valjean’ın koltuğunda bir paket ve üzerinde de kısa bir ceket bulunduğu anlaşılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ceketi nereden almıştı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu da bilinmiyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız şu var ki, fabrikanın revirinde birkaç gün evvel bir köylü vefat etmişti. Yalnız onun üzerinde böyle bir ceket görülmüştü. Muhtemelen üzerindeki, bu ceketti.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine hakkında bir iki kelam daha edelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepimizin bir anası vardır ki, bu da topraktır. Fantine’i de bu anaya terk ve teslim eylediler. Mahalle rahibi eşyanın satışından sağlanan meblağdan büyük bir kısmını fakirler için ayırmakla iyi bir harekette bulunduğu zannına düştü. İhtimal ki, iyi yapmıştı. Daha başka ne yapabilirdi? Kendisine sipariş eden ve sipariş edilenler kimlerdi? Biri kürek mahkûmu, diğeri de bir fahişe değil miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yüzden rahip kötü bahtlı kadının cenazesini pek az bir para ile kaldırtmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, fakirlere mahsus kabristana götürüldü. Masrafsızca açılan bir çukura atıldı. Bu kabristandaki fakirlerin cisimleriyle beraber isimleri de unutulur. Bereket versin ki, Tanrı ruhların nerede bulunduğunu bilir. Fantine’in atıldığı yer, eski bir kabir olup içinden bir takım kemikler çıkmıştır. Onu bu kemiklerin üzerine atarak üzerini örttüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçarenin kabri de yatağına benzemişti!</span></p>
		</div>
	</body>
</html>