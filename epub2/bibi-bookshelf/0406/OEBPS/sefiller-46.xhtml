<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-46</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-4-3"><span class="numara-alt char-style-override-1">Şüphe Uyandıran İki Suratın İlk Hilesi</span></p>
			<p class="tp-1"><span class="Normal char-style-override-1" xml:lang="tr-TR">Kapana düşürülen fare zayıftı, bununla beraber onu tutan kedi yine de bu zayıf fareden memnundu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Thénardier’ler, kimlerdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdilik kendilerine dair birkaç söz söyleyelim. Biraz ileride noksanını tamamlarız. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İtibarlılar ile ayak takımı arasında olan, refah ve mutluluğa ermiş bir takım sefil ve aşağılık kişiler vardır. Bunların içinden, sahip oldukları şeyleri kaybedenlerin oluşturduğu bir sınıf ahali vardır ki, bunlara “Piçler” denilip, itibarlıların bütün kötü yanlarını ve sefillerin bütün kusurlarını şahıslarında toplayan bu fertler, ne itibarlı olanların namus ve haysiyetine, ne de işçi sınıfı fertlerinin mertçe tavır ve hareketlerine sahiptirler. İşte Thénardier’ler bu sınıfa mensupturlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar, öyle bodur bir tabiat sahibi adamlara benzerler ki, tesadüfen uğursuz bir ateş bunları ısıtacak olursa, kolayca iri cüsseli canavarlara dönüşürler. Bunlardan kadın vahşi ve erkek ise hilekâr bir derbederdi. Kötülükte esefle görülen ilerlemenin üst tabakasında bulunmakla beraber, kötülüğü uygulamaya koymak hususunda pek ustalaşmışlardı. Tabiatta bazı ruhlar vardır ki sürekli olarak karanlığa doğru çekilirler. Hayatlarında ileriye doğru gidecek yerde gerilerler. İlerlemeğe bedel bir düşüşleri vardır ve tecrübe gibi bir bilgiyi kötülüğü artırmak yolunda araç olarak kullanırlar. Böylece gittikçe güç ve şiddetini artıran bir siyah renge boyanırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendilerinden bahsettiğimiz karı-koca da işte bu ruhlardan, yani adamlardandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Özellikle Thénardier, kıyafet ilmi (insanın dış görünüşüne bakarak iç yüzünü anlama bilgisi) ustalarını şaşırtacak bir seviyedeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı adamlar vardır ki, daha yüzlerine bakmakla insanda bir nefret ve güvensizlik duygusu doğururlar. Bunlar iki yönden de nefret edilmesi, ürkülmesi gereken tipler olup arkadan muzdarip görünürler, önden ise tehdit edicidirler. Sürekli bir belirsizlik içinde bulunan bu tip adamların ne yaptıklarına, ne de ne yapacaklarına doğru dürüst cevap verilebilir. Ancak bakışlarındaki karanlıktan fark edilip belirlenebilirler. Bunların bir söz söylediklerini veyahut bir işaret ettiklerini görenler, geçmiş hayatlarındaki gizli ve karanlık haller ile gelecek hayatlarına ait sırlarla dolu düşünce ve niyetleri kavrayıp bilmekte zorlukla karşılaşmazlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi söylediklerine bakılırsa askerlik etmiş ve askerlikte çavuşluk mertebesine yükselmiş. Galiba 1815 Muharebesinde bulunmuş ve epeyce cesaret göstermiş. Ne cesarette ve ne ayarda bir adam olduğunu yakında göreceğiz. Hanının kapısı üzerindeki levha da muharebede göstermiş olduğu yararlıklardan birini tasvir ediyordu. Kendisinin her şeyden bir nebze malumatı bulunmakla beraber, bütün fiil ve hareketleri kötülüğe dayanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte eski tip romanlara rağbet pek fazlaydı. Önceleri </span><span class="Normal-i char-style-override-1" xml:lang="tr-TR">Clelie</span><span class="Normal char-style-override-1" xml:lang="tr-TR">, daha sonra onun yerini alan </span><span class="Normal-i char-style-override-1" xml:lang="tr-TR">Lodoiska</span><span class="Normal char-style-override-1" xml:lang="tr-TR">, ayrıca Matmazel De Scuderi’den Madam Bournon-Malarme’ye, Madam De Lafayette’den Madam Barthelemy-Hadot’ya kadar bir takım yazarların eserleri çok rağbetteydi. Bunlar Paris’te kapıcı kadınlarının sevda ile dolu gönüllerini etkiledikleri gibi, Paris varoşlarına ve taşraya kadar da hükümlerini geçirmekteydiler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier de bu gibi eserleri okumağa yetecek kadar zeki idi. Bu eserlerle fikrini besliyor ve dimağını boğacak derecede bunlarla dolduruyordu. Okumak, gençlik çağında ve daha sonraları kocasına karşı davranışlarında onun bir bakıma tavır belirleyici konuma erişmesini sağlamış, âdeta naz ve istiğna göstermeğe başlamıştır. Kırıcı tabiatıyla beraber olağanüstü düzenbaz biriydi. Biraz okuma yazması da vardı. Pigoult-Lebrun’u ve cinsellikle ilgili her şeyi okumasına rağmen, kadınlara bile kalbi hissiz bulunuyordu. Kocası kendisinden on iki, belki de on beş yaş kadar küçüktü. Saçları renk değiştirmeğe başladığı zamanlarda ise Madam Thénardier anlamlı ve nitelikli kitapların dışındaki roman ve hikâyelerle dimağını yormuş, hain bir karı olmuştu. Hikâye ve romanlar, dimağlar üzerine etkili olmaktan hali kalamaz. Bunun sonuçlarından olarak, büyük kızı Eponine diye adlandırıldı. Küçüğüne ise Gulnare denecekken nasıl olduysa Ducray-Duminil’in romanında okumuş olduğu Azelma ismini daha hoş bulmuş ve ona bu ismi vermiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı tarihte vaftiz isimlerine varıncaya kadar herkeste garip bir merak görülüyordu. O devire âdeta “Vaftiz İsimleri Krizi” adı verilebilirdi. Bugün çoban çocuklarının Arthur, Alfred veyahut Alphonse ve eğer varsa vikontların da Jacques, Pierre ve Thomas adlarını aldıkları nadir işlerden değildir. Şık ve zarif isimlerin halk tabakasına, kaba sayılanların yüksek tabakaya hasredilmesi ve ayrılması eşitliğin etkisinden başka bir şeyle açıklanamaz. Her şeyde olduğu gibi bu hususta da tesirine direnilemeyen yeni fikirlerin rolü ve baskısı vardır. Bu görünür ihtilaf altında yatan derin ve büyük bir şey daha varsa, o da Fransa İhtilali’nden ibarettir.</span></p>
		</div>
	</body>
</html>