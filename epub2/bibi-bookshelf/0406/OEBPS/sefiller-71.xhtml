<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-71</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-2-7-6"><span class="numara-alt char-style-override-1">Sör Simplice Deneniyor</span></p>
			<p class="tp-1"><span class="Normal char-style-override-1" xml:lang="tr-TR">Zavallı Fantine bu sırada bir sevinç içinde bulunuyordu. Pek kötü bir gece geçirmişti. Müthiş ve amansız öksürükler peşpeşe sürüp gidiyordu. Nöbetler artmış, iki misli olmuştu. Bu nöbet esnasında rüya da görmüştü. Sabahleyin vizite vaktinde doktor geldiği zaman sayıklamaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor telaşlandı. Mösyö Madeleine’in gelişinde derhal kendisine haber verilmesini tenbih etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine’in bütün sabah mahzun olduğu görüldü. Az söylüyor, yatak çarşafının kenarlarını kıvırarak ve yavaşça mırıldanarak bir takım hesaplar yapıyordu ki, bu, uzaklık ve mesafe hesabına benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözler çukurlaşmış olup bir yere dikilmişti. O güzel gözlerde eski renk ve kuvvet kalmamış, sönmüştü. Yalnız ara sıra rengini ve kuvvetini kazanarak gökyüzündeki yıldızlar gibi parıldamaktaydı. Görünüyordu ki, insanın son demlerinden birinde gözlerindeki maddî berraklık kayboluyor, bunun yerine manevi bir berraklık geçiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice, kendisine ne halde bulunduğunu her defa sorduğunda o daima şu cevabı verirdi: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi! Mösyö Madeleine görmek isterim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç ay evvel son iffet ve mahcubiyetini, mutluluğunu ve sevincini kaybettiği sırada, adeta kişiliğinin bir gölgesi gibiydi. Şimdi ise, sanki sadece kişiliğinin bir hayalinden ibaretti. Ruhuna yani maneviyatına musallat olan hastalığı, cismini saran hastalık tamamlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz yirmi beş yaşında bulunan latif mahlûkun alnı üzerinde buruşuklar, yanaklarında çukurluk, burun deliklerinde bir incelik oluştuğu gibi diş etleri çekilmeğe, rengi kurşunî bir renge dönüşmeğe, boynu incelerek çukurlaşmağa, köprücük kemikleri dışarı çıkmağa, organları hafiflemeğe, cildi toprak rengi bir hal almağa, kumral saçları arasına beyazımtırak saçlar da karışmağa başlamıştı. Derler ya: Hastalık, ihtiyarlığı çeker ve davet eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öğle vakti doktor yine geldi. Hastaya ilaç yazdıktan sonra Belediye Başkanının revire gelip gelmediğini sordu, başını sallayarak çıkıp gitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine daima saat üçte hastayı ziyaret etmeyi alışkanlık edinmişti. Her şeyde dikkat ve itinası şefkat ve merhameti gibiydi ve zorunlu bir sebebin etkisi olmadıkça alışkanlıklarını asla değiştirmezdi. Kendisi doğru olduğu gibi her işi de dosdoğruydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat iki buçukta Fantine’in ızdırabı arttı. Yirmi dakika içinde on defa saati sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ma-sör (hemşirem), saat kaç?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet saat üçü vurdu. Saatin üçüncü darbesinde yatağı üzerinde doğruldu. Yatağı içinde zorlukla hareket edebildiği halde bu defa nisbeten daha kolaylıkla doğrulmuştu. Vücudunda güçlü bir gerginlik göze batıyordu. Sararmış ve kurumuş ellerini birleştirdi. Bu anda rahibe, çaresiz kimselerin olağanüstü bir gayret sonunda yaptıkları gibi göğsünün en derin yerinden insanı kahreden bir ah çektiğini gördü. Sonra da yüzünü kapı tarafına çevirip bakmağa başladı. Kapıdan, gelecek olan birinin girmesini beklediği görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat üç. Kapı açılmadığı gibi içeriye de kimse girmedi. Çeyrek saat bu halde kaldı. O zayıf, sönük gözler hâlâ kapıya çevriliydi. Öyle şiddetli bir bekleyişteydi ki, hızlı nefes almaktan bile sakınıyordu. Rahibe kendisine söz söylemeğe cesaret edemiyordu. Kilisenin saati, saatin üçü çeyrek geçtiğini darbeleriyle işaret etti. Hasta kendisini tutamayarak koyuverdi. Yastığının üzerine düştü. Daha sonra hiçbir söz söylemeyerek yeniden yorganın kıvrıntılarıyla meşgul olmaya başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yarım saat geçti, işte bir yarım saat daha. Hâlâ o beklenilen adam gelmiyordu. Ne zaman saat vursa yatağında doğrulur, kapı tarafına bakar, sonra arkası üstü yatağına düşerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne istediği, ne düşündüğü bir dereceye kadar anlaşılıyor, çıkarılabiliyor; isim telaffuz etmediği gibi kimseden de şikâyette bulunmuyor, kimseyi suçlamıyordu. Yalnız hüzünlendirecek ve acındıracak şekilde öksürüyordu. Sanki üzerine karanlık bir ağırlık çöküyordu. Benzi sararmış, dudakları morarmıştı. Ara sıra dudakları üzerinde gülümseme izleri beliriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat beşi çaldı. O zaman rahibe, biçarenin ağır ve tatlı seda ile şöyle söylendiğini işitti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madem ki ben yarın gideceğim, onun bugün gelmemesi haksızlıktır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe Simplice bile Mösyö Madeleine’in gecikmesine şaşırmıştı. Hasta, yatağı içinde yukarıya, göğe doğru bakıyor ve bir şey aradığı veya hatırlamak istediği anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra hafif sesle şarkı söylemeğe başladı. Rahibe dikkatle dinliyordu. Şarkının güftesi âşıkane ve romantikti, içinde mavi menekşelerden, kırmızı güllerden, güzel çiçeklerden, sevdalarından, süslü kurdelalardan, gökteki yıldızlardan, yeni doğan bir çocuktan, bu çocuğun çeyiz takımından bahsediliyor, sonlarında artık çocuk ortada bulunmadığından o takımlardan kendisine bir kefen yapılması temennilerinde bulunuluyordu ki, vaktiyle ninni olarak söylenen bu şarkı ile Fantine çocuğunu uyuturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beş seneden beri çocuğu yanında bulunmadığı için hatırına gelmemişti. Ninniyi o kadar hazin ve ruhlu bir şekilde söylüyordu ki, etkisi bir rahibe üzerinde bile görüldü. Rahibe ağlamağa başladı. Rahibeler; bu gibi hüzün verici ve feci manzaraları göre göre alışmış oldukları için teessürlerinin arttığı ve ağladıkları nadiren görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat altıyı vurdu. Fakat Fantine işitemedi. Etrafında olup biten şeyleri önemsemediği sanılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Simplice, Mösyö Madeleine’in fabrikaya gelip gelmediğini ve geldiği halde reviri ziyaret edip etmeyeceğini anlamak üzere, fabrikanın kapıcısı ihtiyar kadına bir hizmetçi gönderdi. Biraz sonra hizmetçi kadın döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine yatağında asla kımıldamıyor ve kafası meşgul görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi rahibeye yavaşça Mösyö Madeleine’in sabahın saat altısından evvel beyaz beygir koşulu bir arabaya binerek soğuğun şiddetine rağmen yalnız başına gitmiş olduğunu bildirdi. Mösyö Madeleine’in yanında arabacı bile bulunmayıp hangi yolu takip ettiği de bilinmiyormuş. Bazıları kendisini Arras ve bazıları ise Paris yolu üzerinde gördüklerini söylüyorlardı. Ayrılmadan önce genel durumunda alışılmışın dışında bir şey görülmemiş, gayet yumuşak ve sakinmiş ve bu halde kapıcı kadına o gece kendisini beklememelerini tenbih etmiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki rahibenin arkalarını Fantine’in yatağına çevirmiş oldukları halde fabrikaya giderek Mösyö Madeleine’den haber getiren hizmetçi ile konuştukları sırada, Fantine, sinir hastalarından bazılarında görülen ve sağlığın canlı hareketleriyle ölümün sıskalığını karıştıran bir sinir haliyle yatağında doğrularak diz üstüne geldi. Ellerini karyolaya dayamış, başını perdenin aralığından uzatarak yakınında geçen konuşmayı dinlemeğe başlamıştı. Ansızın haykırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz orada Mösyö Madeleine’den bahsediyorsunuz, niçin o kadar yavaş konuşuyorsunuz? Mösyö Madeleine ne yapıyor? Ne haldedir? Niçin buraya gelmiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sesi o kadar kısık ve şiddetliydi ki, rahibeler birden bunun bir erkek sesi olduğunu sandılar. Korku ve dehşetle başlarını çevirdiler. Fantine haykırmağa devam ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana cevap veriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kız kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapıcı kadın bana dedi ki: Mösyö Madeleine bugün gelemeyecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Müsterih ol yavrum. Üzülme. Yatağına yat! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine vaziyetini değiştirmeksizin yüksek ve aynı zamanda emredici ve iç parçalayıcı bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gelemeyecek mi? Niçin? Gelememesine sebep ne? Elbette sebebini bilirsiniz. Orada kendi kendi kendinize konuşuyorsunuz. Anlamak istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kız hemen eğilerek rahibenin kulağına fısıldadı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belediye meclisinde meşgul olduğunu söyleyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe Simplice hafifçe kızardı. Hizmetçi kızın bu teklifi bir yalanın kabulü demekti! Bu kız, ömründe bir kere bile yalan söylememiş olan bir kadına yalan söylemesini teklif ediyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan hastanın bulunduğu hale bakılırsa hakikati saklamayarak söylemek zararlı olurdu. Bu, âdeta hasta için müthiş bir darbe olur. Rahibenin yüzündeki kırmızılık pek az sürdü. Üzgün ve sakin bir bakışla hastaya dönerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi gitmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, doğrularak topukları üzerine oturdu. Gözleri kıvılcımlar saçtığı halde kederli çehresinde bir sevinç nuru parladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gitmiş mi? Anladım: Cosette’ciğimi alıp getirmek için gitmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek ellerini gökyüzüne kaldırdı. Yüzü tarif edilemeyecek bir hale geldi. Dudakları yavaşça hareket ediyordu. Hafif bir sesle dua ediyordu. Duası bittiği zaman:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemşirem, artık yatacağım. İstediğinizi yapacağım. Biraz evvel haksızlık yaptım. Rica ederim, beni affediniz. Kendimi tutamayıp bağırdım. Bilirim ki bu benim için iyi değildir. Bakınız hemşirem, şimdi sakinleştim. Artık memnun ve müsterihim. Tanrı âdil ve merhametlidir. Mösyö Madeleine merhametli ve pek iyi yürekli bir kişidir. Anlaşıldığına göre Mösyö Madeleine kızımı getirmek üzere Montfermeuil’e gitmiş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evladım artık istirahat ediniz ve konuşup kendinizi yormayınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, rahibenin elini nemli elleriyle tuttu. Rahibe terden ve bu terlemenin yüksek oluşundan endişelendi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Paris’e gitmek üzere bu sabah buradan hareket etmiş. Paris’ten geçmeğe lüzum yoktu. Montfermeuil, gelirken biraz sola düşer. Hatırınızda mı? Dün kendisine Cosette’ciğimden bahsettiğim sırada demişti ki: “Yakında, pek yakında onu göreceksin!” Anladığıma göre Cosette’i birdenbire getirerek beni sevince boğup şaşırtacak. Thénardier’lerden evladımı almak için bana bir mektup imzalattırdığını biliyor musunuz? Mektubu alınca çocuğumu verirler. Ne diyecekler? Bilhassa istedikleri para da veriliyor. Şayet vermekten çekinirlerse elbette hükûmet müdahale ederek çocuğu onlardan alır. Hemşirem, beni konuşmamağa zorlamayınız. Çünkü konuşmak istiyorum. Çünkü şu esnada olağanın üstünde sevinçliyim ve haz duyuyorum. Bundan başka, vücudumda iyilik hissediyorum. Hamd olsun iyiyim. Bir fenalık hissetmiyorum. Bugün yarın evladımı göreceğim. Karnım da pek aç, iştahım geldi. Tam beş sene oluyor ki, yavrucağımı görmedim. Ah, siz tasavvur edemezsiniz. Evlat sevgisi, evlat acısı başka şeylerdir. Ah bilseniz kendisi ne kadar hoş, ne kadar güzeldir. Geldiğinde elbet göreceksiniz, gül gibi kırmızı yanakları, beyaz ve narin elleri vardır. Bir yaşındayken elleri tuhaftı. Şimdi elbet büyümüş ve güzelleşmiştir. Yedi yaşına bastı. Mini mini bir hanım kız demektir. Kendisini Cosette diye çağırırım. Ama asıl ismi Euphrasie’dır. Bakınız ne oldu: Bu sabah şöminenin üzerindeki toza bakıyordum. Böylece hemen evladımı göreceğime inanmıştım. Aman Yarabbi! Evladını senelerce görmemek ne kadar kötü oluyor? Düşündükçe insanın kalbi sızlıyor. Ne yapalım, insan hayatı gelip geçicidir. Ebedî olsaydı birbirimizden ümit kesemezdik. Ah, Belediye Başkanı’nın gitmesi ne kadar iyi oldu! Allah kendisinden hoşnud olsun! Gerçekten soğuk çok mu? Bari paltosunu almış olsaydı! Yarın herhalde buradadır, değil mi? Artık yarın benim için bayramdır. Hemşirem, hatırıma getirdiniz; yarın sabah danteleli küçük başlığımı giymek isterim. Montfermeuil bir memlekettir. Vaktiyle oradan buraya gelirken yaya yürüdüm. Bana ne kadar uzun görünmüştü! Fakat posta arabaları çabuk gidiyor. İnşaallah yarın Cosette’imle burada bulunur. Buradan Montfermeuil ne kadar uzaktır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki belde arasındaki mesafeyi ömründe hatırına bile getirmemiş olan rahibe cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, sanırım yarın behemahal burada bulunur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın! Yarın! Ah bu yarınlar yok mu? İnsanı bitiriyor! Ama artık yarın şüphesiz evladımı göreceğim. Bakınız, hemşirem. Ne kadar iyiyim. Tanrı bana şifa ihsan etti. Artık hasta değilim. Âdeta mecnun gibi bir haldeyim. İsterseniz oynamağa da hazırım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir çeyrek evvel kendisini bir kimse görmüş olsaydı, o haline kıyasla şimdiki halinden bir şey anlayamazdı. Yüzüne hafif bir kırmızılık gelmiş, tabii halini andırır kuvvetli bir sesle konuşuyordu. Yüzünü hoş bir tebessüm kaplamıştı. Bazen yavaşça söylenerek gülüyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ah! Anne sevinci de çocuk sevincine benzer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eh artık mutlusunuz; söz dinleyip susunuz artık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Fantine başını yastığa koydu. Yavaşça diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet yatmalı. Sakin olmalı. Çocuğumu göreceğim. Hemşirenin hakkı var. Buradakilerin hep hakkı var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık bir daha kımıldamadı. Gözleri tamamen açık olduğu halde memnun olmuşçasına bir tavırla etrafına bakınmağa başladı. Artık hiçbir şey söylemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe sakinleşip uyuyacağı ümidiyle yatağın önündeki perdeleri çekerek kapadı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat yedi ile sekiz arasında doktor tekrar geldi. Hiçbir ses ve şamata işitmeyince Fantine’in uyuduğunu sandı. Yavaşça odaya girerek yatağın ayak ucuna yaklaştı. Yatağın perdesini yarı açarak kandilin ışığı altında Fantine’in iri ve sakin gözlerinin açık bulunduğunu ve kendisine baktığını gördü. Fantine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, geldiği zaman onun yanımda yatmasına izin vereceksiniz değil mi? Şuracıkta yanımda bir küçük yatak yapar, onu yatırırız; olmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor hastanın sayıkladığı kanaatine vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız ona yatak yapacak kadar yer var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor rahibeye döndü. Rahibe doktora Belediye Başkanı’nın bir veya iki gün ortalıkta görünmeyeceğini, hastanın da bunu hissederek çocuğunu getirmek üzere Montfermeuil’e gittiğini sandığını, işin hakikatini bilmedikleri için böyle bir kanaatin doğrulanmasına lüzum görülmediğini ve belki de oraya gitmiş olduğunu bildirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor rahibenin düşüncesini akla yakın gördü. Bundan sonra tekrar hastanın yatağına yaklaştı. Hasta, doktora hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız, sabahleyin uyandığı zaman o zavallıya sabahlar hayır olsun diyeceğim. Geceleri de ben uyumadığım için onun nasıl uyuduğunu seyredeceğim. Onun masumane uykusunu, hafif ve latif bir surette soluk alıp verişini seyrederek sevineceğim. Ah bu hal bana bilseniz ne kadar ferahlık verecek…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elinizi bana veriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hasta kolunu uzattı ve gülerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız, şimdi hatırıma geldi. Sizin haberiniz yok. Ben artık iyileştim. Cosette yarın buraya geliyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor şaşırdı. Hasta gerçekten çok iyiydi. Soluk alıp vermesindeki sıkışıklık azalmıştı. Nabzının atışlarında da kuvvet hissediliyordu. Birdenbire denecek şekilde etkisini gösteren bir yeni hayat, mahvolmak üzere bulunan bu mahlûku diriltmiş, sanki ona taze bir can vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hasta tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doktor Bey, Mösyö Madeleine’in kızımı getirmeğe gittiğini rahibe size söylemedi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor, sakin olmasını, heyecanlandıracak durumlardan çekinmesini tavsiye etti. Halis kınakına suyundan ibaret bir reçete yazdı. Gece nöbet gelecek olursa verilmek üzere ayrıca bir ağrıkesici de yazıp verdi. Ayrılırken rahibeye dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi gidiyor. Eğer Tanrı izin verir de Başkan Efendi gerçekten yarın çocukla dönerse, zannederim ki, daha iyi olur. Kim bilir? Cidden hayret edilecek krizlerde büyük sevinçlerin hastalıkları azaltmakta ve şifaya sebep olmakta mucizeli tesirleri görülüyor. İyi biliyorum ki, hastalığı organlarıyla ilgilidir ve oldukça ilerlemiştir. Bununla beraber ne diyeyim? Bu, öyle bir sırdır ki, hemen keşf edilip kavranılamaz. Gerçekleştiği zamana kadar garip haller olur. Bütün tasavvurları değiştirir. İnşaallah onu kurtarırız!</span></p>
		</div>
	</body>
</html>