<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-29</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-2-2-12"><span class="numara-alt char-style-override-1">Yeni Şikâyet Sebepleri</span></p>
			<p class="tp-1"><span class="Normal char-style-override-1" xml:lang="tr-TR">Ne zamanki zindandan çıkma zamanı geldi, şu garip ve bigâne söz Jean Valjean’ın kulağında çınladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Serbestsin!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, ümit ve beklentisine aykırı bir haldi. Bu, kuvvetli bir ışıktan bir parıltı, hem de hakiki bir ışıktan gelen bir parıltı idi ki, hemen kalbine işledi. Ama bu parıltı sararmakta gecikmedi. Serbestlik fikri onu şaşırttı. Yeni bir hayat âlemine dâhil olduğu zannına düştü. Fakat kendisine verilen sarı nüfus tezkeresiyle kavuştuğu hürriyetin ehemmiyet derecesini anladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yeni hayatının içinde bir takım yeni acılar vardı. Mahkûmiyeti devam ettiği müddetçe alacağı paranın, yaptığı hesaba göre yüz yetmiş bir frankı bulması gerekiyordu. Bununla beraber Jean Valjean zindanda bulunduğu sırada Pazar ve yortu günlerinde çalışmamış olduğunu ve bu sebeple biriken paranın toplamından bu günlere ait ücretin düşülmesi lazım geldiğini unutuyordu ki, bu da, on dokuz senede yaklaşık olarak yirmi dört frank tutuyordu. Cezaevinden çıktığında usul gereği bir takım evraklardan sonra eline yüz dokuz frank ve on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> tutuşturuldu. Yapılan bu hesaptan bir şey anlayamadı. Aldatıldığına, daha doğrusu parasından çalındığı inancına kapıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cezaevinden çıktığının ertesi günü Grasse’da portakal çiçeklerine mahsus damıtım atölyesinin kapısının önünde bir takım eşya denklerinin indirildiğini gördü. Hizmet teklifinde bulundu. İşin aciliyeti sebebiyle bu teklif kabul edildi. Çalışmaya başladı. Zeki ve hem de gayet kuvvetli ve becerikli olduğundan pek iyi iş görüyordu. İş sahibi bundan memnun görünüyordu. Çalıştığı sırada bir jandarma geçiyordu. Baktı ve nüfus tezkeresini sordu. Sarı renkli nüfus tezkeresini göstermek gerekiyordu. Gösterdi ve tekrar işine döndü. Biraz ötede günde bu iş için ne verildiğini sordu. “Otuz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">” cevabını aldı. Akşam oldu. Ertesi sabah yola çıkmak zorunda olduğundan damıtım atölyesi sahibinin yanına gitti ve ücretinin ödenmesini rica etti. Damıtım atölyesi sahibi hiç itiraz etmeden on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> çıkarıp verdi. Verilen ücretin noksan olduğunu bildirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu, senin için yeterlidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını aldı. Israr etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hapishane var ha, unutma!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Denildi. Burada şöyle küçük bir işde bile hakkının gasp edildiğine hükmetti. Cezaevinden çıkışında hakkı tamamıyla verilmemişti. İşte şimdi de toplum fertlerinden biri hakkını yiyor ve noksan veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grasse’da başından bu geçti. Digne kasabasına vardığında ise nasıl bir karşılama görmüş olduğunu okuyucular bilirler.</span></p>
		</div>
	</body>
</html>