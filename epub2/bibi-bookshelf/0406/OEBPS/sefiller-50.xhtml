<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-50</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-5-3"><span class="numara-alt char-style-override-1">Madeleine</span></p>
			<p class="tp-1"><span class="Normal char-style-override-1" xml:lang="tr-TR">Madeleine Baba denilen bu adam, yaklaşık elli yaşlarında her zaman zihnen meşgul görünen iyi bir adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayret edilecek bir beceriklilikle yenilik getirmiş ve canlandırmış olduğu sanatla sağlanmış olan hızlı ilerleme, Montreuil-sur-Mer kasabasını kısa zamanda oldukça önemli bir ticarî işlem merkezi haline getirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Siyah camı en çok kullanan ve tüketenlerden biri de İspanya’dır. Bunlar her sene Montreuil-sur-Mer’e mühim siparişlerde bulunurdu. Bu sayede Montreuil-sur-Mer bu tür ticarette Londra ve Berlin’le rekabet etmeye başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba’nın siyah cam ticaretinden sağladığı büyük menfaat yüzünden kasabaya gelişinin hemen ikinci senesinde büyük bir fabrika inşasına muvaffak oluverdi. Bu fabrikada biri erkeklere, diğeri kadınlara mahsus iki geniş tezgâh kuruldu. Memlekette kim olursa olsun aç kaldı mı, fabrikaya başvuruşunda kendisine hem ekmek, hem de iş verilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baba Madeleine, istisnasız erkeklerden temiz niyet, kadınlardan ahlak temizliği ve herkesten doğruluk ister ve beklerdi. Saffetin, ahlak temizliğinin sağlanması için Baba Madeleine fabrikada çalışan erkek ve kadınların çalışma yerlerini ayırmıştı. Bu sayede kızlar ve kadınlar iffet ve ismetlerini koruyabiliyorlardı. Bu fikirde son derece direnirdi. Takipçisi olduğu ve taassupla üzerinde durduğu yegâne meselesi de bundan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montreuil-sur-Mer’de yeterli miktarda muhafız askerler vardı. Fakat ahlak kötülüğüne delalet eden bazı müessif olaylar yine oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba’nın kasabaya gelişi ise Allah’ın bir lütfu idi. Onun varlığı ise rabbanî hikmetin eseri sayılacak derecede mucizeli tesirler gösterdi. Çünkü gelişinden evvel genel ahlak, istenilen seviyede değildi. Gelişinden sonra ise çalışma ve gayret memlekete taze ve yeni bir hayat verdi. Artık işsiz kimse yoktu. Herkes namus ve edebi dairesinde çalışıyor, kimse aç kalmıyordu. Böyle bir yerde tabiatıyla vukuat çıkmaz. Memleketin hemen her noktasında tatlı ve daimî bir faaliyet hüküm sürüyordu. Tembellik ve fakr-u zaruret gibi haller artık ne işitiliyor, ne de görülüyordu. Hiçbir fakir cebi yoktu ki içinde biraz para, hiçbir fakir evi yoktu ki orada az çok sevinç ve memnuniyet görülmüş olmasın…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba işsiz kimse bırakmıyor, herkesi bir işte çalıştırıyor ve erkek olsun kadın olsun herkesten bir tek, “Namuslu adam olunuz!” “Namuslu kadın olunuz!” talebinde bulunuyordu. Memlekette yapılan çalışmalar arasında Madeleine Baba gittikçe servetini artırıyor ve fakat bazı tüccarlar gibi sırf kendi istifadesini düşünmüyordu. Kendisini pek az ve başkalarını daha çok düşünüyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1820 tarihinde Laffitte Bankası’nda kendi namına yatmış altı yüz otuz bin frank bulunduğu öğrenildi. Gerçi bu altı yüz otuz bin frangın bankaya konulmasından önce, fakirler ve muhtaçlar ile memleket için bir milyon franktan fazla bir para sarf etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memleket hastahanesinin yönetimi boştu. Hastahane esasen on yataklıktı. Montreuil-sur-Mer kasabası Aşağı, Yukarı Montreuil namıyla iki mahalleye ayrılmıştı. Oturduğu Aşağı mahallede haraba yüz tutan yalnız bir okul vardı. Bunun idaresi de boştu. Madeleine Baba bu mahallede biri erkek çocuklara, diğeri kız çocuklarına mahsus olmak üzere iki okul yaptırdı. Okulun iki öğretmenine de resmî maaşlarının dışında bir iki misli bir para da kendi cebinden veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün bunu şaşırmış bir halde haber almış olan birine dedi ki: “Bir hükûmetin ilk evvel iki mühim memura ihtiyacı vardır ki, bunlardan biri süt-anne, diğeri öğretmendir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihe kadar Fransa’da bilinmeyen bir darülaceze (kimsesizler yurdu) açtı, bütün masraflarını kendisi verdi. Bundan başka ihtiyar ve malül işçiye mahsus bir de yardım sandığı kurdu. Fabrikasının bulunduğu yer memleketin merkezi durumuna geçtiğinden, birçok fukara evlerinden ibaret yeni bir mahalle oluştu. Tedavi için zorunlu ilaçları parasız vermek üzere bir de eczane açtırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna benzer faydalı kurumlar oluşturduğu ilk zamanlarda bazıları kendisine: “Zengin olmak isteyen bir adam!”; kendisi zengin olmadan memleketi zengin ettiği zaman ise: “Rütbe ve şan hırslısı bir adam!” diyorlardı… </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnançları sebebiyle dinî merasimini muntazaman yerine getirdiği için, ve o zamanda riyâ ve hulûs ile şan ve şöhret hırsı birbirinden ayrılamadığı için böyle zannedilebilirdi. Her Pazar kiliseye gider, âyin-i ruhanîde hazır bulunurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Her işe burnunu sokan, her işte rakip kesilen memleketin mebusu dinî işler hususunda da rekabetini gösterdi. İmparatorluğun yasama meclisi üyesi olan bu mebus, din işlerinde hatiplerden Otrante Dukası Fouché adıyla tanınan birinin fikir ve inançlarını kabul etmiş, onu sevmiş ve müridi sırasına geçmişti. İtikadı hiç yoktu. Fakat fabrika sahibi ve müdürü Baba Madeleine’in sabahın saat yedisinde kiliseye gittiğini görünce, bu hususta onunla rekabet hevesine düştü. Bu heves de Baba Madeleine’in kendi yerine mebus seçilmemesi düşüncesine dayanıyordu… Bunun üzerine hemen bir Cizvit rahibinden günah çıkartmağa ve kiliseye devama başladı. O tarihte servet edinmek, şan ve şöhret kazanmak için inançlı ve dindar görünmek üzere ilk başvurulan şey, kiliseye devam etmekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşüncede olanlardan hem kilise, hem de fakirler faydalanıyordu. Saygıdeğer mebus efendi Baba Madeleine’le hayır işlerinde dahi yarışmak için memleket hastahanesine iki yatak ilave ettirdi. Böylece hastahanenin yatağı on ikiye çıkmış oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1819 yılındaydı ki, bir sabah ortalıkta bir havadis dolaşmağa başladı: Madeleine Baba’nın memlekete yapmakta bulunduğu yararlı hizmetlerden dolayı kral tarafından belediye reisliğine tayini kararlaştırılmış. Bu havadis üzerine evvelce kendisine “Rütbe ve şan hırslısı bir adam!” diyenler, bu münasebetle “Bakınız, dediğimiz nasıl ortaya çıktı! Biz evvelce demedik miydi?” yollu laflar dolaşmaya başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu havadis bütün kasabaya yayıldı. Dillerde dolaşıp durdu. Haberin doğruluğu anlaşıldı. Nihayet birkaç gün sonra Resmî Gazete’de resmen görüldü de. Fakat ertesi gün Madeleine Baba, görevi kabul etmediğini bildirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine o 1819 senesinde Madeleine tarafından keşfedilen yeni usullerle ticaret pazarına çıkarılan ürünler ustalık ve sanayi sergisinde takdir görerek Seçici Kurul tarafından verilen rapor üzerine, İmparator kendisine Fransa’nın meşhur “Légion d’Honneur” nişanının “şövalye” rütbesini verdi. Memlekette yeniden bir dedikodu başladı. “Maksadı nişan almaktan ibaretmiş!” denildi. Bununla beraber Baba Madeleine, belediye reisliğini reddettiği gibi, nişanı da kabulden geri durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamın hali bir muamma idi! Aleyhinde laf dolaştıranlar: “Bu adam, bir tür serseriden başka bir şey değildir!” diyerek işin içinden sıyrıldılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlatılan detaylardan dolayı memleketin kendisine minnettarlığı arttıkça arttı. Hele fakir ve muhtaçlar takımı, Madeleine Baba’ya minnet ve şükran borçlu idiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memlekete varlığı faydalı ve lüzumlu olduğu için herkes ona saygı ve sevgi beslemeğe başladı. Bu arada fukara güruhu kendisini âdeta kutsuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba, kendisine gösterilen saygı ve sevgiyi kederli bir vakarla kabul ediyordu. Servet ve zenginliği gerçekleşince memleketin ileri gelenleri bile ilişki kurmağa ve hürmetle kendisine “Mösyö Madeleine” demeğe başladılar. Buna rağmen çocuklar ve işçiler kendisine yine “Madeleine Baba” diye hitap ediyorlardı. Bu, Madeleine Baba’yı daha çok memnun ediyor, daha hoşuna gidiyor ve gülümsemesine yol açıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Servet ve itibarı arttıkça iltifatlar, davetler çoğalmağa başladı. Bütün kapalı salonlar ve kapılar bu milyonerin önünde hürmet ve itibarla açılıyordu. Bin türlü avanslar, krediler teklif edildi. Bunların hepsi Madeleine Baba tarafından reddedildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hali de itirazlarla karşılandı. Bazıları: “Cahil ve eğitimsiz bir adam” diyerek onu suçladılar. Cemiyetler arasındaki hayat ve ilişkiler hakkında bile bir bilgisi olmadığı söylendi. Okuyup yazdığını da bilmiyorlardı. Davetleri reddederek salonlarda bulunmaktan geri durduğunu görenler onu bilgisizlikle, cesaretsizlikle suçladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Para kazandığını görünce “Tüccar”, para verdiğini görünce “Şöhret hırslısı”, kendisine verilen nişan ve görevleri reddettiğini gördüklerinde ise “Serserinin biri” dediler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ziyafetleri, salonlara yapılan davetleri kabul etmeyince “Eğitimsiz ve edepsiz” denildi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">1820 tarihinde yani Montreuil-sur-Mer kasabasına gelişinden beş yıl sonra memlekete ettiği hizmet yüzünden kendisine beslenen saygı ve sevgi o kadar çoğalmıştı ki, kral kendisini yeniden belediye başkanlığına tayin etti. Madeleine Baba’nın bu sefer de kabul etmemesi üzerine kaymakam ısrar etti. İleri gelenler ricaya gittiler. Belde halkı sokaklara dökülerek bu görevi kabul etmesi için istirham etmeğe başladılar. Nihayet rica ve ısrar o dereceye vardı ki, işin sonunda Madeleine Baba Montreuil-sur-Mer’in belediye başkanlığını kabule mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu arada ihtiyar bir kadının sözü epeyce etkili olmuştu. Bu kadın kapısının eşiği üzerinden haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi bir belediye reisi memlekete hizmet edebilir ve menfaat sağlayabilir. Bir adam yapabileceği böyle iyi bir hizmetten kaçınır mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba’nın hayat yolunda bu görevi kabul etmiş olmasıyla uğradığı değişikliğin bu, üçüncüsü oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine Baba iken “Mösyö Madeleine” ve Mösyö Madeleine iken Belediye Başkanı olmuştu.</span></p>
		</div>
	</body>
</html>