<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-239</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-4-8-12"><span class="numara-alt char-style-override-1">Jondrette Ağlama Derecesine Geliyor</span></p>
			<p class="tp-1"><span class="Normal char-style-override-1" xml:lang="tr-TR">Jondrette ailesinin oturduğu virane o kadar karanlıktı ki, dışarıdan gelenler bir mahzene girdikleri zannına düşmüşlerdi. Yeni gelenler yani ihtiyar adamla yanındaki genç kız tereddütlü adımlarla ilerliyorlardı. Etrafta hayal meyal görünen belirsiz şekilleri ancak teşhis edebiliyorlardı. Viranede oturanlar ise o karanlığa alışmış olduklarından serbestçe hareket ediyorlar ve her şeyi iyice fark edip seçebiliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc Jondrette Baba’ya yaklaştı. Bakışlarındaki hüzün ve keder parıltısı belli oluyordu. Şefkatle baktı. Sonra ona hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, şu pakette yeni elbise ile çorap ve yünden örtüler vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Jondrette yerlere kadar eğilerek yalvarırcasına bir saygıyla cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bizim melek hasletli velinimet efendimiz, bizi lütuf ve atıfete boğmuş bulunuyorsunuz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeni gelenler acınacak derecede bulunan aileyi fakir haldeki meskenlerini dikkat ve merhametle gözden geçirdikleri sırada, Jondrette derhal büyük kızının kulağına eğilerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl, dediğim gibi değil mi? Paçavralardan başka bir şey getirmediler. İşte zenginlerin hepsi böyledir. Bu ihtiyar maymuna gönderdiğim mektuba ne imza atmıştım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fabantou.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Trajedi yazarı, Fabantou! Pek iyi! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu fikir, Jondrette’e tam zamanında gelmişti. Çünkü Mösyö Leblanc o esnada bir isim arayıp da bulamayan bir adam tavrıyla Jondrette’e hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek acınacak bir halde bulunduğunuzu görüyorum, Mösyö…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Muhatabının sözünü tamamlamağa acele ederek:) Fabantou.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Fabantou. Evet, isminiz böyleydi. Şimdi hatırladım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir sanatkârım Mösyö. Trajediler yazmakla meşgul olurum. Eserlerim herkesin takdirlerine mazhar olmuştur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada Jondrette, karşısındaki hayırsever şahsı kandırmanın tam zamanı olduğuna kanaat getirmiş ve kararını da vermişti. Bu sebeple pazarlarda bağıran tellallar ve büyük caddelerde inleyen dilenciler gibi bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Talma’nın öğrencisiyim Mösyö. Vaktiyle talihim yaverdi, bana karşı tebessüm eylerdi. Ne yazık ki bugün benden yüz çevirmiştir. Bakınız, velinimet efendim, bakınız: Ne ekmek var, ne de ateş! Zavallı çocuklarım soğuktan donuyorlar. Yalnız bir sandalyem var. Onun da hasırı yok ki üzerine oturulsun. Bakınız, pencerenin de camı kırık. İçeriye dışarda hükmünü sürdüren soğukla, yağan kar giriyor. Böyle bir havada, karım da hasta olduğu için yatağında yatıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı kadın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızım da yaralandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elinden yaralanan kız, hayretle misafirlere ve özellikle Matmazele baktığı için ağlamayı bırakmıştı. Jondrette kendisine yaklaşarak yavaşça “Ne duruyorsun ağlasana!” dediği sırada bir hokkabaz gibi süratle kızın yaralı elini sıktı. Bunun üzerine kız can acısıyla haykırdı. Sonra da ağlamağa başladı.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un kalben temiz ve tapılası Ursule’cuğu hemen yaralı kızın yanına kadar giderek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zavallı sevimli çocuk!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesine mukabil babası sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız, güzel Matmazel. Eli kan içinde. Gündelik olarak altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kazanmak için altında çalıştığı makineye elini kaptırmış. Bu kaza, zavallının başına iş açacak. Muhtemelen kolu kesilecek. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar Mösyö korku ve telaşla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük kız babasının bu sözünü doğru sanarak, daha çok ağlayıp bağırmağa başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yazık ki doğru, hayırsever efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakikadan beri Jondrette, hayırsever Mösyöye tuhaf bir nazarla bakmaktaydı. Söz söylerken muhatabına öyle bir bakıyordu ki, geçmiş hatıralarına başvurur gibi görünüyordu. Birdenbire ziyaretçilerin küçük kızla meşgul olmalarından faydalanarak şaşkınlık ve hayretle yatağında hareket etmeden duran karısına süratle yaklaşıp yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu adama iyi dikkat et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Mösyö Leblanc’a dönerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kere dikkatle bana bakınız, muhterem Mösyö. Elbise namına üzerimde yalnız bir gömlek bulunuyor ki, o da karımın gömleğidir. O da sağlam değildir. Başka hiçbir şeyim yoktur. Kışın şiddetine karşı bu halde bulunmak ne bahtsızlıktır! Elbisem olmadığı için sokağa çıkamıyorum. Beni tanıyan ve çok seven Matmazel Mars’ı görmek istediğim halde emelime muvaffak olamıyorum. Galiba el’an La Tour- des-Dames sokağında oturuyor. Bilmem kendisini tanır mısınız? Taşrada beraber bulunduk. Başarılarını paylaşırdık. Görüyorsunuz ki hiçbir şeye sahip değiliz. On paramız bile yok. Kızım müthiş bir şekilde yaralandı. On para yok ki tedavi ettirelim. Karım da hasta.  Solunum yetersizliği var. Zaten yaşlanmıştır. Asabiyet de araya girince işin rengini değiştirdi.  İkisi de tedaviye muhtaçtırlar. Hâlbuki ne doktora ne de eczacıya verecek paramız var! Dünyada her şey paraya bakıyor. On para görsem, yüzüme gözüme süreceğim! Bu halden zamanımızda sanayiin ne kadar alçalmış olduğunu anlayıp değerlendirebilirsiniz. Güzel Matmazelim, hayırsever efendim, siz fazilet ve mutluluğun havasını yayıyorsunuz, kızımın her zaman gittiği mabedi varlığınızla güzelleştirip güzel kokulara boğuyorsunuz. Elbette kızımı da her gün orada görüyorsunuz. Kızlarımı iyi terbiye ettim, muhterem efendim. Dinî akideleri iyi bilirler. Akranları gibi tiyatroya gitmezler, yalnız ibadet için kiliseye giderler. Namus, ahlak ve fazilet hususunda pek şiddetli davranırım… Sokaklarda bir takım kızları, kadınları görüyorum da utanç duyuyorum… Kızlarım her halde iffet ve faziletlerine sahiptirler. Bu hususta şakam yoktur. Kendilerine sorunuz! İnsan daima namusuyla hareket etmelidir. Yalnız bir babaları var. Hiçbir aileye mensup olmadıkları halde rast gelenin karısı olan kızlardan, kadınlardan değildirler…  Fabantou ailesi namus ve haysiyetiyle tanınmıştır. Bu sebeple çocuklarımı namusluca yetiştirmek, iyi bir terbiye vermekle beraber dinî itikatlarının da kuvvetli olmasını isterim… İnsanın iyi terbiye görmesi ve Tanrı’ya inanması lazımdır. Yarının ne olacağını kimse bilemez. Yarın şeytanın derdidir. Benim için uğursuz bir gündür. Ev sahibinin bana vermiş olduğu mühletin son günüdür. Eğer bu akşam biriken kiraları vermezsem yarın büyük kızım, ben, hasta karım, yaralı kızım buradan kovulacağız. Sığınacak bir yerden mahrum olarak sokak ortasında, yağmurun, karın altında kalacağız… Görüyorsunuz ki merhametli efendim, pek acınacak bir halde bulunuyoruz. Dört taksit borcum var. Bu da altmış frank eder!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette yalan söylüyordu. Dört aylık altmış değil, kırk frank ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius iki aylığı ödeyeli her halde altı ay olmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc cebinden beş franklık bir sikke çıkarıp masanın üzerine bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette büyük kızının kulağına yavaşça şu sözleri söyleyecek vakit bulmuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Habis herif! Beş frank veriyor! Bununla ben ne yapabilirim? Bu para kırılan cam ile sandalyeyi bile karşılayamaz. Gel de harca bakalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc bu sırada mavi renkli redingotunun üstünden giyinmiş bulunduğu mor renkli paltosunu çıkararak sandalye üzerine bırakmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Fabantou, üzerimde fazla param yok. Yalnız beş frank bulabildim. Bununla beraber kızımı eve götürdükten sonra ben yine gelirim. Borcunuzu bu akşam vermek mecburiyetindesiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Jondrette’in yüzünde garip bir parıltı belirdi. Telaş ve heyecanla cevap verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, merhametli efendim. Saat sekizde ev sahibini görmeğe mecburum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben saat altıda burada bulunurum. Size lazım olan altmış frangı getiririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette bu vaatten adeta başı dönmüş ve ne yapacağını şaşırmıştı. Sevincinden haykırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, merhametli efendim. Size nasıl teşekkür edeyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra yavaşça karısına hitap ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Karı, şu adama iyi bak; anlıyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada Mösyö Leblanc, yanında bulunan dilber kızın kolundan tutarak kapıya doğru gitmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşam yine görüşürüz, dostlarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Saat altıda mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, saat tam altıda.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda sandalye üzerindeki palto büyük kızın gözüne çarptığından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, paltonuzu unuttunuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bunun üzerine Jondrette müthiş bir şekilde omuzlarını kaldırdığı sırada korkuturcasına kızına bir bakış fırlattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc başını çevirerek cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Unutmadım, size bıraktım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, lütufkâr efendim, bizi ihya ettiniz. Bu derece lütuf ve âtıfet gerçekten beni müteessir etti. Gözlerim yaşardı. Arabanıza kadar sizi uğurlamama izin veriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dışarı çıkacaksınız, paltoyu giyiniz. Gerçekten şiddetli bir soğuk var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette ikinci bir teklife meydan bırakmadan paltoyu alıp sırtına geçirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Leblanc ile beraberindeki genç kız ve Jondrette, o viranenin kapısından dışarı çıktılar.</span></p>
		</div>
	</body>
</html>