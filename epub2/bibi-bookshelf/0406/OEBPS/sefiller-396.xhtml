<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-396</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-5-4"><span class="numara-alt char-style-override-1">Marius Saldırıyor</span></p>
			<p class="tp-1"><span class="Normal char-style-override-1" xml:lang="tr-TR">Bir gün Matmazel Gillenormand bir takım ilaç şişelerini komodinin mermer taşı üzerine dizdiği sırada Mösyö Gillenormand Marius’un üzerine doğru eğilerek şefkatli bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak, küçük Marius’um, ben senin yerinde olsaydım şimdi artık balıktan ziyade et yerdim. Tavada kızartılmış bir dil balığı nekahat dönemine başlamak için iyi bir şey, fakat hastayı ayağa kaldırmak için iyi bir pirzola lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Âdeta bütün bedenî gücünü kazanmış olan Marius, bütün gücünü toplayarak yatağına oturdu. Gerilmiş iki yumruğuyla yatağının çarşafını tutarak ve büyükbabasının yüzüne bakarak gayet müthiş, sert bir tarzda dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sözünüz beni size önemli bir şeyden söz etmeğe yöneltiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O önemli şey neymiş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben evlenmek istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba kahkaha ile gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ, zaten karar verilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl karar verilmiş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Karar verilmiş. Küçük kızı alacaksın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şaşkın, hayret içinde aptallaşmış ve mahcup düşmüş olan Marius’un bütün vücudu ürperdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Sevdiğin güzel kızcağızı alacaksın. O, her gün ihtiyar bir adam şeklinde gelip sağlık durumundan haberdar olmaktadır. Yaralı olduğun günden beri vaktini tiftik yapmak ve ağlamakla geçiriyordu. Tahkikat yaptım. L’Homme Arme sokağında 7 numarada ikamet ediyor. Şimdi anladın mı? Mademki sen onu istiyorsun, onu alacaksın. Yakalandın mı? Kendi kendine bana karşı planını kurmuştun. Kendi kendine demiştin ki: “Şu büyükbabaya; Rejans</span><span class="dipnot"><a class="footnote-link" href="#footnote-233-167" id="footnote-233-167-backlink">167</a></span><span class="Normal char-style-override-1" xml:lang="tr-TR"> ve Direktuvar devirlerinin mumyasına, şu eski şık’a, şu Géronte’ya dönmüş eski Dorante’a</span><span class="dipnot"><a class="footnote-link" href="#footnote-233-168" id="footnote-233-168-backlink">168</a></span><span class="Normal char-style-override-1" xml:lang="tr-TR"> söyleyeceğim. O da vaktiyle gençti. Onun da âşıklıkları, oynaşları, Cosette’leri olmuştur, o da fistan hışırtılarını dinlemiş, havalara uçmuş, o da ilkbaharın ekmeğinden tatmıştır. Elbette bunları hatırlar. Haydi bakalım kavga, savaş!...” Sen bunları kurdun. Kuşu burnundan yakalamak istedin. Pekiyi! Ben sana bir koyun pirzolası ikram ediyorum da sen bana “Ben evlenmek istiyorum” diyorsun. Tarzından, halinden, senin kavgaya güvenip dayanmak istediğin anlaşılıyor. Sen bilmiyor muydun ki, ben bir ihtiyar, bir zayıf, bir korkaktım. Buna ne dersin? Gülersin! Büyükbabanı kendinden daha ahmak bulmak… Bunu beklemezdin, değil mi? Şimdi de bana karşı çekeceğin nutku şaşırdın, avukat efendi! Doğrusu bu muzipliktir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Pekâlâ, şimdi istersen kudur! İstediğini yapacağım. Yapıyorum, evet! Sen buna ne dersin? Benim bu cevabımdan şaşırdın değil mi? Beni dinle. Malumat aldım. Ben de kurnazım. O kızcağız güzeldir. Latiftir. Namusludur. Yığınlarla tiftik yaptı. O bir cevherdir. O da sana tapıyor. Eğer ölseydin, üç kişi ölecektik. Tabutu tabutumun arkasından gelecekti. Biraz iyileştiğini görünce onu yatağının başı ucuna oturtmak düşüncesindeydim. Fakat genç, güzel yaralıların yanına sevdikleri güzel kızları birdenbire oturtmak gibi şeyler romanlarda olur. Bu, olur şeylerden değildir. Teyzen ne diyecekti?</span></p>
			<p class="tp-sb"><span class="Normal char-style-override-1" xml:lang="tr-TR">“Yavrum, çoğunlukla çırçıplaktın. Nicolette’e sor. O bir dakika bile yanından ayrılmamıştır. Ona sor. Senin o halinde yanı başında bir kadın bulunabilir miydi? Bir de doktor ne diyecekti? Genç kızlar ateşi, hummayı tedavi etmez. Kısacası pekiyi, artık bahsetmeyelim. Dediğin oldu. Bu iş olmuş bitmiş bir iştir. Bana bak. Sana bir şey söyleyeyim. Baktım ki sen beni sevmiyorsun, düşündüm. ‘Şu bizim herife kendimizi sevdirmek için ne yapalım?’ dedim. Sonra dedim ki: ‘Ne düşünüyorum? Elde benim küçük Cosette’im var, onu ona veririm, o zaman elbette biraz beni sever, yoksa sebebini sorarım.’ Ya sen ne zannediyordun? İhtiyar baba gürültüyü koparacak, bağırıp çağıracak, bütün bu yeni doğan bahara karşı değneğini kaldıracak mı sanıyordun? Asla! Cosette mi? Pekiyi. Aşk mı? Pekiyi. Bundan başka ne istersin? Efendi! Lütfen zahmet buyurunuz da evleniniz. Mutlu ol sevgili çocuğum.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bunu söyleyerek hüngür hüngür ağlamağa başladı! Marius’un başını iki eliyle alıp ihtiyar göğsünde sıktı. Her ikisi de ağlıyorlardı. Mutluluğun en yüksek zirvesindeki şekillerden biri de budur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya, beni seviyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dakika tarif edilmez. Sevinç her ikisinin de dilini lal etmişti. Söz söylemekten acizdiler. İhtiyar kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi ağzı açıldı. Bana “Babam!” dedi!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius başını büyükbabasının kucağından çekti. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam, şimdi sanırım ki onu görebilirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu da düşünülmüş. Onu yarın göreceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin bu gün değil!</span></p>
			<p class="tp-sb"><span class="Normal char-style-override-1" xml:lang="tr-TR">- Pekiyi, bu gün olsun. Bana üç kere “Babam” dedin. Elbette buna mükâfat lazım, gidip bakacağım. Onu sana getireceğiz dedim ya. Düşünülmüş, zaten bunu vaktiyle şiir haline koymuşlar. Andre Chenier’in dramatik “Genç Hasta” manzumesinin sonu şöyledir; Andre Chenier ki hainler… şey 93 İhtilali devleri tarafından boğazlanan…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand Marius’un öfkelendiğini zannetti. Fakat gerçekte Marius onu dinlemiyordu. Hülyaya dalmış ve düşüncelerini 1793 İhtilalinden ziyade Cosette’e yoğunlaştırmıştı. Büyükbaba Andre Chenier hakkında bu şekilde söze başlamış olduğundan korkarak, titreyerek tekrar sözlerini tashih edip dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boğazlamak… değil. İşin gerçeği şudur ki, fena adamlar olmayan ihtilalin büyük dâhileri -ki bu da inkâr edilemez- bunların büyük kahramanlar olduklarına şüphe yok, Andre Chenier’in kendilerine biraz tacizde bulunduğu ve zorluk çıkardığını görmüşlerdi daima… Siyaset bıçağı… Yani bu büyük adamlar, 7 Thermidor tarihini pekiştiren büyük rical, kamu selameti namına Andre Chenier’nin lütfen id… idam buyurulmasını…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözünü bitiremedi. Mösyö Gillenormand’ın kendi sözü boğazını tıkadı, devam edemedi. Kızı Marius’un arkasında yastıkları düzeltirken o cümlesini ne bitirebildi ne de geri alabildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunca üzüntüler ve acılarla heyecanlanan ve acılara gark olan zavallı ihtiyar ileri yaşının izin verdiği kadar bir süratle yatak odasından fırlamış, kapısını kapamış, yüzü kıpkırmızı, boğazı tutuk, ağzı köpüklü, gözleri dışarıya fırlamış olduğu halde birdenbire o namuslu, sadedil hizmetçisi Basklı ile burun buruna gelmişti. Basklı sofada potinlerini boyamaktaydı. İhtiyar Basklı’yı yakasından tuttu. Ve yüzüne doğru hiddet ve şiddetle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seksen bin yemin ederim ki o şakiler onu idam ettiler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Efendi! Kimi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Andre Chenier’yi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Basklı şaşırmış ve ürkmüş bir halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-167-backlink" id="footnote-233-167">167</a><span class="Normal char-style-override-1" xml:lang="tr-TR">	Fransız tarihinin 1715-1723 arasını teşkil eden dönemi.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-168-backlink" id="footnote-233-168">168</a><span class="Normal char-style-override-1" xml:lang="tr-TR">	Pierre Corneille’in “</span><span class="Normal-i char-style-override-1" xml:lang="tr-TR">Yalancı</span><span class="Normal char-style-override-1" xml:lang="tr-TR">” adlı komedisindeki iki tip:  Géronte (İhtiyar), Dorante (Genç çapkın).</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>