<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-221</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-4-6-8"><span class="numara-alt char-style-override-1">Tutulmak</span></p>
			<p class="tp-1"><span class="Normal char-style-override-1" xml:lang="tr-TR">İkinci haftanın son günlerinden birinde Marius her zamanki sıra üzerinde elinde kitap bulunduğu halde oturmaktaydı. İki saatten beri bu kitabın bir yaprağını bile çevirmemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden vücudu ürperdi. Yolun öbür ucunda bir olay çıkmıştı: Mösyö Lenblanc ile kızı oturdukları yerden kalkarak kendisinin bulunduğu tarafa geliyorlardı. Genç kız, kolunu babasının koluna geçirmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius elindeki kitabı kapadı. Sonra tekrar açarak okumağa çalıştı. Titriyordu. O hâle, yani ışık çemberi kendisinin bulunduğu tarafa doğru geliyordu. Kendi kendisine hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Şimdi ne yapacağım? Özel bir davranışta bulunmağa, bunu düşünmeğe vakit de yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar adamla kızı kendisine doğru ilerliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, bir saniye kadar devam etmiş olduğu halde Marius’a bir asır gibi geldi. Kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu tarafa doğru niçin geliyorlar? Burada ne yapacaklar? Acaba buradan, benim önümden mi geçecekler? O ayaklar bu kumun üzerinden, benden iki adım öteye basarak mı geçecek? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye soruyordu. Şiddetli bir çarpıntının etkisi altındaydı. Beğenilmesini ve göğsünde bir nişanı bulunmasını arzu ediyordu. O küçük ve latif ayakların gittikçe yaklaşan seslerini işitiyor ve Mösyö Leblanc’ın öfkeyle kendisine bakacağını düşünüyordu. Kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu Mösyö Leblanc acaba bana bir hitapta bulunacak mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Başını önüne eğdi. Tekrar kaldırdığı zaman babayla kızın yakınında bulunduklarını gördü. Genç kız, önünden geçti. Geçerken delikanlıya tatlı bir düşünceyle bakmıştı. O zamana değin yanına kadar sokulmamış olduğundan genç kız kendisini tersleyecekmiş zannına düştü. Belki de bu bakışla “Bak, sen benim yanıma kadar gelemedin ama ben senin yanına geldim!” demek istiyordu! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, ışınlarla ve girdaplarla dolu olan o güzel gözlerin tesiri altında bir hoş oldu. Şiddetle yanan beyninde kızgın bir şiş var sanıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O güzel kız kendisinin ta yanına kadar gelmişti! Nu mutluluk! Hatta kendisine de bakmıştı. Bu defa her zamankinden fazla onu güzel buldu. Öyle bir güzellik ki, hem kadınlara hem de meleklere hastı! Öyle bir güzellik ve latiflik ki, Pétrarque’a nağmeler ilham ettirebilir ve Dante’yi ise diz çöküp yakartabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kendisini, masmavi göklerde sefa süren meleklerin arasında yüzüyor sanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı anda fevkalade canı sıkılmıştı. Çünkü potinlerinin üzerinde toz bulunduğunu görmüştü. Onun, potinlerine bakmış olduğundan da emindi. Kızı gözünden kaybedinceye kadar arkasından baktı. Sonra deli gibi Luxemburg bahçesinde dolaşmağa başladı. Bazı kere gülüyor ve yüksek sesle bir şeyler söylüyordu. O kadar dalgındı ki, bahçede çocukları gezdiren dadılar ve bakıcılar onu kendilerine âşık olmuş zannediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokaklardan birinde ona rastlamak umuduyla Luxemburg bahçesinden çıktı. Odéon Kemerleri altında Courfeyrac’a rastlayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gel, beraber yemek yiyelim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkisi de Rousseau’nun lokantasına giderek yemek yediler. İki kişinin yemeği için altı frank verdiler. Marius bir obur kadar yemek yemiş ve lokantanın hizmetçisine altı </span><span class="Normal-i char-style-override-1" xml:lang="tr-TR">sov </span><span class="Normal char-style-override-1" xml:lang="tr-TR">bahşiş vermişti. Tatlı yerlerken Marius dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gazeten var mı? Audry de Puyraveau ne güzel nutuk çekmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius çıldıracak derecede o kıza âşık olmuştu. Yemekten sonra Courfeyrac’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi tiyatroya gidelim. Paralar benden!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Porte-Saint-Martin Tiyatrosuna gittiler. Fredérick’in oynadığı </span><span class="Normal-i char-style-override-1" xml:lang="tr-TR">L’Auberge des Adrets</span><span class="Normal char-style-override-1" xml:lang="tr-TR"> adlı tiyatro oyunu sahneleniyordu. Marius pek çok eğlendi. Aynı zamanda hırçınlaşmıştı. Tiyatrodan çıkarken bir sudan atlayarak geçmek isteyen dikişçi kadının bacaklarına baktı. Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu kadını koleksiyonuma dâhil edeceğim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi tiksinti sebebi oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Courfeyrac, Marius’u Waterloo gazinosunda yemeğe davet etti. Marius bu gazinoya gitti. Bir gün evvelkinden fazla büyük bir iştahla yemek yedi. Şen şakrak görünmekle beraber gayet dalgındı. Kahkahayla gülmek için küçük bir vesileyi bekliyor görünüyordu. Kendisine bir aralık takdim edilen bir köylüyü kucakladı. Masalardan birinin etrafına bir takım öğrenciler toplanmış olup Sorbonne’da devlet kesesinden har vurup harman savuranlardan bahsediliyordu. Bir aralık bahis, sözlüklere intikal etti. Marius, sohbet arasında: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bununla beraber bir nişan sahibi olmak iyi bir şeydir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine, Courfeyrac yavaşça Jean Prouvaire’in kulağına:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  İşte bu garip!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Buna Jean Prouvaire şöyle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, garip değil, bilakis önemlidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten bu hal önemsiz bir şey değildi. Marius, bir büyük tutkunluğun hoş ve şiddetli olan ilk demlerinde bulunuyordu. Bütün bu hallere o kızın bir bakışı sebep olmuştu. Bir maden ocağına barut konulduktan veya bir yangın hazırlandıktan sonra ufak bir kıvılcım yeterli olur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık mermi hedefe isabet etmiş, olan olmuştu. O zamana kadar kadınlardan kaçan Marius bir kadın seviyor ve bu suretle talihi bir karanlığa girmiş oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görünüşte önemsiz gözüken bir kadının bakışları dıştan sakin görünen müthiş bir makineye benzer. Hiçbir şeyden şüphe edilmeksizin her gün gönül rahatlığıyla yanından geçilir. Bir zaman gelir ki onun orada bulunduğu bile unutulur. Gidilir, gelinir, düşünülür, söylenir ve gülünür. Derken birdenbire bir tiryakilik hissedilir. Kalpte bir heyecan hâsıl olur. Tatlı bir acı duyulur. Bu haller aşkın ilk adımlarıdır. Büyük bir dert olan aşk işte böyle başlar. Böyle meydana gelir. O zaman iş işten geçmiş olur. Makineye kapılmış ve o bakış tarafından ele geçirilip büyülenmişsiniz demektir ki, kurtuluşun çaresi yoktur. Nasıl ve nereden tutulduğunu sormağa da hacet yoktur. Çünkü sizi fikrinizden yakalamıştır. Artık kayboldunuz demektir. O makineden tamamıyla geçeceksiniz. Bir takım gizli güçlerin bağlarından oluşmuş zincirlerle bağlandınız demektir.  Boş yere çabalıyorsunuz. Size insan topluluklarından yardım gelme ihtimali yoktur. Fikrinizle, servetinizle,  istikbalinizle, ruhunuzla, çarktan çarka, ızdıraptan ızdıraba, işkenceden işkenceye düşeceksiniz. Kötü bir yaratığın veya asil bir kalbin güçlü pençelerinde bulunacağınıza göre, bu müthiş makinenin altından hicap ve utanç ile şekil değiştirdiğiniz veya ihtiraslarla evrimleştiğiniz takdirde ancak çıkabilirsiniz.</span></p>
		</div>
	</body>
</html>