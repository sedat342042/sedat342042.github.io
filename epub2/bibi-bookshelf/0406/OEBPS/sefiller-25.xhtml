<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-25</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-2-8"><span class="numara-alt char-style-override-1">Sükûnet ve İstirahat</span></p>
			<p class="tp-1"><span class="Normal char-style-override-1" xml:lang="tr-TR">Mönsenyör Bienvenü kız kardeşine akşamlar hayrolsun dedikten sonra sofra üzerindeki gümüş şamdanlardan birini misafirine uzatıp diğerini aldı ve misafirine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi odanıza götürmek isterim. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Yolcu da onu takip etti. Piskoposhane’nin iç vaziyetinin nasıl olduğu daha evvel verdiğimiz bilgilerden hatırlanacağı üzere, yatak yerinin bulunduğu yere mabedden geçmek ve buradan çıkmak için, her durumda Piskopos’un yatak odasından geçmek gerekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos ile misafiri bu odadan geçtikleri sırada Madam Magloire, yatağın yanındaki dolaba gümüş tabakları yerleştirmekteydi. Bu, Madam’ın her gece yatmazdan evvel en son yaptığı bir görevdi. Piskopos, misafirini yatağın bulunduğu mabede ulaştırdı. Yeni yapılmış olan yatak ve çarşafları temiz ve beyazdı. Jean Valjean, elindeki gümüş şamdanı odada bulunan küçük masanın üzerine bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, iyi bir gece geçirmenizi temenni ederim. Yarın sabah gitmenizden evvel elbet ineklerimizin yeni sağılmış sıcak sütünden birer bardak içeriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim, rahip efendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saflığından kaynaklandığı sanılan bu son sözleri söylediği anda bir harekette bulundu ki, eğer Matmazel Baptistine ile Madam Magloire o sırada burada bulunup da bu hareketi görmüş olsaydılar, hiç şüphesiz korkar ve ürkerlerdi. Bugün bizim için bile bu garip hareketin açıklaması zordur. Acaba bir ihtarda mı yoksa tehditte mi bulunmak istedi? Yoksa sebepleri kendisince de bilinmeyen bir dürtünün gücü mü mecbur etti? Birdenbire ihtiyara doğru dönüp kollarını göğsü üzerinde çaprazlaştırdıktan ve vahşice bir bakış attıktan sonra boğuk bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya! Öyle mi? Beni ta yanınızdaki odada yatırıyorsunuz ha? (Bir an sustuktan sonra dehşetli bir şekilde gülerek:) İyice düşündünüz mü? Benim kaatil olmadığımı size kim söyledi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos cevapladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşin o tarafı Cenab-ı Hakka aittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu söyledikten sonra kendi kendine dua eden veya söylenen bir adam gibi sağ elinin iki parmağını kaldırarak misafirini takdis etti. Misafir, bu takdis töreni esnasında bir harekette bulunmadı. Takdisten sonra Piskopos başını çevirmeksizin ve arkasına bakmaksızın odasına gitti. Mabetteki yatakta biri bulunduğu zaman dua edilen yeri gözlerden sakınmak üzere softan büyük bir perde çekilirdi. Piskopos bu perdenin önünden geçtiği esnada diz çökerek kısa bir dua etti. Az zaman sonra bahçede bulunuyor ve Cenab-ı Hakkın geceleri gaflet ve istirahat uykusuna gömülmeyen nazarlara sunduğu bir takım sırlarla dolu yüce manzaraları tahayyül ve tefekkür ederek geziniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Misafire gelince, gerçekten o kadar yorgundu ki, çarşafların temizliğinden ve beyazlığından istifadeyi hatırına bile getirmemişti. Zindanlarda mahkûmların yaptığı gibi o da burnuyla mumu söndürdükten sonra elbisesiyle kendini yatağa atıvermiş ve hemen ardından derin bir uykuya dalmıştı.</span></p>
		</div>
	</body>
</html>