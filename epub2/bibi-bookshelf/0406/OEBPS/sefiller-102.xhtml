<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-102</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-18-</span></p>
			<p class="numara-alt" id="toc_marker-3-1-20"><span class="numara-alt char-style-override-1">Mukaddes Hukukun Yenilenip Güçlenmesi</span></p>
			<p class="tp-1"><span class="Normal char-style-override-1" xml:lang="tr-TR">Diktatörlüğe son verildi. Avrupa’nın bütün idare şekilleri temelinden değişti. İmparatorluk, yıkılmağa mahkûm olan Roma dünyası gibi karanlıklar ve belirsizlikler içinde çöküp son buldu. Barbarlar zamanında olduğu gibi tekrar bir girdap görüldü. Yalnız küçük ismiyle adlandıracağımız 1815 senesi barbarlığı, ihtilal, diğer deyişle ilerleme fikrine karşı zıddiyet ve karşı-nefret hüküm sürdüğü ve kuvveti pek zayıf olduğu için, uzun müddet ayakta kalamadı. Çabucak boğuldu, ömrü çok kısa oldu. İtiraf etmeliyiz ki, İmparatorluğa ağlandı. Hem de kahraman gözleriyle ağlanarak gözyaşları döküldü. Eğer şan ve şeref taç ve tahtı yüklenmiş keskin bir kılıç kabul edilirse, İmparatorluk hükûmeti bu şan ve şerefin biçim kazanmış bir şekliydi. Yeryüzüne zulüm ve gaddarlığın meydana getireceği bir ışığı yaymıştı ki, bu ışığa artık loşluk ve karanlık diyebiliriz. Hakiki ve parlak bir gün ile karşılaştıracak olursak, o ışığın, tamamıyla geceden ibaret olduğuna hükmederiz. Gecenin bu aydınlığı ve gözden kaybolmuşluğu, bir güneş tutulmasının etkilerini oluşturmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">XVIII. Louis Paris’e girdi. Temmuzun sekizinde halka şeklinde yapılan danslar, Martın yirminci günündeki heyecanları, şevk ve atılganlıkları yok etmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Korsikalı, yani Napoleon, Béarné’linin zıttı hükmüne geçti. Tuileries kubbesi üzerindeki bayrak beyazla değiştirildi. Sürgün ve kızgın olan, tacın peşinden gitti ve tahta oturdu. Hartwell’in çamdan yapılmış masası XIV. Louis’nin çiçek resimleriyle süslü koltuklu sandalyesi önünde yerini aldı. Austerlitz olayı eskimiş ve unutulmuş olduğu için dün olmuş gibi kabul edilen Bouvines ve Fontenoy hadiselerinden bahsediliyordu. Kilise nüfuzu, tam bir vakar ve azametle hükûmetin nüfuzuyla birleşerek âdeta kardeş olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">On dokuzuncu asırdaki insan topluluklarının kurtuluşlarını ve selametlerinin sağlanmasını üstüne alan ve kendisine itiraz edilemeyen yönetim şekli, Fransa ve başka yerlerde uygulamaya konuldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Avrupa beyaz kokartlar takındı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Trestaillon ün kazandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Non pluris impar”(=Başkasından farklı değil!) ibaresi Quai d’Orsay rıhtımındaki kışlanın duvarında güneş resmi bulunan taşın üzerinde ve güneş ışıklarını belirten çizgiler arasında görünmeğe başladı. Bu kışlada İmparatorun hassa askeri bulunuyordu. Şimdi bir kırmızı-ev oldu. Fena bir şekilde kazanılmış galibiyetin hatıralarını toplayan Carrousel zafer takı, zaferi galiba biraz da Marengo ve Arcole olayından dolayı şaibeli bulunduğu için olsa gerek, Angouleme Dükü’nün heykeli olayı bahanesiyle ortadan kaldırıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">93 Olayının hatıralarını taşıyan Madeleine kabristanına XVI. Louis ile toz toprak içinde yatan Marie-Antoinette’in kemikleri konuldu, üzerleri mermer ve donuk akik rengindeki taşlarla kaplanıp süslendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vincennes mezarlığında ise başlıksız yarım bir sütun yapıldı. Bu sütun, İmparator Napoleon’un taç giyme töreninin yapıldığı ayda Duc d’Enghien’nin de öldüğünü hatırlatıyordu. Bu cenazenin pek yakınında, tahta geçişin ruhanî törenini yapmış olan Papa VII. Pius, düşüş törenini de gönül rahatlığıyla yerine getirdi. Schönbrunn’da dört yaşında küçük bir hayal, Roma Kralı diye adlandırılarak fesat sebebi oldu. Bu şeyler, hep yapıldı. Bu krallar, taç ve tahtlarına tekrar sahip oldular. Avrupa’nın sahip ve ustası olan kişi, kafese konuldu. Eski usul hükûmet şekli, yeni oldu. Yeryüzünün bütün nurlarıyla karanlıkları yer değiştirdiler. Bütün bu şeyler, bir yaz günü öğleden sonra çobanın birinin ormanda bir Prusyalı’ya “Buradan geç, oradan değil!” demiş olmasından ileri geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu 1815 Nisanı bir tür karanlıklarla dolmuştur. Eski fakat sakat ve zehirli hakikatler bir yenilik örtüsüyle örtüldü. Yalan ve riya, 1789 tarihiyle ilgi ve bağlantı kurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mukaddes haklar üzerine bir meşrutiyet örtüsü çekildi. Birçok efsaneler meşrutiyete bağlandı veya dayandırıldı. Bâtıl fikirler, akıl ve mantıka aykırı itikatlarla gizli maksatlar, meşrutiyet anayasasının on dördüncü maddesi sayesinde, yılanların deri değiştirmesi gibi hürriyet ve hürriyetçilik cilasıyla cilalandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon, insanı aynı zamanda hem büyültüyor, hem de küçültüyordu. Kelimeler yahut hayal ürünü güzellikler, yüksek konular ve mükemmel fikirler diye sunulmuş; bunlar, fikir ve tasavvurun oluşum şeklinden bahsedilip, </span><span class="Normal-i char-style-override-1" xml:lang="tr-TR">ideoloji</span><span class="Normal char-style-override-1" xml:lang="tr-TR"> namıyla garip bir ünvan kazanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük bir adamın gelecek ile alay etmesi, tehlikeli sonuçlar doğurabilecek bir tedbirsizlikti. Şu halde halk, yani etten meydana gelmiş bu toplar, topçuya aşırı muhabbetleri bulunduğu için “Nerededir? Acaba ne yapıyor?” diye, gözleriyle onu araştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Köylünün biri, bir gün Waterloo ve Marengo muharebelerinde bulunmuş olan harp malüllerinden birine Napoleon’un öldüğünü söylediği zaman, asker:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O öldü mü?! Yok canım; siz onu yakından gördünüz mü?!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dünyayı dehşete vermiş olan bu adam, yani Napoleon, düşüncelerde ve tasavvurlarda âdeta ilahlaştırılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo’dan sonra Avrupa’nın akıbeti karanlığa boğuldu. Napoleon’un ortadan çekilmesiyle uzun müddet ortada büyük bir boşluk hissedildi. Bu boşlukta krallar yerlerini aldılar. İyileştirme ve düzenlemeler için eski Avrupa bu durumdan faydalandı. Bir “Mukaddes İttifak” oluşturuldu. Bu, mukaddes ittifak, o uğursuz Waterloo savaş alanı mevkilerinden de vaktiyle “Güzel İttifak” şeklinde söylenmişti.</span><span class="dipnot"><a class="footnote-link" href="#footnote-233-33" id="footnote-233-33-backlink">33</a></span><span class="Normal char-style-override-1" xml:lang="tr-TR"> </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatı tazelenen ve kuvvet kazanmış olan bu eski Avrupa çehresi ve mevcudiyeti karşısında Fransa’nın resmi ve şekli çizildi. İmparator tarafından alaya alınan istikbal, Fransa’ya girdi. Bu istikbalin alnı üzerinde hürriyet yıldızı ışıldamaktaydı. Yeni nesillere mensup öze işleyen bakışlar derhal ona çevrildi. Bununla beraber aynı zamanda istikbal denilen hürriyet ile mazi denilen Napoleon’a karşı bir yöneliş ve cezbe de hissediliyor ve besleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yenilmiş olmak, bu mağlubu büyültmüştü. Çökmüş olan Bonaparte, ayakta duran Napoleon’dan daha fazla yüce ve yüksek görünüyordu. Ona galebe edenler, ondan korktular. İngiltere kendisini Hudson Lowe ile muhafaza ve Fransa Montchenu vasıtasıyla gözetim altına aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon, kollarını göğsü üzerinde çaprazlamış olduğu halde, iktidar sandalyesinde bulunanların korku ve ızdırabına yol açıyordu. Aleksandr onun için “Uykusuzluğum!” diye lakap takmıştı. Bu korku ve ızdırap, onun içinde bulunan ihtilalcilikten kaynaklanıyordu ve Bonaparte’a hürriyet taraftarlığı ettiren, aynı zamanda kendisini mazur gösteren sebep de buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hayal (yani Napoleon), eski dünyayı sarsmaktan geri kalmıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ufukta Saint-Helena zirveleri rivayet edildikçe hükümdarın huzur ve rahatı kaçıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon, Longwood’da ölüm döşeğinde bulunduğu sırada, altmış bin kişi de Waterloo savaş alanı üzerinde bozuluyor, rahatça çürüyordu. Bunların sükûn ve dinginliklerinden yeryüzüne bazı şeyler yayılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Viyana Konferansı 1815 Antlaşmasını düzenledi. Avrupa buna “İade-i Hükûmât=Krallık Yönetimlerinin Geri Verilmesi” anlamında “Restorasyon” adını verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Waterloo denilen şey bundan ibarettir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun sonsuzluğu ilgilendiren yönü nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu fırtına, bu bulut, bu savaş ve sonra bu barış; bütün bu karanlık, kâinatı kuşatmış olan bakışların ışıklarına bir lahza bile engel olmamıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl engel olabilir ki, o bakış önünde, bitkilerin üzerinde gezen ve bir ottan diğerine sıçrayan gayet küçük bir böcekle Notre-Dame kulelerinin birinden diğerine uçan bir kartalın asla farkı yoktur.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-33-backlink" id="footnote-233-33">33</a><span class="Normal char-style-override-1" xml:lang="tr-TR">	“Güzel İttifak”ın Fransızcası “Belle-Alliance” olup Waterloo savaş alanındaki mevkilerden bir nahiyenin ismi böyleydi. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>