<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-341</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-15-1"><span class="numara-alt char-style-override-1">Boşboğaz Kurutma Kâğıdı</span></p>
			<p class="tp-1"><span class="Normal char-style-override-1" xml:lang="tr-TR">İnsan ruhunun geçirdiği buhranlarla karşılaştırıldığında bir şehrin uğradığı kargaşalar, ihtilaller nedir ki? Bir kavimden ayrılmış bir fert olan insan, o kavme göre bir büyük karanlık mağaradır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean o sırada bile şiddetli bir galeyanın etkisi altında bulunuyordu. Önünde yeniden bir takım girdaplar açılmıştı. O da Paris gibi, büyük ve karanlık bir ihtilalin patladığı an karşısında titriyordu. Buna da birkaç saat yetmişti. Vicdanı ve alınyazısı birdenbire, karanlığa gömülüvermişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Denilebilirdi ki, Paris için olduğu gibi, o da iki prensip karşısında bulunuyordu. Hayır ve şerre görevli olan melekler, uçurumun üzerinde kurulmuş köprünün üstünde göğüs göğüse gelmek üzereydiler. Bunlardan hangisi diğerini o girdaba düşürecek? Hangisi üstün gelecek? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Haziranın beşinci gününden bir gün evvel Jean Valjean, Cosette ve Toussaint ile L’Homme Arme sokağına yerleşmişlerdi. Orada heyecanlı bir hadise kendisini bekliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, Plumet sokağını terk etmek için itiraza lüzum bile hissetmemişti. Bir arada bulundukları zamandan beri ilk defa olarak Jean Valjean ile Cosette’in arzuları birbirine ters düşüyordu. Arzuları birbiriyle çarpışmadıysa da birbirine muhalif ve aykırı geldi. Bir taraftan muhalefet, bir taraftan itaatsizlik ortaya kondu. Bir meçhul şahıs tarafından birdenbire “Evinizden taşınınız” ihtarında bulunulması Jean Valjean’ı despotça hareket edecek derecede endişeye düşürmüştü. İzinin bulunduğuna ve takip edildiğine inanmıştı. Sonuç olarak Cosette, itaat etmeğe mecbur oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ikisi de dalgın ve endişeli oldukları halde ağız açıp birbirlerine bir şey söylemediler. Sakince L’Homme Arme sokağına vardılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha önceki ortadan kayboluşlarında Jean Valjean Toussaint’i yanlarına almamıştı. Bu sefer onu da aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık Plumet sokağına dönmeğe mecbur olmayacağını sanıyordu. Bu sebeple ne Toussaint’i orada bırakabilir, ne de sırlarını açık edebilirdi. Zaten Toussaint’i, onun kendisi için fedakâr sadakatli olduğunu hissettiği ve düşündüğü için güvenilir buluyordu. Bir hizmetçinin efendisine karşı ihaneti, merak ve tecessüs şeklinde başlar. Hâlbuki Toussaint Jean Valjean’a hizmetçi olmak üzere yaratılmış gibi olup meraklı bir kadın şeklinde görünmüyordu. Barneville köylü kadınlarına mahsus lisanıyla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben böyleyim. Ben vazifemi tanırım. Vazifemi yaptıktan sonra başka şeye karışmam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Plumet sokağından hareket ettikleri esnada ve ayrılışlarında Jean Valjean, Cosette’in “ayrılmaz parçası” diye nitelediği kokulu çantadan başka bir şey almamıştı. Eşya vesaire ile ağızlarına kadar dolu sandıkları alması lazım gelseydi, birçok hamal getirtmesi gerekirdi. Hamallar ise gerektiğinde birer şahit olurlar, istenilen bilgileri almağa vasıta olurlar. Bu sebeple Babylon  sokağı kapısına kadar bir araba getirtilip binilmiş ve sonra da hareket edilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toussaint giderken biraz elbise ve çamaşırla, tuvaletle ilgili bir iki şey götürmek için güçlükle izin alabilmişti. Cosette ise yalnız kâğıt ve kalemiyle kurutma kâğıdını almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean sanki bu birdenbire kayboluşunun karanlık yönlerini artırmak için, güneşin batmasına yakın Plumet sokağından ayrılmıştı. O zamana kadar ise Cosette Marius için -bildiğimiz üzere- bir iki satırlık mektubu yazıp gönderebilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece olmuş, onlar da L’Homme Arme sokağına varmışlardı. Birbirlerine bir şey söylemeksizin herkes yatağına girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">L’Homme Arme sokağındaki ikametgâhları bir art avluda ikinci bir kattan ibaretti ki, bu katta iki oda, bir yemek odası ve yemek odasına bitişik bir mutfak ile Toussaint’in payına düşen bir ot yatağı içinde bulunduran küçük bir tavan arası bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemek odası, giriş vazifesini de görüyor ve aynı zamanda iki yatak odasını birbirinden ayırıyordu. Dairede bir aile için en çok lazım olan şeyler mevcuttu. İnsan tabiatı öyledir ki, delicesine endişelendiği gibi, aynı şekilde de inanmışlık hissi kazanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, L’Homme Arme sokağına varınca endişesi gittikçe kaybolmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle yerler bulunur ki sakinleştirici gibidir. Fikre otomatik surette etkili olur. Fikir orada rahatlamış ve kanıksamış olur. L’Homme Arme sokağı karanlık olduğu gibi orada oturanlar da sessizlik yanlısıydılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski Paris’in bu sokağında Jean Valjean anlaşılmaz bir sükûn ve dinlenmişlik hissetmeğe başlamıştı. Sokak o kadar dardı ki, iki sütun üzerine konulmuş büyük bir kalasla arabaların geçişine kapatılmıştı. Çeşitli şamatalarla dolu bir şehirde, sakin ve suskun bir sokak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gündüzün ışığı bile fecrin ışığını andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaşlı ihtiyarlar gibi iki sıra yüksek ve eski evler her şeyden hiç etkilenmemiş görünüyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokakta ebedî bir suskunluk hükmünü sürdürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean rahatça nefes aldı. Bu sokakta kendisini bulmak mümkün değildi. İlk işi “ayrılmaz parçası” olan çantayı yanına almak oldu. Sonra yatarak rahatça uyudu. Geceler, vücuda istirahat ve fikre sükûn bahşeder. Bu sebeple geceler sakinleştirici gibidir. Ertesi sabah âdeta neşeli olarak kalktı. Eski yuvarlak bir masa, eğri bir aynası bulunan bir yemek masası ile çürük bir sandalyeyi ve üzerinde Toussaint’in paketleri bulunan birkaç iskemle ile donanmış ve fena bir manzarası olan yemek salonunu, güzel buldu. Paketlerden birinin aralığından Jean Valjean’ın Millî Muhafız askerlerine mahsus üniforması görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’e gelince: Toussaint vasıtasıyla getirtmiş olduğu çorbayı içtikten sonra akşama kadar odasına kapanıp kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat beşe doğru bu küçük nakliyattan dolayı olağanın üstünde meşgul bulunan Toussaint masanın üzerine pişmiş soğuk bir tavuk koydu. Cosette babasının hatırı için bundan biraz yedi. Sonra başının ağrıdığından bahsederek Jean Valjean’dan izin alıp odasına çekildi. Jean Valjean tam bir iştahla biraz tavuktan yedikten sonra kolunu masaya dayayarak düşünmeğe başladı. Gittikçe güvende ve rahatlık hissediyordu. Yemek esnasında Toussaint’ın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, sokaklar pek kalabalık; Paris’te muharebe oluyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandığını işitmişti. Fakat planları bu sözlere önem verdirmedi. Daha doğrusu hizmetçisinin sözlerini işitmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayağa kalktı. Pencere ile kapı arasında gezinmeğe başladı. Gezindikçe dinginlik kazanıyordu. Zihni Cosette’e ait hatıralarla meşguldü. Onun baş ağrısından o kadar endişeli değildi. Çünkü bu, asabiyetten kaynaklanan önemsiz bir buhran, genç kızlara mahsus bir inat, bir dakikalık bir bulut, nihayet bir iki günde atlatılan hallerden biriydi. Bu sebeple endişeye mahal yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O şimdi halden ziyade istikbali düşünüyordu. Her zaman olduğu gibi sevinçle düşünüyordu. Nihayet mutlu hayatın tekrar akışına başlamasına karşı ortada bir engel görmüyordu. Bazı zamanlar her şey imkân dışı görünür. Bazı zamanlarda ise bilakis her şey sade ve kolay görünür. Jean Valjean o sıralarda iyi zamanlardan birinde bulunuyordu. Bu zamanlar, bu demler yaradılışın esasını teşkil eden ve yüzeysel bakışların zıtların birleşmesi, tezatların peşpeşe gelişi prensibi dedikleri cümleden olmak üzere, geceleri takip eden gündüzler gibi fena zamanlardan sonra gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sığındığı bu sakin sokakta Jean Valjean bir müddetten beri kendisini endişeye düşüren bütün durumlardan azade bulunuyordu. Pek çok zahmet ve meşakkatlerle karşı karşıya kalmış ve karanlıklarda dolaşmış bulunduğu için biraz sükûna ve rahata, biraz ışığa ihtiyacı vardı. Bu ışığı yeni görmeğe başlamıştı. Plumet sokağından bir zorluğa uğramaksızın ayrılabildiğinden dolayı memnun görünüyor ve bunu gelecek için atılmış hayırlı bir adım sayıyordu. Biraz Paris’i terk etmek, Fransa’dan dışarıya çıkmak fena olmayacaktı. Birkaç ay için olsun Londra’ya gitmek istiyordu. Cosette, yanında bulunduktan sonra Fransa’da veya İngiltere’de bulunmuş olmanın bir önemi yoktu. Her yer kendisi için aynıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, kendisi için mensup olduğu bir milletti. Sevinç ve mutluluğu yalnız onda buluyordu. Onun verdiği mutluluk kendisi için yeterliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisinin Cosette’in mutluluğunu sağlamağa yeterli olmadığı fikrini -ki vaktiyle bu düşünce şiddetle zihnini işgal eder ve gece uykusunu kaçırırdı- şimdi aklına bile getiremezdi. Şimdi geçmişteki acılarının yok olduğunu zannettiği bir zamandı. İyimserliği veya kötümserliği bu fikrinde buluyordu. Bu fikir herkesin hissetmekte olduğu güzel bir bakış açısıdır. Cosette ile İngiltere’ye seyahat için kolayca ve başarılı bir şekilde hazırlanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayalinin izdüşümlerinde mutluluk binasının yeniden inşa edildiğini görüyordu. </span></p>
			<p class="tp-sb"><span class="Normal char-style-override-1" xml:lang="tr-TR">Ağır adımlarla gezindiği sırada birden bakışı garip bir şeye ilişti. Yemek masasının üstünde bulunan ve karşısına denk gelen eğri konulmuş aynada aşağıdaki beş satırı açık bir çekilde okudu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“</span><span class="Normal-i char-style-override-1" xml:lang="tr-TR">Gözümün nuru sevgilim, </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">ne yazık ki, babam hemen gitmemizi emretti. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bu akşam L’Homme Arme sokağında, No.7’de bulunacağız. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sekiz gün sonra da İngiltere’ye gideceğiz. </span></p>
			<p class="tp-sb"><span class="Normal-i char-style-override-1" xml:lang="tr-TR">4 Haziran, Cosette”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözleri çılgınca bir hal almış olan Jean Valjean birdenbire kalakaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette geldiği zaman kurutma kâğıdını aynanın karşısındaki masanın üzerine koymuştu. Elem ve ızdırabı, kendisine o şeyi orada unutturmuştu. Özellikle yazmış olduğu ve Plumet sokağından geçen genç işçiye güvenip verdiği pusulanın beş satırını kuruttuğu kurutma kâğıdını açık bırakmış, orada unutmuştu. Karşıdaki aynaya kurutma kâğıdının üzerine geçmiş olan satırlar yansımıştı. Geometride buna “simetrik şekiller” denilir ki; öyle oluşmuştu. O haldeydi ki, kurutma kâğıdının üzerinde ters olarak çıkan çizgiler aynada asıl vaziyetlerini alıyor, anlamını gösterir şekilde yansıyordu. Başka bir deyişle Jean Valjean’ın karşısında Cosette’in bir gece evvel Marius’a yazmış olduğu mektubun aynı duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç satırdan ibaret bir mektup. Gayet kısa fakat yıldırım kadar etkiliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean aynaya gitti. Beş satırı okudu. Fakat inanmadı. Etkinin şafakla kaybolacağını sanıyordu. Fakat bu bir hayaldi. Bu, öyle bir şey değildi. Kaybolacak bir şeye benzemiyordu. Kalıcıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gittikçe görüş gücü daha ziyade netleşti ve bütünleşti. Cosette’in kurutma kâğıdına baktı. Kâğıdı aldı. “Bu, oradan yansıyor.” dedi. Müthiş bir buhranla kâğıdı muayene etti. Kurutma kâğıdının üzerindeki çizgiler garip bir intizamsızlık oluşturuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi kendisine mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lakin bu bir şey ifade etmez. Yazıya benzer bir şey yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Rahat bir nefes aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müthiş dakikalarda bu gibi budalacasına sevinçlere kim kendini kaptırmamıştır ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruh, bütün hayallerini sarf etmeden önce kendisini ümitsizlikle teslim etmez. Kurutma kâğıdını elinde tutuyor, ona hayretle bakıyordu. Budalacasına mutlu olup aldanmış olduğu hayallerden dolayı kahkaha ile gülmeğe hazırdı. Bakışlarını tekrar birdenbire karşısındaki aynaya yöneltti. Yansımayı tekrar gördü. Beş satır inkâr edilemez şekilde bir tamlıkla yansıyordu. Artık bu defa bir yansıma değildi. Bir görüşün tekrarlanması hakikattir. Dokunmak kabildi. Yazının aynada yansıdığını artık kesinlikle anlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın âdeta gözleri kararmış ve ayakta duramayacak bir hale gelmişti. Dizleri titriyordu. Kurutma kâğıdını düşürdü. Kendisi de masanın yanındaki koltuklu sandalyeye düştü. Başı bir tarafa meyletti. Gözleri lüzumundan fazla açılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, kendi kendisine bunun gerçek olduğunu ve gerçeğin ışığının kararıp kararmadığını soruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, bu beş satırı acaba </span><span class="Normal-i char-style-override-1" xml:lang="tr-TR">birine</span><span class="Normal char-style-override-1" xml:lang="tr-TR"> mi yazmıştı? Ruhunun acı feryadını işitir gibi oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kafesi içinde arslanın pençesine düşen kelebeğin o pençeden alınması mümkün müdür?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip ve esef verici tesadüflerden olmak üzere Marius, henüz o sırada Cosette’in mektubunu almamıştı. Tesadüf, mektubu Marius’tan önce Jean Valjean’a okutturmuştu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, o zamana kadar felakete mağlup olmadığı gibi birçok korkunç tecrübeler geçirmiş, kötü kaderinin hiçbir darbesinden yakasını kurtaramamıştı. Kaderin zulmü ve intikamcı araçları, toplumun hakir görmesi ve aşağılamasıyla kendisine hücum etmişti. Jean Valjean ise, o kadar kanı akmasına ve darbe yemesine rağmen, ne geri çekilmiş, ne de başını eğmişti. Toplumun bütün kan emiciliğine ve saldırılarına karşı metanet göstermiş ve direnmekten geri kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeniden elde ettiği kişisel dokunulmazlığı feda etmiş, hürriyetinden vazgeçmişti. Hayatını tehlike altına koymuştu. Her şeyi kaybetmiş ve her türlü acılara hedef olmuştu. Vicdanı talihsizliğin mümkün ve muhtemel olan her türlü saldırılarına bir stoacı</span><span class="dipnot"><a class="footnote-link" href="#footnote-233-141" id="footnote-233-141-backlink">141</a></span><span class="Normal char-style-override-1" xml:lang="tr-TR"> direnciyle sabır göstermiş, her halde kimseye kin beslememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sebeple biri çıkıp da iç dünyasına açıp bakacak olsa, son günlerde zaafa uğramış olduğunu anlayabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihin kendisine reva gördüğü bu mühim meselede karşılaştığı bütün zulüm ve şiddetler arasında bu, en müthişi, en dayanılmazıydı. Bu zamana kadar böyle bir işkenceyle karşılaşmamıştı. Kalbindeki bütün duyguların gizli hareketlerini, hatta bilinmeyen sinir tellerinin zedelendiğini hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne kadar yazık! En büyük emel, daha doğrusu yegâne emel, sevilen varlığın kayıplara karışması ve yitirilmesidir. Zavallı ihtiyar Jean Valjean Cosette’i sırf bir baba muhabbetiyle seviyordu. Buna şüphe yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Daha yukarıda okuyucuların dikkatlerini çekmiş olduğumuz üzere, tek başına sürdürdüğü hayatında sevgiyle ilgili bütün duyguları bir noktada, ebeveynlik vazifesinde toplanmıştı. Şimdi yalnız bir duyguyla duygulanıyor, bir aşk ile alt üst olmuştu ki, o da babalık sevgisiydi. Cosette’i kızı, anası, kız kardeşi gibi seviyordu. Ne bir sevgili, ne bir eş sahibi olmuştu. Tabiat ise kesinlikle protesto kabul etmez bir alacaklı olduğundan insanlık duyguları arasında en ziyade kaybedilmesi mümkün olmayan aşk dahi belirsiz, cahilliğe vurulan ve görmezden gelinen durumlardaki bönlük kadar saf, şaşırtıcı, meleklere has ve kutsal bir şekilde başka hislerle karışmıştı. Duygudan ziyade bir içgüdü, içgüdüden ziyade görülmeyen, hissedilmeyen fakat gerçek bir şekilde karışmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altın damarlarının taşlar arasında bulunduğu gibi onun Cosette’e karşı sergilemiş olduğu hakiki aşk da şefkatle dolu hissinde karanlık ve el değmemiş halde bulunuyordu.</span></p>
			<p class="tp-sb"><span class="Normal char-style-override-1" xml:lang="tr-TR">Evvelce de belirtmiştik. Burada da tarafların kalple ilgili durumlarını bir kere daha gözden geçirelim. Aralarında evlilik, olacak şey değildi. Hatta ruhları arasında bile böyle bir yakınlaşma söz konusu olamazdı. Bununla beraber talihlerinin birbiriyle nikâhlanmış olduğu muhakkaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean o uzun hayatında Cosette’den başka yani bir çocuktan başka sevgi ile ilgili duygulanmalar yaşamamıştı. Sürüp giden sevdalar ve ihtiraslar, kendisinde kış mevsimini geçiren yaprak ve ağaçlarda, elli yaşını geçiren adamlarda rastlanan yoğun yeşillikler üzerinde hoş bir yeşillik gibi yeşillenmeler oluşturmamıştı. Nihayet, bir defa daha belirttiğimiz gibi, bütün bu iç kaynaması, bütün bu şeylerin hepsi -ki sonucu yüce bir erdemliliktir- Cosette için babalıkta noktalanıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle garip bir baba ki, oğul, kardeş, koca, büyükbaba gibi hasletlerle kaynaşmış bir baba. Öyle bir baba ki, bunda analık da gizlenmiş. Cosette’i taparcasına seven bir baba. Cosette, onun nuru, sığınağı, ailesi, vatanı ve cenneti idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun içindir ki,  artık her şeyin kesinlikle sona ermiş olduğunu, Cosette’in elinden kaçtığını, ilelebet gözden kaybolduğunu, bir suya, bir dumana dönüştüğünü anlayınca ve “Biri kalbinin maksadıysa diğeri hayatın emeli” gibi, varlığını sarsan bu hakikat gözleri önünde gerçekliğe dönüşünce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık onun bir sevgilisi var. Artık ben kendisinin yalnız babasıyım. Ben yapayalnız kaldım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye düşündü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte o zaman olağanüstü bir acı duydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kadar meşakkat ve zahmetler, o kadar çalışıp çabalama böyle bir sonuca varmak için miydi? Hepsi bir hiç içindi, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları düşünen Jean Valjean’ın vücudu şiddetli bir ürpermeyle sarsıldı. Müthiş bir krizle canı yandı. Bencilliğin verdiği alarm halini ta saçlarının köküne kadar hissetti. “Ben!” feryadı bu adamın kalbinin derinliklerinde yankılandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı içten yıkılmalar, dağılmalar vardır. Bazen insanı oluşturan unsurlardan bazıları kesilip koparılmadan içe nüfuz edilemez.</span></p>
			<p class="tp-sb"><span class="Normal char-style-override-1" xml:lang="tr-TR">Acı bu dereceye varınca, bütün vicdan gücünün vuruşa vuruşa geri çekilişi görülür. Bunlar müthiş buhranlardır. İnsanlar arasında buhranın içinden hiçbir değişikliğe uğramadan ve görevlerinde sapasağlam kalarak çıkanları pek nadirdir. Elem ve acıların sınırları aşılınca, en sağlam erdem bile gölgelenmiş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kurutma kâğıdını tekrar aldı. Yeniden inandı. İnkârı mümkün olmayan o beş satır üzerine eğilmiş ve taş kesilmiş gibi bakışları dikilip kalmıştı. Kendisinde öyle bir karanlık bulut oluşmuştu ki, ruhu çekilmiş denebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hakikati, hayallerle büyülterek inceleme süzgecinden geçirdi. Dışarıdan sakin ve müthiş bir dinginlik içinde inceledi. İnsanın dinginliğinin soğuk bir heykel derecesine varması müthiş bir şeydir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihin kendisinin farkına varmayarak attığı korkunç adımları değerlendirdi ve geçen yaz mevsiminin çılgınca yok olan korkularını hatırına getirdi. Önündeki girdabın derinliğini anladı. Hâlâ o girdap yerinde duruyordu. Arada şu fark vardı ki, şimdi o girdabın kenarında değil, dibinde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte acı veren bir hal ki, görülmemiştir! O, bu girdaba farkına varmadan düşmüştü. Hayatının nuru sönüp gitmişti, ama kendisi hâlâ gün ışığı gördüğü zannındaydı. İçgüdüyle işin hakikatini bulmakta güçlük çekmedi, yani o zamana kadar Cosette’de görmüş olduğu halleri birer birer zihninden geçirmeğe başladı. Bazı zamanları, kızarmaları, solgunlukları hatırına getirdiği zaman:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, odur! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Umutsuzlukta kehanet bir tür esrarengiz oktur ki, etkisini ihmal etmez. İlk tahminde Marius’u buldu. İsmini bilmiyordu. Fakat aradığını bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlamanın müthiş gücü ile Luxemburg civarında dolaşan meçhul şahsı, o alçağı, o çapkın sefili hatırladı.</span></p>
			<p class="tp-sb"><span class="Normal char-style-override-1" xml:lang="tr-TR">Alçak olmasaydı babasıyla gezen saf ve el değmemiş bir kıza oyunbazlıkta bulunmağa cesaret etmezdi. Böyle bir hareket tam anlamıyla alçaklıktır. Namus ve vicdanı olan, bu türlü ahlaksızlık için kendisinde cesaret bulamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bunların o sefil delikanlıdan çıktığına kanaat getiren Jean Valjean, yeniden hayat bulan, ruhunu temizleyen, nefsini ıslah ve terbiyeye o kadar çalışmış olan, bütün hayatı, bütün sefaleti, felaketi sevgiyle ve dostça halletmek için hayatını vakfetmiş, çalışıp çabalamış olan bu adam;, Jean Valjean, kalbine bir göz attığı zaman “kin ve garez”e benzer bir karaltı gördü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük kederler, ümitsizlik ve bezginliği davet eder. İnsanın kuvvet ve cesaretini kırar. Acı ve ızdırap çeken adamlar kendilerinden bir şeyin noksanlaştığını hissederler. Çocukluktaki acı ve ızdıraplar karanlığın başlangıcıdır, daha sonrakiler ise felaket başlangıcıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne kadar yazık! Eğer kanı kaynarken, saçı siyahken, meşalenin ucundaki alev misali kafası vücudu üstünde dimdik iken, kader çarkı hâlâ bütün gücüyle dönüp dururken, darbelere karşı koyabilecek kadar arzulu bir aşkla dolu kalbi varken, kaybettiklerini telafi için zamanı müsaitken, bütün kadınlar, bütün gülümsemeler, bütün gelecek velhasıl bütün ufuklar önünde açıkken ümitsizlik müthiş bir şeyse; hayat gücü tükendiğinde, ardarda gelen yıllar benzi gittikçe solgunlaştırırken, yıldızlar kabrin yüzünü gösterdiği zaman, yaşlılığın o son demlerinde ne olur ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean düşünmekteyken Toussaint içeri girdi. Jean Valjean kalktı ve sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi taraftadır, biliyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toussaint hayretle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne buyurdunuz efendim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek karşılık vermesi üzerine, Jean Valjean tekrar etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz evvel bana muharebe olduğunu söylemediniz miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haa! Evet efendim, Saint-Merry tarafında efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanda otomatik bir güç vardır ki, en ziyade meşgul ve düşünceli olduğunda bile çalışabilir. İşte böyle bir kuvvetin etkisiyle olmalıdır ki, Jean Valjean, beş dakika sonra kendisini sokakta bulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başı açık olduğu halde sokak kapısının eşiğinde oturuyordu. Bir şey dinlediği zannedilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece bastırmıştı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-141-backlink" id="footnote-233-141">141</a><span class="Normal char-style-override-1" xml:lang="tr-TR">	Stoacılık mistik bir felsefe okuludur. Nefsini yenmeyi öğreten bir felsefsinî akımdır. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>