<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-184</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-4-2-1"><span class="numara-alt char-style-override-1">90 Yaş ve 32 Diş</span></p>
			<p class="tp-1"><span class="Normal char-style-override-1" xml:lang="tr-TR">Saintonge, Normandie ve Boucherat sokaklarında bulunan eski ahaliden bazıları bugün bile Gillenormand adında safdil bir adamı hatırlamakta ve kendisinden hayırla bahsetmektedirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu safdil adam ihtiyarken onlar gençtiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mazi denilen karanlıklar yığınına üzgün üzgün bakanların gözlerinin önünden Temple civarındaki sokakların yeraltı yolları henüz tamamıyla kaybolmamıştır. Zamanımızda Tivoli adındaki yeni mahallenin sokaklarına Avrupa başkentlerinin isimleri verildiği gibi XIV. Louis zamanında da Fransa eyaletlerinin isimleri verilmiştir. Galiba bu da bir ilerilik eseri sayılıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand 1831’de hayattaydı. O zamandan sonra çok yaşamış, önceleri hem-cinsi olan adamlara benzemekteyken sonraları onlara benzemeyecek hale düşmüş ve bu suretle garip hallerine tuhaf gözle bakılan adamlardan biri olmuştu. Bu ihtiyarın bir özelliği vardı; o, başka bir asrın adamı sayılmakta ve kendisine ona göre itibar edilmekteydi: Onunla on sekizinci asrın büyük ve mükemmel bir kasabalısı olduğu için de övünülmekteydi. Bu halini bir “marki” gibi muhafaza ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doksan yaşında bulunduğu halde beli bükülmemişti. Bir genç gibi doğru yürürdü. Yüksek sesle söz söyler, gözleri pek iyi görür, yer içer, uyur ve uykusunda horlardı. Ağzında otuz iki dişi tamamen duruyordu. Gözüne gözlük takmayıp yalnız bir şey okuyacağı zaman gözlüğünü kullanırdı. Âşıkane bir tavır sahibi olduğu halde, kendisine sorulsa, hemen on seneden beri kadınlardan el-etek çektiğini, çünkü artık onları hoşnut edemediğini söylerdi. Bu sözüne pek ihtiyar olduğunu söylemek yerine, pek fakir bulunduğunu eklemekte bir beis görmezdi. Fakirlikten ve servetten bahsedildiği zaman şöyle derdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer servetimi kaybetmemiş olsaydım, ne hoş olurdu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten kendisine on beş bin franktan fazla bir irat kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir mirasa konmayı, yüz bin frank geliri olmasını pek fazla istediğini ara sıra söyleyip durur ve böyle bir parası olsa derhal birçok metresler tutacağını ileri sürerdi! Bu onun yegâne emeliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görülüyor ki, bu adam, Voltaire gibi, ölü halinde yaşayan seksenlik doksanlık ihtiyarlardan değildi. Vücudu ve dimağı henüz zindeydi. Çapkın ihtiyarın sağlığı daima yerindeydi. Malumatı az olmakla beraber hazırcevaptı. Ufak bir şey kendisini derhal şiddetle gazaplandırırdı. Haksız yere her şeye hiddetlenirdi. Arzu ve emirlerine karşı azıcık muhalefette bulunulacak olsa hemen öfkelenir, değneğini kaldırıp eski zamanda yaşıyormuş gibi vururdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elli yaşına gelmiş olduğu halde henüz evlenmemiş olan bir kızı vardı. Hiddetlendiği zaman beş yaşında bulunan bir çocuk döğer gibi kızını döğmekten geri durmazdı. Hizmetçilerine kızdığı zaman döğer ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi gidi fahişeler sizi!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı garip âdetleri vardı. Her gün perukçuya gidip tıraş olurdu. Bu perukçu önceleri deli olmuştu. Perukçunun karısı güzel ve biraz da cilveli olduğu için, onu, müşterisi olan Mösyö Gillenormand’dan kıskanır ve ondan asla hoşlanmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand her işte becerikli ve başarılı olduğunu söylerdi. Genellikle söylediği sözlerden birini aktaralım:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Garip bir keşfim ve çıkarımım var. Bir pire beni ısıracak olsa o pirenin bana hangi kadından gelmiş olduğunu anlarım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Konuşurken çoğunlukla kkullandığı laflardan birkaçı da “tabiat” ve “duygulu adam” idi. “Tabiat” kelimesine zamanımızın vermiş olduğu geniş anlamı vermez fakat ocak başında söylediği tuhaf sözler arasında kendisine has olan bir tavır ve eda ile bunu da söylemekten geri durmazdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Medeniyet her şeyi içine aldığı için “tabiat” ona eğlenceli bir çeşit vahşet de yüklemiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Avrupa; Asya ve Amerika’dan küçük kıta örneklerine de sahiptir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kedi bir küçük salon kaplanıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dişi kertenkele bir cep timsahıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Opera Tiyatrosunun oyuncu kızları yabani güllerdir. Bunlar insanı yemezler fakat çiğnerler, daha doğrusu cezbederler ve büyülerler, insanı istiridyeye dönüştürerek yiyip yutarlar. Amerika’nın vahşi kabilelerinden Karayipliler insanın etini yiyip kemiklerini bırakırlar. Bu kızlar ise yalnız kabuklarını bırakırlar. İşte bizim âdetlerimiz ve ahlakımız böyledir. Kemirerek yemeyiz. Kemirici hayvanlar gibi kemirir, aşındırır, parçalayıp didikleriz. Yok etmeyiz. Vahşi hayvanlar gibi pençe atarak tırmalarız. </span></p>
		</div>
	</body>
</html>