<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-163</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-3-8-6"><span class="numara-alt char-style-override-1">Ölümsüzlük İçin Sarhoşluk Yeterli Değildir</span></p>
			<p class="tp-1"><span class="Normal char-style-override-1" xml:lang="tr-TR">Ertesi gün güneş doğduğu sırada Maine caddesinden geçenler eski tarzda ve ölü kafasıyla süslenmiş bir cenaze arabası görerek saygıyla şapkalarını çıkarıyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabada beyaz bir kumaşla örtülü bir ölü sandukası bulunuyordu. Beyaz örtü üzerinde büyük bir haç vardı ve bu, âdeta kollarından asılmış büyük bir ölü gibi görünüyordu. Üzerinde matem alameti olarak siyah bir örtü bulunan başka bir arabada dinî kıyafetini giymiş bir rahiple kırmızı takkeli bir çocuk bulunuyordu. Cenaze arabasının sağ ve sol taraflarında birer mezarcı ile arabanın arkasında işçi elbisesi giymiş ihtiyar bir adam topallayarak yürümekteydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu alay, Vaugirard Mezarlığına doğru gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En geride topallayarak yürüyen ihtiyarın cebinin ağzından bir çekiç sapıyla bir keski ve kerpetenin iki kolu görünmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard Mezarlığı’nın Paris’in öteki kabristanlarına göre bir istisnaîliği vardır. Vaugirard Mezarlığı’nın diğerlerine göre bazı özel âdetleri vardı. Mezarlığın iki kapısı bulunup biri arabalara, diğeri şahıslara mahsustur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahallenin eski kelime ve tabirlerden vazgeçemeyen bazı ihtiyarları bu kapılardan birine “Süvari Kapısı”, diğerine “Piyade Kapısı” adlarını vermişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Picpus Manastırı’nın Bernardin-Benedictin rahibeleri, daha önce de söylemiş olduğumuz gibi, cenazelerini evvelce manastırlarına ayrılmış bir köşesine defnetmek ve akşamları götürmek üzere hükûmetten özel izin almışlardı. Bu izin gereğince mezarcılar manastırın cenazelerini yaz mevsiminde akşamüzeri, kış mevsiminde ise geceleri defnedebilmeleri sebebiyle ayrıca bir kayıt ve intizam altına alınmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde Paris kabristanlarının kapıları belediye nizamları gereğince güneş batar batmaz kapandığından, aynı nizama tâbi olan Vaugirard Mezarlığı’nın kapıları da o zamanda kapatılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Süvari ve Piyade kapıları parmaklıklı olup Mimar Perronnet tarafından inşa edilmiş olan bir kulübe de kapıcıya tahsis edilmiştir. İnvalides kulesinin arkasından güneş kaybolunca bu parmaklıklı kapılar büyük rezeleri üzerinde döndürülerek kapatılır. Kapılar kapatıldıktan sonra kabristanda görev veya başka sebepler dolayısıyla geç kalan bir mezarcı, üzerinde bulunması icap eden ruhsatnameyi göstermedikçe çıkamaz. Kabristandan bir mezarcı çıkarken taşımış olduğu ruhsatnameyi kapıcının kulübe penceresinde bulunan bir kutuya atar. Bu kutu postanenin mektup kutusuna benzer. Ruhsatnamenin atıldığını gören kapıcı, bunun ardından kapının ipini çeker ve böylece Piyade Kapısı açılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhsatnamesi olmadığı zaman çoğunlukla yatıp uyumuş olan kapıcıya haber vermeğe ihtiyaç doğar. Kapıcı ise kalkıp mezarcıyı tanırsa anahtarla kapıyı açar, mezarcı da çıkar, fakat on beş frank bir para cezası vermeğe mecbur olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talimata aykırı olan kabristanın bu tuhaf halleri belediye idaresinin disiplinli muamelelerini bozuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830 tarihinde bu garip usuller kaldırılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse Mezarlığı, Vaugirard Mezarlığı’nın yerini aldı. Vaugirard’ın mevcut meyhanesini de miras olarak devraldı. Üzerine bir ayva resmi konulmuş olan bir tahta meyhanenin kapısı üzerine asılmıştı. Mezarlık “</span><span class="Normal-i char-style-override-1" xml:lang="tr-TR">Bon Coing(=İyi Ayva)”</span><span class="Normal char-style-override-1" xml:lang="tr-TR"> adıyla bir taraftan içenlere, bir taraftan yiyip içerek bu fâni dünyaya elveda çekmiş olanlara tekkelik etmiş oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard Mezarlığı’na bir harabeliğe dönmüş denebilirdi. Her tarafında çöküntü ve yıkıntı görülüp, güzel ve hoşa gidecek çiçekler yerine, baştanbaşa yabani otlar ve dikenler boy atmıştır. Şehir ve kasabalarda oturanlar öldüklerinde Vaugirard Mezarlığı’na gömülmek istemezler. Orada daima bir fakirlik ve miskinlik manzarası vardır. Pere-Lachaise Mezarlığı herkesin beğenisini kazanmış olup burada defnolunmak maun ağacından yapılmış kıymetli şeylere sahip olmak gibi telakki olunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pere-Lachaise Mezarlığı’nda başka bir zariflik ve güzellik vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard Mezarlığı saygıdeğer bir yer sayılıp Fransa’nın eski zamanlarında kullanılmış bir usul ile düzenlenerek her türlü ağaç ve çiçek dikilirdi. Düz ve dosdoğru olmak üzere güzel yollara taksim edilmiştir. Her tarafında Arabistan’ın sidre denilen mazı ve şimşir ağaçlarıyla çobanpüskülü denen bitkiler dikilidir. Şecerikazım veya porsuk denilen ağaçlar altında kabirler ve sandukalar görülür. Yabani otlar büyük bir yükseklik kazanmıştır. Güneş battıktan sonra mezarlık hazin ve acıklı bir manzara kazanır. Bazı yerleri pek fazla gamlı ve elem verici bir görüntüye sahiptir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Siyah istavrozlu ve beyaz çuhalı cenaze arabası Vaugirard Mezarlığı’na ulaştığında dünyayı aydınlatan güneş henüz ezelden beri saklandığı yere çekilmemişti. Arabayı topallayarak arkadan takip eden adam, Fauchelevent Baba’dan başkası değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Crucifixion Ana’nın, kendi vasiyeti ve manastır rahibelerinin arzusu doğrultusunda manastır mabedinin altındaki mahzene defni, Cosette’in küfeye konularak manastırdan çıkarılması, Jean Valjean’ın Ölüler Salonu’na sokularak gizlenmesi ve sonra boş tabuta konulması tam bir başarıyla sonuçlanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu vesileyle şurasını da belirtelim ki, Crucifixion Ana’nın mabedin altındaki mahzene defni bizce tamamıyla büyük bir hata sayılamaz. Bu husus, göreve benzer bir hata idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır rahibeleri bu defin merasimini endişe ve ızdırapla psikolojik durumları bozulmasına rağmen, vicdanen uygun gördükleri için takdirle, güzellikle ve candan yerine getirmişlerdir. Manastırlarda emir ve idare yönünden hükûmet daima ceza verebilecek bir müdahaleci nazarıyla görülür. Oralarda evvela dinî şartların yerine getirilmesi, sonra kanun ve nizamlara bağlılık arzu edilir. İstediğiniz gibi kanun ve nizamlar tesbit edip düzenleyebilirsiniz. Ama bunları kendiniz için muhafaza ediniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sezar’a verilecek vergi, Cenab-ı Hakka verilecek verginin bir artığıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezhep esas alındığında, bir prensin hiçbir önemi yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba arabanın arkasında topallayarak gönül rahatlığıyla yürümekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent Baba biri manastır rahibeleriyle, diğeri Mösyö Madeleine ile olmak üzere eşdeğer iki büyük kabahat işlemişti. Bu kabahatlerden biri manastırın lehinde, diğeri aleyhinde olarak işlenmiş bulunuyordu. Gerçekten işlenmiş olan hatalar için yapılmış teşebbüsler başarıyla sonuç vermişti. Buna rağmen bu icraat, hata olarak nitelenmekten kurtulamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın tabut içindeki tam sükûneti, istenilenin üstündeydi. Fauchelevent Baba işin sonuna kadar muvaffak olacaklarına tamamen emindi. Asıl zorluk o zamana kadardı ve ondan sonrasını artık önemsiz sayıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki seneden beri safdil ve şişkin yanaklı bir adam olan mezarcı Mestienne Baba’yı on defa sarhoş etmişti. Fauchelevent Baba onu istediği gibi oynatır ve ona her istediğini yaptırtabilirdi. Kendi arzu ve emeliyle Mestienne Baba’nın başı Fauchelevent’ın yapacağı her takkeye uygun gelirdi. Bu suretle Fauchelevent Baba kesin başarıdan emin bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba mezarlığa ulaştığı zaman Fauchelevent Baba bir kere arabadaki tabuta baktıktan sonra iri ellerini sevinçle oğuşturarak kendi kendine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte güzel bir oyun ki, başarıyla oynanıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden araba durdu. Parmaklıklı kapının önünde bulunuluyordu. Defin işleri için verilmiş ruhsatnameyi kapıcıya göstermek gerekiyordu. Cenaze âyinini icra edecek olan memur kapıcıya ruhsatnameyi gösterdi. Ruhsatnamenin verilmesi ve kontrolü bir iki dakika uzar. Bu esnada meçhul bir şahıs ilerleyerek arabanın arkasında ve Fauchelevent Baba’nın yanında durdu. İşçi kıyafetinde bulunan bu adam geniş cepli bir ceket giyinmiş olup koltuğu altında bir kürek bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent bu meçhul şahsa bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz kimsiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine meçhul şahıs cevapladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mezarcı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Göğsüne bir top güllesi isabet eden bir adamın yaşadığı farz edilse, yüzünün alacağı hal şüphesiz Fauchelevent Baba’nın o anda yüzünde oluşan hale tamamen benzerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mezarcı mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mezarcı Mestienne Baba’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, o idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, o halde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde o vefat etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cevap her türlü ümit ve beklentinin dışındaydı. Bundan başka Fauchelevent her şeyi ümit edebilirdi. Her şey mümkün idi. Yalnız bir mezarcının vefat etmesi mümkün değildi! Lakin niçin mümkün olmasın? Onlar da mademki insandırlar; ölürler. Başkalarının mezarlarını kazarken kendi mezarları da açılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent şaşkınlık ve hayretinden ağzını açıp bir söz söyleyemedi. Sanki dilsizdi. Biraz sonra bütün gücünü toplayarak kekeledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bu mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün oldu bile.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hafif bir sesle:) Ama mezarcı Mestienne Baba’dır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak köylü. Napoleon’dan sonra nasıl XVIII. Louis kraliyet tahtına oturduysa Mestienne Baba’dan sonra da mezarcı Gribier tayin olundu. İsmim Gribier’dir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ölü gibi sapsarı kesildiği halde muhatabına baktı. İsminin Gribier olduğunu söyleyen bu adam uzun boylu, zayıf siması morumsu bir renkte olup sanatında beceriksizliğinden dolayı mezarcı olmağa mecbur olan bir tabibe benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kahkaha ile gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dünyada ne garip şeyler oluyor! Mestienne Baba öldü. Küçük Mestienne Baba hayatı terk ettiyse yaşasın Küçük Lenoir Baba! Siz bu Küçük Lenoir Baba’nın ne demek olduğunu bilir misiniz? Kırmızı bir Suresne şarabı! Vah zavallı Mestienne Baba, öldü ha? Çok acıdım. Pek iyi bir adamcağızdı. Lakin siz de iyi bir adama benziyorsunuz. Öyle değil mi, arkadaş? Birazdan seninle gider, birer kadeh çakarız, olmaz mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı derhal cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben tahsil görmüş bir adamım. Okulun dördüncü sınıfına kadar çıktım. Asla işret etmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba tekrar hareket ederek mezarlığın büyük yollarından biri üzerinde gitmeğe başlamıştı. Fauchelevent ağır yürümeğe başlamış olduğu için biraz geriledi. Sakatlığından ziyade endişe ve ızdırabından topallıyordu. Mezarcı önde gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent, Mestienne Baba’nın yerine karşısına çıkmış olan mezarcı Gribier’yi bir kere daha gözden geçirip inceledi. Gribier, genç olduğu halde ihtiyar ve zayıf olduğu halde pek kuvvetli görünen adamlardandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ona hitaben yüksek sesle seslendi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı başını çevirdi. Fauchelevent devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben manastırın mezarcısıyım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek meslektaşız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent tahsil görmemiş olmakla beraber kurnazdı. Muhatabının yaman biri olduğunu takdir etmişti. Bu sebeple mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mestienne Baba öldü ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine mezarcı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Tanrı Baba vadesi gelmiş olanların defterine bakınca Mestienne Baba’nın süresini tamamlamış olduğunu görür. Bu sebeple Mestienne Baba bu dünyadan göçer!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent zorunlu olarak şu iki kelimeyi mırıldanıp tekrarladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanrı Baba…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hâkimane bir tavırla:) Filozoflarca Ebediyetin Baba’sı. Jakobenlerce Mutlak Varlık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kekeleyerek:) Birbirimizle tanışmayacak mıyız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tanıştık gitti: Siz köylüsünüz. Ben Parisliyim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İnsan birbiriyle içerek tanışır. Kim kadehi boşaltırsa kalbini de boşaltmış olur. İnsan bir arkadaşıyla içerek onunla duygu alışverişinde bulunur. Arada bir dostluk hâsıl olur. Herhalde bir arada içeceksiniz. Böyle bir teklif reddedilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlk olarak insana iş lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kendi kendisine “Eyvah, mahvoldum!” dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibelerin defnedildiği yere arabanın varması için üç beş adımlık mesafe kalmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı söze başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Köylü, benim yedi çocuğum var. Bunları beslemek lazım. Onlara yedirmek için benim işret etmemen gerekir. Ben içersem onlar aç kalır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Göstermiş olduğu ciddiyetten memnun kalan mezarcı aynı tavır ve ifade ile sözlerine şunu da ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onların açlığı benim susuzluğumun düşmanıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba sık bir serviliğin arasından geçti. Büyük yoldan nispeten dar bir yola girdi. Batak bir yerden geçiyordu. Artık kabre yaklaşılmış olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ağır ağır yürüyordu. Arabayı da ağır yürütmek mümkün değildi. Bununla beraber mevsim icabı yağan yağmurlardan zemin ıslanarak çamura dönüşmüş olduğundan arabanın hızlı hareket etmesine engel oluyordu. Yeni mezarcıya yaklaşarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi bir Argenteuil şarabı var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Köylü, ben mezarcı olmağa layık bir adam değilim. Babam yüksekokul kapıcısıydı. Beni edebiyat dünyasına soktu. Ne fayda ki felakete uğradı. Borsada kaybetti. Ben de meslek değiştirmeğe mecbur oldum. Bununla beraber bugün arzuhalciyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent muhatabının zayıf bulduğu noktasına dayanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eey, şimdi siz mezarcı değil misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet ve fakat bunlardan biri diğerinin yapılmasına engel olamaz. Ben iki işin sahibiyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent son sözlerden bir şey anlamadığı halde dedi ki:</span></p>
			<p class="tp-sb"><span class="Normal char-style-override-1" xml:lang="tr-TR">- Haydi içmeğe gidelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada küçük bir değerlendirme yapmağa lüzum vardır. Fauchelevent endişe ve ızdırapla yeni mezarcıya içme teklifinde bulunuyor ve fakat şu önemli noktaya dair açıklama yapmıyordu: İçkilerin parasını kim verecek? O zamana kadar çoğunlukla Fauchelevent ikramda bulunur, Mestienne Baba ise parasını verirdi. Yeni mezarcı münasebetiyle bu sefer durum ve konum değişiyordu. Yeni mezarcıya yeni bir teklifte bulunmak gerekirdi. İşin bu tarafını değerlendirmiyor değildi. Izdırap ve endişesiyle beraber böyle bir teklifte bulunmak istemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı mağrurane bir tebessümle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşamak lazım. Mestienne Baba’nın noksan bıraktığı hayatın tamamlanmasını üzerime aldım. Sınıflarını hemen tamamlamış olan bir adam filozof sayılır. El ile çalışmak yetmediği için kol ile de çalışmağa mecbur oldum. Sevres sokağı çarşısında yazıhanem vardır. Parapluies (Şemsiye demektir) çarşısını bilir misiniz? Bütün Kızılhaç aşçı kadınları mektup vesaire yazdırmak için bana gelirler. Aşk ve sevda mektuplarını hep ben yazarım. Sabahları güzel ve tatlı mektuplar yazarım. Akşamları da mezar kazarım. Yaşamak kolay değildir arkadaş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba ilerliyordu. Fauchelevent olağanüstü bir ızdırapla etrafına bakınıyor, ne yapacağını bilmiyordu. İri ter taneleri alnından aşağı yuvarlanmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı sözlerine devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bununla beraber iki hanıma birden hizmet edilemez. Ya kalem ya kürek işini seçmem gerekir. Kazma ve kürek ellerimi harap ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın araba durdu. İkinci arabada bulunan çocuk indi. Sonra rahip de indi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arabanın tekerleklerinden biri kısmen bir toprak yığını üzerine kadar çıktı. Bu toprak yığınının yanında açık bir mezar görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent son derece bir yeis ve ümitsizlikle şu sözleri tekrarladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte güzel bir oyunun sonu!</span></p>
		</div>
	</body>
</html>