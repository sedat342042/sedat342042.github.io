<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-352</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-6-1-11"><span class="numara-alt char-style-override-1">Marius Ürkmüş Görünür, Javert Az Söyler.</span></p>
			<p class="tp-1"><span class="Normal char-style-override-1" xml:lang="tr-TR">Marius’un zihninden geçen şeyleri aktaralım. Ruhî vaziyetinin ne halde bulunduğu bir dereceye kadar biliniyor. Biraz yukarıda da detaylandırmış olduğumuz üzere kendini sırf hayallere vermişti. Bütün değerlendirmeleri şüpheli ve karışıktı. Tekrar edelim: Marius, can çekişmekte bulunan hastalardaki gibi karanlığı keşfetmeyi andıran bir halde bulunuyordu. Sanki kabirdeydi. Dört duvar arasında bulunduğu halde dışarıdakileri ölü gözüyle görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent oraya niçin ve nasıl gelebilmişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yapacaktı? Ne maksatla gelmişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruların hiçbiri Marius’un aklına gelmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yeis ve ümitsizlik içinde bulunduğumuz zaman garip bir ruh hali etrafımızdakilerini kaplar. Bunun gibi, mademki Marius buraya hayatı terk etmek için gelmişti, diğerlerinin de aynı maksatla gelmelerini yani kendisi gibi ölmek üzere gelmiş olmalarını tabii ve mantıkî buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız Cosette’i kalp acısıyla düşündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten Fauchelevent barikata geldiği zaman kendisine ne bir söz söylemiş ve ne de bakmıştı. Marius’un yüksek sesle “Ben onu tanıyorum!” dediği zaman da o bu sözü işitmemiş gibi davranmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’a gelince: Mösyö Fauchelevent’ın bu tavır ve hareketi acılarını hafifletmeye ve gidermeğe hizmet etmişti. Hatta söylenmesi caiz olsa memnun oldu bile diyeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatı âdeta bir muamma olan bu adama söz söylemek için kendisinde asla bir kuvvet ve kudret bulamıyordu. Bu konuda büyük bir acz ve eksiklik hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tuhaf maddî dönüşüm neden oluyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka onu çoktan beri görmemişti. Bu hal, Marius gibi mahcup ve temkinli biri için o maddî dönüşmüşlüğü ziyadeleştiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayrılmış olan beş kişi Mondétour sokağı üzerinden barikattan çıktılar. Kıyafetleriyle tamamen Hassa askerlerine benziyorlardı. Bunlardan biri ağlıyordu. Ayrılmadan evvel barikattakilerle yürek yakıcı bir kucaklaşmada bulunmuşlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Muhakkak bir ölümden kurtarılmış, hayat ve hürriyetleri geri verilmiş olan bu beş kişinin gitmelerinden sonra Enjolras’nın hatırına idama mahkûm olan Javert geldi. Salona indi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras ona hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir ihtiyacın var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni ne zaman öldüreceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz sabret. Şimdilik israf edecek fazla kurşunumuz yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyleyse bana içecek bir şey veriniz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bir bardak su verdi. Kolları bağlı bulunduğu için suyu içmesine yardım etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka bir şey istemez misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu direkte çok rahatsız oluyorum. Bütün geceyi bu halde geçirmiş olmam bir lütufkârlık değildir. İstediğiniz gibi bağlayınız. Ne olabilir ki? Beni de şu mösyö gibi, bir masaya yatırabilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert bunları söylerken başıyla Mösyö Mabeuf’un naaşını gösteriyordu. Hatırlanacağı üzere salonun sonunda, üzerinde kurşun eritilerek fişek imali için kullanılmış olan uzun bir masa vardı. Fişekler yapılmış ve barutun hepsi de kullanılmış olduğundan bu masa boş duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras’nın emri üzerine dört isyancı Javert’i direkten çözdü, çözerken bir beşinci de süngüyü Javert’in göğsüne dayamıştı. Elleri arkasında bağlı kaldı. Ayaklarındaki kamçı imaline mahsus ince ve fakat kuvvetli ipi de idam makinesine çıkacak olan mahkûmlara yaptıkları gibi on beş pus (parmak) açıklığında adım atacak kadar gevşettiler. Bu suretle polis müfettişini salonun sonundaki masanın bulunduğu yere kadar yürüttüler. Sonra masanın üzerine yatırdılar ve belinden masaya kuvvetlice bağladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kat daha emniyetli olması için de hapishanelerde tatbik edilen “Martingale” usulüyle boynundan bir ip geçirdiler. İpi göğsünden dolaştırarak bacaklarını ve ellerini sarmak suretiyle mükemmel şekilde bağladılar. Bu usulle mahkûmların ve mahpusların kaçmalarına asla meydan verilmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in masa üzerine bağlandığı sırada kapı önünde duran bir adam, Javert’e tuhaf tuhaf bakıyordu. Bu adamın akseden gölgesi Javert’in dikkatini çekerek başını çevirdi. Jean Valjean’ı tanıdı. Hiçbir ürperti hissetmedi.  Göz kapaklarını büyük bir gururla indirdi. Ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu pek tabii idi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
		</div>
	</body>
</html>