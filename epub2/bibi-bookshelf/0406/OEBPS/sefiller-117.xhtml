<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-117</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-9-</span></p>
			<p class="numara-alt" id="toc_marker-3-3-11"><span class="numara-alt char-style-override-1">Thénardier Hile ve Düzenbazlıklara Başlar</span></p>
			<p class="numara-alt" id="toc_marker-3-3-12"><span class="numara-alt char-style-override-1">[Ölüye Verilen Sözün Yerine Getirilmesi]</span></p>
			<p class="tp-1"><span class="Normal char-style-override-1" xml:lang="tr-TR">Ertesi sabah, gün doğmazdan en az iki saat evvel Thénardier Hanın alt kat salonunda bir masanın önünde oturmuş olduğu halde elindeki kalemle sarı ceketli adamın bir gecelik masraflarını listeliyordu. Masanın üzerinde bir şamdan bulunuyordu. Karısı kocasının yanında ve ayak üzerinde yarı eğilmiş bulunduğu halde bakışlarıyla kocasını takip ediyordu. Biri derin düşüncelere daldığı, diğeri ise hayrete boğulmuş bulunduğu halde ikisi de susuyorlardı.</span></p>
			<p class="tp-sb"><span class="Normal char-style-override-1" xml:lang="tr-TR">Hanın içinde sadece hafif bir tıkırtı işitiliyordu ki, bu da Tarlakuşu denilen Cosette’in merdivenleri süpürmesinden kaynaklanıyordu. Bir çeyrek saat harcadıktan ve birkaç kere yazılan şeyleri bozup tekrar yazdıktan sonra Thénardier şu nefis eseri meydana getirdi:</span></p>
			<p class="tp-sb"><span class="normal-b char-style-override-1" xml:lang="tr-TR">1 Numaralı Odadaki Mösyö’nün Masrafları</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Yemek ücreti	3	Frank </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Oda	“	10	“</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Mum	“	5	“ </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ateş	“	4	“</span></p>
			<p class="tp-sb"><span class="Normal-i char-style-override-1" xml:lang="tr-TR">Servis	“	1	“</span></p>
			<p class="tp-sb"><span class="normal-b char-style-override-1" xml:lang="tr-TR">Toplam	23	“</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu pusulada “hizmet” demek olan “</span><span class="Normal-i char-style-override-1" xml:lang="tr-TR">service</span><span class="Normal char-style-override-1" xml:lang="tr-TR">” kelimesi “</span><span class="Normal-i char-style-override-1" xml:lang="tr-TR">servisse</span><span class="Normal char-style-override-1" xml:lang="tr-TR">” şeklinde yanlış yazılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin karısı bir tür korku ve tereddütle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi üç frank mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün büyük sanatkârlar gibi Thénardier de memnun değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Adam sen de! Bu kadar masraftan ne olur ki? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa’nın vereceği tazminatı Viyana Kongresinde hesap etmiş olan Castlereagh da buna yakın bir cevap vermişti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kızlarının gözü önünde Cosette’e verilen bebeği düşünmekte olan Thénardier’nin karısı ise mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Thénardier, hakkın var; bu kadar parayı vermelidir. Hesap doğru. Fakat çok. Bu parayı o adam vermek istemeyecek.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier kendisine mahsus soğuk tebessümüyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O verir, o! Sen merak etme!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun soğuk tebessümü bir meseledeki kanaat ve otoriterliğinin açık belirtisiydi. Thénardier’nin sözünde hâkimiyetle beraber kesinlik vardı. Her dediği yapılmalıydı. Karısı her zamanki gibi ısrar edip karşı çıkmadı. Masaları düzeltmeğe başladı. Thénardier ise enine boyuna salonda biraz gezindikten sonra sözlerine ekleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim bin beş yüz frank borcum var. Bu para nereden çıkacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ocağın köşesine giderek oturdu. Ayaklarını sıcak küle doğru uzatarak düşünmeğe başladı. Karısı söze başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gün Cosette’i kapı dışarı atacağımı unutmadın ya? O cadı, bebeğiyle kalbimi tırmalıyor. Onu bir gün fazla evimde tutmaktansa, XVIII. Louis ile yatmayı tercih ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier çubuğunu yakıp iki defa çekerek dumanını savurduktan sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Herifin masraf pusulasını götür ver.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çıktı. Salondan henüz çıkmıştı ki, meçhul şahıs da salondan içeri girdi. Thénardier yarı açık kapının arkasına yalnız karısının görebileceği bir tarzda saklandı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs elinde değneğiyle paketi tutuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok erken kalktınız. Hemen gitmek niyetinde misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada, zor durumda kalanlar gibi hayret ve tereddütle kocasının verdiği kâğıdı elinde evirip çeviriyor ve tırnaklarıyla kâğıtta kıvrımlar oluşturuyordu. O sert ve soğuk çehresinde her zaman görülmeyen bir bulut parçası geziniyordu ki, bu da korkaklıktan ve kabahat olmayan bir işi kabahat saymaktan kaynaklanan vicdan rahatsızlığından mütevellitti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gayet fakir görünen bir adama toplamı lüzumundan fazla bozulup değiştirilmiş olan masraf pusulasını vermek kendisine biraz müşkül görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu düşünceli göründüğü halde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet madam, gideceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Montfermeil’de işiniz yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Yolum buraya düştü de geçtim. Hepsi bundan ibaret. Borcumu bildirir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier cevap vermeksizin elindeki katlanmış kâğıdı uzattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kâğıdı açtı, içeriğine baktı. Hâlâ dalgın görünüyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Montfermeil’de işiniz nasıl gidiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yolcunun masraf pusulasına itiraz etmemesinden kaynaklanan şaşkınlıkla:) Ne iyi, ne fena Mösyö. Geçinip gidiyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra hüzün ve şikâyetten kaynaklanan tavrıyla ilave etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah Mösyö. Zaman pek iyi değil. Burada gelip-geçenler ve zengin takımından kimseler de pek azdır. Ne hacet, gördünüz ya: Burası küçük bir köydür. Ara sıra sizin gibi zengin ve eli açık kimseler buradan geçmese işimiz pek fenaya varır. Bu arada küçük kız da bize hayli masraflara mal oluyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi küçük kız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu bildiğiniz küçük kız! Yani Cosette. Bu memlekette kendisine Tarlakuşu derler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaa?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu köylüler hayvan gibidirler. Tuhaf tuhaf lakaplar bulurlar. Bu kız hakikatte tarlakuşundan ziyade yarasaya benzer. Halimizi görüyorsunuz. Kimseden sadaka almaya muhtaç değiliz. Lakin başkalarına yardım edecek ve sadaka verecek bir halde de değiliz. Kazandığımız pek azdır. Masraflarımız ise pek çoktur. Ruhsat ücreti, vergi ve resimler, kapı ve pencere vergisi vesaire bizi yoruyor. Hükûmet lüzumundan fazla vergi koymuştur. Yalnız hükûmete verdiğimiz para bize yıkım olacak derecededir. Bundan başka, gördünüz: İki üç çocuğumuz var. Bu sebeple başkalarının çocuğunu besleyecek halimiz yok…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs, kayıtsız görünmek istediği halde titrek bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi o kızdan kurtarsalar memnun olur muydunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’den mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin karısının kızıl suratında çirkin bir rahatlamanın alameti görüldüğü halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah Mösyö. Onu alınız, götürünüz. Size veriyorum. Tuzlayınız, biberleyiniz, saklayınız, turşusunu kurunuz. Ona bakarsanız sevaba girersiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki, alırım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi? Götürmek ister misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, götürürüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemen şimdi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemen şimdi. Çocuğu çağırınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Haykırarak:) Cosette! Buraya gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O gelinceye kadar ben de borcumu vereyim. Borcum ne kadardı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi üç frank!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kadına bakarak tekrar etti:) Yirmi üç frank mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözde şaşkınlıkla sorgulamayı birbirinden ayıran bir anlam gizliydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier cevap vermeğe ancak vakit bulabilmişti. Güven içinde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Mösyö. Yirmi üç frank!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs cebinden beş tane beş franklık gümüş sikke çıkararak masanın üzerine bıraktı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gidiniz, kızı getiriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada Thénardier salona girdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö’nün borcu yirmi altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’dur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier, şaşırdı ve bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Soğuk bir tavırla:) Evet yirmi altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’dur. Bunun yirmi sov’u oda, altı </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’u de yemek içindir. Küçük kıza gelince, onun için Mösyö ile görüşmeliyim. Karı, bizi yalnız bırak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier liyakat ve maharetin birdenbire ışık saçmağa başladığını ve büyük bir aktör gibi kocasının sahneye çıktığını görünce, hiçbir söz söylemeyerek dışarı çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız kaldıklarını görünce Thénardier yolcuya bir sandalye takdim etti. Yolcu oturdu. Thénardier ayakta durdu. Yüzünde bir nevi saflık ve sadelik eserleri göründüğü halde söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size bir şey söyleyeceğim Mösyö: Ben bu çocuğu pek çok seviyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi çocuğu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuhaftır. Eğer biri sevilirse para neye yarar? Bundan dolayı yüz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk paranızı geri alınız. Bu benim pek fazla sevdiğim bir çocuktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu hangi çocuk?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Küçük Cosette. Onu bizden almak istemiyor musunuz? Siz namuslu bir adam olduğunuz gibi ben de açıktan açığa söylemek isterim: Ben çocuğun buradan ayrılmasına razı değilim. Çocuğun kaybı hanemde büyük bir eksiklik olacak. Zavallıyı küçük yaşından beri gördüm. Yanımda büyüttüm. Onu bu yaşa getirinceye kadar ne masraflar ettik. Hâlâ da ediyoruz. Biz de zengin değiliz. Yalnız bir hastalığını tedavi ettirmek ve şifaya kavuşturmak için ilaç parası olarak dört yüz franktan fazla bir para sarfettim. Biraz da Tanrı’nın rızasını sağlamak için çalışmalı. Kendisinin ne babası, ne annesi vardır. Evlat gibi kendisini büyüttüm. Bundan sonra da besleyebilirim. Hepimiz de karnımızı doyurabiliriz. Hakikaten bu çocuğu çok seviyorum. İnsan gönülden gelen duygularına üstünlük sağlayamaz. Ben saf bir adamım. Bazen aklıma danışmam. Gerçekten karım pek öfkeli ve şiddetlidir. Ona karşı pek sert davranır. Bununla beraber onu yine sever. Görüyorsunuz ki, ona evladımız gibi bakıyoruz. Evimin içinde onun eksilmesini istemiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu dikkatle muhatabına bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier ise sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Affedersiniz, Mösyö. Kimse evladı mesabesindeki bir çocuğu rast gele bir yolcuya veremez. Siz söyleyiniz: Hakkım yok mu? Gerçi siz zengin ve babayiğit bir adama benziyorsunuz. Elbet bu isteğiniz onun mutluluğunu sağlamak içindir. Bununla beraber, bizim de bunu bilmemiz gerekir. Onun ne olacağını, nereye gideceğini bilmeliyiz. Ne demek istediğimi anlıyorsunuz değil mi? Onu büsbütün gözden kaybetmek istemem. Onu besleyen, bu yaşa getiren adamın kendisini unutmadığını ve ebediyen terk etmediğini bilip anlaması için ara sıra onu görmeliyim. Kısacası mümkün olmayan bazı şeyler vardır. Ben sizin isminizi bile bilmiyorum. Siz onu bizden alıp götüreceksiniz. Ben ise “Bizim Tarlakuşu acaba nereye gitti?” deyip duracağım. Bana hiç olmazsa bir kâğıt parçası veriniz veyahut seyahat tezkerenizi gösteriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu muhatabının vicdanına kadar işleyen bir bakışla baktıktan sonra ağır, vakur bir tavır ve seda ile dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Thénardier! Paris’ten beş fersah uzaklıktaki bir köye gitmek için insan seyahat tezkeresi almağa mecbur değildir. Cosette’yi götüreceksem, götürürüm. Mesele bundan ibaret! Benim ismimin ve oturduğum yerin size bir lüzumu yoktur. Cosette’in nerede bulunduğunu öğrenmenize de ihtiyaç yoktur. Maksadım, onu ebediyen kurtarmak ve bir daha sizi görmemesini sağlamaktır. Ben ayağındaki ipi kesip bırakmak isterim. O da uçar gider. Böyle bir şart işinize geliyor mu? Ya evet deyiniz ya da hayır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cinler ve periler yüce ve kutsal bir gücün yaklaştığını nasıl hissederlerse, Thénardier de karşısında kendisinden daha kuvvetli bir adamın bulunduğunu anladı. Bunu adeta bir sır keşfeder gibi süratle kavramıştı. Gece arabacılarla işret ederken, sigara içerken, şarkı söylerken bütün nazar-ı dikkatini bu yabancı yolcunun durumunu incelemeğe hasretmişti. Bir kedi gibi onu gözetip beklemiş, bir hesap ustası gibi tetkik edip okumuştu. Bundan başka menfaatleri, zevkleri ve hazları için gizli bir duygunun telkinleriyle casus gibi dikkatli bir incelemeden geçirmişti. Kısacası sarı ceketli adamın yatıncaya kadar her halini gözünden kaçırmamış, her hareketini incelemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatta Cosette hakkındaki gizli düşünce ve niyetlerini bile sezmişti. Onun Cosette’e mütemadi bir dikkatle baktığını gömüştü. Çocuğa olan bu ilgisi neden ileri geliyordu? Bu adam kimdi? Cebinde parası bulunduğu halde bu pejmürde kıyafeti neye delâlet ederdi? Bu ve buna benzer sorularla zihnini şiddetle işgal etmiş olduğu halde, cevaplarını bulamıyor ve bulamadığı için de ne yapacağını bilemiyordu. Bütün gece düşünmüş, bu adamın kim olduğunu anlayamamıştı. Bu, Cosette’in babası olamazdı. Acaba büyükbabası mıydı? Bir şey üzerinde hakkı bulunan ve hakkından emin olan adam, hakkını açıklar ve hüviyetini gizlemeğe lüzum görmez. Şu halde bu adamın Cosette üzerinde bir hak ve yetkisi olamazdı. O halde, bu adam kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier bir takım faraziyelerle beyhude zihnini yoruyordu. Her şeyi görebildiği halde hiçbir şeyi göremiyordu. Yabancıyı evvelce hafife alırken şimdi kuvvetli buluyordu. Onunla konuşmaya girişince işin içinde bir sır bulunduğuna ve karşısındaki adamın şahsını gizlemeğe çalıştığına kanaat getirmişti. Bu meçhul şahsın cevabı ağır ve vakur olduğu nispette bir kesinliği de içinde bulunduruyordu. Her hali esrarengiz görünen bu adamın maksadının yalınlığını görünce bir zaaf hissetmişti. Bu türlü bir cevabı hiç de beklemiyordu. Tasavvurları hemen yerle bir olmuştu. Düşünce ve değerlendirmelerini tekrar topladı ve olan biteni bir dakikada ölçüp biçti.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Thénardier, bir bakışta herhangi bir durumu ölçüp biçmeğe ve muhakemeye gücü yeten adamlardandı. Süratli ve doğru yürümenin tam zamanı olduğunu anladı. Büyük kumandanlar gibi yapacağı işi kararlaştırmıştı. Birdenbire yüzündeki örtüyü kaldırarak hakiki çehresini göstermek emeliyle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, bana bin beş yüz frank lazım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs elini yan cebine sokarak siyah meşinden bir cüzdan çıkardı. Cüzdanı açarak üç banknot çıkarıp masanın üzerine bıraktı. Banknotların üzerine parmağını basarak hancıya şöyle dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’i getirin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu işler olup biterken Cosette ne yapıyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette uyandığı zaman hemen şöminenin bir köşesine konulmuş olan ayakkabısını almağa koşmuştu. İçindeki altını buldu. Bu, “Napolyon” denilen Fransız lirası olmayıp Restorasyon denilen yönetim zamanında darbedilen yeni altınlardan biriydi. Üzerindeki resimde defne dalından taç yerine Prusya’ya has küçük bir işaret konulmuştu. Bu yeni sikke Cosette’in gözlerini kamaştırdı. Talihi kendisine tebessüm saçmağa başlamıştı. Altının, altından yapılmış bir liranın ne olduğunu bilmiyordu. Çünkü ömründe görmemişti. Çalmış gibi onu derhal cebine indirdi. Aynı zamanda bu paranın kendisine ait olduğunu da hissediyordu. Bu hediyenin kendisine nereden geldiğini anlıyor, fakat bir tür sevinçle beraber bir korku da hissediyordu. Pek memnun olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memnun olmaktan çok hayrete düşmüş ve şaşırmıştı. Bu kadar güzel, bu kadar nefis şeylerin gerçek olduğuna bir türlü güvenemiyordu. O nefis, o güzel bebekle o parlak altın kendisini korkutuyordu. Bu iki şeyin parıltıları karşısında belirsiz bir şekilde ürperiyordu. Yalnız o yabancı kendisini korkutmuyor, tam aksine o kendisine güven veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dün akşamdan beri hayret ve şaşkınlık arasında, uykusu içinde, çocukluğunun zihin dünyasında hep o kadar fakir, ihtiyar ve üzgün görünen, ama cömert olduğu kadar hayırhah ve insaniyetli olan adamı düşünüyordu. Ormanda bu adama rastladığından beri kendisi açısından her şey değişmişti. Gökteki en küçük kırlangıç kuşundan daha az bahtiyar olan Cosette bir ana kucağında, ana şefkat ve merhametiyle, bir ananın tatlı tebessümleriyle, okşayışlarıyla büyümüş değildi. Bir anne nedir? Bir annenin şefkat kanatları nedir? Bunu bilmiyordu. Çünkü görmemişti. Etrafında olan biten şeyleri o küçük hafıza deposunda toplayabildiği zamandan, yani beş yıldan beri zavallı çocuk hep korku ve endişe içinde büyümüştü. Her an karşı karşıya bulunduğu şey, korku ve titreyişten başka bir şey değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima bedbahtlığın ana malzemesi olan elem ve musibetler içinde yuvarlanmış, şiddetli esen felaket rüzgârının karşısında daima çıplak ve gözü yaşlı kalmıştı. Zannediyordu ki, şimdi giyinmiş olduğu için üşümeyecekti. Evvelce yalnız bedeni değil, o küçük ruhu da üşüyordu. Şimdi ise onu sıcak buluyor, üşümüyordu. Sıcağın ve soğuğun, özellikle kalben ve ruhen ısınmanın veya üşümenin ne demek olduğunu şimdi biraz olsun anlayabilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier’den şimdi evvelki kadar korkmuyordu. Kendisini büsbütün yalnız bulmuyordu. Yakınında biri vardı ki, bu, kendisini himaye ediyordu. Bunun, bu meçhul şahsın varlığı, kendisine büyük bir ümit ve cesaret veriyor, teselli oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sabah da yatağından kalktığı zaman her günkü işlerine başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ekmek almak için önlüğünün cebine bir gece evvel koyup da yolda kaybettiği on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">’luk paranın yerinde şimdi mevcut bulunan altın, kendisine neşe ve sevinç kaynağı oluyor, o parlak sikkeye dokunmaya bir türlü cesaret edemiyordu. Yalnız birkaç defa beşer dakika kadar ancak sürebilen zaman aralıklarında, dilini de çıkararak onu seyretmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Merdivenleri süpürürken ara sıra duruyor, bir heykel gibi dikilip kalıyor, elindeki süpürgeyi, önündeki merdivenleri, her şeyi hatta kâinatı bile unutarak cebinde parıldayan yıldıza bakmakla vakit geçiriyordu. Hayranlıkla o parlak şeye bakıyor, baktıkça hayreti artıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada, o parlak şeyle zihninin meşgul olduğu esnada Madam Thénardier kendisini buldu. Kocasının verdiği emir üzerine onu arıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Cosette, ömründe görmediği bir şeyi görmüştü: Olağanüstü şaşırdı. Madam Thénardier bu defa kendisine ne bir tokat vurmuş ne de küfür etmişti. Tam aksine yumuşak bir üslupla demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, çabuk gel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra Cosette salondan içeri giriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs, beraberinde getirmiş olduğu paketi açtı. Pakette yünden bir çocuk elbisesi, bir önlük, çocuklara mahsus dar, kısa bir yelek, bir eteklik, bir kadife atkı, bir çift yün çorap, bir çift kundura, velhasıl yedi yaşında bir kız çocuğu için gereken mükemmel bir kat elbise bulunuyordu. Hepsi de siyahtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahıs Cosette’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yavrum, şunları al, çabuk giyin de gel.</span></p>
			<p class="yildiz"><span class="Normal char-style-override-5" xml:lang="tr-TR">*</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şafak henüz söküyordu. Kapılarını açmak üzere bulunan Montfermeilliler Paris yolu üzerinde fakirane giyinmiş ihtiyar bir adamın baştanbaşa siyahlar giyinmiş ve kolları arasında kırmızı bir bebek bulunan küçük bir kız elinden tutmuş olduğu halde, geçtiğini görmüşlerdi. Bu adamla bu küçük kız Livry’ye doğru gidiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucularımız elbet anlamışlardır. Biri küçük, diğeri büyük bu iki yolcu, meçhul şahıs ile Thénardier’lerden alınan Cosette idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meçhul şahsı kimse tanımıyordu. Cosette de elbisesini değiştirmiş olduğu için çok kimse kendisini tanıyamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette artık gidiyordu. Kiminle? Bunu bilmiyordu. Nereye gidiyordu? Bunu da bilmiyordu. Bildiği, anladığı bir şey varsa, Thénardier Hanını geride bırakarak ondan uzaklaştığıydı. Oradan ayrılırken ne kimse kendisine gülegüle demiş, ne de kendisi kimseye allahaısmarladık demişti. Böyle bir şey kimsenin hatırına bile gelmemişti. Bu iğrenç evden tam anlamıyla nefret ve tiksinti ile çıkıyordu. Thénardier’lerin ise hakkındaki kinleri ve düşmanca hisleri bakiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı kızcağız! O zamana kadar o iğrenç yerde baskıdan başka bir şey görmemişti. O iri gözlerini açmış, hayretle kâh gökyüzüne, kâh etrafına bakarak ağır ağır yürüyordu. Altınını yeni önlüğünün cebine koymuştu. Ara sıra eğilip önce bu altına, sonra yanındaki adama bakıyordu. Kendisinde rahatlık ve ferahlık hissediyordu. Sanki cehennemden çıkmış, cennete girmişti.</span></p>
		</div>
	</body>
</html>