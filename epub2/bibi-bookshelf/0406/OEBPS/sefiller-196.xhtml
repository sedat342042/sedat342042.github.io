<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-196</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-4-3-5"><span class="numara-alt char-style-override-1">Haydudun Sonu</span></p>
			<p class="tp-1"><span class="Normal char-style-override-1" xml:lang="tr-TR">Marius’un tahsilini tamamlamasıyla Gillenormand’ın bu dünyadan el-ayak çekip gitmesi aynı zamana rastlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, Saint-Germain mahallesiyle Madam De T.’nin salonuna veda ettikten sonra Au-Marais’e gelerek Filles-du-Calvaire sokağındaki evine yerleşti. Orada hizmetçi olarak kapıcıdan başka Magnon’un yerine geçen Nicolette adında oda hizmetçisi ile yukarıki bölümlerden birinde adı geçen tıknefes bir Basklı vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1827’de Marius on yedi yaşına girmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam eve döndüğü sırada büyükbabasının elinde bir mektup bulunduğunu gördü. Büyükbaba şu hitapta bulundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius, yarın Vernon’a gideceksin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babanı görmek için.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu sözden ürperdi. Her şeyi düşünmüştü. Yalnız günün birinde babasını görebileceği keyfiyeti hatırından hayalinden geçmemişti. Ancak bundan daha şaşırtıcı, daha beklenilmeyen ve hatta doğrusunu söylemek gerekirse daha nahoş bir şey olamazdı. Bu buluşma, hicran kadar can yakıcıydı. Bu bir keder değildi. Hayır! Bu bir angarya idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, Marius siyasi karşıtlıklar sebebiyle büyükbabasının keyfi yerinde olduğu zamanlarda “cengâver” dediği babasının kendisini sevmediğini biliyordu. Marius bu fikirde olmakta mazurdu. Çünkü babası kendisini başkalarının ellerine bırakıp terk etmiş olduğu halde bir kere olsun görmeğe gelmemişti. Bu sebeple babasını sevmediği gibi, babasının da kendisini sevmediğini hissediyordu. Kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bundan daha basit bir şey olamaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbabasının sözlerinden o kadar hayrete düşmüştü ki babasına dair bazı bilgiler daha alabilmek üzere büyükbabasını sorguya çekmeye vakit bulamamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba sözüne devam etmişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mektuptan babanın hasta olduğu anlaşılıyor. Bu sebeple seni görmek istiyor. (Bir lahza sustuktan sonra sözüne devamla:) Yarın sabah hareket et. De Fontaines meydanında bir araba vardır. Bu araba saat altıda hareket ederek akşam oraya varıyor. Ona bin. Baban işin aceleyi gerektirdiğini bildiriyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba böyle deyip, mektubu buruşturduktan sonra cebine kodu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius isteseydi hemen o akşam hareket ederek ertesi sabah babasının yanında olabilirdi. O tarihte bir posta arabası gece vakti Bouloi sokağından hareketle Rouen’e gitmekte ve Vernon’a uğramaktaydı. Bu arabanın soruşturulması ne Gillenormand’ın ne de Marius’un hatırına geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün akşamüzeri Marius babasının bulunduğu Vernon köyüne ulaştı. Mumlar yakılmak üzere bulunuyordu. Karşısında ilk gördüğü adamdan Mösyö Pontmercy’nin evini sordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius da bu hususta Restorasyon Hükûmetinin fikrindeydi; babasının ne albaylığını, ne de baronluğunu tanıyordu. Bu sebeple babasının evini sorarken sadece “Mösyö Pontmercy” demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Pontmercy’nin evini kendisine gösterdiler. Kapıyı çaldı. Elinde küçük lamba bulunan bir kadın kapıyı açtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Pontmercy burada mıdır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın hareketsiz durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onun evi burası değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine kadın cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendisiyle görüşebilir miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın başıyla olumsuz cevabı verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama ben onun oğluyum. Onun için geldim. Beni bekliyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık sizi beklemiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözden sonra Marius kadının ağlamakta olduğunu gördü. Kadın zemin kat odalarından birinin kapısını eliyle muhatabına gösterdi. Marius içeri girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçyağından yapılmış olup ocağın üzerine konulmuş bir mum odayı aydınlatıyordu. Odada üç kişi bulunuyordu. Bunlardan biri ayakta, ikincisi diz üzerinde duruyordu. Üçüncüsü de gömleğiyle taşların üzerine uzanmış olduğu halde yatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yerde yatan adam albaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer iki kişiden biri doktor, öteki rahipti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Albay üç günden beri beyin hummasına tutulmuştu. Hastalığının başlangıcında fena bir önseziye uyarak oğlunu görmek isteyip Mösyö Gillenormand’a bir mektup yazmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hastalık gittikçe şiddetlenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un Vernon’a ulaşacağı günün öncesinde akşam albaya bir nöbet gelmişti. Hizmetçi kadının karşı çıkmasına rağmen yatağından kalkıp bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oğlum gelmiyor. Ben gidip bulurum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek odadan çıkmış ve kapının girişindeki taşların üzerine düşmüştü. Son nefeslerini veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derhal bir doktorla rahip getirilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor pek geç gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahip de pek geç gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan başka oğlu da pek geç ulaşmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ocağın üzerindeki şamdanın hafif ve solgun ışığıyla albayın sararmış yanağı üzerinde bir damla iri gözyaşı görünüyordu. Gözler sönmüştü. Fakat oradan çıkan yaş damlası kurumamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gözyaşı oğlunun gecikmesinden dolayı çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, ilk ve son defa görmüş olduğu bu adama, metin ve muhterem simaya, artık hareketten mahrum kalmış olan o açık gözlere, o beyaz saçlara, üzerinde bir takım esmer çizgiler görünen o güçlü organlara dikkatle baktı. O esmer çizgiler aldığı kılıç darbeleriydi. Yıldıza benzeyen bir takım kırmızı noktalar vardı ki, bunlar da kapanmış kurşun yaralarıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kahraman çehredeki büyük kılıç yarasına baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamın kendi babası olup olmadığını ve ölüp ölmediğini kısa bir müddet düşündü. Neticede soğuk kaldı. Hissettiği keder bir babanın ölümünden kaynaklanan keder değildi. Ölen bir adama karşı nasıl bir keder hissedebilirse, o anda ölen babasına karşı da aynı kederi duymuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odada hazin ve etkileyici bir matem havası vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın bir köşede ağlıyordu. Rahip, hıçkırarak dua ediyordu. Doktor gözlerini siliyordu. Bizzat o cansız ceset de ağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O doktor, o rahip, o kadın hüzün ve matemleri arasında bir şey demeksizin Marius’a bakıyorlardı. Marius o odada tek başınaydı. Pek az etkilenmiş bulunan Marius bu durumundan mahcup oldu. Pek zor bir konumda bulunuyordu. Şapkası elindeydi. O aralık şapkayı yere düşürdü. Bu hareketiyle üzüntüsünden elindeki şapkayı tutamadığını ima etmek istiyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda bu suretle hareket etmiş olmasından dolayı bir vicdan azabı hissetti. Ama bu kusur kendisinde miydi? Ne yapsın? Babasını sevmiyor, kalbinde öyle bir his bulunmuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Albay vefatıyla hiçbir şey bırakmıyordu. Mevcut eşyanın satışından sağlanacak meblağ ancak zavallının defin masraflarını karşılayabilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hizmetçi kadın bulmuş olduğu bir kâğıdı Marius’a verdi.</span></p>
			<p class="tp-sb"><span class="Normal char-style-override-1" xml:lang="tr-TR">Bu kâğıt albayın el yazısıyla yazılmıştı. İşte sureti:</span></p>
			<p class="tp-sb"><span class="Normal-i char-style-override-1" xml:lang="tr-TR">“Oğluma.</span></p>
			<p class="tp-sb"><span class="Normal-i char-style-override-1" xml:lang="tr-TR">İmparator bana Waterloo savaş alanında baronluk ünvanı vermişti. Kanımla kazanmış olduğum bu ünvanı Restorasyon Hükûmeti tanımaktan istinkâf etti. Bu ünvanı oğlum taşıyacaktır. Şüphesiz buna layıktır.”</span></p>
			<p class="tp-sb"><span class="Normal char-style-override-1" xml:lang="tr-TR">Albay bu kâğıdın arkasına da şu satırları yazmıştı:</span></p>
			<p class="tp-sb"><span class="Normal-i char-style-override-1" xml:lang="tr-TR">“Yine o Waterloo muharebesinde bir çavuş benim hayatımı kurtarmıştır. Bu çavuşun ismi Thénardier’dir. Zannedersem son zamanlarda bu adam Paris civarlarında ya Chelles veya Montfermeil’de hancıdır. Eğer oğlum bu adama rastlarsa elinden gelen iyiliği bu adam için esirgememelidir.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, babasına karşı sevgi tesiriyle değil, sırf ölmüş bir adam için hissedilen bir nevi saygı ve tazimle bu kâğıdı alıp sakladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık albaydan hiç bir eser kalmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand kılıcıyla üniformasını bir eskici marifetiyle sattırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Komşular albayın dikkat ve ihtimamla meydana getirmiş olduğu bahçeyi mahv ve perişan ettiler. Nadir çiçekleri, meyveli ağaçları yağmaladılar. Söküp götürdüler. O günül alıcı bahçe artık bir harabeliğe dönmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Vernon’da yalnız kırk sekiz saat kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Babasının defin merasimi yapıldıktan sonra Paris’e dönerek Hukuk Fakültesinin derslerine devama başladı. Babası olmamış gibi artık onu düşünmüyordu. Unutmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Albay iki günde defnolunmuş ve üç günde unutulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un şapkası üzerinde bir matem işareti bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hepsi bundan ibaret!</span></p>
		</div>
	</body>
</html>