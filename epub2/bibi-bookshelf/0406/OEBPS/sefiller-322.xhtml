<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-322</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-12-3"><span class="numara-alt char-style-override-1">Karanlık Grantaire’i Kaplamağa Başlar</span></p>
			<p class="tp-1"><span class="Normal char-style-override-1" xml:lang="tr-TR">Gerçekten mevki münasipti. Sokağın girişi açık, sonu dar Corinthe Çıkmazı şeklindeydi. Sağ ve soldan Mondétour sokağının kapanması kolay olduğu gibi Saint-Denis’den yani cepheden ve açıktan hiçbir hücum mümkün değildi. Sarhoş olan Bossuet’nin, perhizkâr bir Annibal gibi isabetli bir görüşü vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalabalığın hücumuyla bütün sokağı korku ve dehşet kaplamıştı. Kaçmayan yolcu kalmadı. Sağda solda, ötede beride, sonda önde bulunan dükkânlar, mağazalar, hanlar, evlerin kapıları, pencereleri, büyük küçük kanatlar, kepenkler, alt katlardan damlara varıncaya kadar çok kısa bir zamanda kapanmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fevkalade korkmuş olan bir ihtiyar kadın tüfek ateşini hafifletmek için penceresinin önünde çamaşır asmağa mahsus iki değnek üzerine ot minderini sermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız meyhanenin olduğu bina açık kalmıştı. Bunun sebebi kalabalığın oraya toplanmasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Hucheloup:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Tanrım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye feryat ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bossuet Courfeyrac’ı karşılamak üzere aşağıya inmişti.  Pencereye çıkan Joly de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Courfeyrac, bir şemsiye almalıydın! Nezleye tutulacaksın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber birkaç dakika zarfında meyhanenin parmaklıklı kapısından yirmi çubuk çıkarılmıştı. On metre kaldırım kaldırılmıştı. Gavroche ve Bahorel Anceau adında bir kireç tüccarının arabasını devirmişlerdi. Bu arabanın içinde kireç dolu üç fıçı vardı. Bu fıçıları kaldırım yığınları altına sokmuşlardı. Enjolras meyhanedeki bodrumun kapağını açınca dul Madam Hucheloup’un boş fıçıları kireç fıçılarının yanına yuvarlandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yelpazelerin ince çubuklarını yapmağa alışmış olan Feuilly dahi fıçıların ve arabanın kitlesine duvar taşından yapılmış iki büyük yığın koymuştu. Bu taş yığınları, öteki şeyler gibi bir anda uydurulmuştu. Nereden alındığı belli değildi. Civar evlerin birinden portreller (destek kalasları) sökülüp alınmış ve fıçıların üzerine konmuştu.  Bossuet ve Courfeyrac arkalarına baktıkları zaman sokağın yarısından fazlasının bir adam boyundan daha fazla bir yükseklikte bir barikatla kapatıldığını gördüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir bina yıkarak enkazıyla başka bir bina inşa etmek hususunda halkın eli kadar becerikli bir şey yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matelote ile Gibelotte işçiler arasına karışmıştı. Gibelotte moloz yükleriyle gidip geliyordu. O yorgun haliyle barikata yardım etti. Gibelotte derin uykulu tavrı ile şarap ikram eder gibi kaldırım taşları veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokak başından iki beyaz beygirli bir yolcu arabası geçiyordu. Bossuet kaldırımların üzerinden atlayarak koştu. Arabacıyı durdurdu. Arabanın içindeki yolcuları indirdi. Kadınlara elini uzatarak birer birer çıkardı. Kondüktöre yol verdi. Beygirleri dizginlerinden tutarak arabayı barikata getirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yolcu arabaları Corinthe önünden geçemezler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ve bu sözlerini Latince olarak tekrar etti:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- Non licet omnibus adire Corinthum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra arabadan çıkarılan beygirler gelişigüzel Mondétour sokağına götürüldü. Yolcu arabası da yan yatırılarak sokağın girişi büsbütün kapatıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Hucheloup şaşırdı.  Birinci kata sığındı. Bakışları belirsizlik ifade ediyordu. Etrafına şaşkın şaşkın bakıyor, fakat hiçbir şey göremiyordu sanki. Korkusundan çıkarmak istediği feryatlar boğazında düğümleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dünyanın sonu geldi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Joly Madam Hucheloup’un kalın, kırmızı, buruşuklu ensesinin üzerine bir öpücük kondurduktan sonra Grantaire’e hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Azizim, ben her zaman bir kadının ensesini gayet nazik bir şey gibi telakki ettim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire son derece sarhoş olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matelote birinci kata çıktı. Grantaire onu belinden yakalayarak pencerenin önüne götürdü. Orada kahkaha ile gülerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Matelote çirkindir. Matelote çirkinliğin hayal ettiği son seviyedir! Matelote bir hiçtir! Doğumuyla ilgili sırrı öğrenmek ister misiniz? Kilise ve mabetlere su ulaştırmağa mahsus oluk imal edenlerden ve Got cücelerinden biri bir sabah oluklardan birine, en müthişine, en çirkinine kalbini kaptırmış ve aşk ilahesinden ona hayat bahşetmesini rica etmiş ve bu duasının neticesinde Matelote dünyaya gelmiş. Kendisine dikkatle bakınız vatandaşlarım! Saçları Titien’in metresi olan kadının saçları gibi kurşunî renktedir. Fakat iyi bir kızdır. Sizi temin ederim ki iyi döğüşecektir. Her iyi kalpli kızın kalbinde bir arslan yatar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Mama (Madam) Hucheloup’a gelince: İhtiyar ve cesur bir kadındır. Bıyıklarına bakınız, merhum kocasından kendisine miras kalmış! Gerçekten o bir Macar süvarisidir! Bu sebeple iyi döğüşecektir. Yalnız bu iki kadın âlemi korkutmağa yeterlidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Arkadaşlar! Yağ asidiyle formik asit arasındaki aralıkta on beş asidin mevcut olduğu ne kadar doğruysa, bizim de bu hükûmeti düşüreceğimiz o kadar muhakkaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Zaten bu… Neme lazım… Efendiler, zihnim matematik hesapları kavrayamadığından dolayı babam daima benden nefret ederdi. Ayıp değil ya, ben yalnız aşk ve hürriyetten anlarım. Benim ismim Grantaire’dir. İyi bir çocuğum. Param olmadığı gibi para kullanmağa da alışamadım. Bununla beraber hiçbir zaman parasız kalmadım. Şüphesiz ben zengin olaydım dünyada fakir kalmazdı. Bunu görürdünüz. Ah, iyi kalplilerin dolu keseleri olsaydı, ne kadar hayra vasıta olurdu? Hz. İsa Rothschild kadar zengin olsaydı kim bilir ne kadar iyilikler ederdi? Matelote, beni kucakla! Siz çekici şehvetiniz yanında, o kadar da mahcupsunuz! Sizin gül yanaklarınızdan bir hemşire gibi ve gülgûn dudaklarınızdan ise bir sevda vurgunu gibi öpmeli.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sus be şarap fıçısı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben kapitol’</span><span class="dipnot"><a class="footnote-link" href="#footnote-233-138" id="footnote-233-138-backlink">138</a></span><span class="Normal char-style-override-1" xml:lang="tr-TR">üm! Bunun dışında teşrifatçıyım (protokol şefi).</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatın üzerinde tüfeğine dayanarak durmakta olan Enjolras, letafet ve ciddiyet numunesi olan başını yukarı kaldırdı. Enjolras’da bilindiği üzere hem Isparta, hem de ahlakî sağlamlığı herkesçe kabul edilmiş olan İngiliz kanı vardı. Leonidas ile aynı çağda yaşamış olsaydı Termopil seferine katılırdı. Cromwel ile bulunsaydı, Drogheda’yı yakardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Grantaire! Git başka yerde sız! Burası sevincin ve heyecanın baş döndüreceği bir yerdir. Sarhoşluk yeri değildir: Barikatın namus ve haysiyetine gölge düşürme!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu öfkeli sözler Grantaire’de tuhaf bir tesir yarattı. Sanki yüzüne bir bardak soğuk su serpilmişti. Birdenbire ayılarak oturdu. Pencerenin yanındaki bir masaya elini dayayarak Enjolras’ya tarifi imkânsız bir hoşluk ve yumuşaklıkla bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bırak beni burada uyuyayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka yere git de uyu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna karşılık Grantaire yumuşak ve gamlı bakışlarını dikerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bırak, ölünceye kadar burada uyuyayım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Grantaire, sen inanmak, düşünmek, istemek, yaşamak, ölmek hasselerinden mahrumsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire ciddi bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görürsün!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlaşılmaz bir iki söz daha söyledikten sonra başı masanın üzerine düştü. Enjolras’nın onu sürüklemiş olduğu sarhoşluğun ikinci devresine mahsus garip etkinin sonucunda, bir dakika sonra uyumağa başladı.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-138-backlink" id="footnote-233-138">138</a><span class="Normal char-style-override-1" xml:lang="tr-TR">	Capitoul: Eski Toulouse hâkimlerinin ünvanıdır. (Mütercim)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>