<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-334</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-14-2"><span class="numara-alt char-style-override-1">Bayrak: II</span></p>
			<p class="tp-1"><span class="Normal char-style-override-1" xml:lang="tr-TR">Corinthe’e ulaşıldıktan ve barikatın yapımına başlandığı zamandan beri Baba Mabeuf’a dikkat edilmemişti. Hâlbuki Baba Mabeuf çeteyi terk etmemişti. Meyhanenin alt katına girmiş ve tezgâhın arkasında bir yere oturmuştu. O köşede âdeta kendini kaybetmişti. Ne bir şeye bakıyor, ne de düşünüyor gibi görünüyordu. Courfeyrac ile arkadaşları kendisine yaklaşarak onu tehlikeden haberdar ettiler ve kendisinin çekilmesini istediler. Fakat o, söz söyleyenleri işitmiyormuş gibi hareketsiz durdu. Kendisine hitap edilmediği zaman birine cevap veriyormuş gibi dudakları hareket ediyordu. Kendisine söz söylenince dudakları hareketsiz kalır ve gözlerinde hayat eseri görülmezdi. Barikata yapılan hücumdan bir iki saat evvel bir vaziyet alıp oturmuş ve o vaziyetini asla bozmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaziyeti de iki yumruğunu dizlerinin üzerine koymak ve bir uçuruma bakıyormuş gibi gözlerini dikmekten ibaretti. Hiçbir şey ona bu vaziyetini bozduramadı. Aklının fikrinin barikatta bulunduğuna ihtimal verilemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkes savaş konumuna geçtiği zaman aşağıdaki salonda direğe bağlı bulunan Javert ve Javert’i gözetmekle görevli olup elinde yalın kılıç bulunan isyancılardan biri ve bir de Mabeuf kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hücum yapıldığı zaman silahların sesiyle sarsıntılar ona da sirayet ederek uyandırmış, hemen birdenbire kalkarak salondan çıkmış ve Enjolras’nın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimse yok mu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sorusunu tekrar ettiği sırada ihtiyarın meyhane kapısına çıktığı görülmüştü. Onun ortaya çıkması isyancılar üzerinde bir sarsıntı meydana getirdi. Hep birden:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte seçilmiş! Konvansiyon (Meclis) üyesi! Halk temsilcisi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağrıştılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtimal ki Mabeuf ihtilalcilerin bu sözlerini de işitmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar doğrudan doğruya Enjolras’ya yöneldi. Onun ilerlemesi için isyancılar kendisine yol veriyorlardı. Enjolras’nın elindeki bayrağı aldı. Enjolras taşlaşmış vaziyette çekiliverdi. İşte o seksenlik ihtiyar, başı sallanarak sert bir adımla -kimse onu durdurmağa veya hiç olmazsa yardım etmeğe cesaret edemiyordu- barikat dâhilinde oluşturulmuş olan merdivenleri yavaş yavaş çıkmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, bu vaziyet o kadar karanlık, o kadar muhteşem ve o kadar ulvî idi ki,  etrafındakiler derhal:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şapkalarınızı çıkarınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seslerini yükselttiler. Merdivenlerin her basamağını çıktıkça etrafına dehşet veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beyaz saçları, buruşmuş yüzü, açık geniş alnı, çukurlaşmış gözleri, şaşkın ve açık dudakları, kırmızı bayrağı tutan zayıf ve kuru eli karanlıktan çıkıyor ve meşalenin kırmızımtırak ışığıyla heybet kazanıyordu. 93 İhtilalinin, elinde dehşet verici bayrağıyla arzın derinliklerinden çıktı zannedilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaşlılıktan kaynaklanan sarsılışlarla titreyen o müthiş hayal, son basamakta ve enkaz yığını üzerinde göründüğünde; bin iki yüz tüfeğe karşı ortaya çıkarak ölüme karşı ölümden daha metinmiş gibi ayakta durduğu zaman, barikat içindekilerin gözünde tabiatüstü muhteşem bir hal göründü. Bir dinginlik hâsıl oldu. Öyle bir dinginlik ki, yalnız mucizeler ortaya çıktığında meydana gelir. O derin sükûn ve sessizlik arasında ihtiyar kırmızı bayrağı sallayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın ihtilal! Yaşasın Cumhuriyet! Kardeşlik! Eşitlik! Ve Ölüm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatta bulunanlar, aceleci bir rahibin çarçabuk söylediği bir dua mırıltısına benzer hızlı fakat hafif bir mırıltı işittiler. Galiba bu sokağın öteki ucunda, disiplin gereği yapılması lazım gelen töreni icra eden polis komiseriydi. Evvelce “Kim var orda?” diyen o gür ses bu defa:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çekiliniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye emretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sapsarı kesilip gözleri lüzumundan fazla büyümüş olan ve cennetin karanlık şualarıyla parıldayan ihtiyar Mösyö Mabeuf, bayrağı başına kadar kaldırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaşasın Cumhuriyet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun ardından:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ateş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Komutu işitildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir mitralyöz ateşini andıran ikinci bir ateş yeniden barikat üzerine yağdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar dizleri üzerine çöktü. Sonra tekrar kalktı. Elindeki bayrağı düşürdü. Kendisi de kolları iki tarafa açık olarak arkası üstü ve boylu boyunca kaldırım üzerine düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alnından kanlar akıyordu. Sararmış ve mahzun ihtiyar başı sanki göklere bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İsyancılar bu manzara karşısında, insana kendini müdafaa etmeyi bile unutturan kişisel gücün üstünde bir etkilenmeye kapıldılar. Saygıdan ve dehşetten oluşmuş bir duyguyla cesede yaklaştılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu kral kaatilleri de nasıl adamlarmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac Enjolras’nın kulağına eğilerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu yalnız sana söylüyorum. Hükmünü sürdüren heyecanı söndürmek, etkisizleştirmek için değil. Bu adam gerçekte bir hükümdar kaatili falan değildi. Onu ben tanıyordum. Ona Baba Mabeuf derlerdi. Fakat bugün ona ne oldu bilemem.  Fakat cesur bir akılsızmış. Şu başa bak! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başı akılsız! Fakat kalbi Brutus’unkinden!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras bunları söyledikten sonra sesini yükselterek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vatandaşlar! Şu hal, ihtiyarların gençlere verdikleri bir ibret dersi ve bir numunelik haldir. O iş için biz tereddüt ediyorduk. Hâlbuki o koştu! Biz geri duruyorduk! O ilerledi! İhtiyarlıkla titreyenlerin korkudan titreyenlere öğrettikleri ders işte budur!</span></p>
			<p class="tp-sb"><span class="Normal char-style-override-1" xml:lang="tr-TR">“Vatandaşlar! Bu ihtiyar adamcağız, vatan indinde büyüktür. Uzun yaşamıştır. Fakat ölümü şanlı olmuştur! Şimdi cesedini bir tarafa koyalım. Herkes kahramanca ölmüş olan şu ihtiyarı, hayattaki babasını savunur gibi savunsun! Varlığının aramızda bulunması barikatı ele geçirilemez kılsın!”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkeste mahzun fakat gayretli bir direnç görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enjolras eğildi. İhtiyarın başını kaldırıp ürkütücü bir şekilde alnından öptü. Sonra kollarını açarak şefkatli bir tedbirlilikle naşının üstündeki elbiseyi çıkardı. Çıkarırken onu incitmemeğe gayret ediyordu. Kurşunların o vücutta açmış olduğu delikleri göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte şimdi bayrağımız budur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
		</div>
	</body>
</html>