<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-400</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-6-5-13"><span class="numara-alt char-style-override-1">Mutlulukla Kaynaşmış Hayal Kurmaların Etkileri</span></p>
			<p class="tp-1"><span class="Normal char-style-override-1" xml:lang="tr-TR">Âşıklar her gün birbirlerini görürlerdi. Cosette Mösyö Fauchelevent ile beraber gelirdi. Matmazel Gillenormand:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dünya tersine döndü. Kızlar nişanlılarının evine geliyor da görüşüyorlar. Hâlbuki nişanlının kızın evine gelmesi lazımdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye söyleniyordu. Fakat Marius’un nekahet devresi bunları alıştırmıştı. İki âşığın başbaşa vererek görüşmelerine L’Homme Arme sokağının hasır iskemlelerinden Filles-du-Calvaire sokağının koltuk sandalyelerinin daha elverişli bulunması da bu alışkanlığı kökleştirmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ile Marius birbirlerini görüyor, fakat konuşmuyorlardı. Her kızın bir rehbere ihtiyacı vardır. Cosette Fauchelevent’sız gelemezdi. Marius’un indinde Fauchelevent Cosette’in rehberiydi. Cosette’e bağlanmış bir şarttı. Marius bu şartı kabul ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Siyasi işlerden, halkın, milletin genel durumunun düzeltilmesi ve değiştirilmesi açısından bahisler açıldığı zamanlarda Fauchelevent sadece evet veya hayır cevaplarıyla sohbete karışıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius eğitim ve öğretimin parasız ve mecburi olmasına, her türlü şekilleriyle herkese güneş ve havanın dağıtılması misillü dağıtılmasına, bütün millete bir nefes gibi verilmesine taraftar olup bu fikrini ileriye sürerek iddiasını tarif edip açıkladığı sırada, aralarında fikir birliği oluşmuş ve âdeta birbiriyle barış yapmışlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu münasebetle Marius Mösyö Fauchelevent’ın güçlü ve güzel konuşan biri olduğunu, hatta bir nevi edebî dille konuştuğunu fark ettiyse de kendisinde bir şeyin noksan olduğu hissediliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent soylular âlemine mensup kişilere mahsus halden bir yönden noksan ve bir yönden fazla bir haldeydi; yani hangi tabakadan bulunduğunu göstermeyen bir hal sahibiydi. Marius kendisine karşı kısmen soğuk bir sempati ve iltifat göstermekte olan bu Mösyö Faucelevent hakkında kendi kendine birçok sorular soruyor, düşünüyor, kendi hatırası hakkında bazen tereddüt ve şüpheye düşüyordu. Hatırasında, hafızasında bir delik, siyah bir nokta, dört aylık hastalıkla kazılmış bir uçurum vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zihninden pek çok şeyler kaybolmuştu. Mösyö Fauchelevent gibi ciddi, bu derece sakin, fikren mutedil bir adama barikatta rastlamış olmasının gerçek olup olmadığını düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mazinin birdenbire ortaya çıkan ve yine birdenbire kaybolan olaylarının fikrinde, aklında bırakmış olduğu hayret yalnız bundan ibaret de değildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Memnuniyet halimizde, mutluluk halimizde bile bizi geriye, maziye kederli bir şekilde bakışlarımızı çevirmeğe mecbur eden manevi bir güç vardır. Böyle bir güce sahip olmayan, geçmişine, geçmiş hayata bakışını çevirme iktidarından mahrum olan, varken unutulan, mevcutken yok olmuş olan şeylere özlem duyan veyahut apaçık ibret olacak bir şekilde bunlara bir göz atmağa dikkat etmeyen kafalarda ne tefekkür ve akıl, ne de aşk vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra Marius başını iki elleri arasına alır, düşünceye dalardı. Maziyi, karışık, müphem bir surette, dimağında mevcut yarı karanlık bulutlar içinde gözden geçirmeğe gayret ederdi. Mabeuf’un düştüğünü, Gavroche’un gülle ve kurşun yağmuru altında şarkı söylediğini zihnen görüyor ve işitiyordu. Dudakları üzerinde Eponine’in alnına kondurduğu busenin soğukluğunu hissediyordu; Enjolras, Courfeyrac, Jean Prouvaire, Combeferre, Bossuet, Grantaire gibi bütün dostları düşüncesinde ortaya çıkıyor ve sonra uçup gidiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mahlûklar sevgili, muzdarip, yiğit, hoş, feci hayaletler miydiler? Yoksa hakikaten mevcut muydular?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayaklanma bütün bunları dumanı içinde sürükleyip götürmüştü. Büyük hummaların, ateşlerin büyük tecellileri, rüyaları vardır. Marius kendine sorular soruyor, kendini inceliyordu. Bir zaman mevcutken şimdi yok olan bütün bu hakikatlerin soğuk esintisi altında bulunuyordu. Bunların hepsi neredeydi? Bunların ölmüş olması mümkün müydü? Hakikat miydi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Zalim doğru, karanlıklardaki bir düşüş, kendisi müstesna, her şeyi süpürüp götürmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bu şeyler, inen bir perdenin sahneyi örtüp gizlediği gibi artık görünmez oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayat sahnesinde de böyle birdenbire inen perdeler vardır. Perde kapanır, sonra diğer fasıl başlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisi de -Marius da- acaba aynı adam mıydı? O fakirken zengin; o terk edilmişken bir aile sahibi olmuştu; o ümitsizken Cosette ile evleniyordu. Kendisini bir mezara girdikten sonra tekrar dünyaya dönmüş gibi görüyor, bazen bütün mazi, maziye ait hatıraları şahıslar haline gelerek etrafını çeviriyor ve kendisini kederli, düşünceli kılıyordu. O zaman Cosette’e bakarak yine seviniyordu. Bu felaketi, bu acı verici hatıraları göz önünden uzaklaştırmak için Cosette’e sahip olmanın mutluluğuna sığınıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent’ın bu yok olmuş ve adları unutulmuş olan mahlûklar arasında bir konumu vardı. Marius barikatta gördüğü o Fauchelevent’ın, karşısında duran Fauchelevent olduğunu kabulde tereddüt ediyordu. Ateş içinde gördüğü Fauchelevent şüphesiz humma nöbetlerinden, hezeyan saatlerinden birinde görünüp kaybolanlardan biriydi. Zaten her ikisinin ahlakı ve tabiatları sarp ve çetin olduğundan Marius’un Mösyö Fauchelevent’a karşı bir soru sorması mümkün değildi. Hatta sormak fikri bile aklına gelmemişti. Ahlaka ait bu yönleri bundan evvel deşelemiştik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı sırra sahip olup bir tür susan ve kalbî anlaşma neticesi olarak bu sırra dair bir harf alış verişi bile yapmayan iki adam, sanıldığı kadar nadir bir şey değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius yalnız bir defa bir denemede, bir teşebbüste bulundu. Konuşma esnasında Chanvrerie sokağından bahsetti. Mösyö Fauchelevent’a dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sokağı pek iyi tanırsınız, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi sokağı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Chanvrerie sokağını.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Fauchelevent gayet tabii bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sokağın ismini bile bilmiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokağın kendisinden ziyade ismiyle ilgili olan bu cevap, Marius’a olağanüstü inandırıcı göründü. Kendi kendine dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç şüphe yok, rüya gördüm. Humma içindeydim. Belki ona benzeyen biriydi. Mösyö Fauchelevent orada değildi.</span></p>
		</div>
	</body>
</html>