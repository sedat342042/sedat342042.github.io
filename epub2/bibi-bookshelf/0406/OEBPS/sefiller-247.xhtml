<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-247</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-17-</span></p>
			<p class="numara-alt" id="toc_marker-4-8-23"><span class="numara-alt char-style-override-1">Marius’un Verdiği </span></p>
			<p class="numara-alt" id="toc_marker-4-8-24"><span class="numara-alt char-style-override-1">Beş Frank Neye Harcandı?</span></p>
			<p class="tp-1"><span class="Normal char-style-override-1" xml:lang="tr-TR">Marius deliğin önüne giderek gözlem ve incelemelere başlamasının tam zamanı olduğuna karar verip yaşına has kuvvet ve süratle hemen kendisini deliğin önüne attı, öbür tarafı dikizlemeye başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’nin odasının içi garip bir manzara gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, biraz evvel görmüş olduğu kırmızı ışığın nasıl oluştuğunu anladı. Odayı aydınlatan, şamdan değildi. Ocakta bir mangala konulmuş olup yanmakta olan kömürden çıkan kırmızı alevler odanın her tarafını aydınlatıyordu. Bu mangalı sabahleyin Jondrette’in karısı hazırlamıştı. Kömür parlayarak yanmaktaydı ve mangal iyice kızarmıştı. Kömürün üzerinde dalgalanan mavi ve keskin bir alev, Jondrette’in Pierre-Lombard sokağından satın alıp o esnada ateşin üzerinde duran oyma kaleminin iyice belirmesine yardım ediyordu. Kapının yanında biri demir alet ve edevattan, diğeri ipten müteşekkil iki yığın vardı. Bunlar, planlanmış bir iş için o sabah hazırlanmıştı. Ne gibi hazırlıklar yapıldığına dair bilgisi olmayan biri bunları görmüş olsaydı, korkunç ve dehşet verici bir iş ile sıradan basit bir iş olacağı hususunda kararsız kalırdı. O oda bu haliyle her ne kadar bir cehennem fırınından ziyade bir demirci ocağına benzemekteyse de Jondrette demirciden ziyade bir İblis’i andırmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mangaldaki ateşten odaya yayılan hararet sebebiyle şamdandaki mumun bir tarafı erimekteydi. Bakırdan yapılmış olup Diyojen’e layık eski bir fener Cartouche’a dönüşmüş olduğu halde ocağın üzerine konulmuştu. Mangal ocağın içinde ve hemen söndürülmüş olan odun parçalarının yanında bulunduğu için kömür kokusu yaymıyor, çıkan duman ocaktan yukarı gidiyordu. Kırmızı alevlerin aydınlattığı karyolaya pencereden giren ay ışığı beyaz bir renk vermekteydi. Bu hal, zihnindeki meşguliyete rağmen Marius’a, göklerin mukaddes fikirleriyle yeryüzünün belirsiz hayaletlerinin kaynaşmasından oluşmuş gibi görünüyordu. Kırık camdan giren rüzgâr ise, kömür kokusunu etrafa yayıyor ve odanın sıcaklığını düşürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gorbeau viranesi hakkında evvelce veya sonraları vermiş olduğumuz bilgilerden, elbet bu karanlık ve korku verici bir mahallin her türlü kötülüklere, hatta işlenecek cinayetlere bile müsait olduğu anlaşılmıştır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu her kötülüğe uygun uğursuz mahal, Paris’in en harap ve tenha bir mahallesinin, her türlü yapılardan ayrılmış bir hanenin en ucundaki odasıydı. Eğer “tuzak”ın ne olduğu bilinmese, hiç şüphesiz burada anlaşılır ve icat edilirdi. Kalın duvarlar ve içinde kimse oturmayan odalar Jondrette’in odasını caddeden ayırıyor, mevcut tek penceresi ise duvarlar ve çitlerle kuşatılmış boş araziye bakıyordu. Jondrette çubuğunu yakmış, hasırı çıkarılmış sandalyenin üzerinde oturmakta ve yavaşça karısıyla konuşmaktaydı. Eğer Marius Courfeyrac olsaydı, yani hayatın muhtelif vesilelerinden istifade ederek gülenlerden olsaydı, hiç şüphesiz Jondrette’in karısını görünce kendisini gülmekten men edemezdi. Başında X. Charles’ın askerlerinin şapkalarına benzer siyah tüylü bir şapka, omuzlarında büyük ve geniş bir şal ve ayaklarında ise o sabah kızının hafife almış olduğu bir çift büyük erkek kundurası vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’e “Giyindin, öyle mi? İyi ettin. Gelecek adamın hiçbir şeyden şüphelenmeyerek güven içinde olması icap eder.” sözünü söylemeğe mecbur eden, bu kıyafetiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’in üzerinde ise Mösyö Leblanc’ın vermiş olduğu, ona büyük ve geniş gelen palto bulunuyordu. Bu palto ile pantalon arasındaki zıtlık, Courfeyrac’a şairlik ilhamı vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden Jondrette sesini yükselterek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne düşündüğümü biliyor musunuz? Hayırsever efendi hava muhalefeti sebebiyle mutlaka araba ile gelecektir. Feneri al yak, aşağı in, kapının arkasında bekle. Arabanın durduğunu işitince derhal kapıyı açarsın. Gelecek adam arabadan inince önüne düşüp merdiveni ve dehlizi aydınlatırsın.  O buraya girince derhal yine aşağı inip arabanın parasını verip arabayı savarsın. Anladın mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya para ne olacak?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette, elini pantalonunun cebine sokarak beş franklık bir sikke çıkarıp verdi. Karısı hayretle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne? Bunu nereden buldun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Ağırbaşlı ve vakur bir tavırla:) Komşunun bu sabah vermiş olduğu “hükümdar”!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra sözlerine devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biliyor musun, buraya iki sandalye lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oturmak için.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Komşunun sandalyelerini getiririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O anda Marius vücudunda şiddetli bir titreme hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’in karısı derhal kapıyı açarak dehlize çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius masadan inip karyolanın altına saklanmak için ancak vakit bulabilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şamdanı alsana!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karı cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lüzumu yok. İki sandalye getireceğim. Onu nasıl tutarım? Zaten ay ışığı da var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Jondrette’in karısının o kaba ve iri elleriyle karanlıkta kapının anahtarını aradığını işitti. Kapı açıldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius korku ve dehşetten âdeta donup kaldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’in karısı içeri girdi. Her ne kadar mehtap varsa da duvarın köşe bırakan yüzü hasebiyle Marius karanlıkta kalıyordu. Kadın başını kaldırdıysa da delikanlıyı göremedi. Marius’un iki sandalyesini alıp çıktı. Kapı şiddetle kapandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte sana iki sandalye.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte sana fener. Al da çabuk in.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın derhal bu emre itaat etti. Jondrette yalnız kaldı. Sandalyeleri masanın yanlarına koydu. Ateşin üzerindeki demirden oyma-kalemini sapından tutarak çevirdi. Mangalın görünmemesi için önüne bir tahta koydu. İplerin bulunduğu köşeye giderek bir şeye bakacakmış gibi eğildi. Marius dikkat edince önce ip yığını zannettiği şeyin, basamakları tahtadan bir ip merdiven olduğunu, duvara takmak için iki demir çengeli de bulunduğunu gördü. Bu ip merdivenle daha bir takım demirler sabahleyin yoktu. Demek ki kendisinin bakmasından sonra, dışarıda bulunduğu sırada getirilmişti. Marius kendi kendisine konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar demirci aletlerine benziyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu sanatı daha fazla bilmiş olsaydı, demirci aletleri sandığı şeylerin arasında kilit açmağa ve kapı kırmağa mahsus aletlerle hırsızların âdeta sağ eli mesabesinde olan kesmeğe, kırmağa ve koparmağa mahsus daha bir takım alet ve edevatın bulunduğunu anlardı. Bunların her birinin hırsızlarca ayrı ayrı adları, unvanları vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ocak, masa ve iki sandalye Marius’un tam karşısında bulunuyordu. Ocak kapanmış olduğundan oda yalnız şamdanın yaydığı ışıkla aydınlanıyordu. Bu sebeple ocağın üzerindeki küçük eşya büyük gölgeler oluşturuyordu. Kırık bir su testisi duvarın yarısını örtüyordu. Odada korkunç ve müthiş bir sessizlik hüküm sürüyordu. Bu nispette de korkunç bir olay bekleniyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette çubuğunu sönmek üzere bırakıp tekrar evvelki yerine oturmuştu. Bundan zihnen meşgul olduğu anlaşılıyordu. Mumun ışığı yüzündeki çizgileri ve buruşukları büyülterek müthiş bir şekil veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ara sıra kaşlarını çatıyor, sağ elini hareket ettiriyor, sanki bu suretle müthiş tasavvurlarına cevap verir gibi hareketlerde bulunuyordu. Bu hareketler cümlesinden olarak bir aralık masanın çekmesini şiddetle çekti. İçinden özellikle saklanılmış olan uzun ve büyük bir bıçak çıkardı. Keskin olup olmadığını anlamak üzere tırnağında denedi. Sonra bıçağı yine yerine koyup şiddetle çekmeyi kapadı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Beri tarafında Marius dahi sağ cebindeki tabancayı tutup çıkardı. Horozunu kaldırarak hazırladı. Tabancanın horozunu kaldırırken oldukça net ve kuru bir ses çıktı. Bu ses üzerine Jondrette bir kere titreyerek oturduğu sandalye üzerinde özel bir davranışta bulundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim o?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye haykırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius nefes alıp vermesini bile kesti. Jondrette bir lahza kadar etrafı dinledi. Sonra gülmeğe başlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de budala mı oldum ne? Aradaki bölme çatırdıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tabancayı elinde tutmaya devam etti.</span></p>
		</div>
	</body>
</html>