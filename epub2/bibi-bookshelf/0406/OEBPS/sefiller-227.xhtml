<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-227</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-4-7-3"><span class="numara-alt char-style-override-1">En Alt Tabaka</span></p>
			<p class="tp-1"><span class="Normal char-style-override-1" xml:lang="tr-TR">Orada kişilik menfaatleri diye bir şey yoktur. Fena adam, belli belirsiz görülür. Herkes kendisi için çalışır. Kör benlik inilti çıkarır. Ağızlarda benlik davası dolaşır. Elleriyle etrafı araştırıp bulur. Azap ve ızdırap çektirir. Toplumun Ugolino’su</span><span class="dipnot"><a class="footnote-link" href="#footnote-233-93" id="footnote-233-93-backlink">93</a></span><span class="Normal char-style-override-1" xml:lang="tr-TR">, yani insanlığın cadısı o girdabın içindedir. O mezar çukurunda en vahşi ve müthiş hayaller başıboş şekilde dolaşır. Bu hayaller hemen hemen vahşi hayvanlara benzer. İnsanların ilerlemesiyle uğraşmazlar, ilerleme düşüncesinden behredar değildirler. İlerleme fikrinden onlarda eser yoktur. Hatta ilerleme sözünü bile bilmezler. Yalnız şiddetli bir hırs ve arzunun etkisi altında bulunurlar. Vicdandan yoksundurlar denebilir. İçlerinde müthiş bir şuur bozuntusu vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Üvey ana gibi iki anaları vardır ki, biri cehalet, diğeri sefalettir. İhtiyaç namında bir de kılavuzları ve her tür hoşnutluk için iştahları vardır. Yaradılış olarak pek haşindirler ve âdeta vahşi hayvanlar kadar vahşidirler. Fakat bir tiran gibi değil, belki bir kaplan gibi vahşidirler. Acı ve ızdıraptan cinayete kadar geçerler. Sefalet ve çektikleri acılar onları bu çıkmaza kadar sürükler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, müthiş ve uğursuz bir zürriyet, çılgınca bir doğuştur. İnsanîliğin altındaki üçüncü tabakada sürünen şey, disiplinli bir mutlakıyet istek ve dileği değil, konunun esasına olan itirazdır. İnsan orada bir ejderhaya dönüşür. Açlık, susuzluk eyleme yol açar. Başlangıcı açlık ve susuzluktan ibaret olan bu eylemin sonu şeytanlıktır. İnsan bu ihtiyaç dolayısıyla orada bir şerir olup çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lacenaire gibi bir adam işte böyle bir “mağara”dan çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıki bölümlerden birinde üst kat mağaralarından siyasete, ihtilale ve felsefeye ait olan şubelerden birini göstermiştik. Orada herşey asilce ve namuslucadır. Orada insan aldanabilir, aldanır; fakat bu aldanış mertçedir. Orada işlenen işlerin adı sanı ilerlemedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu derinliklerden başka, daha bir takım derinlikler vardır. Bunlar gayet korkunçtur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarının yaşadığı alanın altında sırf kötülükler için bir mağara bulunduğu hususunda ısrar ederiz. Bu mağara, cehaletin ortadan kaldırılacağı zamana kadar varlığını sürdürecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu son mağara, öteki mağaralardan daha aşağıdadır. Evvelkilerin düşmanıdır. İstisnasız kin ve düşmanlığın kaynağı ve çıktığı yerdir. O mağaraya felsefe adımını atamamıştır. Orada böyle bir şeyi aramamalıdır. Oranın bıçağı asla kalem açmaz. O yerin karalığı ile mürekkep hokkasının yüce karalığı arasında hiçbir ilişki yoktur. O boğucu tavan altlarında bulunan karanlığın ve cehaletin parmakları hiçbir zaman kitap yaprağı çevirmemiştir. Bir gazete alıp okumamıştır. Babeuf, Cartouche’a nazaran bir sömürücüdür; Marat, Schinderhannes’a göre asîldir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir mağaranın maksadı herşeyi yıkmak ve yıpratmaktan ibarettir. O üst kattaki mağaraları bile yıkmak ister. İnsan topluluklarının hâlihazırdaki huzur ve rahatını, felsefesini, ilim ve teknikteki ilerlemesini, medenîleşmesini, kısacası her şeyi mahvedip yok etmeğe çalışır. Orası, böyle şeylerin en büyük düşmanıdır. O, böyle adları sanları istemez. Onun istediği hırsızlık, fuhuş, yaralama ve katil’dir. O karanlık yerden böyle şeyler çıkar. Karanlık cahillikle karıştığı takdirde daima karışıklığı, kaosu sever. Mutluluğun, rahatlığın, ileriye dönük adımların düşmanıdır. Ona fayda sağlayacak şey kaostur; karışıklıktır. O yerin kubbesi sırf cehaletten oluşmuştur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Üst tabakalarda bulunan mağaraların güttükleri bir maksat, bir gaye vardır. O karanlık saçan yer bu “maksad”a karşıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İlim ve tekniği,  felsefeyi yayarak ve gerçek manada ıslahatlar yaparak o hal yok edilebilir. Orada başka silahın bir tesiri görülemez. Orası, cehalet ve sefalet mağarasıdır. Cehalet mağarası yıkılınca, insanlar arasında vuku bulan cinayet de ortadan kalkıp yok edilmiş olur.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yazdığımız şeylerden bir kısmını birkaç satırla özetleyelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarını daimî surette tehdit eden ve korkutan bir şey varsa, o da cehlin karanlığıdır. Bu karanlığın ortadan kaldırılarak yerine ilim ve eğitim-öğretim ışığının geçirilmesi lazımdır. Bu cahillik, beşeriyet için vebadan, koleradan beterdir. İnsanlık demek insanlar arasında münasebet ve kardeşlik oluşturmak demektir. İnsanların hepsi bir hamurdan meydana gelir ve hepsi topraktan yaratılmıştır. Yine toprak olacaklardır. Bu dünyada aralarında bir fark yoktur. Yaratılmazdan evvel aynı halde bulunuyorlardı. Yaratıldıktan sonra yine aynı haldedirler. Öldükleri zaman toprağa dönüşerek aynı hale uğrayacaklardır. Cehalet, insanlığı oluşturan hamura karışınca onu siyahlaştırır, düzeltilmesi ve ıslahı kabil olmayan bu siyahlık, insanın yapısına dâhil olunca kötülüğe dönüşür. İşte insanlar arasında görülen kötülük böyle oluşur.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-93-backlink" id="footnote-233-93">93</a><span class="Normal char-style-override-1" xml:lang="tr-TR">	Dante’nin </span><span class="Normal-i char-style-override-1" xml:lang="tr-TR">İlahî Komedya</span><span class="Normal char-style-override-1" xml:lang="tr-TR">’sında kötü bir karakteri temsil eden ve çocuklarıyla kapatıldığı mahzende açlıktan ölüme terkedilen İtalyan soylusu.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>