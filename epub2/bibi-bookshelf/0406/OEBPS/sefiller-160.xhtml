<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-160</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-8-2"><span class="numara-alt char-style-override-1">Fauchelevent Zorlukla Karşılaşır</span></p>
			<p class="tp-1"><span class="Normal char-style-override-1" xml:lang="tr-TR">Bazı istisnaî hallerde bazı kimselerin ve bu meyanda rahiplerle rahibelerin vakarlı ve heyecanlı olmaları tabiatları gereğidir. Fauchelevent Baba görüşme odasına girdiği esnada bu hali başrahibede gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Blemeur veya İnnocente Ana denilen başrahibe ilim ve fazileti nisbetinde tatlı dilli şirin bir kadındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçıvan çekingence bir saygıyla selamlayarak odanın eşiği üzerinde durdu. Tesbih çekmekte olan başrahibe bu aralık başını kaldırarak bahçıvana hitaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz misiniz Fauvent Baba?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent ismi manastırca “Fauvent” şeklinde kısaltılmıştı. Fauchelevent ikinci defa olarak başrahibeyi selamladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Fauvent Baba, sizi çağırdım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte geldim, saygıdeğer ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size bir şey söyleyeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Korku ve çekingenlikle:) Benim de size söyleyecek bir sözüm var, muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana söyleyecek bir sözünüz var, öyle mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sözüm bir ricadan ibaret.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki, söyleyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski kasaba noteri ihtiyar Fauchelevent cerbezeli ve sebatkâr köylülerdendi. Bir tür cahillik vardır ki, sahibine kuvvet ve cesaret verir. Güvenilememekle beraber bu cahillik bazı hususlarda epeyce işe yarar. İki seneyi biraz geçen zamandan beri manastırda hizmet eden Fauchelevent bu haliyle istediği şeyleri yaptırmağa ve sözünü geçirmeğe muvaffak olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnzivaya çekilmiş biri gibi bahçedeki kulübesinde yalnız bulunur ve her şeyin esasını ve iç yüzünü anlamak arzusundan kendisini men edemezdi. Başları birer örtü ile örtülü bulunan kadınların uzaktan gidip geldiklerini hareket eden bir hayal gibi görüyordu. Bununla beraber yaradılışından getirdiği kavrayış kıvraklığı ve dikkatiyle sonunda bu hareketli hayallerde et ve kemik bulunduğunu, bu ölülerin birer hayata sahip olduğunu anladı. Bir sağırın gözleri gibi gözleri uzaktan görür, kulakları pek iyi işiten bir kör gibi de her şeyi uzaktan işitirdi. Bütün çan seslerinin belirttiği anlamlarla manastırın gizlenen ve saklı tutulan diğer hallerine vakıf olmuştu. Hâlbuki başkaları için bir muamma olan manastırın daimî surette hükmünü yürüten dinginliğinden ve sessizliğinden başka bir şey hissetmek ve çıkarmak imkân dışıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent manastırın her halini biliyor, fakat gizli tutuyordu. Bu hilekârlıkta da başarılı oluyordu. Bütün manastır halkı onu ahmak zannediyordu. Ahmaklık ise manastırlarda fazilet sayılır. Muganniye rahibelerinin özellikle ona karşı sempatileri vardı. Fauchelevent gayet ağzı sıkı bir meraklı olduğu için herkesin güven ve itimadını kazanmıştı. Zaten görevi belirlenmiş olup başka hiçbir şeye karışmazdı. Bu hali, hakkındaki güven ve itimadın artmasını sağlıyordu. Manastıra mensup iki kişiden birçok şeyler öğrenmeyi başarmıştı. Bunlardan biri kapıcı, diğeri mezarcıydı. Kapıcıdan görüşme odasına, mezarcıdan ise defin işlerine ait incelikleri iyice öğrenmişti. Bu suretle rahibelerin hayat ve ölümlerine dair her şeyi öğrenmiş bulunuyor, fakat görevi gibi öğrendiği şeyleri de asla kötüye kullanmıyordu. İhtiyarlığı, topallığı, araştırıcı olmayışı ve biraz da sağırlığı manastırda böyle bir adam için istenilen niteliklerden sayılırdı. Kendisine bir halef belirlenmesi gerekse, pek güç başarılır ve böylesi ele geçirilemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tamamen safdil ve her şeyden nasipsiz görünen bir adam gibi başrahibeye halini ifade etti. İhtiyarlığından, görevinin ağırlığından, bahçenin büyüklüğünden, geceleri uykusuz kaldığından, bazen ortaya çıkan işlerin kendisini pek yorduğundan; bu cümleden olarak ay ışığı münasebetiyle bahçedeki kavunların üzerini her gece hasırla örtüp muhafazaya mecbur olduğundan uzun uzadıya acıklı bir dille bahsetti ve sonunda bir kardeşi bulunduğunu söyledi. Başrahibe özel bir davranışta bulundu. Biraderinin kendisi gibi ihtiyar olduğunu söylemesi üzerine rahibe ikinci defa olarak bir harekette bulundu. Fakat bu ikinci hareketi güven ve itimattan kaynaklanıyordu. Kardeşinin becerikli bir bahçıvan olması hasebiyle yardım etmek üzere manastıra getirilmesine izin verilmesini, kendisinden memnun ve hoşnut kalınacağını, kabul edilmediği takdirde artık bundan fazla çalışmağa, sabır ve tahammül etmeğe kudreti yetmeyeceği için manastırı mecburen terk edeceğini; ve biraderinin torunu olan küçük bir kızın da eğitim ve öğretim için manastıra kayıt ve kabulünü, bunun gelecek için iyi bir rahibe olma ihtimali bulunduğunu beyan etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent bunları söylerken başrahibe parmakları arasında teşbihinin tanelerini çevirmekteydi. Sözünü bitirince dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu akşama kalın bir demir çubuk tedarik edebilir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapmak için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir şeyi kaldırmak için.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baş üstüne muhterem ana.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başrahibe bunun üzerine hiçbir şey söylemeyerek kalkıp bitişik bir odaya girdi ki, burası mabetti. Muganniye analar mabette toplanmışlardı. Fauchelevent Baba yalnız kaldı.</span></p>
		</div>
	</body>
</html>