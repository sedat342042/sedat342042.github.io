<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-78</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-2-8-1"><span class="numara-alt char-style-override-1">Mösyö Madeleine </span></p>
			<p class="numara-alt" id="toc_marker-2-8-2"><span class="numara-alt char-style-override-1">Hangi Aynada Saçlarına Bakar?</span></p>
			<p class="tp-1"><span class="Normal char-style-override-1" xml:lang="tr-TR">Sabah oluyordu. Fantine bütün bir geceyi uykusuzlukla ve sıtma ile geçirdi. Buna rağmen bu halinde bile bir takım güzel manzaralar ve hayaller görüyordu. Sabaha doğru biraz daldı. Sör Simplice, geceyi hastanın yanında geçirmişti. Sabah uykusundan faydalanarak tekrar bir kınakına suyu hazırlamak üzere ayrıldı. Sabahın alacakaranlığında revirin ecza odasında yaptığı ilaçla meşgul bulunduğu sırada ansızın bir hayret nidası çıkardı. Mösyö Madeleine karşısındaydı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine sessizce içeri girmişti. Sör Simplice şaşkın şaşkın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz misiniz Sayın Başkan?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hafif bir sesle:) Biçare kadın ne halde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdilik fena değil. Sizin için pek meraklandık…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Sör Simplice Mösyö Madeleine’in yokluğunda olanları anlattı. Önceki gün fenalaştığı halde dünden beri devam eden iyiliğinin de Belediye Başkanı’nın kızını getirmek üzere Montfermeil’e gittiğini sanmasından kaynaklandığını sözlerine ekledi. Rahibe evvelki günden beri nerede bulunduğuna dair Belediye Başkanı’na soru sormaya cesaret edemediği için, hal ve tavrından herhalde Montfermeil’den geldiği anlamını çıkarıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannettiği şeyi düzeltmediğinize çok iyi etmişsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama şimdi sizi gördüğü ve yanınızda çocuğu bulunmadığını anlayınca kendisine ne diyeceğiz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Belediye Başkanı kısa bir süre düşündükten sonra:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Elbet bir şey bulup söyleriz. Cenab-ı Hak bize yardım eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hafif sesle mırıldanarak:) Nasıl yalan söylenebilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın alacakaranlığı kaybolup gün ağarmıştı. İçeri giren ışık, bu anda Mösyö Madeleine’in yüzünü iyice aydınlatıverdi. Rahibe bir aralık başını kaldırıp da Madeleine’in yüzünü görünce telaşa kapılarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Ne var? Ne oldunuz, Mösyö? Yoksa bir felakete mi uğradınız? Saçlarınız tamamen ağarmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağarmış mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibenin aynası yoktu. Derhal revirin ecza aletleri kutusundan küçük bir ayna çıkardı. Bu, hastahanede vefat eden hastaların ölüp ölmediğini kesin surette belirlemek için doktorun kullandığı bir aynaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine aynayı aldı. Saçlarına hayretle baktıktan sonra pek dalgın bir şekilde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gerçekten, tamamen ağarmış!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe, bu dalgınlığının farkına vardı. Her halde mühim bir olayın geçmiş olduğuna inanarak buz gibi donup kaldı. Mösyö Madeleine ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu görebilir miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe çekingen bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sayın Başkan, biçarenin çocuğunu getirtmeyecek mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz getirteceğim. Ama iki-üç güne ihtiyacım var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizi görmezse, dönmediğinizi zanneder ve ikna edilmesi de güç olmazdı. Çocuğun gelişinde ise tabii birlikte geldiğinize inanır… Böyle hareket edersek yalan söylememiş oluruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine biraz düşündü. Sonra sakin bir şekilde cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, hemşire! Onu görmem gerekiyor. Belki âcil bir işim çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe bu “belki” kelimesine dikkat edemedi. Hâlbuki bu kelime, Belediye Başkanı’nın sözlerine karanlık ve garip bir anlam katıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi uyuyor, ama siz görebilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine iyice kapanmayan bir kapının hastayı uyandırabilmek ihtimalinden bahsederek gerekli tenbihlerde bulunduktan sonra, Fantine’in odasına girdi. Yatağına yaklaştı. Yatağın önündeki perdeyi yarıya kadar açtı. Hasta uyuyor ve dramatik bir şekilde soluk alıp veriyordu. Bu soluk alıp verme, hasta evladının yanında uyumayarak bekleyen annenin soluk alıp vermesine benziyordu. Bu soluk alıp verme, yalnız hastanın yüzündeki sükûnet ve dinginliği bozamıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yüzdeki sarılık âdeta bir beyazlığa dönüşmüştü. Yanakları gül pembesi bir renge boyanmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızlığı zamanından beri güzelliğinden kendisine yegâne kalmış olan uzun, kumral kirpikleri ise inmiş, güzel gözlerini kapatmıştı. Vücut, pek hafif bir şekilde çırpınıyor ve sarsılıyordu… Bu hali gören, hastanın ümitsiz bir derecede hasta olduğuna inanamazdı. Sanki ölmek üzere değil, uçmak üzere bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dikkat edilmiş midir: Bir çiçek koparılırken dal hafifçe titrer? Aynı zamanda yakınlaşır ve uzaklaşır. Çiçeği verip vermemekte tereddüt eder gibi görünür. Ölümün esrarengiz parmakları bir bedene dokununca aynı hal gözlemlenir. O beden de, dal gibi hafifçe titrer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, bir müddet hareket etmeden yatağın yanında kaldı. İki ay evvel revirde ilk defa olarak bu bedbaht anneyi ziyarete geldiği zaman yaptığı gibi şimdi de bakışlarını kâh duvardaki şeye, kâh yatağında yatan hastaya çeviriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her ikisi de aynı yerde ve aynı vaziyette bulunuyorlardı. Biri uyuyor ve diğeri onun için yakarışta bulunuyordu; şimdi ise aradan iki ay geçmiş olduğu halde aradaki fark, hastanın saçlarına kır düşmesinden ve kendi saçlarının büsbütün ağarmış olmasından ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe Simplice hastanın odasına giderken Belediye Başkanı’na refakat etmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madeleine, parmağı ağzında, yatağın yanında ayakta duruyordu. Bu halini görenler, odada birine susmasını emrediyor zannederlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada hasta gözünü açtı. Mösyö Madeleine’i gördü. Gönül rahatlığıyla gülümseyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette’ciğim nerede? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
		</div>
	</body>
</html>