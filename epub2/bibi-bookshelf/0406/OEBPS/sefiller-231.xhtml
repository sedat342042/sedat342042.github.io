<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-231</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-4-8-1"><span class="numara-alt char-style-override-1">Marius Şapkalı Bir Kız Ararken </span></p>
			<p class="numara-alt" id="toc_marker-4-8-2"><span class="numara-alt char-style-override-1">Şapkalı Bir Adama Rastlar</span></p>
			<p class="tp-1"><span class="Normal char-style-override-1" xml:lang="tr-TR">Yaz, sonra sonbahar geçti. Kış girmiş olduğu halde ne Mösyö Leblanc ne de genç kız Luxemburg Bahçesine ayak atmamışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un tek emeli o latif ve gönül alıcı yüzü bir daha görmekti. Daima arıyor, her yerde arıyordu. O kadar gayret ve araştırmalarına rağmen bulamıyor, onun varlığına delalet edecek bir emareye olsun ulaşamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius artık evvelki Marius değildi. Artık o oturmuş, gayretli, düşünen ve talihin o cesur meydan okuyucusu, istikbal üstüne istikbal koyan, derin tefekkürlere dalan, türlü düzenler kuran ve tasavvurlarda bulunan genç ve faal dimağı değildi. Kaybolmuş bir köpekti. Derin ve karanlık bir ümitsizliğe düşmüştü. Sanki her şey onun nazarında bitmişti. Çalışmaktan yılmıştı. Gezintiler kendisini yoruyor, yalnızlık ve inziva ise sıkıyordu. Hoş şekil ve manzaralarla geniş ufuklar, parlak ışıklar, türlü seslerle ibretler, tabiiliğin dersleriyle dolu ve süslenmiş görünen o uçsuz bucaksız tabiat şimdi dar, kasvetli, daha doğrusu bomboş görünüyordu. O güzel sesler, o gönül okşayan manzaralar, o tatlı gezip dolaşmalar nerede kalmıştı? Bunların hiçbiri ona şimdi bir zevk ve lezzet veremiyordu. Nazarında her şey yok olup gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Daima düşünüyor, çünkü başka türlü harekette bulunamıyordu. Fikir ve düşünceleri kendisini hoşnut edemiyordu. Zihnine gelen düşüncelere karşı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neye yarar, ne faydası olabilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyor, kendi kendisini azarlıyordu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin onu takip ettim? Onu görmekle ne kadar mutluydum. O da bana bakıyordu. Bu kadarı yeterli değil miydi? Bu az bir saadet miydi? Kendisi beni sevmeğe meyilli ve yatkındı. Bu kadarı yeterli değil miydi? Ben ne istiyordum? Bunun daha ilerisine gitmekte ne mana vardı? Daha ilerisinde ne bulacaktım ki? Budalalık ettim. Bu kabahat benimdir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte böyle değerlendirmelerde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, yaratılışı gereğince başına gelen aşka dair arkadaşı Courfeyrac’a hiçbir şey söylememişti. Fakat Courfeyrac, huyu gereğince bazı şeyler keşfetmiş, gönül yarası çektiğini alaycı bir dille kendisine söylemiş ve tebrik etmişti. Marius’un daima kara düşüncelere daldığını görünce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her nasılsa bir hayvanlık etmişsin, bunu görüyorum. Gel Chaumiere gidelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eylülün hoş ve güneşli günlerinden birinde Marius, Courfeyrac, Bossuet ve Grantaire ile De Sceaux balosuna gitti. Genç kızı, kaybettiği gönlünün sultanını orada görmek ümidindeydi. Belki baloda ona tesadüf ederdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Baloya gitmiş fakat aradığını bulamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Grantaire mırıldanarak diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâlbuki kaybolan bütün güzel kızlar, kadınlar burada bulunur. Onun da burada olması icap eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, dostlarını baloda bırakarak yaya ve yalnız olarak çıktı. Gayet yorgundu. Yanıyordu. Bakışlarında hüzün vardı. Yanından birçok şen şakrak adamlar, kadınlar, arabalar geçiyordu. O ise gayet dalgındı. Başında tedirgin edici bir ağırlık hissediyor ve bunu gidermek için yolların nahoş kokularıyla kirli havasını koklayarak evine doğru yürüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu halle gittikçe daha içine kapanık yaşamağa, kalp acıları altında ezilmeğe, tuzağa tutulmuş bir kurt gibi elem ve kederler içinde dolaşmağa başlıyor, aşkının tesiriyle kaybolmuş bir varlığı arıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Günün birinde kendisini tuhaf bir şekilde etkileyen bir tesadüfle karşılaştı: İnvalides caddesi civarındaki küçük sokaklardan geçerken işçi kıyafetinde ak saçlı ve şapkası geniş siperli bir adam görmüştü. Bu adamın ak saçları şaşkın bakışlarını ve muhabbetini çekmişti. Kederli ve düşünceli görünen bu adam ağır adımlarla yürüyordu. Birdenbire Mösyö Leblanc’ı görür gibi oldu. Garip şey! Bu ak saçlar, tıpkı Mösyö Leblanc’ın ak saçlarını andırıyordu. Hali tavrı da ona benziyor, yalnız bu daha üzüntülü görünüyordu. Fakat bu işçi kıyafeti de neydi? Bu ne demekti? Bu kıyafet değişikliği neye delalet eder?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius olağanüstü derecede şaşırdı. Kendine geldiğinde o ak saçlı ihtiyarı takip etmek istemişti. Bu takiple, aradığı mahlûku bulmayacağı nerden belli? Her halde o adamı yakından görmek ve bu meseleyi halletmek gerekiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne fayda ki bu fikrinde geç kalmıştı. O ak saçlı adam ortadan kaybolmuştu. Derhal küçük sokaklardan bazılarını dolaştı. İmkânı yok! O adamı bulamadı. Bu tesadüf birkaç gün zihnini işgal etti. Sonra unuttu. Kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Galiba bir benzerliğe aldandım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
		</div>
	</body>
</html>