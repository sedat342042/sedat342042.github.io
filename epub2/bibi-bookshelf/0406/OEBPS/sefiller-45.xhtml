<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-45</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-2-4-1"><span class="numara-alt char-style-override-1">Bir Annenin </span></p>
			<p class="numara-alt" id="toc_marker-2-4-2"><span class="numara-alt char-style-override-1">Başka Bir Anneye Rastlaması</span></p>
			<p class="tp-sb"><span class="Normal char-style-override-1" xml:lang="tr-TR">O asrın başlarında Paris civarında Montfermeil’de bir tür meyhane vardı ki, bugün mevcut değildir. Meyhane, Thénardier’ler denen karı-koca tarafından çalıştırılıyordu. Boulanger sokakcığındaydı. Duvarda asılı levha gibi meyhanenin kapısı üzerinde de bir levha vardı. Bu levha üzerinde resme benzer birşeyler görünüyordu. Şöyle ki: Bir adamın sırtında yaldızlı apoletleriyle general üniformalı olan başka birini taşıdığı ve üzerinde bir takım kırmızı kan lekelerinin bulunduğu fark ediliyordu. Resmin diğer yerleri dumandan ibaret olup başka bir şey seçilemiyor ve her halde bunun bir muharebeyi tasvir ettiği anlaşılıyordu. Resmin altında şu ibare göze çarpıyordu: </span></p>
			<p class="tp-sb"><span class="Normal-i char-style-override-1" xml:lang="tr-TR">“Waterloo Çavuşu”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir han veya bir pansiyonun kapısı önünde bir kum veya yük arabasının bulunması her halde sıradan bir şey değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1818 yılı ilkbaharında bir akşam, Waterloo Çavuşu meyhanesinin kapısı önünde duran garip şekilli bir arabayı bir ressam görmüş olsaydı her halde resmini yapmak ihtiyacı duyardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Garip görünüşlü dediğimiz bu araba iki kaba tekerlek, demirden bir kazık ve bir dingilden ibaretti. Bunlar, ormanlık şehirlerde ağaç gövdeleriyle kütüklerini taşımaya mahsustur. Bütünüyle kaba ve heybetli bir manzara gösteren bu araba, hemen hemen bir top arabasını andırıyordu. Pas ve çamur lekeleriyle arabanın her tarafı sarımtırak bir renge boyanmış ve bazı yerleri öyle bir hale gelmişti ki, neden yapıldığı bile fark edilemezdi. Ön tarafında bulunan zincir, bu tür arabalarda kullanılanlardan ziyade [Gazneli Sultan]Mahmud’un filleri türünden filleri ve buna benzer iri hayvanları bağlamak için kullanılacakmış gibi gayet kalın ve ağırdı. Sanki bu zincirlerle devler bağlanacaktı! Ünlülerden Homerus Poliphemos’u ve Shakespeare de Caliban’ı bağlayabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük bir sokağı tutacak bir şekilde olan bu büyük ve heybetli araba, niçin burada bulunuyordu? Sokağı kapaması veya büsbütün çürümesi için mi? Eski usul üzere yönetilen yerlerde bu iki sebepten başka, daha birçok düşünce ve tasavvurlarda bulunulması şaşırtıcı değildir. Dingilin altına ve yere yakın bir yerine asılan zincirin ortasında âdeta bir salıncak gibi husule getirilen salınımda o akşam biri yaklaşık iki buçuk yaşında, diğeri on sekiz aylık iki küçük kız bulunuyordu. Bunlardan büyüğü küçüğünü kucağında tutuyordu. Düşmemeleri için de bir mendil ile zincire tutturulmuşlardı. Bir anne, bu korku verici zinciri görerek şöyle demişti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte, çocuklarım için bir oyuncak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocukların ikisi de garipti, ama pek iyi giydirilmişti. Kumlar arasında parıldayan birer elmas parçası gibi zincir salıncak üzerinde parıldamaktaydılar. Bunlara demirler arasında iki gül denilebilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlerinde zafer kazanmışlığın ışıkları ve gül yanaklarında ise bir tebessüm ve letafet parlaklığı vardı. Birinin saçları esmer, diğerininki kumraldı. Saf ve masumâne yüzlerinde kalbi büyüleyecek kadar bir güzellik vardı. Yakınlarında çiçek açmış bir çalılıktan yayılan güzel kokuların bunlardan geldiği sanılırdı. On sekiz aylık bulunanı, bu yaşta bulunanlara mahsus masum ve lakayt görünen bir tavırla güzel karnını açıp göstermekteydi. Oysa nur, saadet ve letafetten oluşmuş görünen bu iki yaratığın bulunduğu yer ise, korkunç ve müthiş bir mağara girişine benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz ileride, hanın kapısı eşiğinde bağdaş kurup oturmakta olan az yakışıklı anneleri, bir ucu zincir salıncağa tutturulmuş ve diğer ucu elinde bulunan uzun bir ipi çekerek salıncağı sallamakta ve düşmemeleri için onlara insanlarla hayvanlar arasında ortak olan şefkatli bir nazarla bakmaktaydı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Salıncak sallandıkça, zincirin kalın halkaları sanki hiddetten doğan bir sedaya benzer keskin ve beyin tırmalayıcı bir ses çıkarmaktaydı. Küçük kızlar şaşkın ve ürkek bir haldeydiler. Bu sevince, batmak üzere bulunan akşam güneşi de karışıyordu. Devlere mahsus olan zincirden iki masum tıfıla bu şekilde bir uyuma yeri yapılması tesadüfün garip bir cilvesidir. </span></p>
			<p class="tp-sb"><span class="Normal char-style-override-1" xml:lang="tr-TR">Anne çocuklarını salladığı sırada, o tarihte meşhur olan bir şarkıyı da bozuk düzen yavaşça mırıldanmaktaydı:</span></p>
			<p class="tp-sb"><span class="Normal-i char-style-override-1" xml:lang="tr-TR">“O olmalı, bir savaşçı dedi”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şarkısı ve çocuklarına bakmak gailesi, kendisinin sokakta geçen şeyleri görüp işitmesine engel oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Annenin bu meşguliyeti hengâmında ansızın biri kulakları dibinde şu sözleri mırıldandı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam, ne kadar güzel çocuklarınız var!</span></p>
			<p class="tp-sb"><span class="Normal char-style-override-1" xml:lang="tr-TR">Kadın cevap vermedi. Yalnız söylemekte olduğu şarkının güftesinden bir mısraın söylenmesiyle yetindi.</span></p>
			<p class="tp-sb"><span class="Normal-i char-style-override-1" xml:lang="tr-TR">“Dürüst ve tatlı İmogene’m uğruna.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine başını çevirerek şarkısına devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisinden biraz ötede kollarında bir çocuk bulunan bir kadın duruyordu. Kadının çocuğundan başka, oldukça ağır ve büyük bir de torbası bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sonraki kadının kucağındaki çocuk, iki ilâ üç yaşlarında güzel bir kızdı. Çocuğun elbisesi, öteki iki çocuğun elbisesinden daha muntazam ve mükemmeldi. Başında ince kumaştan bir hotozu vardı ve zarif fistanı kurdelalarla süslenmişti. Fistanın biraz yukarı kıvrılmış olan etekleri altından tombul tombul güzel bacakları görünüyordu. Hayret verici bir pembeliği vardı, sağlık yönünden de mükemmel görünüyordu. Kırmızı, dolgun ve güzel yanaklarını görenler ise mutlaka öpmek ve ısırmak isterlerdi. Gözleri hakkında bir şey denilememesi zaruretten kaynaklanıyor, ancak büyük ve çekici olduğu tahmin edilebildiği gibi, olağanüstü güzel kirpiklerle süslenmiş bulunduğu da görülüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu güzel çocuk, annesinin kollarında uyumaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük çocukların uykusu malumdur: Emniyet, istirahat ve sükûnet içinde bu uykudan daha hoş bir şey olamaz. İşte çocuk da böyle bir uykudaydı. Yumuşaklık ve şefkatten oluşmuş ana kollarında çocuklar ne güzel uyurlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Annesine gelince: Halinden fakir ve üzgün olduğu anlaşılıyordu. Hal ve tavrından bir zaman şehirlerde yaşadığı halde sonradan köy âlemine atılmağa mecbur olan bir işçi kadını olduğu çıkarılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Henüz gençti. Güzel miydi? Muhtemelen. Ama kıyafeti kendisini güzel göstermiyordu. Başındaki örtüsü, çenesinden dolaştırılarak bağlanmış olduğundan saçlarını kapatıyor idiyse de örtünün bir tarafından kurtulup çıkan bir perçeminden güzel ve kumral olduğu kestirilebilirdi. Tebessüm, güzel dişleri olan kadınların dişlerini göstermeğe yetebilirse de, genç kadının kederli yüzünde tebessümden eser yoktu. Gözlerinin epey zamandan beri kuru olmadığı anlaşılıyordu. Sararmıştı. Oldukça halsiz ve biraz da hasta olduğu açıktı. Annelere has olan şefkatli bir bakışla kolları üzerinde uyuyan çocuğa bakıyordu ki, böyle şefkatli bakış, bizzat çocuğunu besleyen annelerde vardır. Emeklilerin kullandıkları büyük ve mavi mendillere benzer bir mendil bedeninin yukarı kısmını kabaca kapatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elleri üzerinde güneş lekeleri var. Başparmağını, kullandığı iğneler delik deşik etmiş ve sertleştirmiş. Üzerinde kabaca bir yünlü kumaştan ceketle siyah bezden elbise ve ayaklarında ise kaba denebilecek bir kundura var.</span></p>
			<p class="tp-sb"><span class="Normal char-style-override-1" xml:lang="tr-TR">İşte bu kadın Fantine idi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, bu Fantine idi. Ama kendisini tanımak zordu. Dikkatle bakılacak olursa güzelliğinin el’an mevcut olduğu görülür. Sağ yanağı üzerinde sanki bir istihza başlangıcına benzeyen ufak bir büküm o yanağı biraz buruşturmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kıyafetine gelince: Güzellikten, zevkten, haz almaktan, gençliğe mahsus çılgınlıktan, müzikten, leylak kokularından meydana gelmiş sanılan kıymetli kurdelalarla süslü bürümcek bir elbisesi vardı. Üzerinde şebnem damlacıkları elmas gibi parıldarken, bunların güneş ışığı altında erimesiyle geriye nasıl sadece siyah bir dal kalırsa, işte bu elbisenin de öylece ah’ı gitmiş vah’ı kalmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çifte dörtler arasında kararlaştırılıp uygulanmış olan </span><span class="Normal-i char-style-override-1" xml:lang="tr-TR">sürprizin </span><span class="Normal char-style-override-1" xml:lang="tr-TR">üzerinden on ay geçmişti. Acaba bu on ayda neler oldu? Kolayca anlayabiliriz: Bildiğimiz terkedilmişlikten sonra bir sıkıntı geldi. Bu esnada Fantine, Favourite, Zéphine ve Dahlia’yı hemen gözden kaybediverdi. Erkekler yönünden kesilmiş olan ilişki, kadınlar arasındaki münasebeti de sonunda kesivermişti. Öyle ki, on beş gün sonra aralarında dostluk bulunduğu kendilerine söylenilse şaşkınlıkla karşılarlardı. Aslında dost olmağa da bir vesile yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Velhasıl Fantine yalnız kaldı. Çocuğun babası kendisini bırakarak gitmişti. Ne yazık ki, bu suretle kesilmiş olan ilişki ve yakınlıkların yeniden eski haline döndürülmesi kabil değildir. Zevk ve eğlenceye pek çok, iş işlemeğe çok az hevesi ve eğilimi bulunduğu halde içine kapanıp kalmıştı. Tholomyes ile arasındaki ilişki, elindeki küçük sanatı hafifsemesine yol açmıştı. Çalışıp çabalamayı bırakmış olduğundan bu yol kendisi için kapanmış, geçimini sağlamağa yarayacak hiçbir geliri olmadığı için de çaresiz kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, yalnız biraz okuma biliyordu. Yazma adına, gençliğinde lüzumu olur düşüncesiyle yalnız imzasını atmayı öğretmişlerdi. Arzuhalcilerden birine bir mektup yazdırıp Tholomyes’e gönderdi. Sonra ikinci ve daha sonra üçüncüsünü gönderdi. Hiç birine cevap alamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün etrafında şu lafların dolaştığını işitti: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gibi çocuklara kim önem verir ki? Omuzlarını silkmekle yetinirler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman Fantine düşünmeğe başladı: Tholomyes de bu masum yavrucağa önem vermiyor, omuz silkmekle yetiniyordu demek ki! Bunu anlamakta gecikmedi. Kalbini bir karanlık bürüdü. Tholomyes’e karşı kalbinde bir nefret ve soğukluk hissetmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ne yapmalı? Kime başvurmalı? Bunu da bilmiyordu. Hayatında bir kabahat işlemişti. Lakin aslında ahlakının, huyunun temiz olduğunu; saflığını, mahcupluğunu daha önce belirtmiştik. Ama ihtiyacın, zaruretin eşiğindeydi. Bir gün sonra o müthiş uçuruma yuvarlanıp gitmek tehlikesindeydi. Bunu belli belirsiz hissetti. Ona cesaret ve metanet lazımdı. Cesaret ve kuvvetini toplayarak direnmeğe karar verdi. Bir aralık doğduğu yer olan Montreuil-sur-Mer kasabasına gitmeyi aklına getirdi. Orada muhtemelen kendisini tanıyan biri bulunur ve geçinmek için kendisine bir iş verilirdi. Pek âlâ! Ama ayıbını örtmesi gerekecekti. Bu noktayı düşününce evvelkinden daha acı veren bir duygunun etkisi altına girdi. İçten bir eziklik duydu. Bununla beraber kararını da bozmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, ileride görüleceği üzere, büyük bir azim ve karara, cesaret ve metanete sahipti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzerindeki ziynet sayılabilecek ne varsa çıkardı. O ziynetli ve kıymetli elbisesini, kurdele ve dantellerini kesip kızına giydirdi. Şu anda hayatının övüncü olarak kendisine yalnız kızı kalmıştı. Sahip olduğu her şeyi sattı. İki yüz frank bir para ortaya çıktı. Ufak tefek borçlarını ödedikten sonra elinde yaklaşık seksen frank kaldı. Yirmi iki yaşında, ilkbaharın güzel bir gününün sabahında çocuğunu sırtına alarak Paris’i terk etti. Onun bu hali, görenlerin yüreğinin ezilmesi ve merhameti için kâfi idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu genç kadının dünyada yalnız bir çocuğu ve çocuğun da dünyada yalnız bir annesi vardı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuğunu kendi emzirdiği için göğsü yorulmağa, daha sonra hafifçe öksürmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Félix Tholomyes’den bir daha bahsedecek değiliz. Yalnız o tarihten yirmi sene sonra Louis Philippe’in krallığı zamanında eyalet dava vekilleri sırasına geçip nüfuz ve servete sahip olduğunu, bağışlaması kıt kişiler arasına girmiş ciddi bir adam olmakla beraber daima zevk ve sefa âlemlerinde koştuğunu kaydetmekle yetineceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fantine, memleketine dönerken bindiği küçük bir yolcu postası bazı yerlerde dinlenmek için durduğunda, her bir fersahlık mesafe için üç dört </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kadar bir para harcıyordu. Sonunda kendisini Boulanger sokağında buldu. Thénardier’in hanı önünden geçerken, yukarıda tarif ettiğimiz arabanın altında ve zincirler üstünde bulunan iki küçük kızın masumane neşeleri nazar-ı dikkatini çekti. Etrafa neşe saçan bu manzara karşısında elinde olmadan durmuştu. Oldukça sade ve tabii görünen bazı şeyler bazen o kadar güzel görünür ki, insan kendisini seyretmekten alamaz. İşte zincir salıncak üzerindeki iki çocuğun hali de öylece bu annenin nazar-ı dikkat ve hayretini çekmiş, öylece güzel görünmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocukları hayranlıkla seyre daldı. Orayı cennet, iki çocuğu da melek zannederek kıyasladı. Şüphesiz bu iki masum mutlu idiler. Onlara bir anne, şefkat ve merhametiyle bakıyordu. Anneleri olan kadın şarkı söylediği sırada ona yaklaşarak: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam, ne kadar da güzel çocuklarınız var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demekten kendini alamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">En vahşi hayvanlar bile yavrularının sevildiğini görünce vahşilikleri yok olur. İki çocuğun annesi de çocukları hakkında söylenen sözden dolayı başını kaldırdı. Yolcu kadına teşekkür etti ve onu kapının yanındaki sıra üzerine oturması için davet etti. Kendisi de eşiğin üzerine oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki kadın konuşmağa başladılar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki çocuk annesi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim Madam Thénardier’dir. Bu hanı çalıştırıyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra mırıldanma türünden şarkısını söylemeğe devam etti.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Öyle olmalı ki, ben bir şövalyeyim</span></p>
			<p class="tp-sb"><span class="Normal-i char-style-override-1" xml:lang="tr-TR">Ve Filistin’e gidiyorum</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Madam Thénardier, dört köşe çehreli, sarı kırmızımtırak saçlı, şişman ve çirkin bir kadın olup asker hal ve tavrına sahipti. Çok roman okuyanlarda hissedilen ve gözlenen kahramanca bir tavır göstermeye yeltenmekteydi. Özetle denebilir ki, Madam Thénardier, erkek tavırlı bir kadındı. Han işletmeciliği gibi işleri yapan kadınların zihinlerini dolduran eski roman ve hikâyeler işte böyle tesirler hâsıl ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier henüz gençti. Otuz yaşlarında bir kadındı. Bağdaş kurarak oturmuş olan bu kadın, eğer ayağa kalksa bedeninin iriliğiyle yolcu kadına korku ve ürkeklik verir, yolcu onun hakkında güvensizlik duyar, sonuç olarak belki de anlatacağımız fikir ve emelinden feragat ederdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayakta duran bir şahısla oturan bir şahıs arasında bir fark vardır ki, ikincisinin talih üzerine özel bir tesiri vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın karşısındaki kadına macerasını biraz değiştirerek şöyle hikâye etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir işçiymiş. Kocasının ölümüyle Paris’te bir iş bulamayarak sonunda memleketine dönmeğe karar vermiş. Çocuğu kucağında sabahleyin Paris’ten çıkmış ve yorgun düştüğünden Villemombre’de arabaya rastlayarak binmiş. Oradan Montfermeil’e kadar yaya gelmiş, hatta çocuğu bile biraz yürümüş ve yorularak uyumuş. Bunları anlattıktan sonra, çocuğunun yanağı üzerine bir öpücük kondurdu ve onu uyandırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk annesininki gibi iri mavi gözlerini açarak baktı. Ne gördü? Hiç! Ciddiyet ve bazen şiddetle karışmış olarak, çocukların masumane tebessümleri, bizim alacalı faziletlerimiz önünde masumiyet nurunun apaçık bir nişanesidir. Denebilir ki, o halde çocuklar, kendilerinin melek ve bizim insan olduğumuzu hissederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra çocuk gülmeğe başladı. Ve her ne kadar annesi tutmağa çalışsa da, zaptı mümkün olmadı, koşmak isteyen bir çocuğun şiddet ve kuvvetiyle annesinin kolları arasından sıyrılıp yere indi. Birdenbire salıncakları üzerinde bulunan iki çocuğu gördü. Durdu. Şaşırmışlık belirtisi olarak dilini çıkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu esnada Madam Thénardier de çocuklarını salıncaktan indirdi. Çocuklara hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi, üçünüz beraberce oynayın! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yaştakiler, pek çabuk birbirleriyle kaynaşırlar. Bir dakika sonra küçük Thénardier’ler Paris’ten henüz gelen çocukla ahbap olarak şen şakrak oynamağa ve toprak üzerinde çukur kazmağa başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’ten gelen kız, daha şen şakraktı. Bir annenin mutluluk ve sevinci evladında elle tutulur hale gelir. Eline geçirdiği bir tahta parçasıyla yerde sinek girecek kadar bir yeri ustalıkla kazıyordu. Mezarcılara ait bu görev, bir çocuk tarafından yerine getiriliyorsa, ağlama sebebi olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki kadın konuşmalarına devam ettiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğunuzun ismi ne?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu isim “Euphrasie”den bozma ise de, anası çocuğunu Euphrasie yerine Cosette diye çağırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Analarla halk tabakası isimlerde yakıştırıp uydurmayı ve değişiklik yapmayı daima arzu ederler. Josepha’yı Pepita’ya, François’yı Sillette’ye dönüştürmeleri bu kabildendir. Bu öyle bir usuldür ki, gramer ve imlâ kurallarına uymaz. Türev (iştikak) taraftarları şaşırmakta haklıdırlar. Tanıdıklarımızdan bir büyükanne vardır ki Théodor ismini Gnon’a dönüştürmeyi başarmıştır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette kaç yaşında?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üçüne basıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benimkilerden büyüğü gibi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki annenin karşılıklı konuşmaları esnasında üç çocuk oynamakta ve bir aralık dikkat ve hayretle bir şeye bakmaktaydılar. Bu anda küçük bir hadise oldu. İri yer kurtlarından biri çıktığından çocuklar korkmakla beraber onu seyretmekten de kendilerini alamıyorlardı. Bir daire içinde üç baş denecek kadar çocukların üçü de baş başa vermişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu yaştaki çocuklar pek çabuk kimliklerini belli ederler. Bakınız: Üçü de kız kardeşler gibi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kız kardeşler gibi” sözü öteki anne için fikrini aydınlatmaya hizmet eden bir kıvılcımdı. Bunu bekliyordu. Madam Thénardier’in elini tutup dikkatle yüzüne bakarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğumu emaneten size bıraksam, onu muhafaza eder misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier hayretle bir harekette bulundu ki, bu, ne reddi, ne de kabulü belirtiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in annesi sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Görüyorsunuz ki memlekete çocuğumu da beraber götüremem. Bir kadın çocuğuyla iş göremez. Çocuklu bir kadın her zaman zorluklara maruz kalır. Özellikle bizim memlekette halk acayiptir. Cenab-ı Hakkın beni hanınızın önünden geçirmek suretiyle işimi kolaylaştırmakta bulunduğunu görüyorum. Çok şükür! Çocuklarınızı o kadar temiz, memnun ve neşeli gördüm ki, kendi kendime: “İşte pek iyi bir anne!” demekten kendimi alamadım. Dediğiniz gibi üç kardeş gibi beraberce gülüp oynarlar. Ben de çok kalmam. Çabucak dönerim. Teklifimi kabul ediyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunun için size ayda altı frank da veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda içeriden bir erkek sesi duyuldu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yedi franktan aşağı olmaz. Hem de altı aylık peşin vermelisiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı kere yedi kırk iki eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek iyi, veririm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkek sesi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başlangıç masrafları olarak on beş frank da ayrıca vermen lazım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hepsi etti elli yedi frank!</span></p>
			<p class="tp-sb"><span class="Normal char-style-override-1" xml:lang="tr-TR">Diyerek, şarkısının bir mısraını tekrar ediyordu:</span></p>
			<p class="tp-sb"><span class="Normal-i char-style-override-1" xml:lang="tr-TR">Öyle olmalı bir savaşçı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunu da veririm. Yanımda seksen frankım var. Kalan para beni memleketime kadar götürür. Ne yapalım, yayan giderim. Orada çalışır, kazanırım. Biraz para tutunca hemen ciğer paremi görmeğe gelirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkek sesi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğun çamaşırı, şusu busu var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soran benim kocamdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şüphesiz, var. Kocanız olduğunu anladım. Evet, çamaşırı, öte-berisi var. Bir madam gibi düzinelerle ipekli elbiseleri var. Hepsi şu torbanın içinde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onları da buraya bırakınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabii ki bırakacağım. Evladımı çıplak olarak nasıl bırakabilirim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">O anda erkeğin yüzü göründü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek âlâ! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Pazarlık bitti. Yolcu kadın, geceyi handa geçirdi. Gereken parayı ödeyerek çocuğunu bıraktı. Torbasındaki elbiseleri de çıkarıp teslim etti. Boş torbayı alarak ertesi sabah, az zaman sonra dönmek ümidiyle oradan ayrıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna benzer gidiş kararları pek çabuk verilir. Ama, bu kararlar, birer yeis ve ümitsizlik örneğidirler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu kadına yolda rast gelen Thénardier’lerin komşu kadınlarından biri, döndüğünde diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yolda bir kadın gördüm. Canı çıkacakmış gibi ağlıyor, sürekli olarak gözyaşları akıtıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in annesinin ayrılışından sonra erkek, karısına dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu para ile yarın müddeti dolmuş olan borcumu veririm. Lakin elli frank noksan. Bu borç verilmemiş olaydı, şüphesiz ertesi gün mübaşir buraya damlardı. Belki de protesto olunurduk. Çocuklarınla iyi bir fare kapanı hizmeti gördün. Bu, bizim için pek iyi bir av oldu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Thénardier:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hem de hiç şüphesiz öyle oldu!</span></p>
		</div>
	</body>
</html>