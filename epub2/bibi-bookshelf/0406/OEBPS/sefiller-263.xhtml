<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-263</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-2-2"><span class="numara-alt char-style-override-1">Hapishane Ortamlarında </span></p>
			<p class="numara-alt" id="toc_marker-5-2-3"><span class="numara-alt char-style-override-1">Cinayet Tohumlarının Oluşması</span></p>
			<p class="tp-1"><span class="Normal char-style-override-1" xml:lang="tr-TR">Polis Müfettişi Javert’in Gorbeau viranesindeki başarısı mükemmel görünüyordu. Fakat mükemmel değildi. Öncelikle, hapsedilmesi gereken bir suçluyu hapse atmağa muvaffak olamamıştı. Kendisinin de en çok üzüntüsünü artıran şey buydu. Kaçan bir yaralı, yaralayandan daha fazla şüphe çeker.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haydutlar için kıymetli bir av olan firarinin hükûmet için de kıymet ve önemi olması tabii idi. Bundan başka, Javert Montparnasse’ı da tutuklamaya muvaffak olamamıştı. O şeytan herifin yakalanıp tutuklanması için başka bir fırsatın çıkmasını beklemek icap ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Montparnasse, caddede nöbet bekleyen Eponine’e rastlayarak babasıyla “suç ortağı” olmaktansa, kızına “aşk ortağı” olmayı tercih ederek beraberine alıp getirmişti. Bu hareketi ona yararlı da olmuştu. Çünkü kendisi ele geçmemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine’e gelince: Javert onu ele geçirmişti. Bu az bir teselliydi. Eponine, Madelonnettes hapishanesinde Azelma ile bir araya gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gorbeau viranesinde tutulan haydutların La Force hapishanesine nakledilişi sırasında Claquesous ortadan kaybolmuştu. Haydudun nasıl olup da kaybolduğu bilinmiyordu. Zabıta görevlileri bu kaçışın nasıl gerçekleştiğini anlayamamışlardı. Tutuklu âdeta buhar olup uçmuş, demir külçelerin arasından kaçmış, arabanın aralıklarından geçip kaybolmuştu… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba hapishaneye geldiği zaman o, gözden kaybolmuştu. Hapishaneye varıldığı zaman görevliler ne diyeceklerini bilmiyorlardı. Claquesous yok! Bu işte görevlilerin mi yoksa şeytanın mı parmağı vardı? Claquesous, su içinde eriyen bir kar parçası gibi karanlıkta eriyip gitmişti. Acaba polis görevlileri kendisini kaçırıp da inkâr mı ediyorlardı? O adam, aynı zamanda hem haydut, hem de polis görevlisi miydi? Hem kanun kaçaklığında, hem de baskın ve yakalatmada işbirlikçi ve ortak mıdır? Acaba “Sfenks” ön ayaklarını cinayetin, arka ayaklarını da hükûmetin üzerine mi koymuş bulunuyordu? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert bu türlü düşünceleri kabul etmek istemiyordu.  Bu şekilde lekeli hale gelmek fikri kendisini titretti. Bununla beraber yanında polisin sırlarını kendisi kadar ve belki daha ziyade bilen polis memur ve müfettişleri de yok değildi. Yaman bir haydut olan Claquesous, becerikli bir polis memuru olabilirdi. Geceleri ustaca düzenlenen işlere tamamıyla vakıf olan bu adam, haydutluk bakımından kıymetli bir varlık sayılacağı gibi, polis için de hayret verici bir memur olabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi çapkınlardan iki tarafa da hizmet edenler görülmüştür. Ne olursa olsun, Claquesous gözden kaybolmuş ve bir daha bulunamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, hayret etmekten ziyade öfkeleniyordu. Böyle kıymetli bir avın kaçmayı başarmasından dolayı son derece üzülmüştü. Öfkesinden ne yapacağını bilmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’a gelince: “Olanlardan korkması büyük ihtimal olan bu avukat ahmağı”na Javert pek az önem veriyordu. Javert onun ismini bile bilmiyordu. Bununla beraber bir dava vekili ne zaman arzu edilse kolayca bulunabilirdi. Fakat acaba o genç yalnız dava vekili miydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ön soruşturmaya başlandı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sorgu yargıcı, “Patron-Minette” gizli çete örgütüne mensup birinin görüşmeden men edilmesi ve hapishaneye konulması fikrinde değildi; sorguya çekilerek ağzından bazı şeyler almayı ümit ediyordu. Brujon adındaki bu adam Petit-Banquier sokağındaki başı açık olan şahıs olup Charlemagne Mahkemesinde muhafızların bakışları altında serbest bırakılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon adı La Force hapishanesi arşivlerinde kayıtlıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Yatmayan Neuf” yani “Yeni Bina” denilen ve hükûmet tarafından Saint-Bernard avlusu, hırsızlar tarafından Fos-seaux-Lions yani Arslanlar Hendeği adıyla anılan kötü mahkemenin çatıya kadar çıkan solda üzeri pullu ve lekeli duvarı üzerinde çiviyle kaba bir tarzda kazılmış bir takım nakışlar görülürdü. Paslanmış iki kanadı bulunan bu kapı, La Force Dükü’nün ikametgâhı olduğu halde, sonraları haydutlara yatakhane yapılmış olan mabede gidilen yolun kapısıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu kapıya yakın bir yerde görülen nakışlar arasında bir imza ile bir tarih bulunduğu görülüyordu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Brujon. 1811  </span></p>
			<p class="Temel-Paragraf"><span class="Normal char-style-override-1" xml:lang="tr-TR">1811’deki Brujon, 1832’deki Brujon’un babasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonraki Brujon, Gorbeau viranesinde kurulan tuzak olaylarında pek az görülebilmiştir. Bu sebeple bir iki söz söyleyelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Usta ve hilekâr bir haydut olan Brujon, görünüşte sersem ve daima şikâyet eden, hiçbir şeyden hoşnut olmayan adamlar gibi şikâyetçi görünürdü. Kendisini serbest bırakan sorgu yargıcı sersemliğine aldanmış ve hapishaneden ziyade mahkemede kendisinden istifade olunacağı zannına düşülmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hırsızlar hiçbir vakit hırsızlığa ara vermezler. Çünkü hükûmetin elindedirler ve hükûmetin eline düşmekten ibaret olan bu kadarcık bir şey onları incitmez. Bir suçtan dolayı suçlanarak hapishanede bulunmaları, başka yeni bir suça teşebbüs etmelerine engel olamaz. Onlar yine yeni planlar kurarlar. Kusurları varsa orada yani hapishanede tashih ederler. Müzakerelerle ve birbirleriyle bilgi alışverişinde bulunarak zihinleri açılır. Bu hırsızlar, yaptıkları resmi salona astıktan sonra atölyelerinde yeniden bir başkasına başlayan ressamlara benzerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon hapishaneden korkup şaşırmış gibi görünüyordu. Bazı defa Charlesmagne Mahkemesinde hapishane bakkalının önünde saatlerce ayakta durduğu görülüyordu. Bir aptal gibi sersem etrafa bakıyor ve bakkalın “Sarımsak: Altmışaltı santim!”den başlayıp “Sigara: Beş santim!”de sona eren tarifesini dinlerdi. Yahut dişlerini birbirine vurarak ve sıtması olduğunu haber vererek yirmi sekiz yataktan ibaret olan sıtmalılar koğuşunda yatmak için boş yatak bulunup bulunmadığını sorardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın 1832 senesi Şubatının sonlarında Brujon’un hapishane arkadaşlarından üçünün namına üç türlü siparişte bulunduğu haber alınmıştır. Sipariş etmiş olduğu üç şeyin ücreti elli </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> tuttuğu için hapishane görevlisinin dikkatini çekmişti. Bunun üzerine derhal tahkikata girişilir. Hapishanede bulunanları ziyarete gelenlere ayrılmış olan odalarda siparişler defterine bakılır. Elli </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">dan ibaret olan tutarın şu şekilde harcanmış olduğu ortaya çıkar: On </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> kıymetindeki sipariş: Panthéon, on beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk sipariş Val-de-Grace ve yirmi beş </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR">luk son sipariş de Grenelle Kapısı içindi. En yüksek olanı Grenelle siparişiydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki Panthéon, Val-de-Grace ve Grenelle taraflarında tehlikeli üç hırsızın kaldıkları yerler bulunduğu biliniyordu. Bunlar Bizarre denilen Kruideniers ve ceza süresi dolmuş olduğundan serbest bırakılmış olan mahkûmlardan Glorieux ile Barre-Carosse’dan ibaretti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine polisin dikkati bu üç hırsıza çevrilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan iki reis yani Babét ile Gueulemer’in tutuklu bulunan Patron-Minette ile münasebeti olduğu anlaşılmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon’un bahsedilen yerdeki evlere değil sokakta bekleyen adamlara yaptığı siparişlerde, düzenlenen bir suikaste ait bilgiler bulunduğu düşünülmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alınan bu tedbirlerden bir hafta sonra Yeni Bina’nın aşağısındaki yatakhaneleri muhafızların biri teftiş ederken damga kutusuna mutat olan damgayı atacağı sırada, pencereden Brujon’un yatağı üzerinde fenerin ışığıyla yazı yazmakta olduğunu görür. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O devirde nöbetçi muhafızların görevlerini hakkıyla yapıp yapmadıkları anlaşılmak üzere hapishane yatakhanelerinin kapılarına çivi ile tutturulmuş olan birer damga kutusu bulunmaktaydı. Belirlenmiş olan görevini bitiren nöbetçilerin görevleri bittiğinde bu kutulara birer tane damga vurması mutattı. Bu suretle her saat yatakhanelerin kapılarındaki kutulara nöbetçiler tarafından birer damga atılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon’un yatağında yazı yazdığı görülünce muhafız içeri girer. Bir ay ayrıca dar ve karanlık bir odaya konulur. Yazdığı şey ele geçirilemez. Zabıta da bundan bir ipucu elde edemediği gibi bir bilgi de edinememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahpuslar arasında “Postillion” denilen şey, ekmek hamurundan yapılan bir topaktır ki, “İrlanda”ya gönderilir, yani bir hapishanenin üstünden, bir avludan diğerine atılır. Nereden türetildiğine gelince: İngiltere’den İrlanda’ya gönderilen şeye benzetilerek, doğru tabiriyle hapishane binasının üzerinden ve bir avludan diğerine atılan şey demektir. Atılan bu hamur parçası ötekine düşer. Bunu bulan adam açıp içine bakar. İçinden mahpuslardan birine hitaben yazılmış bir kâğıt parçası çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer bulan adam mahpuslardan ise arayıp sahibine verir. Tam tersine bulan nöbetçilerden veya polis tarafından mahpusların hal ve hareketlerini gözetmek için özel olarak tutuklular arasında bırakılan, hapishanelerde “koyun” ve tersanelerde ise “tilki” adı verilen casuslardan ise, bulduğu hamuru doğruca görevliye götürüp verir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa “Postillion” gönderildiği yere ulaşmıştı. Gönderildiği yerin diğerlerinden ayrıca hapsedilmiş olmasına rağmen “Postillion” eline ulaşır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kime gönderilmişti?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Patron-Minette”in dört reisinden biri olan Babét’e.</span></p>
			<p class="tp-sb"><span class="Normal char-style-override-1" xml:lang="tr-TR">“Postillion” açıldığı zaman içinde çıkan kâğıtta iki satırlık bir yazı vardı:</span></p>
			<p class="tp-sb"><span class="Normal-i char-style-override-1" xml:lang="tr-TR">“Babét, Plumet sokağında yapılacak bir iş var. Bir bahçenin bir parmaklıklı kapısı.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Brujon’un gece yatağında yazmış olduğu şey, buydu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkekse “Fouilleurs”, kadınsa “Fouilleuses” denilen vasıtaların yokluğuna rağmen Babét bu pusulayı La Force’tan Salpetriere adlı kadınlar hapishanesinde tutuklu bulunan “sevdiği iyi bir kadına” ulaştırmaya muvaffak olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kız, yani bu sevgili de pusulayı alınca tanıdığı Magnon adında diğer bir kadına gönderir. Bu kadın -ismi bir defa daha geçmişti- nezaret altında bulunmakla beraber tutuklanmamıştı. Biraz ileride görüleceği üzere Thénardier ailesiyle münasebette bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine’i görmeğe giderek Salpetriere ile Madelonnette arasında köprü hizmetini yerine getirmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada Thénardier’nin aleyhinde olan delillerden kızlarını suçlayacak deliller bulunamadığı için ikisi de salıverilmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine hapishaneden çıktığı zaman Madelonnette Hapishanesi kapısında beklemekte olan Magnon kendisine Brujon’un Babét’e göndermiş olduğu pusulayı vermiş ve işi araştırmasını tembih etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine, Plumet sokağına gitti. Pusulada yazılı bahçe ile parmaklıklı kapıyı buldu. Evi kontrol etti. Bir yere saklanarak beklemeğe başladı. Birkaç gün sonra Clocheperche sokağında oturan Magnon kadına bir bisküvi getirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Magnon, bisküviyi, Babét’in Salpetriere Hapishanesindeki metresine götürdü. Bisküvi, hapishanelerin muğlak ve karanlık Sembolizm dilinde “Yapılacak bir şey yok!” demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaklaşık olarak bir hafta sonra biri sorgudan çıkarken, diğeri sorguya giderken birbirlerine rastlarlar. Brujon yanındakine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- P…. Sokağından ne haber?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Babét:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bisküvi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye cevap vermiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brujon’un hapishanede oluşturmak istediği cinayet cenini bu suretle gelişmeye fırsat bulamadan mahvolmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber oluşamamış olan, başka deyişle Brujon’un kuvveden fiile çıkamayan planlarının bir takım neticeleri ortaya çıkmıştır ki, ileride görülecektir. Bu sonuçlar Brujon’un programına dâhil değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çoğunlukla bir ipliği bağlarken bir diğeri de bağlanır.</span></p>
		</div>
	</body>
</html>