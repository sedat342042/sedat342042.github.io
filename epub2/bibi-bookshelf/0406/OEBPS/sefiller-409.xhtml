<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-409</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-7-2"><span class="numara-alt char-style-override-1">Bir İtirafın Satır Aralarındaki Sırlar</span></p>
			<p class="tp-1"><span class="Normal char-style-override-1" xml:lang="tr-TR">Marius şaşırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in yanında görmekte olduğu adamdan evvelden beri duyduğu bir tür nefret ve iticilik hissinin sebebini şimdi anladı. İçgüdü bu adamda muammaya benzer bir şeyin mevcudiyetini kendisine hissettirmişti. Bu muamma gibi şey, âr ve hicabın en nefret edilen türüydü; kürek mahkûmluğuydu. Bu Mösyö Fauchelevent, mahkûm Jean Valjean’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mutluluğunun ortasında böyle bir sırrı keşfetmek, kumru yuvasında bir akrep bulmaktan meydana gelen etkiyi yaratır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette’in mutluluğu böyle bir yanyanalığa mahkûm muydu? Bu bir emrivaki miydi? Bu adamın kabulü, yerine getirilen ve tamamlanmış olan izdivacın kapsadığı işler cümlesinden miydi? Artık buna çare kalmamış mıydı? Marius mahkûm ile de mi nikâhlanmıştı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan sevincin nuru ile taçlanmış olsa, hayatın baharının ilk mutlu saatlerinde de olsa, mutlu aşkın lezzetlerini tatmış bile olsa bu gibi hallerden etkilenir; böyle sarsıntılar, buna benzer şiddetli soğuk rüzgârlar vecd halindeki itibarlı meleği, şerefli ve azametli perileri bile ürpertir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tür anî değişikliklerde her zaman görüldüğü üzere, Marius kendisini zora sokacak bir şey olup olmadığını kendi kendine soruyordu. Acaba gerçeğin anlaşılmasında kusur etmiş miydi? Elinde olmadan şaşırmış mıydı? Biraz belki, Cosette ile evlenmesiyle sonuçlanan bu aşk macerasında tarafların her yönden incelenip araştırılması için yeterli tedbirlere başvurulmamış mıydı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatın nazarımızda kabule değer görünmesi bir takım peş peşe sürüp giden tahkikatlarladır. İşte Marius da yaradılış bakımından hayalci olması sebebiyle kusurunu kabul ediyordu. Hayalcilik, çoğu oluşumlara has bir tür içsel buluttur ki, aşkın ve acının şiddetle kaynaşmasından yayılır ve ruhun hararet derecesini değiştirmekle, insanı büsbütün saran bu sise gömülmüş bir vicdan meydana çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un şahsiyetinde bu tabii unsurları bundan evvel sırası geldikçe belirtip tarif etmiştik. Plumet sokağında aşk sarhoşluğunun sürüp gittiği o altı yedi haftalık vecd halinde bulunduğu sırada, Gorbeau viranesinde olan biten faciadan ve bu facia kurbanının mücadele ve kaçış esnasında tercih ettiği inatçı sessizlikten Cosette’e bahsetmemişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O zaman Cosette’e bundan nasıl bahsetmemiş olduğunu şimdi düşünüyordu. Halbuki o olayla görüşmeleri arasında pek fazla vakit geçmemişti. Ona ne Thénardier’lerin isimlerini, ne Eponine’e tesadüf ettiği günü söylememiş olduğunu, bunları niçin ve nasıl söylemediğini düşünüyordu. O sırada tercih ettiği sessizliğin sebeplerini anlamakta zorluk çekiyor, fakat o sebeplerin biraz farkına varıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ile görüştüğü sırada şaşkın gibi kaldığını, sarhoşluğunun sürdüğünü, aşkın her şeyi yutmuş olduğunu hatırlıyordu. Cosette’in kendisini hayal âlemine sürüklemiş olduğunu hatırlıyordu. Hatta temas etmekten korktuğu, hiçbir rolünü yerine getirmek istemediği, davacı olmaktan, şikâyetçi olmaktan korktuğundan dolayı ne muhbiri, ne de şahidi olmak istemediği o müthiş, o korkunç macerayı hafızasında saklayıp yok etmek hususunda müphem, derunî bir içgüdünün o sırada ruhuna hâkim olduğu gibi bir şey hatırlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten o birkaç hafta bir şimşek gibi hızla geçmişti. Sevişmekten, başka bir şey yapmağa vakit bulamamışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısaca, her şey düşünülerek, tartılarak, incelenip araştırılarak Cosette’e Gorbeau viranesi macerasını anlatmış, Thénardier’leri bildirmiş olsaydı; Jean Valjean’ın da bir kürek mahkûmu olduğunu anlamış olsaydı, ne olacaktı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün bunlar Marius’un fikren değişmesine, dönüşmesine sebep olur muydu? Cosette’i onun nazarında değiştirmiş olacak mıydı? Geri çekilecek miydi? Cosette’i daha mı az sevecekti? Onunla evlenmeyecek miydi? Hayır! Bundan dolayı teessüf edecek, nefsinden şikâyet edecek bir şey yoktu. Her şey iyiydi. Âşık denilen “sarhoş”lara göz kulak olan bir peri vardır. Marius aşk perdesiyle kör olduğu halde gözleri açık olsa bile, yine takip ettiği yolu seçecekti. Aşk onun gözlerini bendetmişti, onu nereye ulaştırmak için? Cennete!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat bu cennetin bir tarafında cehennem mevcut olduğundan, şimdi düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un bu adama, Jean Valjean’a, Fauchelevent’a karşı vaktiyle hissettiği kalbî iticilik duygusu şimdi nefretle karışmış bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şurasını da söyleyelim ki, bu nefrette bir tür merhamet ve hatta bir tür hayret, takdir vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hırsız, bu hırsız kere hırsız, bir emaneti iade etmişti. Nasıl bir emanet? Altı yüz bin franklık bir emanet! Bu emanetin sırrını yalnız o biliyordu. Kimsenin bundan haberi yoktu, bütün bunları saklayabilirdi. Halbuki hepsini iade etti. Bundan başka, kendi kimlik ve hallerini de kendi kendine ifşa etti. Bunu zorunlu kılan bir sebep yoktu. Onun kim olduğu şimdi malum ise, bu, kendi itirafı sayesindeydi. Bu ikrar, bu açıklama tevazudan, kendini aşağı görmekten fazla bir şeydi; bunda bir ulvîlik vardı. Tehlikenin büyük bir cesaretle kabulü vardı. Bir mahkûm için bir maske, bir maske değil bir sığınaktır. Jean Valjean bu sığınaktan vaz geçiyordu. Sahte bir isim eminliktir. Bu sahte ismi yani eminliği reddetmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, hüküm giymiş biri olduğu halde namuslu bir aile içinde saklanabilirdi. Bu ihtimalden dahi vaz geçmişti. Ne için? Vicdan rahatlığı için! Bunu, Jean Valjean’ın bizzat kendisi, insanın vicdana mukavemet edemeyeceği hakikatini açıklayıp ispat etti. Kısacası bu Jean Valjean her ne olursa olsun, onda uyanık, faal bir vicdan olduğuna şüphe yoktu. Bu hareket çizgisinde, tarif edilmesi zor kimliğin geri alınması açıklığı vardı. Dıştan bakılırsa vicdan azabı, vesvese bu adamda çoktan beri başlamıştı. Bu gibi hayır ve adalet feveranları nöbetleri sıradan yaradılışlara mahsus değildir. Vicdan uyanıklığı ruh büyüklüğüdür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gerçek miydi? Âşikâr, dokunulabilir, reddedilmesi mümkün olmayan bir hakikatten mi bahsediyordu? Verdiği acıdan, ızdıraptan kaynaklanan bu itirafın samimiyeti, araştırma ve inceleme keyfiyetini lüzumsuz bırakıyordu. Bu, adamın her sözüne bir belge temin ediyordu. Burada Marius bakımından durumlarda bir karışıklık, bir düzensizlik, garip bir tereddüt görünüyordu. Mösyö Fauchelevent’dan ne ortaya çıkıyordu? İtimatsızlık! Mösyö Jean Valjean’dan ne fışkırıyordu? İtimat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Jean Valjean hakkında düzenlemekte olduğu bilançoda “alacaklar”la “borçlar”ı inceliyor, bir eşitlik, bir dengelilik elde etmeğe çalışıyordu. Fakat bütün bu hal bir fırtına içinde, bir bulut içindeymiş gibi cereyan ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu adam hakkında net bir fikir sahibi olmağa çalışıyor ve âdeta zihninde Jean Valjean’ı takip ediyor, fakat onu kaybediyor ve tekrar müthiş bir sis içinde buluyordu. Emanetin namuslu bir şekilde iadesi, itirafın sadeliği bu bulutun içinde bir ışık oluşturuyor, sonra bulut tekrar büsbütün karanlık kesiliyordu. Marius’un hatıraları ne kadar karışık olsa da onların bir izini, bir belirtisini hatırlıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’lerin tavan arasındaki macerası neydi? Güvenlik güçlerinin gelişinde bu adam şikâyet edecek yerde niçin kaçtı? Marius buna cevap buluyordu. Çünkü bu adam, üst üste hüküm giymiş bir mahkûm olup, kaçaktı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Öteki soru: Bu adam niçin barikata geldi? Çünkü artık Marius, esrarengiz mürekkebin ateşe gösterildiği zaman meydana çıktığı gibi, şimdi bu etkiler içinde barikatın ahvalini hatırlıyordu. Bu adam barikattaydı. Savaşmıyordu. Niçin geldi? Ne yapmağa geldi? Bu soruya karşı bir hayal ortaya çıkıyor ve cevabı o veriyordu. Javert! Marius bu matemli dakikada Jean Valjean’ın kolları bağlı Javert’i barikat dışına götürdüğünü hatırlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük Mondétour sokağının arkasından duyulan korkunç tüfek sesini de el’an işitiyordu. Bu firarî ile hafiye arasında hakikaten kin ve garez vardı. Biri diğerini taciz ediyordu. O halde Jean Valjean intikam için barikata gelmişti. Olayların gelişmesine bakılırsa Javert’in orada mahpus bulunduğunu biliyordu. Korsikalıların intikam usulü bazı halk sınıflarında kabul edilmiş bir kanun hükmündedir. İlim ve teknikte yükselmemiş adamlar arasında bu pek sade bir şey olarak anlaşılmaktadır. Pişmanlıkta bulunan bir cani, hırsızlık hakkında ızdırap çekip sıkıntı yaşayabilirken, intikam için asla ızdırap duymaz. Jean Valjean Javert’i katletmişti. Durum bunu gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son soru: Fakat buna cevap yoktur; Marius bu sorunun etkilerini bir kıskaç gibi hissediyordu. Jean Valjean’ın şu hayatı, uzun müddet Cosette’in hayatını nasıl içine almış ve onunla beraber sürmüştür? Bu çocuk ile bu adam arasında ilişki kurmaktaki ilahî hikmetin bu esrarengiz cilvesi neydi? Tanrı, melekle şeytanı yan yana getirmekte lezzet mi buluyor? Esrarengiz sefalet hapishanesinde bir canîlikle bir masumluk, aynı hücrede, birlikte oturabiliyor muymuş?</span></p>
			<p class="Temel-Paragraf"><span class="Normal char-style-override-1" xml:lang="tr-TR">“İnsan talihi” denilen o mahkûmiyet geçidinden iki alın yan yana geçmekteydi, bunların biri saf, diğeri müthiş; biri hoş sabahların beyazlıklarına gark olmuş, diğeri bir uğursuzluk gecesinin karanlıklarıyla müebbeden kararmış. Tarif ve izah edilemez olan bu hale kim sebebiyet vermişti? Bu semavî çocukla bu hüküm giymiş ve lanetlenmiş ihtiyar arasında ne şekilde bir hayat ortaklığı vuku bulmuştu? Hangi mucize ile bu ortaklık oluşmuştu?  Kuzuyu kurda kim bağlayabilmişti? Zira kurt kuzuyu seviyordu, bu vahşi mahlûk zayıfa tapıyordu, dokuz sene mütemadiyen masum bir melek, şeytana dayanmıştı! Cosette’in çocukluğu, gençliği, dünyaya gelişi, hayata ve ışığa doğru olan gelişip serpilmesi bu mantıksız, bu münasebetsiz halin etkisi altında ve içinde geçmişti. Burada sorular hazan yaprakları gibi birer birer düşüyor, çözülmesi zor bilmeceler gibi bu haller teker teker zihnin gözbebekleri önünde arz-ı endam ediyor, uçurumların dibinde yeni uçurumlar açılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius da Jean Valjean gibi bir uçuruma başı dönmeden bakamaz olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derin, karanlık bir uçurum olan bu adam neydi? Kavranılamaz olan Yaradanın ebedî sembolleridir, insan topluluğu -daha büyük bir ışık, bir nur gelip onu dönüştürüp değiştireceği güne kadar- eskiden beri aynı haldedir, onda daima iki şahsiyet vardır: Biri ulvî, diğeri süflî; biri hayırlı, diğeri şerli: Hayra göre olan Habil; şerre göre olan Kabil’dir. Anlaşılmaz bir şey varsa, o da zaman ve dönem zarflarıyla Kabil’in Habil olması, şerden hayır görülmesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir bâkirenin sevilmesine takvalı bir kendini verişle dalmış olan, ona bütün dikkat ve nezaretini hasreden, onu büyüten, koruyan, kendisi saf değilken onu saflığa ve saygıdeğerliğe boğan bu eşkıya kimdi? Kendisinde bir leke bırakmayacak derecede bu masumiyete riayet ve hürmet eden bu çirkef neydi? Cosette’i eğitip terbiye eden bu Jean Valjean kimdi?</span></p>
			<p class="tp-sb"><span class="Normal char-style-override-1" xml:lang="tr-TR">Yegâne dikkat ve himmeti, doğmakta olan bir mutluluk yıldızının üzerine bir bulut, bir gölge düşürmemekten ibaret olan bu karanlık yüzlü neydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte, Jean Valjean’ın sırrı, Tanrı’nın âleme yaratılış esnasında verdiği anlaşılmaz, idrak edilmez sırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu sırların derinliği huzurunda geri çekiliyor, her iki yön, biri diğeri kadar onu teselli etmiş oluyordu. Bu macera, Jean Valjean’ın eserinden ziyade Tanrı’nın eseri olarak görülüyordu. Tanrı’nın özel rabbanî vasıtaları vardır. Dilediği vasıtayı kullanır, istediğini yapar, sorumlu değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tanrı’nın ne şekilde nasıl hareket ettiğini bilebilir miyiz? Jean Valjean Cosette’in var olmasına çaba göstermiş, gayret etmiş, bu ruhu oldukça terbiye etmiş, onu her yönden yeniden yaratmıştı. Buna şüphe yoktu. Sonra? Sonrası; etkili olan ve işleyen tiksindirici bir işçiydi, fakat eser ve işçilik, hayrete değer ve mükemmeldi. Tanrı mucizelerini rabbanî arzusuna uygun olarak yapar. Bu latif Cosette’i yaratmış, onun mükemmelleşmesinde Jean Valjean’ı istihdam etmiş, bu hârikayı, bu mucizeyi göstermişti. Tanrı’dan bu hususta ne hesabı sorabiliriz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gülün yetişmesinde gübrenin bahara yardımı birinci defa görülmüş şeylerden değildir ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu cevapları kendi kendine veriyor, muvafık da buluyordu. Belirttiğimiz noktaların hepsinde Jean Valjean’ı suçlayacak bir nokta bulamamıştı, bunu da yine kendisi itiraf ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’i seviyordu. Cosette onundu. Cosette parlak bir surette saftı. Bu kendisine yeterliydi. Artık ne gibi aydınlanma ve açıklamalara ihtiyacı vardı ki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bizzat bir nur, bir hakikat ışığıydı. Nurun, ışığın başka bir nura, aydınlatılmağa ihtiyacı var mı? Her şeyi, her olgunluğu vardı. Daha ne arzu edebilirdi? Her şey yeterli değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın özel işleri kendisini ilgilendirmezdi. Bu adamın müthiş hayatına doğru fikren araştırmalarını derinleştirdiği sırada, zavallının: “Ben Cosette’in hiçbir şeyi değilim. On sene önce, henüz dünyada mevcut olduğundan bile haberdar değildim.” cümlesini hatırlıyor ve nefsini bu cümleye asıyordu. Jean Valjean gelip geçici bir yolcuydu. Bizzat kendisi bunu itiraf ediyordu. Öyleyse o da geçmişti.  O zamana kadar oynadığı rol, neden ibaret olursa olsun, bu rolü sona ermişti. Cosette’in yanında koruyuculuk görevini yapacak artık Marius vardı. Cosette mutluluk göğünün mavi renginde bir aynını, âşıkını, kocasını, semavî süsünü bulmuştu. Cosette parlak bir kelebeğe dönüşüp göğe doğru kanatlarını hareket ettirerek, boş, kof krizalitini, kabuğunu yerde bırakmıştı. O da Jean Valjean’dı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hangi fikir ve mülahaza dairesinde zihnini çevirse, Jean Valjean’a bir nefret duygusuyla dönüyordu. Belki bu nefrette bir tür kutsallık vardı. Zira evvelce söylediğimiz gibi bu adamda kutsal, yüce bir şey hissediliyordu. Fakat ne denilirse denilsin, ne düşünülürse düşünülsün, ne kadar hafifletici sebep aranılırsa aranılsın, her halde “kaçak bir mahkûm” fikrine dönmek mecburiydi. Mahkûm, yani toplum kademelerinde hiç bir yeri olmayan yaratık. Zira son kademenin de altında bulunur. İnsanların sonuncusundan sonra mahkûm gelir. Mahkûm, âdeta hayat sahiplerinden bir örnek değildir. Kanun, bir adamdan, bir insandan sökülüp çıkarılması mümkün olan miktarda insanlığı kendisinden geri almıştır. Onu insanlıktan azletmiştir. Marius demokrat olmakla beraber, ceza işlerinde el’an acımasız şiddet taraftarlarına mahsus fikirler besliyordu ve kanunun mahkûm ettiği insanlar hakkında, kanunun nokta-i nazarına iştirak ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İtiraf edelim ki henüz olgunlaşmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanlar ile Tanrı tarafından yazılanlar arasındaki, yani “kanun”la “hak” arasındaki farkı anlayacak dereceye gelmemişti. İnsanın reddedilemeyen ve inkâr edilemez hususlardan aldığı hak ve selahiyeti henüz ölçüp inceleyecek seviyeye gelmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumun kanun denilen eserlerinde hata olduğunu, bunların bazen hakka karşı bulunduğunu idrak edememişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yazılı kanunları isabetli, ona karşı ufak bir hareketin, tenkidin büyük bir ceza verilerek cezalandırılmasını pek düzgün ve sade buluyordu.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumsal laneti kesin bir medenî usûl olarak kabul ediyordu. Henüz bu malumat derecesinde bulunuyorduysa da, ahlak ve tabiatı iyi ve esasen ilerlemeye ve derece derece gelişmeye eğilimli olduğundan, ileride çar-na-çar bu fikirlerini düzeltmeğe mecbur olacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu düşünceler ortamında Jean Valjean kendisine şekilsiz, biçimsiz, iğrenç bir halde görünüyordu. Onun nazarında iğrenç bir mahkûmdu. Bu söz onun kulağında İsrafil’in sûru gibi yankılanıyordu. Jean Valjean hakkında uzun müddet düşüncelere daldıktan sonra, son işaret ve kararı başını geriye çevirip “çık huzurumdan” emrini vermek lüzumundan başka bir şey değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Jean Valjean’ı “Beni sorguya çekiyorsunuz” cümlesini söyletecek derecede sorguladığını itiraf etmekle beraber kendisine ancak iki üç kesin soru sormamış olduğunu düşündü. Gerçi bu sorular aklına gelmişse de onların cevaplarından korkmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jondrette’in odası? Barikat? Javert? Bunları soramamıştı. Kim bilir, açıklamaların sonucu nereye varacaktı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean her türlü itiraflarda bulunmaktan kaçınacak adamlardan değildi. Marius’un onu bu itiraflara mecbur ettikten sonra, bundan ürkerek tekrar onu sükûta davet etmek mecburiyetinde bulunmayacağını kim temin edebilirdi? Olağanüstü hususlara dair soru sorduktan sonra onun cevabını dinlememek için kulaklarımızı kapattığımız olmadı mı? İnsan, özellikle sevdiği zaman bu gibi korkaklıklara kapılır. Olağanüstü haller hakkında en derin noktalara dair soru sormak pek tedbirli bir hareket değildir, özellikle bu sorunun cevabında kendi mevcudiyetimize dokunacak bir şeyin varlığı umulursa, hiç doğru ve isabetli olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın ümitsizce yaptığı açıklamalardan müthiş bir hakikatin aydınlığa çıkması muhtemeldi. Bu istenmeyen aydınlığın yansıması kim bilir, belki Cosette’e aksederdi? Belki bu meleğin saf alnında bir tür cehennemlik leke bırakırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir şimşeğin parıltısı yıldırımdır. Talihin, kısmetin öyle bir takım halleri vardır ki, bizzat masumiyet, kanunun karanlık renklerinin yansımasından dolayı cinayetin rengiyle boyanmış olur. Bazen en saf alınlar müthiş, korkunç komşuluğun yansımalarını ebediyen üzerlerinde taşırlar. Marius bu durumdan korkmuş, fazla şey sormağa cesaret edememişti. Bunda haklı veya haksız olduğunu bilemem, bildiğim bir şey varsa, o da lüzumundan fazla malumat almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi Marius’un bu düşüncesi fikirlerini aydınlatmaktan ziyade fikirlerini karıştırmağa hizmet ediyordu. Cosette’e dokunan bir şeyi duymaktan korkarak, dehşete kapılarak Jean Valjean’a fazla bir şey sormadığını isabetli buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam karanlık bir girdap, canlı, müthiş bir girdaptı. Bunun esasını bu girdabın dibini aramağa nasıl cesaret etmeli? Karanlığa soru sormak korkunçtur! Karanlığın ne cevap vereceğini kim bilebilir? Belki o cevap ile mutluluğun beyaz sabahı ebediyen siyaha boyanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bulunduğu hal-i pür-melâl içinde, bu adamın bundan sonra Cosette’e dokunacağını düşündükçe acı çekiyordu. Bir türlü cesaret edemediği kesin bir kararın kaynağı olabilecek birkaç soruyu soramadığına şimdi nadim olmaktaydı. Kendi kendisini lüzumundan fazla yumuşak, iyi kalpli, pek zayıf buluyordu. Bu zaaf kendisini tedbirsiz bir müsaadeye, bir ruhsat vermesine sevk etmiş, acımıştı. Her halde hata etmişti, sadece Jean Valjean’ı reddetmeliydi. Jean Valjean bir belâ ateşi olduğundan, onu defetmeliydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evini bu adamdan azade kılmalıydı. Bundan dolayı kendine kızıyor, kendisini mahcup eden, kör eden hale, gösterdiği zayıf kalpliliğe karşı hiddetleniyordu. Kendinden memnun değildi. Jean Valjean’ın ziyaretlerinden nefret ediyor, çekiniyor, korkuyordu.  Bu adamın kendi evinde görünmek istemesinden ürküyordu. Ne yapmalı? Bu soruya karşı da şaşırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’a vaad etmişti. Böyle bir adamı evine kabulü vaad edecek kadar benlik zaafı göstermişti. Jean Valjean şimdi onun vaadine sahipti. Bir mahkûma, özellikle mahkûma karşı insan vaadini yerine getirmeli. Verdiği sözden dönmemeli. İlk, asıl görevi Cosette’e karşı olan göreviydi. Tahammül edilemez derecede bir nefret ve hiddetle kendi kendine kızıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bütün bu fikirlerin tamamını zihninde karışık bir şekilde döndürüp duruyor, birinden diğerine geçiyor. Her biri de onu etkiliyordu. Buradan da bir şaşkınlık, derin bir kafa karışıklığı ortaya çıkıyordu. Bu karışıklığını, bu merakını Cosette’den saklamak, gizlemek kolay değildi. Fakat aşk bir kahraman, bir sâhip-kırân’dır. Marius da bunun sayesinde bu sırrı gizleyebildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten beyaz bir güvercin gibi saf ve sade olan, hiçbir şeyden şüphe etmeyen Cosette’e, hissettirmeden bazı sorular sordu, çocukluğundan, gençliğinden bahsetti. Neticesinde insanda ne kadar saygıdeğer özellikler bulunmak mümkünse bu adamın onları tamamıyla Cosette hakkında göstermiş olduğuna kanaat getirdi. Marius’un düşündüğü, ilk iş olarak hatırına getirdiği şeyler doğruymuş, bu iğrenç diken, bu beyaz zambağı sevmiş, himaye etmiş!</span></p>
		</div>
	</body>
</html>