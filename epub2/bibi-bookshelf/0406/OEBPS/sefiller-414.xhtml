<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-414</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-6-8-4"><span class="numara-alt char-style-override-1">Çekicilik ve Sönüş</span></p>
			<p class="tp-1"><span class="Normal char-style-override-1" xml:lang="tr-TR">Marais’in tek tük yolcuları, dükkâncıları, kapı önünde vakit geçiren işsizleri, 1833 senesi yaz mevsiminin ilk ve ilkbaharın son aylarında fakircesine bir surette giyinmiş siyah elbiseli bir ihtiyarın her gün aynı saatte, akşamüzerleri L’Homme Arme sokağından çıkıp Sainte-Croix-de-la-Breton-nerie sokağından geçerek Blancs Manteaux’lar önünden geçip Culture-Sainte-Catherine sokağına gelerek L’Echarpe sokağına ve oradan sola dönüp Saint-Louis sokağına girdiğini görürlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada başı ileriye uzatmış ağır adımlarla ilerler, hiçbir şey görmez, hiçbir şey işitmezdi. Bakışları, daima kendisi için aydınlık görünen ve Filles-du-Calvaire sokağının köşesinden başka bir şey olmayan o nokta tarafından çekilmiş, âdeta hareketsiz bir surette çakılmıştı. Sokağın bu köşesine yaklaşınca bakışının parlaklığı artıyordu. Gözbebekleri sanki içten bir ışık doğuyormuş gibi aydınlanıyordu. Yüzü büyülenmiş, cezbeye kapılmış gibi görünür; dudakları bir görünmez muhataba hitap ediyormuş gibi oynardı. O kimseyi görmüyor, belirsiz bir gülümseme ile tebessüm ediyordu. Mümkün olduğu kadar da yavaş yürüyerek ilerliyordu. Kavuşmayı arzu etmekle beraber hedefine çok yaklaşmaktan korkuyor sanılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisini çektiği görünen şu sokakla kendi arasında birkaç ev kalınca adımlarını o derecede yavaşlatıyordu ki, yürümediği sanılırdı. Başının iki tarafa salınışı ve göz bebeklerinin sabit bir hal alışı kutbu arayan mıknatıs iğnesini andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Filles-du-Calvaire sokağına ulaşınca orada durur, titrer, karanlık, tereddütlü, korku ve utançla başını son evin köşesinden uzatıp sokağa bakardı. Bu dramatik bakışta “imkân-dışı”nın parlaklığına, kapanmış bir cennetin yansımasına benzer bir şey vardı. Göz kapaklarının köşelerinde biriken acı gözyaşı düşecek kadar şiştikten sonra yanakları üzerine yuvarlanır, bazen dudaklarında dururdu. İhtiyar bu gözyaşının acısını hissederdi. Sanki taştan yapılmış gibi hareketsiz bir iki dakika kalır, sonra aynı yoldan aynı adımlarla döner, uzaklaştıkça gözlerinin nuru da sönerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yavaş yavaş bu ihtiyar Filles-du-Calvaire sokağı köşesine kadar gitmemeğe başladı. Yarı yolda Saint-Louis sokağında durur, bazen daha uzak, bazen daha yakın dururdu. Bir gün Culture-Sainte-Catherine sokağında kaldı. Filles-du-Calvaire sokağına uzaktan baktı ve sanki nefsine karşı bir şeyi reddediyormuş gibi başını sağdan sola sallayarak geriye döndü. Biraz sonra artık Saint Louis sokağına kadar da gelmemeğe başladı.  Pavee sokağına kadar gelir, başını sallar, dönerdi. Sonra Trois-Pavil-lons sokağından daha ileriye geçmez oldu. Sonra Blancs-Manteaux’ları da geçmedi. Kurulmayan rakkasının hareketi gittikçe azalan bir çalar saate benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her gün aynı saatte evinden çıkıyor, aynı seferi yapıyor, fakat gayrı ihtiyari tamamlamıyordu; seferi daima kısaltıyor, yüzünün belirtileri şu manayı ifade ediyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neye yarar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözbebekleri sönüktü; artık parlaklık, fer kalmamıştı. O acı gözyaşı da kurumuştu; göz kapaklarının köşesinde toplanmıyordu; ihtiyarın başı daima ileriye doğru uzanmıştı; çenesi bazen hareket ediyordu;  bu hali insanda acıma hissi uyandırıyordu. Bazen hava fena olduğu zaman koltuğunun altında bir şemsiye bulunur, fakat onu açmazdı. Mahalle kadınları buna acır, “Masum bir divane!” derler. Çocuklar ise gülerek arkasını takip ederlerdi.</span></p>
		</div>
	</body>
</html>