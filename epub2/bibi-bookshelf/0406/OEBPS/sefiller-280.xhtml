<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-280</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-5-5-2"><span class="numara-alt char-style-override-1">Cosette’in Korkusu</span></p>
			<p class="tp-1"><span class="Normal char-style-override-1" xml:lang="tr-TR">Nisanın ilk günlerinde Jean Valjean ufak bir seyahat yaptı. Malumdur ki o, birbirinden uzak zamanlarda ara sıra böyle seyahat eder, bir veya en fazla iki gün kayıp kalırdı. Nereye giderdi? Cosette de dâhil olduğu halde kimse bilmezdi. Yalnız bir defasında genç kız ihtiyara arabada küçük bir sokağa, köşesinde “Planchette çıkmazı” ibaresi yazılı olan sokağa kadar refakat etmişti. Oraya vardıklarında Jean Valjean inerek araba Cosette’i Babylon sokağına getirmişti. Daima evde para kalmadığı zamanlarda ihtiyar bu seyahati yapardı. Jean Valjean’ın “Üç güne kadar dönerim.” diyerek gitmiş olduğu, evde bulunmadığı bir sıradaydı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bir akşam salonda biraz vakit geçirmek için piyanosunu açmış, “Ormanda kaybolan avcı” şarkısını hem söylüyor, hem çalıyordu. Bu, belki bütün musikide en güzel olan bir parçadır. Şarkıyı bitirdikten sonra derin bir düşünceye daldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire bahçede ayak sesleri işitti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, babası olamazdı. Çünkü Jean Valjean orada yoktu. Toussaint de olamazdı. Çünkü o yatmıştı. Vakit gece yarısına yakın, saat on idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette salonun kapakları kapalı penceresinin yanına giderek oraya kulağını dayayıp dinledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçede bir adamın pek yavaş şekilde yürümekte olduğuna şüphesi kalmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, bunun üzerine derhal birinci kata, yatak odasına çıkarak, pencerenin kapağını açıp bahçeye baktı. Ay ışığı pek parlak ve dünya âdeta gündüz gibi aydınlıktı. Herşey tamamıyla görünmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahçede kimseler yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başını pencereden bütün bütün uzatarak sokağa baktı. Oradan görünebilen yerlerde bir şey görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette aldandığını sandı. Bahçede işitiyorum sandığı ayak seslerinin bütün kalbi ve ruhuyla söylediği şarkının manevi tesirinden hâsıl olan bir nevi hayaletler olduğuna inandı. Artık bunu düşünmez oldu. Özellikle Cosette yaradılış olarak pek ürkek değildi. Damarlarında çıplak ayakla karanlık yerlerde büyük bir cesaretle dolaşan kadınların kanından vardı. Okuyucularımızın hatırındadır ki o, güvercinden ziyade tarlakuşuydu. Kalben yabani ve cesurdu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün, akşam vakti Cosette bahçede dolaşıyordu. Zihnini işgal eden karışık fikir ve düşünceler arasında bir gün evvelki gibi bir gürültü işitiyorum zannetti. Sanki birisi ağaçlar arasında, yakın bir yerde geziyordu. Fakat otlar üzerinde yürümekten hâsıl olan sesle rüzgârın hareket ettirdiği iki dalın birbirine sürtünmesinden oluşan ses birbirine pek benzer olduğundan o buna önem vermedi. Özellikle etrafına bakındığı halde hiçbir şey görmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette eve dönmek üzere ağaçlar arasından çıkıp mermer merdivene varmak için çimenliği geçeceği sırada, arka taraftan yükselmekte olan ayın ışığı kendi gölgesinin önüne çimen üzerine aksettirdiğinden korkmuş ve ürkmüş olduğu halde birdenbire durdu. Kendi gölgesinin yanında, çimen üzerinde aşikâr şekilde görünmekte olan başka bir gölge, bunun başında da parlak bir şapka vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu Cosette’in birkaç adım gerisinde, ağaçların kenarında duran bir adamın gölgesi gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kız, birkaç dakika ses çıkarmadan, bağırıp çağırmadan, kımıldanmadan, başını çevirmeden heykel gibi bir halde kaldı. Sonra bütün kuvvetini toplayarak cesaretle arkasını döndü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kimse yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yere baktı. Gölge kaybolmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağaçların arasına girerek, olağanüstü bir cesaretle her tarafı aradı. Parmaklığa kadar gittiyse de bir şey bulamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in tüyleri ürpermiş, vücudunu soğuk suya dalmış gibi bir tür titreme almıştı. Bu da bir hayalet miydi? Birinci defası bir kuruntu, bir hayal olsun, fakat ikinci defası neydi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Asıl ilgi çekici olan, gördüğü gölgenin bir hayal olmamasıydı. Hayaller yuvarlak şapka giymezler… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Jean Valjean döndü. Cosette dün ve evvelki gün işittiği ve gördüğü şeyi ona anlattı. Kız, babasının kendisine merak etmemesini söyleyeceğini ve omuzlarını kaldırarak, önemsemeyerek: “Sen rüya görmüşsün.” diyeceğini ümit ediyordu. Fakat Jean Valjean düşünmeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiçbir şey yok; kimse olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediyse de düşünceli bir halde kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç dakika sonra bir bahane ile odadan çıktı, bahçeye giderek parmaklığı olağanüstü bir dikkatle kontrol etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gece Cosette uykudan ayak sesleri ile uyandı. Bu defa artık şüphe yoktu. Pencerenin altında, mermer merdivenin yanında biri yürüyordu. Derhal yatağından sıçrayıp pencereye koştu, başını uzatıp baktı, gerçekten bahçede elinde iri bir değnek tutan bir adam vardı. Cosette bunu görünce bağırmak üzere ağzını açtığı sırada ay o adamın yüzünü aydınlattığından bunun babası olduğunu görüp tanıdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette tekrar yatağına yattı. Kendi kendisine konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam meraklanmış olmalı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean o geceyi ve onu takip eden iki geceyi bahçede beklemekle geçirdi. Cosette onu penceresinden görüyordu. Üçüncü gece ay ufalmağa başlamış olduğundan geç doğuyordu. Sabahın saat biri raddelerindeydi ki, bahçede bir kahkaha duydu, babası yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kız yataktan sıçrayıp arkasına geceliğini geçirerek pencereye koştu. Babası aşağıda çimenin üzerindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızım, seni inandırmak için uyandırdım, işte gördüğün yuvarlak şapkalı gölge!...</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar ay ışığında çimen üstüne aksetmiş bir gölge gösterdi ki, hakikaten başında yuvarlak şapka olan bir adamın gölgesine benziyordu. Bu, civardaki evin, üzeri sacdan yapılmış tepelikli bacasının gölgesiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu görünce Cosette de gülmeğe başladı. Korktuğu bütün hayaletler zihninden silinip gitti. Ertesi gün babasıyla beraber kahvaltı ederken soba boruları ve komşu ocakları gibi cinler tarafından ziyaret edilmekte olan bahçeden bahsederek epeyce güldü, eğlendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın yüreği bütün bütün dinginleşti ve rahatladı. Cosette’e gelince, bitişikteki evin bacasının gördüğü gölge tarafında olup olmadığına ve o gece onun ayın aynı istikametinde ve yüksekliğindeykenki gölgesi olup olmadığına dikkat bile etmemiş, hatta arkasına dönünce gölgenin kaybolmuş olduğuna göre, ele geçmek ve yakalanmak korkusuyla çekilen ve saklanan bacanın garip durumunu düşünmeyi aklına getirmemişti. Bundan dolayı kız da telaş ve endişeden kurtuldu. Babasının çözüp açıkladığı meselenin öyle olması lazım geleceğine tamamıyla kanaat getirerek akşamdan sonra yahut gece yarısında bahçede birinin gezip dolaşması ihtimalini zihninden tamamen çıkardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber birkaç gün sonra yeni bir şey oldu.</span></p>
		</div>
	</body>
</html>