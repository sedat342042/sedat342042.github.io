<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-133</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-3-5-9"><span class="numara-alt char-style-override-1">Muammanın Devamı</span></p>
			<p class="tp-1"><span class="Normal char-style-override-1" xml:lang="tr-TR">Gecenin soğuk rüzgârının esmeğe başlamasından, sabahın biriyle ikisi arasında bulunulduğu çıkarılabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı Cosette hiçbir söz söylemiyordu. Jean Valjean’ın yanına sokularak başını da ona dayamış olduğundan, Jean Valjean onun uyuduğunu sanmıştı. Eğilip baktı. Gözleri açıktı, yalnız onun mahzun ve gamlı bir halde düşündüğünü gördü. Sürekli ürperiyordu. Bu durum Jean Valjean’a pek dokundu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Uyumak ister misin yavrum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine çocuk cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üşüyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir lahza sonra Jean Valjean’a sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O hâlâ orada mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madam Thénardier.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean Cosette’i susturmak için sırf geçici bir tedbir olsun diye ona Madam Thénardier’den bahsettiğini unutmuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O artık gitti. Daha korkma!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk, göğsü üzerinden o anda ağır bir yük kaldırılmış gibi geniş bir nefes aldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zemin nemliydi. Harap kulübenin her tarafı açıktı. Gecenin soğuk rüzgârı her taraftan estiği için zavallı çocuk üşüyordu. Bunun üzerine Jean Valjean ceketini çıkarıp Cosette’i sardı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi o kadar üşümüyorsun değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, evet baba.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen beni biraz bekle. Ben şimdi gelirim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek harap kulübeden çıktı. Etrafta daha iyi bir sığınak bulabilmek ümidiyle bahçede dolaşmağa başladı. Bir takım kapalı kapılara rastladı. Binanın zemin katındaki pencerelerde bile demir parmaklıklar vardı. Binanın içteki köşesini geçince kemerli bir takım pencereler önünde bulunduğunu ve bu pencerelerden biraz ışık geldiğini gördü. Pencerelerden birine yaklaşarak içeriye baktı. Bunlar oldukça geniş bir salonun pencereleriydi. Salonun zemini tuğlalarla döşenmiş olup bir takım sütunlar ve kemerlerle de ayrılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Salonun içinde hafif bir ışıktan ve büyük gölgelerden başka bir şey görülmüyordu. Işık, bir köşede yanmakta olan idare kandilinden çıkıyordu. Salon boş olup içinde hiçbir hareket görülmüyor ve hissedilmiyordu. Bununla beraber Jean Valjean dikkat edince zeminde üzeri bir fanila örtülü yatan bir insan görür gibi oldu. Şeklen herhalde bir insan olduğu anlaşılan bu şahıs yüz üstü yatmıştı. Yüzü taşlara dönük, kolları bir haçı andıracak şekilde uzatılmış olduğu halde âdeta ruhsuz bir ceset gibi uzanmıştı. Yakınında yılan gibi uzanmış bir şeyden, yerdeki bu korku verici şeklin boynunda bir ip bulunduğu anlaşılıyordu. Salon büyüklüğü oranında aydınlatılmamış olduğu için, korkunç bir manzara gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, ömrü müddetince her türlü acılarla, musibetlerle karşılaşmakla beraber, birçok korkunç ve müthiş manzaralar da görmüş olduğu halde, gece vakti büyük ve kasvetli bir salonda bu müthiş ve esrarengiz ceset kadar soğuk ve ürkütücü bir hale rastlamamış olduğunu sık sık söylerdi. Tuhaf bir şekilde uzanıp yatmış olan bu şeklin ruhsuz bir insan cesedinden ibaret olduğunu hatıra getirmek ne kadar müthiş bir şey ise, henüz hayatta bulunduğu ihtimali de o nispette korkunçtu. Jean Valjean yüzünü pencereye iyice yaklaştırarak, bunun hareket edip etmediğini anlamak cesaretinde bulundu. Kendisine pek uzun gelen bir zaman beklediyse de yerdeki şeklin asla kımıldamadığını gördü. Bu manzara karşısında daha fazla duramadı. Tarif edilemez bir şekilde ürperdiği halde oradan süratle uzaklaştı. Arkasına bakmayarak kaçıyor, kulübeye doğru âdeta koşuyordu. Arkasına baksa, o şeklin kollarını hareket ettirerek seri adımlarla arkasından geleceğini sanıyordu. Soluyarak harabeye geldi. Dizleri titriyordu. Vücudundan soğuk terler döküldüğünü hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulunduğu bu yer neresiydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris gibi bir medeniyet merkezi içinde mezardan örnek olan böyle bir yer bulunduğunu kimin havsalası alabilirdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu garip ve esrarengiz bina nedir? İçerisinde kim var? Burada neler dönüyor? Hoş ve ruh okşayıcı bir teganniyle ruhları o karanlık yere çekerek birdenbire böyle korkunç bir manzara karşısında bulunduran ve ebedî saadetin kapısını açmak vaadine karşı mezarın korkunç kapısını açan bu bina nedir? Her halde bu da muazzam bir binaydı. Sokaktaki diğer evler ve mekânlar gibi numarası olan bir hane idi. Görülen şeyler rüya değildi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean kendine güven gelmesi için taşları eliyle yoklamağa lüzum görmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Soğuk, zihnindeki ızdıraplar ve akşamın henüz ortadan kalkmayan acı tesirleri kendisinde hakiki bir sıtma hâsıl etti. Yorgun dimağında bir takım birbirine zıt düşünceler şiddetli yankılar meydana getirmekteydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in yanına gidince, onu uyur durumda gördü.</span></p>
		</div>
	</body>
</html>