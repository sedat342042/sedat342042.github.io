<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-88</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-3-1-4"><span class="numara-alt char-style-override-1">A</span></p>
			<p class="tp-1"><span class="Normal char-style-override-1" xml:lang="tr-TR">Waterloo savaş alanını gözleri önünde iyice belirgin hale getirmek isteyenler, Fransız alfabesinin ilk harfi olan A harfini yere yatmış gibi tasavvur etmelidirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu harfin sol bacağı Nivelles yoludur, sağ bacağı da Genappe yoludur. Harfin ortasındaki çizgi Ohain’den Braine-l’Alleud’a uzanan çukur bir yoldur. Harfin ucu yani iki bacağın yukarıda birleştiği yer Mont-Saint Jean dağıdır. İngiliz kumandanı Wellington burada konuşlanmıştır. Sol bacağın aşağı kısmı Hougomont şehri olup burada Napoleon’un kardeşi Jérome Bonaparte ile Reille adındaki kumandanlar bulunmaktaydılar. Sağ bacağın aşağı kısmı ise Belle-Alliance olup Napoleon da burada bulunmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harfin ortasındaki çizginin sağ bacağa bitişik noktasının biraz aşağısı Haie-Sainte şehridir. Bu çizginin ortasına denk gelen yer ise savaşın son sözünün söylendiği yani barış görüşmelerinin yapıldığı yerdir. Burada Kraliyet Hassa Askerleri’nin gösterdiği yiğitlik ve yararlığın hatırası olmak üzere bir arslan heykeli konulmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harfin iki bacağının yukarıda birleştiği nokta ile ortadaki çizginin arası, yani yukarıdaki üçgen şeklindeki kapalı alan, Mont-Saint Jean ovasıdır. Bu ovadaki çekişme, bütün muharebeyi sonuçlandırmıştır. İki ordunun kanatları sağa ve sola yani Genappe ve Nivelles yollarına doğru uzanmış olup Erlon birliği Picton’a ve Reille birliği ise Hill’e karşı konuşlanıyorlardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Harfin yukarıdaki ucunun arka tarafıyla Mont-Saint Jean ovasının son kısmını Soignes ormanı işgal eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanında iki düşman ordusunun konuşlanışı, karşı karşıya gelmiş olan iki savaşçı, başka bir deyişle âdeta kucak kucağa gelen iki rakip demektir. Biri diğerini kaydırmak, ezmek, mağlup ederek yere sermek ister. Birbirine hücum gösterilir. Bir çalı, dayanak noktası olur. Bir duvar köşesi bir siper makamına geçer. İsterse önemsiz olsun, dayanma yeri olarak bir kulübeden mahrum olmak, bir alayın askerlerinin ayaklarını yerden keser. Savaş alanının biraz meyilli olması, ovanın biraz engebeli bulunması, istenilene uygun bir yol, bir dere, bir orman ordu denilen askerî kişilerden oluşan büyük ve heybetli kitlenin geri çekilmesini önleyip durdurabilir. Sırasında bunlar, birer dayanma yeri olur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş alanının dışına çıkan mağlup olur. Bu sebeple bir orduyu sevk ve idare edecek sorumlu görevlinin ilk iş olarak ufak bir ağaca varıncaya kadar görüp kontrol etmesi, yer üzerinde en ufak bir arızayı dahi araştırıp incelemiş olması lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün Waterloo ovası denilen Mont-Saint Jean ovasını iki general büyük bir dikkatle tetkik edip incelemeden geçirmişlerdi. Hatta bir yıl evvel Wellington, zekâ ve ferasetiyle burada geçecek olan olayı daha evvel keşif ve idrak ederek, büyük bir muharebe yapılacakmış gibi burayı mükemmel surette incelemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haziranın on sekizinde bu savaş alanında yapılan düelloda en iyi mevkii Wellington almış ve en fenası Napoleon’a kalmış; bu suretle İngiliz askeri yüksek bir noktada, Fransız askeri ise daha alçak bir yerde konuşlanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 yılı Haziran’ının on sekizinci günü şafakla beraber Russomme tepeleri üzerinde bir elinde dürbünü bulunduğu halde ata binmiş olarak ortaya çıkan Napoleon Bonaparte’ın halini tarif ve nitelemeğe lüzum yoktur. Bu manzarayı belirlemeye ihtiyaç yoktur, bunu herkes görmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Brienne okuluna mahsus küçük şapkanın altında sakin bir yüz, yeşil üniforma, göğsündeki nişanıyla apoletlerini örten kaputunun yakası, yeleğinin altındaki kırmızı şeridin köşesi, meşin pantalonu, fırfırlı kadife örtülü beyaz beygiri, örtünün köşelerinde N harfiyle kartal resmi, ipek çorap üzerine giydiği çizmeleri, gümüş mahmuzları, Marengo kılıncı, kısacası son “kayzer”in şekli ve çehresi halkın hafızasına tamamıyla nakşedilmiş ve kazınmıştır. Bu şekil ve çehreye ahaliden bir kısmı övgüyle ve alkışlayarak baktıkları halde, bir kısmı da kabalık ve şiddetle bakarlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon’un çehresi, uzun müddet övgünün ve alkışın ışıklarına boğulup kaldı. Bu da hakikatin, bir hayli zaman kapalı ve karanlık perdesi altında kaldıktan sonra, açıklığa kavuşmasıyla mümkün olabilmiştir. Fakat bugün tarih bunu tamamen ortaya çıkarmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahiyeti ve kıymeti, hakikatin açıklanmasından ibaret olan tarihin merhamet ve müsamahası yoktur. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Tarih bir nurdan ibarettir. Zamanında her şeyi açıklar ve aydınlatır. Bazen insanların gördüğü hakikat nurunu başka bir şekil ve mahiyette gösterir. Karanlığın ve aldanmışlığın örtüsüyle örter, tarih şahsı iki hayale dönüştürür. Bu iki hayalden biri diğerine daima saldırır. Onu adaletli davranmaya mecbur eder. Mutlak emrediciliğin zalimlikleri, akıllara hayret veren kumandanın şan ve şöhretiyle mücadele eder. Kavimleri kesinlikle takdir ve tenkit için en güzel alan, işte bu mücadeleden çıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük Babil şehrine saldırış şekli İskender’in, Roma’nın esaret boyunduruğuna düşmesi Sezar’ın, Kudüs’ün tahribi Titus’un kadrini ve şanını düşürür. Zulüm ve gadr, daima gaddarı takip eden ve onun şeklini, suretini gösteren bir gölgedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir insanın, kendisinden sonra bu gölgeyi yerini alanlara terk etmesi kadar kötü bahtlılık olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, zalimin zulmü bir gölge gibi daima arkasında dolaşır. Zalim ölür gider. Lakin gölge dünyada kalır. Halefleri bunu görür ve anlar, o adam için ya takdirlerini söyler veya lanet okur. İnsan için bundan daha beter bir bedbahtlık olamaz.</span></p>
		</div>
	</body>
</html>