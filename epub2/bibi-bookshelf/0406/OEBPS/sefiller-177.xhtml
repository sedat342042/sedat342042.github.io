<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-177</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-4-1-9"><span class="numara-alt char-style-override-1">Son Kralın Hoş Bir Sözü Nerede Okunur?</span></p>
			<p class="tp-1"><span class="Normal char-style-override-1" xml:lang="tr-TR">Külhanbeyi yaz mevsiminde kurbağaya dönüşür. Akşamüzeri karanlık basınca İéna ve Austerlitz köprülerinin önünde, çamaşırhanelerin ve kömür depolarının üstüne çıkarak oradan kendisini baş aşağı Seine nehrine atar. Mümkün olabildiği kadar polise ve genel adaba aykırı hareket eder. Bu sebeple belediye çavuşları daima erketede dururlar. Bazı kere feci hadiseler vuku bulur. Bir defa hatırdan çıkmayan bir kardeş çığlığına sebep olmuştur. 1830 tarihine doğru ün kazanan bu seda keyfiyeti taktiğe uygun bir tarzda külhanbeylerinin aynı zamanda birbirlerine haber iletmelerine yarayan parola hükmünde olmuştur. Homeros’un mısraı kadar nüktelidir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hey Titi, heeey! Pusu ve basınç var! Ayakkabılarını al da kerizden git!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlardan -kendi kendilerine verdikleri isim gereğince bu “küçük sinekler”den- bazıları okumak bilirler. Yazanlar da vardır. Her halde az çok her şeyden dem vururlar. Hiçbir şeye ilgisiz değillerdir. Biri bilmediğini bilenden öğrenir. Âdeta birbirlerinin öğretmenidirler. 1815 tarihinden 1830 tarihine kadar olan müddet zarfında hindi sesini taklit ederlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1830’dan 1848’e kadar ise duvarlara armut resmi yaparlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir yaz akşamında Louis Philippe yaya olarak Paris’e girdiği sırada küçük bir külhanbeyinin Neuilly parmaklığının sütunlarından biri üzerine kömür parçasıyla armut resmi yaptığını görür. Louis Philippe IV. Henri’den intikal eden bir saflık ve sadelikle külhanbeyine yardım ederek armut resmini bitirir ve kendisine bir lira vererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bak, bunun üzerinde de armut resmi var! der.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Külhanbeyi büyük gürültü ve şamataları sever. Şiddetli ve gürültülü olaylar kendisinin hoşuna gider. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahiplerden asla hoşlanmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün Üniversite sokağında bu küçük çapkınlardan biri 69 numaralı araba kapısına burnunu siliyordu. O esnada orada geçenlerden biri külhanbeyini görünce:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin o kapıyı pisliyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine külhanbeyi cevap verir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çünkü orada bir rahip var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kapı Papa vekilinin kapısıydı. Her ne kadar külhanbeyi Voltaire taraftarı ise de âyin icrası lüzumu hatırlatılıp söylense reddetmeyip derhal edep ve terbiye dairesinde görevini yerine getirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tantalos gibi, külhanbeyinin de arzu edip de nail olmadığı iki şey vardır: Bunlardan biri hükûmeti düşürmek, diğeri pantalonunu dikmektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mükemmel bir halde bulunan bu külhanbeyi Paris belediye müfettişlerini elde edebilir. Rastladıklarının nasıl adam olduğunu anlar ve belir. Ahlak ve âdetlerini inceleyip kontrol ederek her biri hakkında malumat edinmiş olur.  Size tam bir güven ve kesinlik içinde şu alçaktır, şu haindir, falan büyüktür, filan maskaradır der. (Hain, alçak, büyük, maskara kelimeleri külhanbeyinin ağzından özel bir vurgu ile çıkar.) </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Filan adam Pont-Neuf Köprüsünü kendisine ait zannederek herkesi etrafında dolaşmaktan men eder.” </span></p>
			<p class="Temel-Paragraf"><span class="Normal char-style-override-1" xml:lang="tr-TR">“Falan adam herkesin kulağını çekmek alışkanlığındadır.” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ve bunun gibi sözler söyler…</span></p>
		</div>
	</body>
</html>