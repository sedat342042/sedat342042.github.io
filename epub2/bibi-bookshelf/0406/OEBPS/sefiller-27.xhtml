<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-27</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-2-2-10"><span class="numara-alt char-style-override-1">Sefaletin İçyüzü</span></p>
			<p class="Temel-Paragraf"><span class="Normal char-style-override-1" xml:lang="tr-TR">Anlatmaya çalışalım:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan toplumları bu işlere kafa yormalıdırlar. Çünkü bunları yapan onlardır. Demiştik ki, Jean Valjean câhil bir adamdı; lakin ahmak değildi. Kendisinde yaradılıştan bir ışık parıldardı. Felaketin de kendine mahsus bir ışığı vardır. Bu ikinci ışık, fikrindeki ışığı kısa bir müddet içinde ikiye katladı ve artırdı. Değnek darbeleri altında, zincirler içinde, zindan, yorgunluk ve eziyet, tersane zindanının kızgın güneşi altında, mahkûmlara mahsus tahta yatak üzerinde kalbini yokladı ve düşündü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Vicdanında bir mahkeme kurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi kendisini bu mahkemede muhakemeye başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu muhakeme sonucunda anladı ki, haksız yere mahkûm olmuş bir günahsız değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kötü ve menfur bir harekette bulunmuş olduğunu itiraf etti. Sahibinden istemiş olsaydı belki de muhtacı bulunduğu o ekmek kendisine verilirdi. Herhalde o ekmeği ya bir çalışma veya bir sadaka neticesinde edinmeyi beklemiş olsaydı şüphesiz daha iyi olurdu. Hatta “Aç olan bir adam bekleyebilir miydi?” diye sormayı da sağlıksız buldu. Öncelikle lafzen açlıktan ölen pek nadirdir. İkinci olarak, ister esef duyarak veya ister memnuniyetle bir adam, manen ve bedenen birçok ızdıraplara ölmeksizin maruz kalabilir ve direnebilir. Yaradılışı buna müsaittir. Şu halde sabretmek elbette hayırlı olacaktı. Özellikle o küçük masum ve günahsız çocuklar için de pek iyi olacaktı. Sanki kendisi talihsiz ve naçiz bir mahlûk olarak içine düşmüş olduğu sefaletten hırsızlık yaparak kurtulması kabil imiş gibi, bütün insan topluluklarının karşı çıktığı bir davranışta bulunmuş, yani cebir ve şiddet uygulamıştı. Sözün kısası bu sefaletten çıkmak için fena bir kapıdan geçmek gerekiyordu ki, bu kapıdan alçakça işlere girilir. Özet olarak pek haksız bir harekette bulunmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra kendi kendine sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">O uğursuz harekette haksız hareket eden yalnız kendisi değildi. Evvelemirde bu, o kadar vahim bir hareket değildi. Bir işçi iken işsiz, çalışkan iken ekmeksiz kalmıştı. Sonra işlediği ve itiraf ettiği hatasına karşı belirlenmiş olan ceza pek şiddetli değil miydi? Kanunun tayin ettiği bu cezadaki şiddet, kendisinin ikrar ve ifade etmiş olduğu hatasındaki şiddetten daha fazla değil miydi? Bu terazinin iki kefesinden biri yani kefaret tarafı daha ağır basmıyor muydu? Bu derece şiddetli bir ceza, işlenmiş olan bir hatayı temizlemek için mi verilmiştir? Bu hareket, tam tersine, suçlananı masum ve mürebbiyi (toplum adına terbiye eden hizaya sokucuyu) suçlu konumuna sokmaz mıydı? Bu şekilde, borçlu olan alacaklı konumuna geçince, hakkı gasp edilmiş olanın hakkının verilmesi gerekmez mi? Ayrıca firar ettiğinden dolayı gittikçe cezasını şiddetlendirip artırmak, zayıfa karşı kuvvetlinin baskısı, toplumun kendi fertlerinden birine karşı suç işlemesi, özellikle her gün tekrarlanıp yenilenerek on dokuz sene boyunca sürüp gitmiş olan bir cinayeti, bir suçu demek olmaz mı? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi kendine sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumun, fertlerine eşit şekilde davranarak bazen haksız yere gafletle, işin iç yüzünü bilmeden muamele etmesi, bazen de basiretli ve temkinli davranmak yerine, acıma ve merhamet duygularıyla bağdaşmayacak şekilde muamele etmesi, fakir bir adamı işsiz kaldığından ve kötü hareketlerde bulunduğundan dolayı şiddetli bir ceza ile ezip cezalandırması hakka ve adalete uygun mudur? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Özellikle insan cemiyetlerinin, tesadüfün bahşetmiş olduğu nimetlerden asla faydalanamayan ve bu sebeple kendisine en fazla acınması, merhamet edilmesi, destek olunması yakışık alan kişiler hakkında, böyle bir muameleye (cezalandırmaya) izin vermesi ve bunu uygulaması müthiş bir zulüm değil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu soruları sorup zihninde çözümledikten sonra toplum hakkında bir karara vardı ve onun mahkûmiyetine hükmetti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan cemiyetine karşı hissettiği nefret ve kişisel husumeti, cezalandırılmayı topluma layık gördü ve hükmünü verdi. Bundan başka, içine düştüğü talihsizliği ve bundan kaynaklanan sorumluluğu da topluma yıktığı gibi, günün birinde ondan hesap sormakta asla tereddüt etmeyeceğini de kendi kendine söyledi. Kendisinin sebebiyet verdiği zarar ziyan ile kendisine tertip edilen ve karar verilen zarar ziyan arasında nisbet ve denge bulamadığını da kendi kendisine öne sürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiddet, bir yol olmadığı gibi geçici bir cinnet de sayılır. Haksızlığa uğrayan insan hiddetlenebilir. Hiddet ancak seçici bir yetenek sahibi olmakla hissedilir. Jean Valjean ise, kendisine yapılanın en gazaplı ve olmayacak bir muamele olduğunun farkındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, toplum kendisine zarar vermiştir. Gözüne çarpan, toplumun gazap dolu çehresiydi ki, bu çehre adalet adı altında ve şeklinde yalnız darbesine maruz kalanlara gösterilir. İnsanlar, yalnız kendisini katletmek için ilgi kurup yaklaşmışlar. Onlarla her temas edişinde bir darbeye hedef olmuş. Çocukluğundan beri, ne anasından, ne de ablasından tatlı bir söze, şefkatli bir bakışa tesadüf edememiş. Üzüntüden üzüntüye, ızdıraptan ızdıraba düşe düşe sonunda hayatın bir cenk ve cidalden ibaret olduğuna iyice kanaat getirmiş. Bu cenk ve cidalde yenik düşen kendisiydi. Elindeki silahı da kin ve düşmanlık duygularından ibaretti. Bu silahı, zindanda bilemek ve çıktığında kullanmak düşüncesindeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toulon’da, mahkûmlara mahsus ıslah faaliyetleriyle uğraşan İgnorantin Keşişleri tarafından yönetilen bir okul vardı. Cezaevlerindeki talihsizlerden isteyenlere bu okulda en çok lazım olan şeyler öğretilir, ders verilirdi. Kırk yaşında olduğu halde bu okula girdi. Orada okuma yazma ve hesap öğrendi. Zekâsını güçlendirirse kin ve düşmanlığını da o nisbette güçlendirebileceğini hissetti. Bazı durumlarda ilim ve teknik kötülüğün hizmetinde fenalık uğrunda kullanılır ki, bir örneği işte budur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin bu yönü hüzün vericidir. Kendisine zararı dokunan insanları, talihi ve kaderi, kısaca her şeyi sorumlu tuttu. Böylece on dokuz sene eziyet, sıkıntı ve tutukluluk esnasında bu ruh, aynı zamanda hem ilerledi hem alçaldı. Ruhuna bir yönden bilginin aydınlığı ve diğer yönden karanlığın eserleri girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yazdıklarımızdan çıkarılabileceği üzere Jean Valjean fena bir yaradılışa sahip değildi. Zindana atıldığı zaman bile iyi biriydi. Orada, insan toplumunu mahkûm etmekle kötü olduğunu, kaza ve kaderi suçlamakla da küfre ve inkâra düşmüş olduğunu hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada biraz durup düşünmekten kendimizi men edemedik. İnsan yaradılışında bu şekilde bütünüyle bir değişme mümkün müdür? Kudret’in iyi olarak yarattığı bir adamı insanlar fena yapabilirler mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Talih denilen şeyin ruha ne dereceye kadar tesiri olabilir? Ruhu değişikliğe uğratabilir mi? Talih, uğursuz ve makus (tersine; evrik) olduğu takdirde ruhu etkileyerek onu da fena edebilir mi? İnsan kalbi, kaldıramayacağı bir felaket gibi bir dış etken altında -belkemiğinin baskı altında kamburlaşması gibi- eğilip bükülebilir ve çirkin bir şekil alabilir mi? Her insanın kalbinde ve ruhunda, özellikle bu Jean Valjean’ın ruhunda, İlahî Kudret tarafından bahş olunup bu yalan dünyada bozulmaktan çekinen, öbür dünyada ise ebedî olan; iyilikle yükselip gelişen; olağanüstü bir parlaklıkla ışık saçan, fenalıkla asla sönmesi mümkün olmayan İlahî bir nur mevcut değil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunlar bir takım müthiş ve karanlık meselelerdir. Hele Jean Valjean’ın uğradığı felaketi görenler olsa: Toulon’da dinlenme saatlerinde, düşünceler ve hayal kurmalar arasında gidip gelirken, kolları ve ayakları zincirler içinde olduğunu ve zincirin sürüklenmemesi için bir ucunun cebine konulmuş olduğunu, kollarının da çapraz olarak göğsü üzerinde bulunduğunu görenler olsa, hayır cevabını vermekte tereddüt etmezler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dalgın ve ümitsiz olarak kanun tarafından dışlanmışlığı sebebiyle düşmanca duygularla insana; medenî dünya tarafından reddedildiği için sert bir kabalıkla gökyüzüne bakışlarını çevirmiş bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten gizleyemeyiz ki, fizyolojist denen ve ruh hallerini inceleyen ilim erbabı, ortada düzeltilmesi mümkün olmayan bir sefalet göreceklerdi. Belki bu kanun-zede hastalıklıya kanun da acıyabilirdi; lakin ne çare ki, tedavi ve şifa bulma usulüne çare olacak bir şey ortaya koyamazdı. Bu elemli ruh üzerinde açılan mağaralardan korku ile yüz çevirir ve Dante’nin cehennem azabını tasvir ettiği kapı üzerinde yaptığı gibi o da her insanın alnına Kudret Eliyle yazılmış olan “Ümit!” kelimesini bile silip yok ederdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba inceleyip araştırdığımız bu ruh, yani Jean Valjean tarafından, inceleme ve araştırmalarımızı yazdığımız kitapları okuyanlar derecesinde bu hususlar bilinir hale gelmiş miydi? Jean Valjean, ahlakî sefaletini oluşturan unsurların nelerden ibaret olduğunu fark edebilmiş miydi? Okuyup yazmaktan, ince düşünce ve duygulardan behresi olmayan bu adam, kendisini derece derece geliştirdi de, sonunda hazîn ve fecî bir hale inen düşünce ve duyguların, ruhunun iç ufukları üzerinde art arda dizilişini ve sürüp gidişini fark edebildi mi? Vicdanında hareket eden ve oradan geçen her şeye vakıf mıydı? Bu sorunun cevabını vermeğe cesaret edemediğimiz gibi, bundan emin olamadığımızı da söyleriz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean gayet cahil birisi olduğundan bu derece kederlerden ve musibetlerden sonra bile henüz kavrayamadığı şeyler vardı. İçine düştüğü durumu bile hakkıyla idrak edemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, karanlıklar vadisinde koşuyordu. Karanlıkta azap çekiyordu. Nefret ve düşmanlığını da bu karanlıkta hissediyordu. Denebilir ki, önünde gördüğü ve rast geldiği her adama karşı nefret ve husumet besliyordu. Gezip yürüdüğü yer de karanlık bir yerdi. Bu karanlık içinde düşmeden yürümek için bir hayalperest ve bir kör gibi elleriyle etrafını yokluyordu. Yalnız ara sıra anî olarak kendisine bizzat kendinde oluşan veya dıştan gelen bir hiddet sarsıntısı, bir acı ve meşakkat artışı hissederdi. Böyle bir halde bütün ruhunu şimşek gibi yakıp kaplayan bir ışık serisi parlar, bazen de önünde beliren ve ansızın her tarafı aydınlatan müthiş bir ışığın aydınlığında kötü talihinin karanlıklarını ve korkunç girdaplarını gözlemlerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ışık kaybolup da gece karanlığına tekrar girdiğinde ise nerede bulunduğunu bilmezdi. Merhametsizliğin ve şefkatsizliğin tesiri altında uygulanan bu tür cezalar neticesinde, tedricen bir değişim geçirerek bir canavara, daha sonra vahşi bir hayvana dönüşmüştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan ruhuna reva görülen bu tür cezalardan, faydasız firarlardan, fırsat ele geçtikçe girişilen beyhude teşebbüslerden ders ve öğüt almayan Jean Valjean’ın bir an sonuç düşünülmeksizin tekrarlanıp yenilenen hareketleri bunu ispat ve teyit etmiyor mu? Kafesi açık buldukça kaçmak isteyen bir kurt gibi Jean Valjean da fırsat elverdikçe hapsedildiği yerden firar etmek istiyor, bir iç dürtü kendisine “Kendini kurtar!” diye sesleniyordu da idrakın gücü ise “Burada kal!” diyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yazık ki şiddetli bir nefs-i emmare (özbenlik) önünde idrakin gücü kayboluyor, ona da yalnız içindeki dürtü kalıyordu. Kavrayış gücünden yoksun bir hayvan halini kazanan vücut ise pervasızca hareket ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Firara ve firar girişimlerine karşı tekrarlanan ve süre giden kanunun düzenlediği cezalandırmalar onu korkutacağı yerde faydasız kalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tafsilat arasında zindandaki mahkûmlardan hiç birinin onun kadar maddî bir kuvvet ve kudrete sahip olmadığını bildirmemiz gerekmektedir. Yoracak işler, kablo ve halat çekmek, bir bucurgatı çevirmek için Jean Valjean dört kişi yerini tutardı. Dört adamın göreceği ağır bir işi tek başına görürdü. Bazen sırtına alıp götürdüğü ağır ve büyük şeyleri görenler hayret ve şaşkınlıktan kendilerini alamazlardı. Âdeta ağır şeyleri kaldırıp çekmeye yarayan makine hizmetini bile görürdü. Fransızca “Kriko” denilip vinç ve maçuna</span><span class="dipnot"><a class="footnote-link" href="#footnote-233-8" id="footnote-233-8-backlink">8</a></span><span class="Normal char-style-override-1" xml:lang="tr-TR"> demek olan bu makinenin hizmetini görmesinden kinaye olarak yanındakiler kendisine “Kriko Jean” lakabını vermişlerdi. Eskiden bu makinaya “Orgueil” denilirdi. Paris’teki Mont Orgueil sokağından geçtiği için oraya bu ismin verilmiş olduğu da söylenir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir defa Toulon belediye dairesinin balkonu tamir edilirken, balkonun tutturulduğu hayrete değer bir “karyatid” yani bina direği işi gören heykel sökülüp düşeceği anda, orada hazır bulunan Jean Valjean, omuzunu dayayarak heykelin düşmemesini sağlamış ve ardından hemen işçiler de yetişmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Davranışlarındaki sakinliğe eklenmiş olan çevikliği ve becerikliliği, şiddet ve kuvvetine nisbetle daha fazlaydı. Daima hapishaneden kaçma hayalleri kuran bazı mahkûmlar, kuvvet ve mahareti birleştirerek hakiki bir bilgi birikimi oluştururlar ki, buna “Kas Bilim/Tekniği” derler. Bunlar her gün kuvvet oyunları oynarlar, jimnastik yaparlar; uçan kuşlar gibi daima uçmak ve kaçmak fikrindedirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dikine, yani düz ve dik bir yere tırmanıp çıkmak ve dayanacak noktalar bulunca sıçrayıp geçmek Jean Valjean için bir oyundan ibarettir. Duvarda açı oluşturarak ve bacaklarıyla sırtını gerip taşın aşınmış bir yerinde dirsek ve topuklarını çatıştırmak suretiyle hakiki bir sihirbaz gibi bir binanın üçüncü katına kadar çıkardı. Daima az konuşurdu. Gülmezdi. Şeytana mahsus bir tebessümün âdeta bir yansımasına benzeyen hazîn tebessümünü senede bir veya iki defa görebilmek için, son derece etkileyici bazı etkenlere lüzum vardı. Görünüşte sürekli olarak müthiş bir şeye bakıyor gibi meşgul görünürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası onun zihni daima meşguldü. Tam olmayan bir yaradılışta noksan olan bir anlayış ve idrakin ve meşgul bir fikrin delaletiyle, üzerinde müthiş bir şeyin varlığını hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yarı puslu ve karanlık yoğunlukta süründüğü zaman bakışlarını kaldırmak üzere başını çevirdiğinde öfkeyle karışık bir dehşetle idam makinesine çıkarıldığını, kesildiğini, yüksek yerlere çıktığını, eşyadan ürkerek bir tür uçuruma düştüğünü görür gibi oluyordu. Öyle ki, bunlar da kanunlardan, bâtıl fikirlerden, insanlardan, olaylardan ibaret olup tek tek göremiyor, Mısır’daki ehramlara benzeyen bütün kadrosu ise onu korkuya düşürüyordu ki, bu kadro da medeniyet dediğimiz şeyden ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Karınca gibi kaynayan bu çirkin yapılı kadroda bazen çeşitli noktalarda, bazen yanında ve bazen de uzakta şiddetle parlayan bazı şekiller ve yapılar seçiliyordu. Burada bir subay ve değneği, ötede bir jandarma ile kılıcı, daha ötede bir başpiskopos ve bunların üzerinde de ışık huzmesine benzeyen bir aydınlıkla İmparator nazarına rast geliyordu… Uzaklarda hayal meyal görünen bu aydınlık şeyler ve cisimler, içine gömülmüş olduğu karanlığı yok edeceği yerde daha korkulu ve hüzün verici kılıyordu. Bütün bu şeyler, kanunlar, batıl fikirler, olaylar, insanlar ve diğerleri kendisinden yukarıda gidip gelmekte ve âdeta kudretin medeniyete vermiş olduğu gizli ve karmaşık hareketler tyepesinde dönüp duruyor, umursamazlık içinde şiddetle, kayıtsızca ve acımasızca onu eziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beşerî kanunların uygulanmasından mağdur olup zarar gören bir kısım kimseler, bedbahtlık denizinin dipsiz çukuruna düşmüş ve müthiş berzahların nihayetsiz derinliklerinde mahv olan talihsizlerden ibarettir. Bunların haricinde bulunanlar mesut görünürler; dâhilinde bulunanlar ise bütünüyle insan toplumunun zahmetli ağırlığı altında ezilirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Jean Valjean’ın zihninden geçirdiği şeyler, bu gibi emeller ve tasavvurlardan ibaretti. Acaba bu tasavvurlar nasıldı? Tasavvurlarının derecesi ve yapısı ne merkezdeydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Değirmen taşının altında bir darı tanesi düşünmeğe gücü yetebilseydi, şüphesiz Jean Valjean’ın düşündüklerini düşünecekti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikatlerle karışık hayallerden ve hayallerle dolu hakikatlerden ibaret bütün bu emel ve tasavvurlar, işin sonunda kendisinde anlaşılması mümkün olmayan garip hal oluşturmuştur. Cezaevinde işle meşgul bulunduğu sırada bazen işini bırakarak düşünmeğe başlardı. Bu düşünceler arasında aynı zamanda olgunlaşmakla beraber, evvelkinden daha fazla bozulan iyiyi kötüyü ayırabilme gücü, isyana dönüşüyor, dengesi ve muhakeme yeteneği kayboluyordu. İçine düştüğü durumları pek münasebetsiz ve etrafını kuşatan her şeyi imkânsız buluyor ve kendi kendine: “Bu mutlaka bir rüyadır!” diyordu. Kendisinden birkaç adım ötedeki cezaevi yoklama memuruna bakıyor, memur bir hayal gibi görünüyor, birdenbire bu hayal kendisine elindeki sopayla vuruyordu…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabiatla ilgili manzaralar kendisi için yok hükmündeydi. Yaz mevsiminin latif günleri, parıldayan bir sema, Nisanın serin şafakları ve güneş gibi, bütün bu şeyler kendisine meçhuldü ve ilgisini çekmiyordu. Ruhunu daimî surette aydınlatan, bilemem, nasıl bir günün matem ışıltısı idi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Özetlenecek olursa diyebiliriz ki, Faverolles’in savunulmaktan mahrum olan bağ budayıcısı Toulon tersanesi zindanının korkunç mahkûmu olan Jean Valjean, zindanda bulunduğu müddetçe gördüğü talim ve terbiye neticesinde iki fena yetenek kazanmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birincisi: İçine düştüğü felakete karşı gaflete, düşüncesizliğe, içgüdüye dayanan bir tür intikam duygusuyla dolu bir dizi kötü hareket…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkincisi: Felaketin hâsıl ettiği düşüncelere ve yanlış değerlendirmelere dayanan ve vicdanında düşünülerek kararlılık kazanmış olan müthiş bir kötü eylem...</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sayılması, bazı karakterlerde görülebilen birbirini takip eden üç safhadan geçer ki, bunlar da: Kavrama; irade ve seçme; ısrar ve direnme güçlerinden ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözü edilen kötü fiil ve hareketleri uygulamaya yarayan vasıtalar da sürekli kırgınlık ve kızgınlıktan, ruhunun acısından, geçirdiği eziyet ve sıkıntının haksız olduğuna dair oluşturduğu kanaatten, iyiliklere, masum ve âdil kimselere karşı hissettiği intikam arzu ve kararından ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşüncelerinin başlangıcı ve sonu, insan yapısı kanunlara karşı beslediği nefret ve düşmanlıktı. Öyle bir nefret ve düşmanlık ki, ilerlediği ve geliştiği devrede İlahî kuvvet ve kudret onu önleyip durdurmadığı takdirde, bir müddet sonra topluma karşı olmak üzere başlayan bu duygu ve karar, daha sonra insanlık âlemine, sonra yaradılışa dönüşür ve yolu üzerinde rastladığı bütün masum ve günahsız yaratıklara hücum ve saldırıda bulunabilecek dereceye erişir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elindeki kimlik kâğıdında “Gayet tehlikeli bir adam” nitelemesiyle kayıtlı olan Jean Valjean hakkında ne derece isabet edilmiş olduğu bu satırlardan anlaşılmış olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ruh, senelerin birbiri ardınca sürüp gitmesiyle tedricen ve fakat kaza ve kaderin hükmüyle kurumaktaydı. Kuru kalbe kuru göz lazımdır. Zindandan çıktığında, on dokuz seneden beri gözlerinde bir damla yaş görülmemişti.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-8-backlink" id="footnote-233-8">8</a><span class="Normal char-style-override-1" xml:lang="tr-TR">	Ağır yükleri kaldırmakta kullanılan, ikisi yük kaldırmayı, bir diğeri de ileri geri eğimi sağlayan üç direğin çatılması ile meydana gelmiş araç.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>