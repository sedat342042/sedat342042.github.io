<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-395</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-6-5-2"><span class="numara-alt char-style-override-1">İç Savaştan Çıkan Marius </span></p>
			<p class="numara-alt" id="toc_marker-6-5-3"><span class="numara-alt char-style-override-1">Aile Gürültüsüne Hazırlanıyor</span></p>
			<p class="tp-1"><span class="Normal char-style-override-1" xml:lang="tr-TR">Marius uzun müddet hayatla ölüm arasında kaldı. Ne olduğundan, ne geçirdiğinden habersiz olarak birkaç hafta şiddetli sayıklamalarla karışık şiddetli bir humma geçirdi. Yaralardan ziyade başına indirilmiş darbelerin neticesi olarak, oldukça mühim beyin sarsıntıları görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hummanın ateşli etkisi altında ve can çekişmenin inatçı karanlığında gecelerce sabahlara kadar Cosette’in adını sayıkladı. Bazı yaraların büyüklüğü ciddi bir tehlike oluşturuyordu. Büyük yaralar bazen havanın tesiriyle gerginlik kazanarak içe doğru nüfuz edip hastanın hayatını tehdit ederler. Havanın her değişmesinde, en ufak bir dönüşümden doktor endişeye düşüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Özellikle dikkat ediniz, hasta hiçbir türde teessür ve heyecana kapılmamalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sözlerini tekrar edip duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yaraların bağlanması, sarılması pek karışık ve şekil şekildi. Sargıların özel âletlerle sabitlenme usulü o devirde bilinmiyordu. Nicolette tiftik yapmak için, kendi ifadesine göre tavan kadar büyük bir yatak çarşafı harcamıştı. Klorlu sular, gümüşnitratlar zorlukla kangreni önleyebilmişlerdi. Tehlike baki kaldıkça Mösyö Gillenormand torununun başı ucunda durarak, onun gibi hayatla ölüm arasında kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her gün, bazen günde iki defa, kapıcının ifadesine göre, olağanüstü temiz giyinmiş, beyaz saçlı bir efendi kapıya gelip yaralının sağlık durumunu sorar ve büyük bir paket tiftik bırakırdı. Sonunda büyükbabanın evine getirildiğinden günü gününe dört ay sonra, Eylül’ün yedinci günü doktor hastanın tehlikeden kurtulduğunu ve hayatından artık emin bulunduğunu ifade etti. Nekahat başlamıştı. Bununla beraber Marius ayak kemiğindeki kırıktan dolayı iki ay daha uzun bir iskemlede yaslı durmağa mecbur olmuştu. Kapanmak istemeyen, tedaviyi geciktiren bazı son yaralar vardır ki, hastanın son derece canını sıkar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten hastalığının, nekahat halinin uzaması kendisini adlî takibattan kurtarmıştı. Fransa’da -velev ki genel olsun- bir öfke, bir heyecan yoktur ki, altı ayda unutulmasın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Toplumun bulunduğu hal içinde ortaya çıkan karışıklıklarda herkesin aynı derecede ortak kabahati olduğundan, herkeste göz yumma duygusu uyanır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, Polis Müdürü Gisquet’nin doktorların yaralıları güvenlik güçlerine haber vermeleri hakkındaki emri kamuoyunu, hatta herkesten evvel bizzat kralı bile fevkalade hiddetlendirmiş olduğundan, halk bu hiddetin sevkiyle yaralıları saklamış, himaye etmişti. Bundan dolayı vuruşmalarda, eylem sırasında yakalananlar müstesna olmak üzere, divan-ı harpler kimseyi tacize cür’et etmediklerinden, Marius rahat bırakılmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand evvela bütün ızdırap merhalelerinden, sonra sevinçli hayret kademelerinden geçti. Onu her gece yaralının yanında hayatı sürdürmekten vaz geçirmek için pek çok zorluklarla karşılaşıldı. Büyük koltuk sandalyesinin hastanın yatağı yanına getirilmesini ve kızına da sargı ve bağ yapması için evin içindeki en kıymetli bezlerin kullanılmasını emretmişti. Akıllı ve yaşlı bir kadın gibi hareket eden Matmazel Gillenormand bir taraftan bu kıymetli bezleri idareye, diğer taraftan bunların sarf edildiğini ihtiyara zannettirmeğe muvaffak oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand tiftik yapmak için ince patiskadan ziyade keten bezinin; eski keten bezinin de yeni keten bezinden daha iyi olduğunu bir türlü anlamak istemiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Gillenormand’ın kadın olduğundan hazır bulunamadığı pansumanlarda Mösyö Gillenormand bizzat hazır bulunurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Doktor çürük etleri kestiği zaman zavallı ihtiyar “Ayy! Ayy!...” diye feryat ederdi. Yaşlılara mahsus o hoş titreyişlerle zavallı ihtiyarın genç yaralıya bir fincan sıcak içilen ilaç vermesi kadar etkileyici bir manzara tasavvur edilemez. Doktoru bin türlü sorulara boğuyor, aynı soruları tekrarlayıp durduğunu farkedemiyordu.</span></p>
			<p class="tp-sb"><span class="Normal char-style-override-1" xml:lang="tr-TR">Marius’un artık tehlikeyi atlatmış olduğunu kendisine doktor haber verince zavallı ihtiyar kendinden geçme derecesine geldi. Kapıcısına üç altın bağşiş verdi. Akşam odasına döndüğü zaman baş ve şehadet parmaklarını birbirine çarparak, fiske çalarak, parmak şaşkırdatarak raks etti. Ve gençlik zamanına ait şöyle bir şarkı tutturdu:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Jeanne est née a Fougere </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Vrai nid d’une bergere; </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">J’adore son jupon, </span></p>
			<p class="tp-sb"><span class="Normal-i char-style-override-1" xml:lang="tr-TR">     Fripon!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Amour, tu vis en elle;</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Car c’est dans sa prunelle</span></p>
			<p class="Temel-Paragraf"><span class="Normal-i char-style-override-1" xml:lang="tr-TR"> Que tu mets ton carquois. </span></p>
			<p class="tp-sb"><span class="Normal-i char-style-override-1" xml:lang="tr-TR">     Narquois!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Moi, je la chante, et j’aime,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Plus que Diane meme,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Jeanne et ses durs tetons </span></p>
			<p class="tp-sb"><span class="Normal-i char-style-override-1" xml:lang="tr-TR">    Bretons.</span><span class="dipnot"><a class="footnote-link" href="#footnote-233-166" id="footnote-233-166-backlink">166</a></span><span class="Normal-i char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra bir iskemle üzerine diz çöktü, kapı aralığından kendisini seyreden Basklı, efendinin derin bir duaya daldığını görmüş, o zamana kadar Tanrı’ya inanmamış olan ihtiyarın bu haline şaşırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hasta iyileştikçe ihtiyar sevincinden çıldırıyor, sevincini bin türlü mekanik hareketlerle ilan ediyordu. Maksadını, sebebini bilmeden merdivenleri inip çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oldukça güzel komşu kadınlarından biri bir sabah kendisine büyük bir demet çiçek getirildiğini görünce şaşırıp hayrette kaldı. Bu demeti Mösyö Gillenormand göndermişti. Kocası kıskandı, kadına çıkıştı. Mösyö Gillenormand Nicolette’i kucaklamağa kalkışıyor, Marius’a “Mösyö Le Baron” diye hitap ediyordu. “Yaşasın cumhuriyet!” sloganları atıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkide birde doktora:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık tehlike kalmadı, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye soruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’a âdeta şefkatli bir ana gözüyle bakıyor, her arzusunu yerine getirmek, hiçbir şeyini noksan bırakmamak için çaba gösteriyordu. Kendini kesinlikle düşünmüyor, kendisine önem vermiyordu. Marius evin sahibiydi. İhtiyar bu fevkalade sevincinden bir başka hale gelmiş, âdeta torununun torunu olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memnun, sevinçli, büyülenmiş, mutlu idi. Bir genç gibi şen şakraktı, beyaz saçları alnında parlayan sevinç nuruna hoş bir büyüklük veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarların sevinç ve mutluluk nuruyla bezenmiş çehrelerinde kutsanmaya değer bir fecir ışıltısı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kendisini tedavi ve özene terk etmiş olmakla birlikte, sabit bir fikri vardı. Cosette! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hararetten, hummadan, hülyadan kurtulduğu zamandan beri bu ismi tekrar etmiyor, ancak ruhuyla, kalbiyle düşünüyor, ses etmiyordu. Cosette’in ne olduğunu bilemiyordu. Chanvrerie sokağı meselesi hafızasında bir bulut gibi duruyordu. Eponine, Gavroche, Mabeuf, Thénardier’ler, barikatın dumanları içine matem verici bir şekilde karışmış olan bütün dostları âdeta ayrılması mümkün olmayan hayaller gibi zihninde dolaşıyorlardı. Bu kanlı olaylarda Fauchelevent’ın tuhaf bir şekilde ortaya çıkışını, birdenbire kayboluşunu bir türlü anlayamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl olup da hayatta kaldığını, kimin tarafından ve nasıl kurtarıldığını bilemiyordu. Bunu etrafındakilerden de kimse bilmiyordu. Kendisine geceleyin bir araba içinde Filles-du-Calvaire sokağına getirilmiş olduğu haber verilebildi. Başka bir şey bilmiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mazi, hal, istikbal delikanlının nazarında müphemlik buharı içinde gibi görünüyor, fakat bu buharda, bu bulutta hareket etmeyen bir nokta, saf, berrak, eksiksiz bir hat, granit taşından yapılmış bir şey, bir karar, bir arzu vardı. O da, Cosette’i tekrar bulmak!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisi için hayatla Cosette arasında bir fark yoktu, kalbinde bu iki şeyden biri olmayınca diğerini reddetmesini emreden zorlayıcı bir duygu vardı. Kendisini yaşamağa mecbur edecek herkesten, büyükbabasından, talihinden, kısacası kimden olursa olsun, kaybettiği aşkının sonsuz zevkinin geri verilmesini talep etmeğe, kesin bir azimle karar vermişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundaki engelleri, zorlukları da biliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Burada tafsilata ait bir şey söyleyelim: Büyükbabasının bütün şefkat ve özen eserleri onu kendisine çekmemiş, ancak biraz etkilenmişti. İlk olarak, bütün bu şefkat eserlerinin gizli sebeplerini bilmiyordu. Bunun, hastalığı hasebiyle düştüğü hummalı hayaller ve düşünceler içinde kendisini baskı altına almak maksadından dolayı olduğunu zannediyor, kendisini bu şekilde bağlamağa çalışmalarından ve gösterdikleri ihtimamdan uzak duruyordu. Tabiatıyla bunu soğuklukla karşılıyordu. Büyükbaba, o zavallı ihtiyar tebessümünü boşuna sarfediyordu. Marius kendi kendine, bütün bunların, bir söz söylemedikçe devam edeceğini, fakat Cosette’den bahsedilince büyükbabasının yüzünün değişeceğini, gerçek hareket tarzının sebeplerinin o zaman görüneceğini düşünüyordu. İşte o zaman iş zor olacak. Aile meselelerinin tekerrürü, şartların ve durumların mukayesesi, bütün şiddetler, bütün alaya almalar, bütün engeller hep birden hücum edecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent (=Rüzgârbiçer), Coupelevent (=Rüzgârkeser), servet, zaruret, sefalet, boynunda taş, istikbal, şiddetli direnme, sonuç ise ret cevabı!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius şimdiden direnmeye azmediyordu! Sağlık ve hayat buldukça eski şikâyetleri tekrar ortaya çıkıyor, hatırasının eski yaraları tekrar açılıyordu. Geçmişi düşünüyordu. Albay Pontmercy, Marius ile Mösyö Gillenormand arasına giriyordu. Babası hakkında bu derece haksızlık ve merhametsizlik göstermiş olan insandan hiçbir hakiki iyilik beklenilemeyeceğini düşünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi fikir ve değerlendirmelere daldıkça sağlığına tekrar kavuştuğuna kızıyor, büyükbabasına karşı bir tür kırgınlık hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, torununun bu halinden kalben elem ve üzüntü duyuyor, fakat ağzını açmıyordu. Marius’un evine getirildiği ve kendisine geldiği zamandan beri bir kere olsun kendisine “babam” diye hitap etmemiş olduğu ihtiyarın dikkatini çekmişse de hiçbir şey hissettirmedi. Gerçekten Marius “Mösyö” diye de hitap etmiyordu. Her iki kelimeyi söylememek için, ağzından çıkan cümlenin kuruluş tarzını değiştiriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir krizin yaklaştığına şüphe yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gibi durumlar ve hususlarda her zaman olduğu gibi kavgaya girişmeden evvel bir deneme işlemi yaptı. Buna “araziye değmek” derler. Bir sabah Mösyö Gillenormand eline düşen bir gazeteden bahisle Konvansiyon’dan hafifçe bahsetti ve Danton, Saint Juste, Robespierre hakkında kralcılara mahsus bir tabir kullandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sert bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- 93 İhtilalini yapanlar devlerdi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar sustu. Akşama kadar başka bir söz söylemedi. İlk çocukluk yaşında merhametsiz, sert bir büyükbaba fikrini besleyen Marius, bu sükûtta derin bir hiddetin toplanmış olduğunu ve bundan kat’i, şiddetli bir çarpışma çıkacağını düşünerek, zihninin derinliklerinde savaş hazırlıklarına başlamıştı. Ret cevabı aldığı takdirde vücudunun üzerinde tutturulmuş bulunan tıbbî âlet ve edevatı sökmeye, ayak kemiğini çekmeye, mevcut yaraları açıp çıplak bırakmaya ve her tür gıdayı reddetmeğe karar verdi. Yaraları kendisi için silah oluşturuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya Cosette’e malik olmak, ya ölmek onun için yegâne maksattı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hastalara mahsus kurnaz bir sabır ve tahammülle uygun zamanı bekledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu zaman da çok geçmeden geldi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-166-backlink" id="footnote-233-166">166</a><span class="Normal char-style-override-1" xml:lang="tr-TR">	“Jeanne Fougere’de, esaslı bir çobanın yuvasında doğdu, onun iç etekliğine bayılırım, çapkın./ Aşk, sensin onun içinde yaşayan; çünkü onun gözlerinde titriyorsun, sinsi yaramaz./ Bense, ona şarkı söylerim, ona âşığım Diana’nın kendisinden de, Jeanne’den çok; sert Breton göğüslerinden bile fazla.”</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>