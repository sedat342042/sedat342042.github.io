<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-335</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-5-14-3"><span class="numara-alt char-style-override-1">Gavroche Enjolras’nın </span></p>
			<p class="numara-alt" id="toc_marker-5-14-4"><span class="numara-alt char-style-override-1">Karabinasını Kabul Etseydi </span></p>
			<p class="numara-alt" id="toc_marker-5-14-5"><span class="numara-alt char-style-override-1">Daha İyi Olurdu.</span></p>
			<p class="tp-1"><span class="Normal char-style-override-1" xml:lang="tr-TR">Madam Hucheloup’un uzun siyah bir şalı Baba Mabeuf’un üzerine atıldı. Altı adam tüfekleriyle bir teskere yapıp cesedi üzerine koydular. Başları açık olduğu halde büyük bir saygıyla aşağı indirip salondaki masalardan birinin üstüne koydular.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlar yaptıkları o mukaddes ve ciddi göreve büsbütün dalarak içinde bulundukları tehlikeyi unutmuşlardı. Cesedi Javert’in yanından geçerken Enjolras, daima sakin ve suskun duran Javert’e dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi sıra sana geldi!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada mevkiini bırakmayarak gözetleme görevine devam eden Küçük Gavroche yavaş yavaş barikata yaklaşıldığını hissetti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kendinize dikkat ediniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı. Bunun üzerine Courfeyrac, Enjolras, Jean Prouvaire, Combeferre, Joly, Bahorel, Bosseut meyhaneden çıktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vakit hemen hemen kalmamış gibiydi. Barikat üzerinde birçok süngü kalabalığı görüldü. Uzun boylu belediye askerleri kimi yolcu arabasının üzerinden atlayarak, kimi açık girişten girerek, geriye çekilen fakat kaçmak istemeyen Gavroche’u önlerinde iterek giriyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hal ve konum hakikaten sıkıntılıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, taşkın zamanında suyun seddin aralıklarından sızmağa başlayıp nehrin seviyesine çıkmağa başladığı zamana benzer sıkıntılı bir haldi. Bir saniye sonra barikat zapt edilecek bir halde bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bahorel, önüne tesadüf eden ilk belediye askerine saldırıp bir kurşunla yere serdi, ikinci asker Bahorel’i bir süngü ile öldürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerin biri imdat diye bağıran Courfeyrac’ı yere sermek üzereydi. Askerin en uzun boylusu süngüyü çekip Gavroche’un üzerine yürüyordu. Çocuk Javert’in koca tüfeğiyle nişan aldı. Çekti. Fakat bir netice sağlamadı. Javert’in tüfeği dolu değildi. Asker kahkaha ile güldü. Süngüyü çocuğun üzerine kaldırdı. Süngü Gavroche’a isabet etmeden belediye askerinin elindeki silah kayarak düştü. Kurşunun biri askerin alnına isabet ederek onu cansız olarak arkası üstü düşürdü. Courfeyrac’ı altına alan askere dahi başka bir kurşun isabet ederek cansız bir halde yere serdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu işleri gören Marius, işte o sırada barikata girmiş bulunuyordu.</span></p>
		</div>
	</body>
</html>