<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-165</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-3-8-8"><span class="numara-alt char-style-override-1">“Ruhsatnameyi (Kartı) Kaybetmemeli” </span></p>
			<p class="numara-alt" id="toc_marker-3-8-9"><span class="numara-alt char-style-override-1">Deyiminin Kökeni</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean’ın başı üzerinde neler oluyordu? Şimdi bunu anlatalım:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cenaze getiren araba gözden kaybolduktan ve rahip ile beraberindeki çocuk görevlerini yaparak gittikten sonra, mezarcıyı bir an gözden ayırmayan Fauchelevent Baba o sırada mezarcının eğilerek toprak yığını üzerinde duran küreğini aldığını gördü. O zaman Fauchelevent kesin kararlı bir tavırla mezarla mezarcının arasına girerek kollarını göğsü üzerinde bağladıktan sonra dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Parasını ben veririm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı hayretle muhatabına bakarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne diyorsun köylü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent tekrarladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Parasını ben veririm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neyin parasını verirsin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şarabın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi şarabın?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Argenteuil şarabının.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Argenteuil şarabı nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bon Coing meyhanesinde.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Defol oradan, şeytan sen de!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek sandukanın üzerine bir kürek toprak attı. Sandukadan derin bir ses aksetti. Fauchelevent bir kere irkildi. Vücudu baştan ayağa titredi. Ayağı ucundaki mezara düşmesine ramak kalmıştı. Boğuk bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaş, Bon Coing kapanmadan evvel gidelim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı bir kürek toprak daha aldı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent sözüne devam ederek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Parayı ben veririm!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek mezarcının kolunu tuttu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni dinle arkadaş. Ben manastırın mezarcısıyım. Size yardım etmek üzere geldim. Bu öyle bir iştir ki, gece de yapılabilir. İlk olarak biz birer kadeh içelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Son derece üzüntü ve ümitsizlikle teklifinde ısrar ediyor ve mezarcıyı kandırmağa çalışıyordu. Bir taraftan da kendi kendine diyordu ki: “İçmeğe muvafakat etse bile bakalım sarhoş olacak mı?”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Köylü, mademki ısrar ediyorsunuz, kabul ederim. İçelim. Fakat buradaki işimizi bitirdikten sonra. Ondan önce içmeyi kesinlikle kabul edemem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek toprakla dolu olan küreğini kaldırdı. Fauchelevent onu tutarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Altı numaralı Argenteuil şarabıdır. Pek nefistir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Galiba siz manastırda çan çalıyorsunuz! Dan! Dan! Dan! Dan! İşte sizin bildiğiniz bundan ibaret. Başka bir şey bilmezsiniz. İşiniz gücünüz hep gevezelikten ibaret!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu söyledikten sonra ikinci kürek toprağı da mezara attı. Fauchelevent ne diyeceğini anlayamayacak bir hale gelerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama haydi içmeğe gidelim. Parasını ben vereceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuğu yatıralım da sonra.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyip üçüncü küreği de boşalttı. Sonra küreği toprağa saplayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bak bu gece soğuk var. Mezarı örtmeden gidecek olursak ölü aşağıda üşür ve arkamızdan bağırır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tekrar küreğini toprak doldurmak üzere eğilirken ceketinin cebi açıldı. Fauchelevent’ın üzüntülü bakışları o cebe dikilip kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güneş henüz batmamıştı. Bu açık cebin içinde beyaz bir şey bulunduğunu gösterecek kadar hava aydınlıktı. Cahil fakat kurnaz bir köylünün gözündeki parlaklık Fauchelevent’ın gözbebeğinde toplanmıştı. Birdenbire aklına bir şey geldi: Bunu uygulamaya karar verdi. Mezarcı kabri örtüp doldurmakla meşguldü. Fauchelevent arka tarafından elini cebine sokarak içindeki beyaz şeyi aldı. Mezarcı bu sırada kabre dördüncü defa olarak toprak atmıştı. Beşinci defa olarak küreği toprakla dolduracağı sırada Fauchelevent ona derin bir sükûnetle baktığı halde dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak, yeni mezarcı. Ruhsatnameniz yanınızda mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı başını çevirerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl ruhsatname?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güneş batıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ya, gecenin takkesini giyip de yatar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mezarlığın kapısı kapanacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ee, sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ruhsatnameniz yanınızda mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ruhsatname mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek elini cebine soktu. Bulamadı. Diğerini aradı. Pantolonunun ceplerini yokladı. Cepleri tersine çevirdi. Ceplerin hiç birinde ruhsatnameye benzer bir şey yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi ama nereye gitmiş ya? Acaba unuttum mu? Herhalde unutmuşum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir şey değil, on beş frank para cezası verirsin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcının yüzü yeşil bir renk aldı. Bu, sarışınların sarardıkları zaman almış oldukları renktir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Şimdi ne yapmalı? On beş frank para cezası nasıl verilir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yuvarlak hesap üç tane beş franklık!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kürek mezarcının elinden düştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sıra Fauchelevent’a gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dertlenmeğe lüzum yok. Hazır açık kabir var diye intihar mı edeceksin? Altı üstü on beş frank! Ne olur? Vermezseniz de olur. Ben eskiyim. Siz yenisiniz. Ben her şeyi bilirim. Size dostça bir öğüt vereyim. Mesele o kadar muğlak değil. Güneş batıyor. Henüz kulenin üzerinde. Beş dakikaya kadar mezarlığın kapısı kapanacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hakkınız var.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş dakikaya kadar bu mezarı dolduramazsınız. Şeytan mezarı gibi pek derin kazılmış. Hâlbuki kapı kapanmazdan evvel sizin çıkmanız gerekir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok doğru!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aksi halde on beş frank para cezası verirsin.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Ümitsizlik içinde:) On beş frank mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. Ama henüz vaktiniz var… Nerede oturuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şehrin kapısından iki adımlık yerde. Buradan bir çeyrek sürer. Vaugirard sokağında no.87.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hemen şimdi buradan çıkarsanız yetişirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Doğrudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir kere mezarlıktan çıktınız mı koşarsınız. Ruhsatınızı alıp dönersiniz. Kapıcı size kapıyı açar. Ruhsatnameniz yanınızda bulunduktan sonra bir metelik para cezası vermezsiniz. Sonra kabri kapatırsınız. Siz gidip gelinceye kadar ben de ölüyü kaçırmamak için burada beklerim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Köylü, size hayatımı borçluyum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yaptım ki bana borçlu oluyorsunuz?</span></p>
			<p class="tp-sb"><span class="Normal char-style-override-1" xml:lang="tr-TR">Mezarcı muhatabına nasıl teşekkür edeceğini şaşırdı. Fauchelevent’ın elini sıkarak koşmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı gözden kaybolunca Fauchelevent kabre eğilerek yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madeleine Baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevap alamadı. Fauchelevent titredi. Derhal kabre indi. Sandukanın baş tarafına eğilerek bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sandukadan hiçbir ses çıkmadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent olağanüstü telaşla hemen testere ve kerpeteni çıkararak sandukanın kapağını söktü. Jean Valjean’ın sararmış olan yüzü göründü. Gözleri, kapalıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent’ın tüyleri ürpermiş olduğu halde doğruldu. Düşmemek için arkasını mezara dayadı. Jean Valjean’a bakmağa başladı. Jean Valjean bir ölü gibi sararmış olduğu halde hareketsiz yatıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent’ın nefesi daralıyordu. Kekeleyerek dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba öldü mü? Kendisini kurtarmalıyım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle diyerek sun’î teneffüs usulü üzere kollarını omuz başlarına kadar kaldırdı. Zavallı Fauchelevent hıçkırarak ağlamağa başladı. Kendi kendisine söyleniyordu. Tabiatta kendi kendisine söylenenin bulunmadığını sanmak doğru değildir. Heyecanlı zamanlarda insan yüksek sesle söylenir de nasıl söylediğinin farkında olamaz. Fauchelevent da yüksek sesle söyleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah bu kabahat hep Mestienne Baba’dadır. Budala herif! Ölecek sıra mıydı? Öleceğinden haberim de yok! Mösyö Madeleine’i öldüren odur. Zavallı Madeleine Baba! Kabirde sanduka içinde yatıyor. Aman Yarabbi! Ben şimdi ne yapayım? O şimdi vefat etti. Ya küçük kızı ne yapacağım? Yemişçi kadın şimdi ne der? Böyle bir adamın birdenbire ölmesi mümkün müdür? Arabanın altına girip de beni nasıl kurtarmıştı. Madeleine Baba! Madeleine Baba! Eyvah! Şüphesiz havasızlıktan boğuldu. Ben söylemiştim. Fikrinde ayak diredi. Ben de güzel oynanan bir oyun diyordum. Hâlbuki bu pek fena bir oyun oldu. Ne kadar da iyi bir adamdı. Ya Cosette’i ne yapmalı? Böyle bir felaket üzerine artık manastıra gitmek istemem. Burada kalırım. İki delinin, iki ihtiyarın kararı işte bu suretle sonuçlanmış olur! Ama manastıra nasıl girebilmişti? Asıl fenalık oradan başlıyor. Böyle işlere girişmemek gerekir. Madeleine Baba! Sen ölmedin değil mi, Madeleine Baba? Mösyö Madeleine, muhterem belediye başkanı! İşitmiyor.  Ben kolayca çıkarım diyordun. Haydi, çık bakalım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek saçlarını yolmağa başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada uzakta ağaçlar arasında bir gıcırtı işitti. Mezarlığın kapısı kapanıyordu. Fauchelevent Jean Valjean’ın üzerine eğilmiş olduğu halde duruyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir aralık gördüğü şeyden korku ve dehşetle irkildi. Bu gördüğü şey neydi? Jean Valjean’ın gözleri açılmıştı ve kendisine bakıyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir ölü görmek dehşete sebep olur. Bir ölünün dirildiğini görmek ise daha müthiştir. Fauchelevent donup kalmıştı. Benzi ölü gibi sararmış, vücudu titremeğe başlamış olduğu halde Jean Valjean’a bakıyordu. Bir ölü karşısında mı yoksa sağ bir adam yanında mı bulunduğunu kestiremiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Uyuyup kalmışım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek beline kadar sanduka içinde doğruldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent diz üstü çöktü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Beni ne kadar korkuttunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra doğrularak Jean Valjean’a dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim Madeleine Baba!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ölmemiş, belki bayılmıştı. Saf ve bol havayı teneffüs edince de ayılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sevinç dehşetin zıddıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent’ın aklını başına toplayabilmesi de Jean Valjean’ın ayılması kadar güç oldu. Sevinçle diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz ölmemişsiniz öyle mi? Madeleine Baba siz pek akıllısınız. Sizi o kadar çağırdığımı duyunca hemen geldiniz. Gözleriniz kapalı gördüğüm zaman kendi kendime demiştim ki: “Gördün mü bir kere! Boğularak öldü!” Çıldırmak işten değildi. Artık ne hale geldiğimi siz tasavvur ediniz. Biraz daha gözünüzü açmamış olsaydınız, şüphesiz çıldırırdım. Beni akıl hastanesine götürürlerdi. Ya küçük ne olurdu? Yemişçi kadın bu hale şaşıp kalırdı. Bir gün evvel kendisine bir çocuk emanet bırakılır, ertesi gün babası öldü denilirse nasıl şaşırmaz? Ah cennetlik adam! Bu ne garip hal? Her neyse hamdolsun, şimdi hayattasınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üşüyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz, Fauchelevenet’a bulundukları durumu ve konumu hatırlattı. Boş yere vakit geçirilecek zaman değildi. İki ahbabın akılları tamamıyla başlarına gelmiş olduğu halde hâlâ garip halin etkisi altında bulunuyorlardı. Bu hal kabristandan kaynaklanıyordu. Fauchelevent telaşla haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buradan bir an evvel çıkalım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek cebinden bir şişe çıkarıp Jean Valjean’a verdi: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İlkönce şundan biraz iç.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saf ve açık havanın yapmış olduğu işi şişe tamamladı. Bir yudum rakı içince Jean Valjean büsbütün kendisine geldi. Sandukadan çıktı. Boş kalan sandukanın kapağını örtüp çivilemek için Fauchelevent Baba’ya yardım etti. Üç dakika sonra her ikisi de kabrin dışındaydılar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent artık rahattı. Mezarlık kapısı kapalıydı. Gribier’nin dönme ihtimali yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zavallı Gribier evinde ruhsatnamesini arıyordu. Nasıl bulabilirdi ki, ruhsatnamesi Fauchelevent’ın cebinde bulunuyordu. Ruhsatnamesiz ise mezarlığa giremezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kazmayı ve Jean Valjean da küreği aldı. İkisi birden içinde hiçbir şey bulunmayan sandukanın defin törenini ikmal ettiler. Kabir tamamıyla dolduruldu. O zaman Fauchelevent Jean Valjean’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben kazmayı aldım, sen de küreği al da gidelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gecenin karanlığı kâinatı bürümeğe başlamıştı. Jean Valjean yürümekte biraz zahmet çekiyordu. Sanduka içinde vücudu uyuşmuştu. Dört tahta arasında kendisini ölümün uyuşukluğu sarmıştı. Sandukada ve kabirde üzerine sinmiş olan halin yok edilmesi gerekiyordu. Buz gibi donmuş olduğundan şimdi o buzun ısınarak çözülmesi lazımdı. Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Topal olmasaydım, çabuk ısınırdık.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Boş ver! Birkaç adım yürüyünce bacaklarım eski kuvvetini bulur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki ahbap cenaze arabasının gelmiş olduğu yolları takip ederek gidiyorlardı. Mezarlığın kapısına gelince Fauchelevent mezarcı ruhsatnamesini delikten içeri attı. Kapıcı derhal kapının ipini çekerek kapıyı açtı. Dışarı çıktılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşler yolunda gidiyor, Madeleine Baba. Doğrusu pek iyi akıl edip de bu tedbiri buldunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard Mezarlığı’nın kapısını pervasızca geçmişlerdi. Bir mezarlık etrafında bir kazma ile kürek muntazam iki geçiş tezkeresidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaugirard sokağı tenhaydı. Fauchelevent yürürken ev kapılarının üstlerine bakıyordu. Bir aralık dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Madeleine Baba, sizin gözleriniz benimkilerden daha iyi görür. Kapılara siz de baksanız da bana 87 numarayı bulsanız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- 87 numara mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte şu!</span></p>
			<p class="tp-sb"><span class="Normal char-style-override-1" xml:lang="tr-TR">- Sokakta kimse yok. Küreği bana ver de iki dakika bekle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kapıdan girerek fukarayı en yukarıya çıkaran gücün sevkiyle yukarı kata kadar çıktı. Karanlıkta eski bir kapıyı çaldı. İçeriden bir ses cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, mezarcı Gribier’nin sesiydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fauchelevent kapıyı itip içeri girdi. Kadersizlerin ikametgâhları gibi Gribier’nin meskeni de fakirlik ve sefaletten bir örnekti. Eşya yoktu. Oda karmakarışıktı. Bir köşedeki sandık, sandıktan ziyade cenaze sandukasına benziyordu. Bir yağ kavanozu, musluk, saman bir yatak, hem sandalye hem de sofra hizmeti gören bir döşeme bu fakirane meskenin mevcut eşyasını oluşturuyordu. Bir köşede eski bir halı parçası üzerinde zayıf bir kadınla birkaç çocuk bir arada oturuyorlardı. Ortada büyük bir felaket olmuş gibi büyük bir düzensizlik görülüyordu. Sanki yalnız bu fakirane meskende bir yer sarsıntısı vuku bulmuştu. Su testisi kırılmış, kapaklar ayrılmış ve çocukların anası ağlamıştı. Şüphesiz çocuklar da dayak yemişlerdi. Kısacası ortada olağanüstü bir şey araştırıldığının izleri görülüyordu. Hiç şüphe yok ki, mezarcı kaybetmiş olduğunu sandığı ruhsatnamesini aramış, bulamayınca, karısını, çocuklarını döğmüş ve bu sebeple bütün eşya alt üst edilmişti. Ruhsatnamenin kaybolmasından kaynaklanan sorumluluk da zavallı çocuklarla analarına yüklenmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı da üzgün görünüyordu. Fauchelevent başardığı işin bu elem verici safhasını görünce hemen olan bitenin açıklanmasına lüzum gördü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kazmanızı, küreğinizi getirdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Şaşkınlık ve hayretle:) Siz misiniz köylü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yarın sabah ruhsatnamenizi gidip kabristan kapıcısından alınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek kazma ve küreği yere bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mezarcı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne demek oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu demek oluyor: Ruhsatnamenizi cebinizden yere düşürmüşsünüz. Siz gittikten sonra yerde buldum. Ölüyü defnettim. Mezarı kapattım. Yapacağınız görevi ben yerine getirdim. Ruhsatnameniz de kapıcıdadır. Yarın gidip alabilirsiniz. On beş frank para cezası vermekten de kurtuldunuz. Durum bundan ibarettir dostum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gribier olağanüstü bir sevinçle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim köylü. Gelecek defa içki parasını ben vereceğim.</span></p>
		</div>
	</body>
</html>