<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-39</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-2-3-6"><span class="numara-alt char-style-override-1">Bombarda’nın Meyhanesinde</span></p>
			<p class="tp-1"><span class="Normal char-style-override-1" xml:lang="tr-TR">“Rus Dağları”nda eğlendikten sonra çifte dörtler karınları acıkmış olduğundan Champs-Elysées’deki ünlü lokantacı Bombarda’nın meyhanesine girdiler. Bu adam, Rivoli caddesinde ve Delorme geçidinin köşesinde bir şube daha açmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük ve kötü bir odadan ibaret olan buranın iç tarafında bir kileri ve yatağı da vardı. Pazar günkü kalabalığa göre böyle bir meskene ihtiyaç duyardı. Buranın iki penceresinden kır, ağaçlarla nehir ve rıhtım görülebiliyor, Ağustos güneşinin yaydığı ışınlar içeriye girebiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mevcut iki masadan birinin üzerinde birçok erkek ve kadın şapkalarıyla çiçek demetleri bulunuyordu. İkinci masada ise çifte dörtler yer almışlardı. Masanın üzeri bira ve şarap şişeleriyle, yemek tabakları ve bardaklarla doluydu. Masanın üzerinde az ve altında ise çok düzensizlikler vuku buluyordu!</span></p>
			<p class="tp-sb"><span class="Normal char-style-override-1" xml:lang="tr-TR">Ünlülerden Moliere’in dediği gibi:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Onlar masanın altında oynaşıp duruyorlardı,</span></p>
			<p class="tp-sb"><span class="Normal-i char-style-override-1" xml:lang="tr-TR">Çıkardıkları patırtıya bakılırsa sanki tavla oynuyorlardı!” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın saat beşinde başlayan zevk ve eğlenceleri akşamın dört buçuğuna kadar devam ediyordu. Güneş gurûb etmek üzereydi. İştihaları kesilmişti. Koca Champs-Elysées’nin şan ve önemine yol açan iki şeydi: Biri toz, diğeri kalabalıktı. Marly’nin mermer atları kişneyerek ve altın rengine bürünmüş bulutlar arasında şaha kalkarak ilerliyorlardı sanki. Arabalarda büyük bir faaliyet göze batıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hassa alayının bir taburu, önde borazancılar olduğu halde Neully caddesinden aşağı iniyordu. Batan güneşin son ışıklarıyla sarı ve kırmızımtırak bir renge giren beyaz bayrak Tuileries sarayının kapısı üzerinde dalgalanıyordu. O tarihte XV. Louis adını alan Concorde meydanı, hıncahınç denecek derecede insanlarla doluydu. Birçoklarının nişan düğmelerinde hâreli beyaz kurdelaya bağlı gümüş yaldızlı bir zambak görülüyordu ki, 1817’de henüz büsbütün ortadan kalkmamıştı. Ötede beride, alkışlar arasında bir takım küçük kızlar halkalar oluşturarak “Yüz Günler” denmekle meşhur idarenin aleyhinde o sırada söylenmesi meşhur olan “Bourbon şarkısı”nı söylüyorlardı: </span><span class="Normal-i char-style-override-1" xml:lang="tr-TR">“Gent’teki babamızı geri ver bize. Babamızı gönderin!”</span><span class="dipnot"><a class="footnote-link" href="#footnote-233-16" id="footnote-233-16-backlink">16</a></span><span class="Normal char-style-override-1" xml:lang="tr-TR"/></p>
			<p class="Temel-Paragraf"><span class="Normal char-style-override-1" xml:lang="tr-TR">Şehirliler gibi Pazara mahsus elbiselerini giymiş ve çiçeklerle süslenmiş olan birçok köylü Büyük Meydan ile Marigny meydanına toplanarak yüzük oyunu oynamakta ve tahtadan beygirlere binerek eğlenmekteydiler. Bunlardan bazıları içiyor, matbaa işçilerinden ibaret olan bazılarının da başlarında kâğıt külahlarla attıkları kahkahalar uzaktan işitiliyordu. Herkes neşeli, herkesin yüzü gülüyordu.</span></p>
			<p class="tp-sb"><span class="Normal char-style-override-1" xml:lang="tr-TR">O tarihlerde herkes krallık taraftarı olmakla derin bir sükûnet ve barışıklık devresi olduğu halde Polis Müdürü Angeles, Kral’a verdiği gizli özel raporun sonunda diyordu ki: </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Devletlüm! Her şey nazar-ı dikkat ve itibara alındı, bu adamlardan korkulacak, çekinilecek hiçbir şey yoktur. Bunlar kedi gibi ilgisiz ve duygusuzdurlar.</span></p>
			<p class="tp-sb"><span class="Normal-i char-style-override-1" xml:lang="tr-TR">Eyaletlerin avam takımı telaşa sebep olabilirse de Paris halkı böyle değildir. Bunlar önemsiz adamlardır. Ekselans, bunlar, boyca da küçük olup ikisinin boyu sizin Granadiers Alayı askerlerinden birine ancak denk gelir. Başkent ahalisinden asla korkulacak bir şey yoktur. Arz edilmeğe ve dikkatinize sunulmağa değerdir ki, elli seneden beri bunlar, boyca da küçülmüşlerdir. Paris havalisinde oturan kişiler ise devrimden evvelki zamandan daha da küçüktürler. Hiçbir tehlike yoktur. Kısacası bunlar hazele (=ayak takımı) güruhundan başka bir şey değildirler.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kedinin arslana dönüşebileceğine Polis müdürleri ihtimal veremiyorlar, ama bu olabiliyor. Paris ahalisi bunun gerçekleşmesinin mümkün olduğunu da ispat edip gösterdiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kont Angeles’in o kadar hakir gördüğü kedi ise eski Cumhuriyet zamanlarında takdir edilir ve gözlerine de hürriyet nazarıyla bakılırdı. Pire civarında Korint’te ve umumi meydanda Minerva’nın heykeli yanında tunçtan koca bir kedi heykeli vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Restorasyon</span><span class="dipnot"><a class="footnote-link" href="#footnote-233-17" id="footnote-233-17-backlink">17</a></span><span class="Normal char-style-override-1" xml:lang="tr-TR"> zamanındaki hükûmetin safdil polisi, Paris ahalisini incelemeğe koyulmuştu. Paris ahalisi zannedildiği gibi ayaktakımı değildir. Yunanistan’da bir Atinalı ne ise, Fransa’da bir Parisli odur. Hiç kimse bir Parisli kadar iyi uyuyamaz. Kimse onun kadar saf, onun kadar havai, onun kadar unutkan olamaz. Bununla beraber bu nitelikler bize onlar hakkında güven vermemelidir. Kimse bunlar kadar ihmalkâr ve üşengeç olamaz. Ama sonucu anlı şanlı olacak bir durumu görürlerse her türlü hareketten ve şiddet göstermekten geri durmazlar... Onun eline bir mızrak veriniz: “10 Ağustos Olayları”nı yapar. Bir tüfek veriniz: Bir “Austerlitz Olayı” canlandırır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris halkı, Napoleon’un dayanak noktası ve Danton’un beslendiği kaynaktı. Vatanla ilgili bir vukuat ortaya çıktığında hemen asker yazılır. Hürriyete ait meselede sokakların taşlarını sökerler… Dikkat ediniz, gafil bulunmayınız! Saçları şairane ise de kendisi hiddetle doludur. Kısa ceketleri bol mantoya dönüşebilir. Dikkat ediniz: Bir savaş zamanında daha ilk sokakta sağlamlık ve heybetin cisimleşmiş hali olurlar. Her türlü zorlukların üstesinden gelmeğe çalışırlar. Saati gelince: Bu küçük mahalleli ve bu küçük adam büyür. Bakışlarında dehşet eserleri belirir. Soluğu bir fırtınaya dönüşür. O miskin ve biçare göğüsten Alp Dağlarını sarsacak kadar hava çıkar… Askerle birleşerek Avrupa’yı zapt ve istilaya kalkışan da yine Parisli ihtilalcilerdir. Bir Parisli şarkı söyler, çünkü bu kendisinin zevki ve eğlencesidir. Lakin bu şarkıyı, tabiatıyla kıyaslayınca, o zaman ne olduğu görülür. Sakin durduğu zaman yalnız XVI. Louis’yi devirir. </span><span class="Normal-i char-style-override-1" xml:lang="tr-TR">Marseillaise</span><span class="Normal char-style-override-1" xml:lang="tr-TR">’i (ordu marşını) söylediği zaman ise bütün âlemi kurtarır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kont Angeles’in özel raporuna bu notları ekledikten ve şerh düştükten sonra, sözü artık bizim çifte dörtler çetesine getirebiliriz. Önceden belirttiğimiz gibi, yemek sona ermek üzereydi.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-16-backlink" id="footnote-233-16">16</a><span class="Normal char-style-override-1" xml:lang="tr-TR">	Napoleon’un Elbe’ye sürülüşü ile oradan dönüşü arasında geçen süreye “Yüz Günler” denir; bu sırada XVIII. Louis, Gent şehrinde bulunuyordu; burada onu daveti bahse konudur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-17-backlink" id="footnote-233-17">17</a><span class="Normal char-style-override-1" xml:lang="tr-TR">	Fransa’da 1814’te Bourbonlar’ın yeniden kurup 1830 senesine kadar devam eden idareleri zamanına Restorasyon denir. (XVIII. Louis ile X. Charles’ın saltanat devirleri demektir.) Birinci Restorasyon 1814 Nisanından 1815 Martına kadar devam eder. İkinci Restorasyon ise meşhur Yüz Günler’den sonra olmak üzere 1815 Temmuzundan 1830 Temmuzuna kadar devam eder. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>