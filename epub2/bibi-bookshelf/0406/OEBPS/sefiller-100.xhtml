<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-100</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-16-</span></p>
			<p class="numara-alt" id="toc_marker-3-1-17"><span class="numara-alt char-style-override-1">Waterloo Günü</span></p>
			<p class="numara-alt" id="toc_marker-3-1-18"><span class="numara-alt char-style-override-1">[Quot libras in Duce? = Komutanın Bir Ağırlığı var mı?]</span></p>
			<p class="tp-1"><span class="Normal char-style-override-1" xml:lang="tr-TR">Waterloo muharebesi, bir muammadır. Galip gelenler için de, mağlup olanlar için de karanlıktır. Napoleon için bu, beklenmeyen bir felakettir.</span><span class="dipnot"><a class="footnote-link" href="#footnote-233-32" id="footnote-233-32-backlink">32</a></span><span class="Normal char-style-override-1" xml:lang="tr-TR"> Blucher, bu muharebede yalnız ateş görüyor. Wellington, ondan hiçbir şey anlamıyor ve idrak edemiyor. Raporları meydandadır. Ordusunun askerî harekâtı hakkında vermiş olduğu resmî tebliğler, belirsiz ve muğlaktır. Kritikleri baştan aşağı karmakarışıktır. Bunların hepsi cevap sadedinde kekeliyorlar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jomini, Waterloo muharebesini dört devreye taksim ediyor. Muffling üç hadiseye ayırıyor. Charras bazı noktalarda değerlendirmelerimize muhalif düşünceler belirtmiş olmakla beraber onu pek iyi incelemiştir. Bu zat, insan zekâsı ile Tanrı arzusunun mücadelesinden ibaret olan bu müthiş harbi, onun içine işleyen bir nazarla görüp anlamış ve öyle tasvir etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka tarihçilerin bu muharebe karşısında gözleri kamaşmış, karanlıkta el yordamıyla bir şey arayan adamlar gibi davrandıkları görülmüştür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hakikaten o gün, şimşek parıltılarının saçıldığı bir gündü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün Avrupa krallarının korkmasına ve şaşırmasına yol açan ve muharebenin kaybını başlatan mutlak askerî hükûmetin temeli ve kuvveti yok olup çökmüştü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan gücünün üstünde ulvî ve mukaddes bir kuvvetin tesiriyle meydana gelen bu felakette insanların hissesi yoktur denebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo’yu Wellington’dan, Blucher’den çekip almak, İngiltere’den ve Almanya’dan bir şey zapt etmek midir? Hayır! Waterloo meselesinde ne meşhur İngiltere, ne de muhteşem Almanya bahis konusu değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hamdolsun, milletler ve kavimler kılıçla meydana gelen elem verici olayların dışında kaldıkları halde büyüktürler. Ne İngiltere ve Almanya’nın, ne de Fransa’nın kılıç kınına ihtiyaçları yoktur. O devirde Waterloo bir kılıç şakırtısından ibaretti ve Almanya’nın Blucher’in üstünde bir Geothe’si, İngiltere’nin de Wellington’un üstünde bir Byron’u vardı. Fikirlerin olağanüstü ilerlemesine ve gelişmesine hizmet eden asrımızın yüce bir alanı vardır. Bu ilerlemenin ve yükselişin sabahında İngiltere ve Almanya’nın parlak birer bilgi uzmanlığı vardır. Her iki ülke de muhteşemdirler. Çünkü her ikisinde de düşünenler ve çalışanlar fazladır. Bilgi ve medenîlik seviyeleri daha yüksektir. Büyüklük ve ihtişamları tesadüflerin sürüklemesiyle olmadığı gibi, ilerleyişlerinin ve medenî oluşlarının sebepleri de Waterloo olayından kaynaklanıyor değildir. Kazanılan bir zaferden sonra yalnız vahşi kavimler ilerler ve medenîleşir. Bu hal de geçici bir övünmedir. Çay ve ırmakların büyük bir fırtına ile kabarıp taşmalarına benzer. Medenî kavimlerin savaşa ihtiyaçları yoktur. İlerleyiş ve yükseliş savaş ve kavga ile sağlanamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zamanımızda medenî kavimler, bir kumandanın talihinin iyi veya kötü olmasıyla ne yükselirler ve de geri kalırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarının kendilerine has ağırlıkları, herhalde muharebeden değil, başka sebeplerden kaynaklanır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hamdolsun, namus ve haysiyetleri, ilerlemişlikleri ve medenîlikleri, zekâ ve irfanları muharebe piyangolarına, muzaffer ve cengâver denilen kumarcılar tarafından atılan zarlardaki sayılara bağlı değildir. Çoğunlukla bir savaş kaybedilmekle yükselişe ve ilerlemeye erişilmiş olur. Şan ve şöhret ne kadar az olursa, hürriyet o kadar fazla olur. Davul susarsa, akıl ve muhakeme söz söylemeğe meydan bulur. Bu, bir tür oyundur ki, kaybeden kazanır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi, soğukkanlılık ve tarafsızlıkla Waterloo’ya katılmış olanlardan bahsedelim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tesadüfe ait olanı tesadüfe, Cenab-ı Hakka ait olanı da Cenab-ı Hakka bırakalım. O halde Waterloo nedir? Bir muzafferiyet mi? Hayır! Bir tavla oyunudur. Bu oyunda Fransa kaybetti. Avrupa kazandı. Oraya bir arslan heykeli dikmek için bu kadar zahmet ve külfete ihtiyaç yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka tarih sayfalarında isimleri yazılı muharebeler arasında Waterloo, en garip olanıdır. Waterloo’da kimler vardı? Napoleon ile Wellington değil mi? Bunlar birbirlerine düşman değil, muhalif idiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tabiat hiçbir vakit birbirine bu kadar aykırı ve zıt, aynı nisbette garip ve hayrete değer bir olay göstermemiştir. Bir taraftan değerlendirme ve belirleme, önseziyle sezme ve akıl yürütme, hesaplama, uyanıklık ve ihtiyatlılık, emniyet altına alınmış ricat, ihtiyat kuvvetlerinin tedarik ve idaresi, olağanüstü bir soğukkanlılık, sakin ve sabit bir usûl, araziden faydalanılan bir taktik hareket, taburları dengeli yerleştiren ustalıklı bir konuşlanma, iple çekilen bir mücadele, saat saat düzenlenmiş ve planlanmış bir savaş, hiçbir şeyi tesadüfe bırakmama, tecrübeli ve seçkin bir cesaret, tam bir ıslahat ve disiplin; öte yandan kıvrak bir kavrayış ve çıkarsama, kehanet, askerî garabetler, harikulâde bir idrak yeteneği, ışık ve ustalık saçan bir bakış, kartal gibi bakan, yıldırım gibi etkileyen bir şey, hor gören ve hafifseyen, şiddet içeren bir sanat ve gariplikler gösterisi, derin bir kalbin gizleri, kaza ve kaderle işbirliği; nehir, ova, orman, tepe, tam itaat, savaş alanında şiddetle hareket eden ve hatta gadretmeye kadar varan mutlak bir âmir, yıldızlara inanmanın harp tekniği ile kaynaştırılıp uygulanması gibi haller işleri ve özellikleri yayar, büyütür, fakat aynı zamanda bozar ve güçleştirir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, muharebenin hesap cetvellerinin mucidiydi, Napoleon ise Michel-Angelo’su!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa, yani bu muharebede hesaplar, dehâya üstünlük sağlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki taraftan da biri bekleniyordu. Bu da pek iyi bir muhasipten ibaretti. Bu muhasip gelince, muharebeyi kazandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon Grouchy’yi bekliyordu, fakat gelmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington ise Blucher’i bekliyordu, fakat o geldi. Şu halde birinin beklediği gelmiş, diğerinin beklediği ise gelmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington seçkin bir savaşta mağlubiyete uğradıktan sonra başarı kazanıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon gençliğinde kendisine İtalya’da tesadüf etmiş, olağanüstü bir şekilde mağlup etmişti. İhtiyar baykuş, genç akbabanın önünde kaçmıştı. Eski konuşlanma tekniği, yalnız yıldırımla vurulmuşa dönmeyip rezilliğe dönüşmüş, utanılacak bir hale dahi gelmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yirmi altı yaşındaki Korsikalı kimdi? Herkesin aleyhinde olduğu, bir tek kişinin bile lehinde bulunmadığı bu Korsikalı, erzaksız tayinatsız, mühimmatsız, topsuz, kundurasız ve hemen hemen ordusuz denecek kadar küçük bir kuvvetle, bir avuç adamla büyük ve heybetli askerî kitlelere karşı savaşan, birleşik Avrupa’ya karşı çıkan ve kazanılması mümkün olmayan muharebelerde zafer elde eden, şöhreti ufukları tutan bu cahil Napoleon da ne kim oluyordu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşçıları elinde oynatan ve nefes almadan Almanya İmparatoru’nun beş ordusunu ezmeğe muvaffak olan, Beaulieu’yü Alvinzi’ye, Wurmser’i Beaulieu’ye, Melas’ı Wurmser’e, Mack’ı Melas üzerine göndererek mağlup ve perişan eden kimdi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Muharebeden parlayarak dönen bu yıldız, bu yeni savaşçı kimdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerî Akademi tarafından kabul ve tasvip edilemiyordu. Yeni teknikle yapılmış kılıçla, tabiatın imal ettiği kılıç vuruşuyor, eski kayzerlikle yenisi arasındaki yatıştırılamaz kin ve garez çarpışıyor, dehâ ile askerî teknik mücadele ediyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 senesi Haziran’ının on sekizinde bu kin ve garez, son söz oldu: Lodi, Mon-tebello, Montenotte, Marengo, Mantua, Arcola isimlerinin altına Waterloo’yu yazdırdı. Ortalama adamların zafer kazanması ekseriyete hoş görünür. Talih, bu küçültücü durumun olmasına, onun çökmesine muvafakat etmişti. Napoleon, karşısında Wurmser’i yeniden genç buldu. Wurmser’i teşhis etmek için Wellington’un saçlarını beyaza boyamak yeterlidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo ikinci derecede bir kaptan yani kumandan tarafından kazanılmış birinci sınıf bir muharebedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesinde hoş karşılanmaya değer şey, İngiltere ve İngiltere’nin sebatıdır; İngilizlere has olan azim ve kararlılıktır. İngiliz kanıdır! Waterloo’da övülmeğe değer olan, bizzat İngiltere’dir. Kumandanı değil, ordusudur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, garip bir nankörlükte bulunmuştur: Lord Bathurst’a yazmış olduğu bir mektupta, ordusunun, yani 1815 yılı Haziran’ının on sekizinci günü savaşan ordusunun “pek fena” olduğunu yazıyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba Waterloo tarlaları altında gömülü olan kemik yığınları ne fikirdedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiltere, Wellington’a karşı tevazu eseri göstermiştir. Onu bu derece büyültmek, İngiltere’yi küçültmek demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington da emsalleri gibi bir kahramandır. Asıl büyüklük gösteren o esmer İskoçyalılar, Mitchell ve Mai-tland’ın kumandaları altındaki süvariler, Pack ve Kempt’in piyadeleri, Ponsonby ve Somerset’in süvari askerleri, topların saçtığı demir parçalarına karşı gayda çalan Highlanders askerleri, Rylandt’ın taburları, Essling ve Rivoli’nin kumandaları altındaki talimli askerlere karşı direnen acemi askerlerdir.</span></p>
			<p class="tp-sb"><span class="Normal char-style-override-1" xml:lang="tr-TR">Wellington’un bu muharebede gösterdiği yegâne meziyet, ısrar ve sebatıdır. Biz kendisiyle pazarlık edecek değiliz. Zaten piyade ve süvarileri de ancak onun kadar metanet göstermişlerdir. Bir demir nefer de demir dük’le eşdeğerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Takdir ve övgümüz İngiliz ordusuna ve İngiliz milletinedir. Bu muharebede başarı varsa, bu şeref İngiltere’nindir. Waterloo’da bir adamın şekil ve resmini gösteren sütunun yerine, bir milletin çıplak heykeli konulsaydı daha hakkaniyetli ve isabetli olurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O büyük İngiltere ileri sürdüğümüz düşüncelerden öfkelenebilir. O hâlâ kendisinin 1688’inden ve bizim 1789’umuzdan sonra bile timar ve sipahilik hayalindedir. O hâlâ veraset hakkına dayanan hiyerarşik rütbelere inanmaktadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şan ve şöhreti, nüfuz ve kuvveti teslim edilmiş olan İngiliz kavmi, bir devlet veya bir kavim gibi değil, bir millet gibi değerlendirilir. Kavim, kendi arzusuyla kendini küçültüyor ve bir lordu işin başına geçirterek onun görüş ve fikriyle hareket ediyor. Şeref ve asalete malik olmazsa, alaya ve asker olduğu zaman ise dayak yemeğe meydan veriyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnkermann muharebesinde bir çavuşun bütün bir orduyu kurtarmış olduğu elbet hatırlardadır. Lord Raglan, yazdığı raporlarda bu çavuşun adını zikretmemiştir. Çünkü İngiltere’de geçerli olan askerî hiyerarşi sistemi gereğince subay olamamış bir adamın, daha doğrusu bir askerî kahramanın resmî raporda adı zikredilemez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herşeyin üstünde, bizim hayret ettiğimiz bir şey varsa, o da Waterloo muharebesi gibi bir olayda tesadüfün garip bir şekilde tecelli eden garip cilveleridir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece yağmurun başlaması ve devam etmesi, Hougomont duvarının ve Ohain çukur yolunun yol üzerinde görünüvermesi, Grouchy’nin top seslerini duyamaması, İmparator Napoleon’un kılavuzu tarafından kandırılması, bilakis Bülow’un kılavuzu tarafından güzel yönlendirilmesi gibi her biri sanki hortum halinde olağanüstü birer musibet vuku buldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kısacası Waterloo’da muharebeden ziyade katliam vuku bulmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düzenli muharebeler arasında, savaşanlarının miktarına nazaran en küçük cepheye sahip olanı Waterloo’dur. Napoleon’un askerleri üç çeyreklik, Wellington’un askerleri ise yarım fersahlık bir alanı kaplıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu harpte düşman taraflardan her biri 72.000 askere sahiptiler. Mücadelede katliamın çok olması da en ziyade bu yoğunluktan, yani olağanüstü insan sıkışıklığından ileri gelmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesine dair aşağıdaki hesaplama da daha sonra şu dengeleri elimize vermiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan kayıpları:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Austerlitz muharebesinde Fransızlardan yüzde 14; Ruslardan 30, Avusturyalılardan 44.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wagram muharebesinde Fransızlardan yüzde 13, Avusturyalılardan 14.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Moskova muharebesinde Fransızlardan yüzde 37, Ruslardan 44.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bautzen muharebesinde Fransızlardan yüzde 13, Ruslardan ve Prusyalılardan 14.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo muharebesinde Fransızlardan yüzde 56, Müttefik ordusundan 31. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu halde, Waterloo muharebesinde toplam kayıplar miktarı yüzde 41’e vardığı görülür. Yani 144.000 miktarına varan genel mevcuttan 60.000’i telef olmuş demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Waterloo savaş alanı bugün toprağa mahsus bir dinginliğe ve insana mahsus bir sessizliğe ve itidale sahiptir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Geceleri Waterloo savaş alanında hayaletlerle dolu bir bulut göze çarpar. Eğer geceleri Waterloo’da bir yolcu gezinir, etrafına dikkatle şöyle bir bakar ve kulak verirse, o uğursuz Filibe ovalarında Virgil’in gördüğü gibi halüsinasyonlar görür ve burada vuku bulmuş olan acıklı felaketin doğurduğu bir sanrının pençesine düşer. Felaketin ikizi olan Haziran’ın on sekizinci günü gözlerinin önünde belirir. O sahte tepe kaybolur ve arslan heykeli görünmez olur. Buna mukabil, olanca dehşetiyle savaşın gerçek manzaraları tecelli eder. Ovalarda saf tutmuş olan piyade birliklerinin dalgalanışını, ufuk çizgisi üzerinde öfkeyle koşan süvarilerin kılıç parıltılarını, süngülerin kıvılcımlarını, patlayan güllelerin ateş kusuşunu, müthiş gök gürültülerine benzer top sedalarının darbelerini ve çarpışmalarını görür ve bir mezardan cisimleşmiş olarak bir savaşın müthiş hayalinin hırıltısını işitir…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gözlere çarpan gölgeler, Granadiers askerleridir. Parıldayan ise zırhlı süvariler, iskelet de Napoleon’dur. Biraz ötede görünen iskelet de Wellington’un iskeletidir. Bunların hepsi hakikatte birer hayaldir. Lakin birbirleriyle el’an kanlı çarpışmalarda bulundukları görülen hayallerdir. Evet, birbirleriyle döğüşüyorlar, toplar, tüfekler atılıyor, süngüler, kılıçlar işliyor. Mermiler müthiş vızıltılarıyla her yerde dolaşıyor; çukur yerler insan kanıyla doluyor, ağaçlar titriyor, bulutlarda, karanlıklarda, o ölüm kokan yokluklarda, o karmakarışık yüksekliklerde, Mont-Saint Jean’da, Hougomont’ta, Frischemont’ta, Papelotte’de, Plancenoit’da bir hareket, telaş, heyecan, dehşet ve vahşet eserleri görülür. Adını saydığımız bütün bu yerler birbirini boğazlayan müthiş hayallerle taçlandırılmış gibi gözlere çarpar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bütün bu manzaralar ve hayaller Waterloo savaş alanını gösterir.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-32-backlink" id="footnote-233-32">32</a><span class="Normal char-style-override-1" xml:lang="tr-TR"> Napoleon’un sürgün yeri olan Elba adasında hatıralarını yazmış olduğu bilinmektedir. Bu hatıraları arasında şu sözler kayıtlıdır: “Sona erdirilmiş bir harp, tamam olmuş bir gün, kaybettirdikleri karşılanmış olan yanlış tedbirler, yarınlar için garanti altına alınmış bütün başarılar, bir felaketin müthiş anında mahvolup kaybedildi.”</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>