<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-174</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-4-1-5"><span class="numara-alt char-style-override-1">Sınırları</span></p>
			<p class="tp-1"><span class="Normal char-style-override-1" xml:lang="tr-TR">Külhanbeyi şehri sever. Aynı zamanda biraz da filozof olduğu için inzivayı da sever. Fuscus kadar inziva muhibbi ve Flactus</span><span class="dipnot"><a class="footnote-link" href="#footnote-233-54" id="footnote-233-54-backlink">54</a></span><span class="Normal char-style-override-1" xml:lang="tr-TR"> kadar hürriyet tutkunudur. (Buradaki hürriyetten maksat, boş gezmek ve haylazlıktır.) Düşünerek sersericesine gezmek filozof için iyi bir vasıftır. Özellikle, biraz melez ve oldukça kötü fakat garip ve iki türlü tabiattan oluşup Paris gibi bazı büyük şehirleri çevreleyen kırlarda sersericesine gezmek yegâne emelidir. Bir şehrin çevresini seyir ve temaşa etmek, geçimini iki yerden sağlayan yani hem karada hem de denizde yaşayan acayip bir yaratığı seyir ve temaşa demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağaçların sona erip de çatıların başladığı, her türlü nebatların nihayete erip de kaldırımların yapılmağa başladığı, saban izleri yerine dükkânların, âdet ve göreneklerin yerine ihtirasların, ibadet ve taatlerin yerine şikâyetlerin geçtiği yerler olağanın üstünde rağbet görür ve kıymet kazanır. Gelen geçenler tarafından hüzün verici olarak görülüp de pek az rağbet edilen ve göze pek hoş görünmeyen bu yerlerde düşünenlerin, dıştan bir maksadı hedeflemeyen seyir ve gezintileri bu sebebe dayanır.  Bu satırları yazan adam uzun müddet Paris havalisinde gezip tozmuş olduğu için fikri derin hatıralarla doludur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biçilmiş çimenlikler, taşlık yollar, tebeşirler, kireçli beyaz balçıklar, sönmemiş kireçler, ârızalı yeknesak yerler, bağ ve tarlalar, birden bakışlarınızın önünde görünen bir kenardaki iptidai çiftçilik izleri, bazı yerlerde göçebeliği, bazı yerlerde yerleşikliği andıran durum ve manzaralar, borazancıların eğitim mahalli olup savaş meydanını andıran o geniş ve boş alanlar, gündüzleri birlik ve dinginlik, geceleri korku ve dehşet hüküm süren yerler, yel değirmenleri, araba tekerleklerinin bıraktığı izler, mezarlık köşelerindeki kafa çekme yerleri, güneş ışığıyla aydınlanmış kelebeklerle dolu olup dörtgen şekilli parçalara ayrılan, hoş bir gizlilik hissi veren o büyük karanlık duvarlar… Bütün bu şeyler yazarı oraya çekiyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Glaciere’yi, La Cunette’i kurşunlarla delik deşik olan heybetli Grenelle duvarını, Mont-Parnasse, Fosse-aux-Loups’yu, Marne nehri kenarındaki La Aubiers’yi, Mont-Souris’yi, La Tombe-Issoire’yi, çürümüş tahtalarla ve yabani otlarla kaplanmış bir mahalleyi içine alan La Pierre-Plate’ı, velhasıl bu esrarengiz yerleri bilen kimse yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Roma’nın kırları ve sahraları insanı nasıl düşüncelere sevk ederse Paris civarı da başka türlü tasavvurlara sokar. Ufuk üzerinde evler, kırlar ve ağaçlar görünür. Yalnız bu şeyleri görmek kâinata yüzeysel bir bakış atmak demektir. Hâlbuki bütün mevcutlar, İlahî mevcudiyetin kudretini gösteren ve ispatlayan maddelerdendir. Görüş keskinliği olmayan kimseler etraftaki şeylerden başka bir şey göremezler. Mevcut şeyler onlara bir şeyler hissettirip bir takım telkinlerde bulunamaz. Keskin görüşlüler ise bu şeylerden birçok hakikatler keşfedip çıkarırlar. Bir vadinin bir şehirle buluştuğu yer, insanı anlaşılmayan hazin ve derin bir düşünceye sevk eder. Orada tabiat ve insanlık aynı anda size hitap eder. Mevkiin ilk ve tabii halinin ne olduğu görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizim gibi muhiti olup mahalleleriyle irtibatı bulunan terk edilmiş arazileri devredenler, bu arazinin ötesinde berisinde ve beklenmeyen zamanlarda kuru bir çitin arkasında veya karanlık bir duvarın köşesinde muhtelif kümeler oluşturan zayıf ve cılız çocukların tozlar ve çamurlar içinde “peyguş”(ütmece) oynadıklarını elbette görmüşlerdir. Bunlar ana-baba evinden firar etmiş küçük çocuklardır. Bunların en hoşlandıkları ve serbestçe teneffüs ettikleri yerler, şehir dışındaki caddelerdir. Paris civarı onlarındır. Okula gidecekleri yerde oraya giderek oynarlar ve bu suretle maksatsız, gailesiz bir yaşayış tarzı takip ederler. Adaba aykırı olan sözleri, şarkıları orada öğrenirler.  Mayıs veya Haziran ayının tatlı ışıkları altında gözlerden uzak ve unutulmuş oldukları halde, orada varlıklarını gösterirler. Yerde açılmış bir çukurun etrafında diz çökerler. Bilye oynarlar. Birbirleriyle çekişirler. Yine barışırlar. Bunlar her türlü kayıtlardan azadedirler. Sizi gördükleri zaman birer işleri bulunduğunu ve yaşamak lüzumunu akıllarına getirip düşünürler, ya bir çift eski yün çorap veya bir demet leylak satmak isterler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tür tesadüfler, Paris civarının hoş ve hüzün verici manzaralarını oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere bu çocuk kümeleri arasında bir takım küçük kızlar da görülür. Bunlar çocukların kız kardeşleri midir? Bu kızlardan bazıları yetişkin bulundukları halde zayıf ve sıtmalı, elleri yüzleri güneş yanıklarıyla lekeli, başları ise çavdar ve gelincik çiçekleriyle süslüdür. Bunlar da başıboş olup her daim şen şakraktırlar. Yalınayak gezerler. Bazen buğdayların arasında oturup kiraz yerler. Akşamüzeri kahkahaları uzaktan işitilir. Öğle vakti güneşin yakıcı ışınları ve akşamüzeri hafif ışınları altında gezen bu yaratıklar, oralarda gezinen tefekkür erbabını düşündürür. Hatta rüyalarına bile girer.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris merkez ve civarı ise dairesi olup onlar için bütün kâinat o havaliden ibarettir. Bu daireyi hiçbir zaman aşmazlar. Daire âdeta bir sınırdır. Balıklar sudan çıkamadıkları gibi onlar da Paris muhitinin havasından dışarı çıkamazlar. Onlara göre Paris kapılarından iki fersah ötede hiçbir şey yoktur. Dünya bulundukları mahalden, daha doğrusu Ivry, Gentilly, Arcueil, Belleville, Aubervilliers, Menilmontant, Choisy-le-Roi, Bil-lancourt, Mendon, Issy, Vanvre, Sevres, Puteaux, Neuilly, Gennevilliers, Colombes, Romainville, Chatou, Asnieres, Bougival, Nanterre, Enghien, Noisy-le-Sec, Nogent, Gour-nay, Drancy, Gonesse’ten ibarettir.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-54-backlink" id="footnote-233-54">54</a><span class="Normal char-style-override-1" xml:lang="tr-TR">	Latin şairlerindendir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>