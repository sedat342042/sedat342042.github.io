<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-399</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-6-5-11"><span class="numara-alt char-style-override-1">İki İhtiyar Cosette’in Mutluluğu İçin</span></p>
			<p class="numara-alt" id="toc_marker-6-5-12"><span class="numara-alt char-style-override-1">Herşeyi Kendi Bildikleri Gibi Hazırlıyorlar</span></p>
			<p class="tp-1"><span class="Normal char-style-override-1" xml:lang="tr-TR">Evlenme için her şey hazırlandı. Doktora başvurularak evlenme töreninin Şubat’ta yapılabileceği cevabı alındı. Aralık ayındaydılar. Birkaç hafta mutlu bir şekilde yaşadılar. Büyükbaba mutluluk bakımından diğerlerinden geri kalmıyordu. Cosette’in karşısında saatlerce hayran kala kalırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, ne güzel kız! Ne latif, ne halim yüzü var! Ey kalp! Dünyada, hayatımda bu kadar büyüleyici bir kız görmemiştim. Daha ileride bu ruhanî mahlûkta menekşe kokulu faziletler bitecektir. Bedene bürünmüş güzelliktir! Böyle bir mahlûkla insan nazikâne yaşamaktan başka bir şey yapamaz. Marius oğlum, Baron’sun. Zenginsin. Artık rica ederim. Artık söylenme.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ile Marius birdenbire cehennemden cennete geçmişlerdi. Bu intikal ve dönüşüm ansızın gerçekleşmiş olduğundan gözleri kamaşmış, şaşırmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’e soruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu hali idrak ediyor musun? Bundan bir şey anlıyor musun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır! Fakat zannederim ki Tanrı bakışlarını üzerimize çevirmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean her şeyi yaptı, her şeyi halletti. Her şeyi kolaylaştırdı. Görünüşte Cosette kadar sevinçle, Cosette’in mutluluğunu sağlamağa giriştiler. Acele ediyordu. Belediye başkanlığı yapmış olduğu için sırrı yalnız kendisince bilinen nazik bir meseleyi, yani nüfus ve hüviyet meselesini halletmişti. Gerçek soyunu sadece beyan ve ifade etmek… İhtimal ki evlenmenin engellenmesine yol açardı. Cosette’i her türlü zorluklardan kurtarmıştı. Hiçbir türlü iddia ve davalara mahal bırakmayan usule başvurdu. O da ölmüş adamlardan bir aile düzenlemekti. Cosette, nesli tükenmiş bir ailenin kalan tek ferdi idi. Cosette kendi kızı değil, başka bir Fauchelevent’ın kızıydı. Petit-Picpus Manastırında iki Fachelevent kardeşler bahçıvanlık yapmışlardı. Bu manastıra başvuruldu. Orada Fauchelevent’lar hakkında en iyi bilgilere, en saygıdeğer şahitliklere bol bol nail oldular. Babalık meselesinin incelenip araştırılmasına pek eğilimli bulunmayan rahibeler Cosette’in iki Fauchelevent’tan hangisinin kızı olduğunu layıkıyla bilemiyorlardı. Kötülükten azade bulunan bu kadınlar istenilen şeyleri söylediler. Bir nüfus kâğıdı tanzim edildi. Cosette kanun huzurunda Matmazel Euphrasie Fauchelevent oldu. Baba ve annesinin ölümünden dolayı öksüz bulunduğu kayıt ve işaret olundu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, Fauchelevent adı altında kendisinin Cosette’in vasisi ve Mösyö Gillenormand’ın da vasi vekili sıfatıyla tanınması hususunu garanti etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Beş yüz seksen dört bin franga gelince; bunun, tanınmamasını arzu eden bir adam tarafından Cosette bağışlanmış bir miras olduğu, bu para esasen beş yüz doksan dört bin frank iken beş bin frangı Manastıra tediye edilmek suretiyle Matmazel Euphrasie’nin eğitim öğretimi için harcandığı, kalan meblağın da Matmazel Cosette’e reşit yaşa geldiğinde yahut evlendiğinde teslim edilmesinin vasiyetin şartlarından olduğu beyan edildi. Bu beyanların hepsi, özellikle yarım milyon franga dayandırılmış olduğundan kabul edilebilir ve itiraz edilemez şeylerdi. Gerçi meselenin detaylarında bazı gariplikler var idiyse de göze çarpmamıştı. İlgililerden ikisinin gözleri aşk perdesiyle, diğerleri de altı yüz bin frangın şaşaasıyla görmez olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, bunca seneden beri “babam” zannettiği bu ihtiyar adamın kendi babası olmadığını, akrabadan biri olduğunu, babasının başka bir Fauchelevent bulunduğunu öğrenmişti. Eğer Cosette bu hakikate bundan evvel vakıf olsaydı, şüphesiz üzülürdü. Fakat şimdi içinde bulunduğu tarifi imkânsız dakikada bunu bilmek onu küçük, hafif bir gölge kadar etkiledi. O derecede sevinçli ve mutluydu ki, bu hafif bulut gelip geçti. Marius’a sahipti. Gence ulaşınca ihtiyar siliniyordu. Hayat böyledir. Bundan başka Cosette çok senelerden beri etrafını kuşatan muammalara alışmıştı. Çocukluk yılları esrarengiz bir surette geçenler sıradan bu gibi değişimlere alışkın olurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna rağmen Jean Valjean’a yine “Babam” demeğe devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette meleklere katılacak mertebeye gelmiş olduğundan Gillenormand’dan dahi fevkalade memnundu. Şurası da inkâr edilmez ki,  Gillenormand da onu hoş sözler ve hediyelerle sevindiriyordu. Jean Valjean Cosette için toplum içinde bir mevki, resmî bir konum, itirazı ve dava konusu kabil olmayan bir mevcudiyeti düzenlemekle meşgulken, Mösyö Gillenormand da çeyiz tedarikine dikkatini yoğunlaştırıyordu. Cömertlikten, alicenap olmaktan hoşlandığı kadar başka bir şeyden hoşlanamazdı. Cosette’e kendi büyükannesinden kalma Binche dantelasından yapılmış bir elbise hediye etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu gibi modalar daima yeniden hayat bulurlar. Şimdi eskiler fevkalade revaç bulmaktadır, ihtiyarlığımdaki genç kadınlar çocukluğumun ihtiyar kadınları gibi giyinmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye söyleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Senelerden beri açılmamış olan bombe Coroman-del ağacından yapılma dolaplarını açarak diyordu ki</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu eski dolaplarımızı karıştıralım. Bakalım bunların içinde neler vardır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bütün karılarının, metreslerinin, ninelerinin tuvaletleri ile dolu sandıkları açarak Çin kumaşları, Şam kumaşları, renkli iri çiçekli kumaşlar, Tours şehri mamulatından elbiseler, sırma ve ipek işlenmiş Hind mendilleri, iki yüzü bir “döfin” örgüleri, Genoa ve Alencon danteleleri, eski kuyumculuğun eserlerinden olan ziynet eşyaları, kurdelalar, kumaşlar, velhasıl eline rast gelen herşeyi Cosette’e veriyordu. Hayret içinde Marius’un aşkıyla büyülenmiş ve Gillenormand’a karşı şükran duygularıyla cezbedilmiş olan Cosette, saten ve kadife elbiseyi giyinerek bir mutluluk perisine dönüşüyor, çeyizini meleklerin yüce âlemlerden getirdiklerini tahayyül ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evvelce dediğimiz gibi iki âşıkın baş döndürücü hali büyükbabanın içine gömüldüğü hale denkti. Filles-du-Calvaire sokağında tam anlamıyla neşeli bir âlem, şaşırtıcı bir âhenk vardı. Her sabah büyükbaba Cosette yeniden bir takım hediyeler verirdi. Aklına gelen her şey Cosette’in etrafında tam anlamıyla bir ihtişam içinde derhal yerine getiriliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar büyükbaba bu hediyelerde, bu ufak tefek eşyada, bu kumaşlarda kendince bir hikmet, bir felsefe buluyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aşk, güzel şeydir. Fakat onunla beraber bunlar da lazımdır. İnsan mutlu olmak için faydasız şeylere muhtaçtır. Mutluluk bu gibi lüzumsuz sayılan şeylerdir. Bunlar, hatta faydasız şeyler bile ne kadar çok olursa mutluluk hali o kadar artar. Aşk ve muhabbet bir köyde, bir kulübede de aşktır, ama bir sarayda, mükemmel ve müzeyyen bir salonda, yaldızlı, ipekli mefruşat arasında olursa lezzeti daha başka olur. Bir çoban kızı da sevilir, fakat sevilen kadın bir düşes olursa, yüz bin frank da geliri bulunursa daha güzel olur. Kuru mutluluk kuru ekmeğe benzer, insanın karnı aç olunca yer, fakat buna yemek yenilmiş denmez. Fazla, faydasız, garip, hiçbir şeye yaramayan fazla göz çıkarmaz, fazlalık her zaman fazlalıktır. Benim indimde lüzumsuz zannedilen bütün şeyler mutluluk için en lüzumlu şeylerdir. Çünkü faydasız sayılan bir şey, zaman olur ki lazım olur. Hele kadınlarca her şeyin bir kıymeti, bir değeri vardır, bunu ben, o âlemin yaklaşık bir asırlık güngörmüş tecrübelisi olarak pek âlâ bilirim. </span></p>
			<p class="Temel-Paragraf"><span class="Normal char-style-override-1" xml:lang="tr-TR"> Mösyö Gillenormand, özellikle düğünlerin nasıl yapılacağı bakımından pek çok düşüncesizlikte bulunuyordu. On sekizinci asrın bütün züppeliklerini ve garipliklerini safsata gölgesinde sayıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz zevklerin, oyunların nasıl düzenleneceğini bilmezsiniz. Sizin şu on dokuzuncu asrınız kördür, boştur. Baştanbaşa kusur ve noksanlıklarla doludur. Sizin halk hükûmetiniz yavan, zarafetsiz, renksiz, kararsız, letafetsiz, şekilsizdir. Büyüklük, debdebe, tantana, ihtişam on sekizinci asırda mevcuttu. Sizin kadınlarınızın en yüksek ideali dokumadan kumaşla kaplanmış, pelesenk ağacından yapılmış mobilyalarla ufak bir salon döşeyebilmektir. Bunun hayalini kurarlar ve bunu düşünürler. Var da buldun! “Hasis” efendi ile matmazel “İradını yemez”in evlilik töreni yapılıyor! Ne ihtişam ya! Ne âlâ yücelik! Doğrusu ben bunları gördükçe ikrah ediyorum. Uzaklara kaçasım geliyor. Ah! Ben ta 1787 senesinden beri Prens de Leon, Dük de Chabot, Dük de Montbazon, Marki de Sonbise, Vikont de Thouars ve Fransa âyanından Dük de Rohan’ın Longchamps’a tahtırevanla gittiğini gördüğüm günden beri her şeyin berbat olup gideceğini haber vermiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Bu asırda iş görülüyor, borsada oyun oynanıyor, para kazanılıyor. Sonra da herkes pintileşiyor! Dış görünüşe dikkat ediliyor, cila veriliyor; şık giyiniliyor, yıkanılıyor, saçlar taranıyor, şu maddelerle parlatılıyor, temizleniyor. Ayakkaplarının tozları süpürülüyor, şık, bir çakıl taşı kadar cilalı, parlak olunuyor. Aynı zamanda vicdanın derinliklerinde de elleriyle burnunu silen bir çoban karısını kaçıracak kadar kerizler, lağımlar var! Bu asra “Pis letafet asrı” demeli! Marius, öfkelenme. Bana konuşma izni ver. Ben halk hakkında fena bir şey söylemiyorum; görüyorsun ya toplum için ağzım sitayişle doludur. Fakat halk tabakasının şu yüksek tabakasına biraz çatayım, müsaade edersin ya! Ben de onlardan değil miyim? İnsan sevdiğine acır, bundan dolayı dosdoğru söyleyeyim. Bugün evleniliyor, fakat nasıl evlenileceğini bilmiyorlar. Ah! Ben eski âdâp ve âdetlerin yok olduğuna teessüf ediyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“O zarafet tavırları, o şövalyeliği, o nazikâne hareketleri, herkeste mevcut olan o debdebeyi, yukarıdaki âhenk, aşağıdaki trampet seslerini, dansları, ziyafet sofralarındakilerin sevinçli yüzlerini, insanı mesteden şarkıları, havaî fişeklerini, gülüşmeleri, kahkahaları, hay-huyu, süsleri, tuvaletleri hatırlıyorum da, evet! Bunların gittiğine yazıklanıyorum! Şimdi terk edilmiş olan diz bağına da acıyorum. Gelinin diz bağı Venüs’ün kuşağının hala-zadesidir. Aralarında münasebet vardır. Truva muharebesi niçin oldu? Helen’in diz bağı için olduğuna şüphe mi var? Helen diz bağını Paris’e kaptırdığı için bunca kahramanlar birbirini kestiler, öldürdüler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Dostlarım, bana inanınız. Eski, o latif eski zamanlarda insanlar ‘âlimâne’ bir şekilde evlenirlerdi. Mükemmel bir kontrat yapılırdı; ondan sonra da mükemmel bir eğlence, bir ziyafet tertip edilirdi.  Noter kâtibi çıkar çıkmaz sakî girerdi. Niçin olmasın? Mide öyle latif bir hayvandır ki, hakkını ister, onun da düğünü vardır! İnsanlar sofrada mükemmel şekilde yemek yerlerdi. Yanlarında da gerdanı, omuzları, göğsü yarı açık eşleri bulunurdu. Ah! O gülümseyen dudaklar! Ne yapalım? O devirde herkes sevinçliydi. Çocukluk bir demet çiçekti. Her genç adamın sonu bir leylak çiçeği, bir demet güldü. Savaşçı bir kahraman ciddiyet tavrını bir tarafa bırakır ve kendisine eğlenceli ‘Florian’ namını verdirirdi. Herkes güzel olmağa gayret ederdi. Halkın orta tabakasına mensup olan adam bir çiçeğe, marki gibi soylular elmas taşına benzerdi. Söbyeler, fotinler yoktu. İnsan şık, taranmış, boyanmış, kokular sürünmüş, oynak, naz ve niyazlıydı. Fakat bunlardan hiçbiri de bellerine bir kılıç takmağa engel olamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“O çağın ruhu, niteliklerinden biri nezaket, diğeri de ihtişamdı. Doğrusu ya insan eğlenirdi. Bugünse herkes ciddi. Orta halli sınıf hasistir. Bu sınıfın kadınları mahcuptur. Asrınız zavallıdır. Güzellik perilerini, çok dekolte olduklarından bahsederek, toplantılardan çıkarırlar, ayıplarlar! Ne yazık! Güzelliği bir çirkinlikmiş gibi saklıyorlar! İhtilalin çıktığı günden beri herkes pantolon giymektedir. Dansözler bir pantolon giyiyorlar. Bir dansöz ciddi olmalıymış! Oyuncularda dahi bir meslek ciddiyeti olmalıymış! İnsan ağırbaşlı, vakarlı olmalıymış! İnsan çenesini kıravatına kadar indirmediğine nadim oluyormuş! Yirmi yaşında evlenen bir gencin ideali Mösyö Royer-Collard’a benzemek olmalıymış! Bu kadar kibir, gurur ve azamatle nereye varılır biliyor musun? Alçalışa, küçüklüğe. Şunu biliniz ki sevinç yalnız sevinç olmakla kalmaz. Sevinç büyük ve azametli olmalıdır. Âşık iseniz mutantan, debdebeli, muhteşem bir sevinç, bir neşe hay-huyu içinde olunuz. Evlenme töreni de mutluluğun velvelesi, gürültüsü, patırtısı, şaşaasıyla geçmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Kilisede ciddi durmak, ağır bulunmak; pekâlâ, buna itiraz yok. Fakat bir kere âyin bitti mi… dünya alt üst olmağa başlamalı, hemen gelinin etrafında hay ve huyu ortaya çıkmalı. Bir evlenme parlak, sevimli, sevinçli, âhenkli, eğlenceli olmalı. Tören Reims Kilisesinden Chanteloup mesiresine nakledilmeli. Sessiz, sakin bir düğünden nefret ederim. Hiç olmazsa evlendiğiniz günde olsun sevincin zirvesine çıkınız. Keşiş Dağındaki mitoloji perileri gibi olunuz. Gülünecek, dans edilecek, zevk ve safa edilecek yerde yeni nesilleriniz hasislik, ahmaklık gibi şeyleri icad ediyor. Evlatlarım! Her damad, </span><span class="Normal-i char-style-override-1" xml:lang="tr-TR">Binbirgece Masalları</span><span class="Normal char-style-override-1" xml:lang="tr-TR">’nda zikredilen damatlar gibi olmalı. Kartal gibi mutluluğun en yüksek semasına kanat vurmak için hayatınızın bu yegâne dakikasından istifade ediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Düğününüzde, âşık ve sevgilinin kavuşması anlarından tasarruf etmeye çalışmayınız. Bu kutsal evlenme gününün parlaklık ve ihtişamını söndürmeyiniz. Sizin bizzat nefsinizin parıldayacağı, parlayacağı gün, o gündür. Düğün, evlenme her gün yapılan bir şey değildir. Hayatta bir defa olur. Ah! İstediğim gibi hareket edebilsem, görürsünüz ne kadar güzel olurdu! Ağaçlar arasında kemanların âhenkli nağmeleri işitilecekti.</span></p>
			<p class="tp-sb"><span class="Normal char-style-override-1" xml:lang="tr-TR">“İşte benim programım: Mavi ve berrak bir gök altında düzenleyeceğim düğün eğlencesine kır âlemini karıştırırdım. Ne kadar bildiğim peri kızı varsa hepsini, mitolojideki gibi olmak üzere davet ederdim. Amphitrite’in düğünü melekler gibi giyinmiş, naz yatağında uyuyan perilerle, onlara övgüler düzen, aşk ve muhabbet şiirleri söyleyen seçkin, hassas, ince ruhlu, aşk çılgını bir şairi bütün ihtişam ve gösterişi üzerlerinde toplanmış halde bir araya gitirirdim. İşte bir düğün programı ki, ben bile bunu hayranlıkla seyreder, buna şaşardım.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbabanın bu minval üzere kendi söyleyip kendi dinlediği sırada, Marius ile Cosette birbirine kendinden geçerek bakışıp duruyorlardı. Teyze Gillenormand hiçbir sebeple bozulmayan ciddiyet ve temkini ile bütün bu hallere şaşkınlıkla bakıyordu. Beş altı aydan beri pek çok etkilere uğramış ve heyecan yaşamıştı. Marius’un dönmesi, Marius’un kanlar içinde eve getirilmesi, Marius’un hazırlanması,  hayata döndürülüşü, Marius’un barışması, Marius’un nişanlanması, Marius’un evvela bir meteliksiz bir kızla, bir an içinde milyonere dönüveren bir kadınla evlenmesi, gözlerinin önünde sayıldığını gördüğü altı yüz bin franklık banknotlar, bütün bu olup bitenler onu hayrete düşürmüştü. Âdeta şaşırmış, kalbinde haset duygusu ve tamah uyanmıştı. Sonra zühd ve takva sahiplerine mahsus duyguları ve tavırları kendisine tekrar döndü. Kalbinden bütün bunlar silindi. Muntazam şekilde kilisesine devam eder, tesbihini çeker, evin bir odasında “Seni seviyorum” sözleri tekrarlandığı bir sırada o, başka bir odada duasını okur, ibadetini ederdi. Artık Marius ile Cosette’i belirsiz bir surette ve bir hayal gibi görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ruhun tembelliğinden ve ataletinden kaynaklanan bir tecrid edilmişlik/ yalnızlık/ bakirelik; yaşamaya, hayata karşı yabancı kalmak suretiyle her türlü insanî duygulardan sıyrılan, yani sevinme ve kederlenme duygularından biriyle duygulanmayan bir inziva hali, bir boğulmuşluk vardır. Baba Gilenormand kızına: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu derece sofuluğun,  takvanın zihinsel nezleye denktir. Hayatından hiçbir şey hissetmiyorsan, gerçi fenalık yok, fakat güzel ve hoş duygulanmalardan da mahrum bulunuyorsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten altı yüz bin frank Teyze Gillenormand’ın tereddütlerine son vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gillenormand Baba kızına o derecede az önem veriyordu ki, Marius’un evlenmesi meselesinde onun görüş ve muvafakatini almağa, hatta sormağa bile lüzum görmemişti. Her zamanki haliyle herkese karşı öfkeli ve gazaplı olarak, esarete düşmüş bir zorba gibi Marius’u memnun etmekten başka bir düşüncesi olmadan hareket ediyordu. İhtiyarın indinde Teyze’nin kesinlikle bir önemi yoktu. Babası onu âdeta unutmuştu. Teyze koyun gibi sakin ve itaatkâr olmakla beraber ihtiyarın şu muamelesine gücenmişti. Kalben bir dereceye kadar kızmışsa da dıştan ağırbaşlılığını ve sükûnetini muhafaza ederek kendi kendisine demişti ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babam evlenme meselesini bensiz halletti; ben de miras meselesini onsuz halledeceğim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten Teyze Gillenormand zengindi. Bundan dolayı zihnen kararını vermişti. Eğer evlenme fakirane olsaydı ihtimal ki, fakirane bir şekilde kalmasında bir beis görmeyecekti. “Yeğenim mademki hiç düşünmeden parasız bir kızı alıyor, varsın parasız kalsın.” diyecekti. Fakat yeğeninin yarım milyonu Teyze’nin pek hoşuna gitmiş, bu âşık çifte karşı kalbî duygularını değiştirmişti. Altı yüz bin franklık bir servete insan her halde hem saygı duymağa mecburdur, hem de borçludur. Mademki bu iki gencin hiçbir şeye ihtiyaçları kalmamıştı, Teyze’nin dahi servetini bunlara terk edeceği açıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ile Cosette’in büyükbabanın yanında kalmalarına karar verildi. Mösyö Gillenormand evin en güzel odasını kendilerine vermekte inat ve ısrar etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu hal beni gençleştirecek, daima bunu hayal etmiştim. Zifafın odamda icrasını daima düşünmüştüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye söyleniyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu odayı bir sürü eski ve zarif eşyayla süsledi. Tavanını fevkalade süslü bir bezle kapladı. Kadife taklidi olan bu bezin zemini parlak olup yaldızlı goncalar, parlak çiçek dallarıyla süslüydü. La Roche-Guyon’da Düşes d’Anville’in yatak odasının böyle olduğunu söylüyordu. Şömine üzerine de karnı üzerinde bir manşon taşıyan Saksonya porseleninden küçük bir kadın heykeli koymuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Gillenormand’ın Kütüphanesi dahi Marius’un -dava vekilleri cemiyetinin talep ettiği şekilde- muhtaç bulunduğu avukat yazıhanesi oldu.</span></p>
		</div>
	</body>
</html>