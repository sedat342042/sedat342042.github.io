<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-325</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-12-6"><span class="numara-alt char-style-override-1">Beklerken</span></p>
			<p class="tp-1"><span class="Normal char-style-override-1" xml:lang="tr-TR">Bu halde, bu bekleyiş saatinde ne yaptılar? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mademki bunlar tarihî olaylardandır, öyleyse anlatmaya mecburuz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Erkekler fişek, kadınlar tiftik imal ettikleri, kurşun kalıbına mahsus bir kalay ve kurşun dolusu bir tencere gayet iyi yakılmış bir mangal üzerinde kaynadığı, nöbetçiler ellerindeki silahlarıyla barikat üzerinde bekledikleri, bir türlü nazar-ı dikkati başka yere çekilmesi mümkün olmayan Enjolras’ın gözü nöbetçilerde olduğu sırada, Combeferre, Courfeyrac, Jean Provaire, Feuilly, Bossuet, Joly, Bahorel ve daha birkaç kişi birbirlerini arayıp buldular. Toplandılar. Sanki okuldaki hayatlarının en güzel günlerinden biriymiş gibi, “kazamat”a</span><span class="dipnot"><a class="footnote-link" href="#footnote-233-139" id="footnote-233-139-backlink">139</a></span><span class="Normal char-style-override-1" xml:lang="tr-TR"> dönüştürülen meyhanenin bir köşesinde yaptıkları istihkâmın iki adım ötesinde, karabinaları dolu ve kapsülleri konulmuş olarak sandalyelerinin arkalarına dayandırılmış vaziyette, toplanmışlardı. Bu güzel gençler; hayatı terk etmek veya işi başarmak gibi büyük, yüce ve mühim bir zaman için ilerlemiş bulunan bu gençler aşk şiirleri söylemeğe başladılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu nasıl şiirdi?</span></p>
			<p class="tp-sb"><span class="Normal char-style-override-1" xml:lang="tr-TR">İşte şöyleydi:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Hatırlar mısın o güzel günlerimizi!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İkimiz de genç ve taptazeydik.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kalbimizdeki yegâne arzu </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Şık giyinmek ve âşık olmaktı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Yaşını eklesen yaşıma</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kırkı bulmazdı toplamı o zaman</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Fakir, sade evceğezimizde</span></p>
			<p class="tp-sb"><span class="Normal-i char-style-override-1" xml:lang="tr-TR">Her şey, kış bile bir bahar idi. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ah o güzel günler! Manuel sakin ve mağrurdu</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Paris kutsal şölenlerle şendi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Foy yıldırımlar fırlatırdı hitabette,</span></p>
			<p class="tp-sb"><span class="Normal-i char-style-override-1" xml:lang="tr-TR">Korsenizde bana batan bir iğne vardı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bütün mevcudat size hayrandı</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Davasız dava vekili idim, </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sizi Prado’ya götürdüğüm zaman</span></p>
			<p class="tp-sb"><span class="Normal-i char-style-override-1" xml:lang="tr-TR">Öyle güzeldiniz ki güller utancından kızarırdı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İşittim ki güller derlermiş: Ne güzeldir</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ne hoş kokulu, ne dalgalı saçlar!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Mantosu altında elbette bir kanat gizli.</span></p>
			<p class="tp-sb"><span class="Normal-i char-style-override-1" xml:lang="tr-TR">Başlığında henüz açılmış bir gonca.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Nazik kolunu sıkarak dolaşırdık seninle</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Geçenler aşk mihveri sanırlardı</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İkimizin şahsında aşk perisi latif Nisanı</span></p>
			<p class="tp-sb"><span class="Normal-i char-style-override-1" xml:lang="tr-TR">Güzel Mayısla evlendirmişti sanki.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Gizli, çılgın kapalı kapı ardında</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Demlenirdik, yasak aşk meyvesini tadarak</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Dudaklarımdan çıkmadan bir söz </span></p>
			<p class="tp-sb"><span class="Normal-i char-style-override-1" xml:lang="tr-TR">Arzumu hemen anlardı kalbin.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sorbonne bir cennet bahçesiydi ki</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Onda sabah akşam sana tapardım.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bir âşık gönül böyle uygular.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sevdanın haritasını Latin mahallesinde.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ey Maubert! Ey Daphine </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bahardan numune kulübemizde </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İnce nazik ayaklarına çoraplarını giyerdin</span></p>
			<p class="tp-sb"><span class="Normal-i char-style-override-1" xml:lang="tr-TR">Çatıdan parlayan bir yıldız görürdüm.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Platon’u çok okudum, fakat ondan bir şey kalmadı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Malebranche ile Lamennais’den daha iyi</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sen bana gösterdin semavi güzelliği</span></p>
			<p class="tp-sb"><span class="Normal-i char-style-override-1" xml:lang="tr-TR">Bana verdiğin ufacık bir çiçekle.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ben itaat ederdim sana, sense bana tâbi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ey altın yaldızlı tavanarası, sana bağlanmak,</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Tül elbisenin içinde geliş-gidişini seyretmek </span></p>
			<p class="tp-sb"><span class="Normal-i char-style-override-1" xml:lang="tr-TR">Eski aynadan bakmak terütaze yüzüne</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">İki ayna da sen de hayran olurdun</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Fecrin ve semanın bu dönüşünü kim unutur ya. </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kurdelalar, çiçekler, tüller, hareli kumaşların devrini</span></p>
			<p class="tp-sb"><span class="Normal-i char-style-override-1" xml:lang="tr-TR">O zamandaki büyücü aşkını bir lisan söyler.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bahçelerimiz bir lale saksısıydı.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Pencereye perde elbisendi.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ben topraktan kâseyi alırdım </span></p>
			<p class="tp-sb"><span class="Normal-i char-style-override-1" xml:lang="tr-TR">Sana Japon kâsesi diye verirdim.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ya bizi güldüren o büyük felâketler</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Al kürkün yanmış, boyun sargın kaybolmuş!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Sevgili Shakespeare’in kıymetli resmini</span></p>
			<p class="tp-sb"><span class="Normal-i char-style-override-1" xml:lang="tr-TR">Bir akşam yemeği için satmıştık!</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Ben dilenciydim, sen sadaka veren cömert </span></p>
			<p class="Temel-Paragraf"><span class="Normal-i char-style-override-1" xml:lang="tr-TR">O hoş nazik kollarından öperdim</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Dante’nin eserleri sofra makamındaydı</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Bir avuç kestanemizi ikimiz yerken.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Neşeli kulübemde ilk defa olarak</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Dudaklarından almıştım bir buse</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Utanarak başın açık gitmiştin</span></p>
			<p class="tp-sb"><span class="Normal-i char-style-override-1" xml:lang="tr-TR">Ben sarardım kaldım, Tanrı’ya inandım.</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Katıksız saadetlerimizi hatırlar mısın?</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Paçavraya çevirdiğimiz ketfiyeleri (örtüleri)</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">Kararan kalplerimizden nice ahlar</span></p>
			<p class="tp-sb"><span class="Normal-i char-style-override-1" xml:lang="tr-TR">Yüce göklere doğru uçup gitmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hatırlanan zaman ve yer, gençlik hatıralarıyla semada şaşaa saçmağa başlayan parlak yıldızlar, bu ıssız sokakların hüzün verici mutluluk ve dinlenişleri, hazırlanılmakta olan felaketin yaklaştığının görülmesi, evvelce söylenildiği gibi gayet hoş bir şair olan Jean Prouvaire’in duygulu bir seda ile okuduğu bu şiire hüzün ve teessür yüklemekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada küçük barikatta bir donanma kandili ve büyük barikatta ise karnaval zamanlarında Courtille’e giden maske alayını taşıyan arabaların önünde büyük balmumundan yapılmış bir meşale yakılmıştı. Bu meşaleler biraz evvel bildirmiş olduğumuz gibi Saint-Antoine mahallesinden geliyordu. Meşale, rüzgâra karşı korunmak için üç tarafı kapalı, kaldırım taşlarından yapılmış bir tür kafes içine konulmuş ve yalnız bir tarafı açık kalıp bütün ışığının kırmızı bayrak üzerine vuracağı şekilde konulmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokakla barikat karanlıkta kalıyor ve sanki büyük bir hırsız feneriyle aydınlatılıyormuş gibi yalnız kırmızı bayraktan başka bir şey görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ışık, bayrağın kırmızılığına garip ve korkunç bir kızıllık yüklüyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-139-backlink" id="footnote-233-139">139</a><span class="Normal char-style-override-1" xml:lang="tr-TR">	Casematé: İspanyolcadan kaynaklanan bir kelime olup kale bodrumuna, mahzene denir. Kazamatalar topçu ateşinden korunmak üzere insanlar için ikametgâh, cephane ve mühimmat için depo, mahzen niyetine kullanılır. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>