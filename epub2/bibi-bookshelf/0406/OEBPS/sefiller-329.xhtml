<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-329</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-5-13-1"><span class="numara-alt char-style-override-1">Plumet Sokağından Saint-Denis Mahallesine</span></p>
			<p class="tp-1"><span class="Normal char-style-override-1" xml:lang="tr-TR">Sabahın alaca karanlığında Marius’u Chanvrerie sokağındaki barikata götüren şey, şüphesiz kaderiydi. Ölmek istiyordu, fırsat da bunu kendisi için hazır duruma getirmişti. Mezarın kapısını çalıyor, gece karanlığı içinden uzanan bir el ona mezarın anahtarını veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan ümitsizliğe düşünce, karanlıklar içinde önünde açılan bu matemli kapılar insanı kışkırtır ve kendine çeker. Marius, kendisine birçok defalar mutluluğun kapısını açan o parmaklığı açtı; bahçeden çıktı ve “Haydi gidelim!” dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ümitsizlik ve acı ile âdeta cinnet derecesine gelmiş bulunuyordu. Zihnî güçlerinde sabit ve sağlam bir şey hissetmiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki aylık müddeti çocukça ve muhabbet dolu bir sarhoşluk içinde geçirdikten sonra, artık talihin ihsanından bir şey kabul edecek kudreti kalmamıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ümitsizlik bütün hayalleri üzerine çöreklendiğinden yalnız bir tek arzusu kalmıştı ki, o da her şeye son vermekten ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hızla yürümeğe başladı. Javert’in tabancalarını almış olduğundan silahlanmış bulunuyordu. Gördüğünü sandığı delikanlıyı sokakta gözlerinin önünde kaybetmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bulvar yoluyla Plumet sokağından çıkmış olan Marius Esplanade’ı, Invalides köprüsünü, Champs Elysees’yi, XV. Louis meydanını geçerek Rivoli sokağına gelmişti. Mağazalar açıktı. Bir takım kadınlar muhtelif dükkânlardan alışveriş yapıyorlardı. Laiter gazinosunda dondurma ve English pastacısında pasta yeniyordu. Yalnız Prens Oteli ile Meurice Oteli önünde bulunan posta arabaları hızla hareket halindeydiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Delorme Pasajından geçerek Saint-Honoré sokağına girdi. Bu sokakta bulunan dükkânlar kapanmıştı. Dükkân sahipleri yarı açık bulunan kapıları önünde konuşuyorlardı. Gelip geçen bir takım kişiler, yollarına devam ediyorlardı. Gaz fenerleri de yakılmış, her zaman olduğu gibi evlerin ve mekânların birinci katlarından yukarı katlarına kadar her tarafı aydınlatılmıştı. Palais-Royal meydanında süvariler bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Saint-Honoré sokağını takip edip Palais-Royal meydanından uzaklaştıkça aydınlanmış pencerelerin sayılarının azaldığını görüyordu. Bütün dükkânlar kapanmıştı. Kapı önlerinde kimse bulunmadığı gibi sokak da karanlığa gömülmüştü. Öte taraftan, kalabalık gittikçe artmaktaydı. Yolcular pek çoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öyle olduğu halde kalabalıkta kimsenin konuştuğu görülmüyordu. Bununla beraber bu kalabalıktan derinden gelen bir uğultu hâsıl oluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arbre-Sec çeşmesine doğru, gelen geçenler arasında akar bir su ortasında duran taşları andıran bir takım hareketsiz ve karanlık gruplar vardı. Des Prouvaires sokağı girişinde kalabalık artık ilerleyemiyordu. Bu girişte kalabalık pek fazla olduğundan geçilmesi mümkün değildi. Âdeta birbiri üzerine yığılmış bir insan kitlesi… İzdihamın bu derecesine seyrek rastlanır. Kalabalığı oluşturan halk arasında ne siyah elbiseliler ve ne de yuvarlak şapkalılar görülüyordu. Önlükler, gömlekler, kasketler, dağınık saçlı, toprak renkli başlar göze çarpıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu halk yığını, kâinatı bürümüş olan gecenin karanlığıyla dalgalanıyordu. Bu dalgalanışta bir ürpertiden oluşan garip sedayı andırır bir ses vardı. Kimse yürümediği halde çamur içinde atılan adımlardan kaynaklanan bir takım sesler duyuluyordu. Bu izdiham arasında ve Roule, Prouvaires, Saint-Honoré sokakları boyunca hiçbir pencerede ışıktan eser yoktu, yalnız miktarı gittikçe azalmakta olan sıradan sokak fenerleri göze çarpıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte fenerler, büyük ve kırmızı yıldızlara benzere, yere yansıttıkları gölgeler de büyük örümcekleri andırırdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sokaklar ıssız değildi. Çatılmış tüfeklere, kınlarından çıkarılmış süngülere, ordugâh kuran askerlere rastlıyordu. Meraklı yolculardan hiç biri bu sınırı geçmiyordu, sadece orada, o sınır teşkil eden mahalde gidiş geliş kesiliyordu. Orada kalabalık sona eriyor ve ordugâh başlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, hiçbir ümit ve arzusu kalmamış olan bir adama benziyordu. Mademki “ordu”ya davet edilmişti, o halde bu davete icabet etmek lazım geliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Askerin çadırları arasından geçmeğe muvaffak oldu. Devriyelere görünmedi, nöbetçilerden uzaklaştı. Bir çevirme hareketiyle Bethisy sokağına girdi ve Halles’e doğru yürüdü. Bourdonnais sokağının köşesinde artık fenerler görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kalabalığın bulunduğu mıntıkayı geçince askerî sınırı geçmiş oluyor ve gayet korkulu bir yerde bulunuyordu. Artık ne bir yolcu, ne bir asker ve ne de bir ışık vardı. Ortalıkta tek bir kul yoktu. Hükmünü yürüten şey, bir bütünlük ve tenhalıktan, gecenin dinginliğinden ibaretti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilmem nasıl bir soğukluk onu kaplıyordu. Bir sokağa girmek, bir mahzene girmek demekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlerlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birkaç adım attı. O anda biri koşarak yanından geçti. Bu geçen kim ve nasıl bir şeydi? Bir adam mıydı? Bir kişi miydi? Yoksa birkaç kişi miydi? Bu sorulara cevap veremezdi. Çünkü geçen şeyi fark edip seçememişti. Yanından geçen şey her ne idiyse kayıplara karışıp yok olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dolaşa dolaşa Poterie sokağı sandığı bir sokağa girdi. Sokağın ortasına vardığında bir engele rast geldi. Ellerini uzattı. Bu engel devrilmiş bir el arabasından ibaretti. Ayaklarının altında bir su yalağı, bataklık ve dağınık bir kaldırım hissetti. Orada yapımına başlanıldığı halde yarım kalmış olan bir barikat bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaldırımdan atlayarak geçti. Biraz evvel rastlamış olduğu engelin diğer tarafına geçmişti. Sokak hudutlarından ayrılmıyor ve ev duvarlarını rehber kabul ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Barikatın biraz ötesinde ve karşısında gözüne beyaz bir şeyler göründü. O beyaz şeylere yaklaştı. O şeyler bir şekil aldı. O zaman bu şeylerin iki beyaz beygirden ibaret olduğunu fark etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu beygirler Bossuet’nin sabahleyin barikat yapımında kullanmak üzere ele geçirmiş olduğu yolcu arabasının beygirleriydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanların Tanrı’nın işlerine akıl erdiremedikleri gibi, insanların yapıp ettiklerinden de bir şey anlamayan bu beygirler sokaklarda başıboş bir şekilde dolaştıktan sonra orada durmuşlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, hayvanları arkada bırakarak Contrat-So-cial sokağına benzeyen bir sokağa girmek üzere bulunuyordu. O sırada kulağına çıkış yeri meçhul bir tüfek sesi geldi. Kurşun süratle havayı titreterek ve vızıldayarak Marius’un yakınından geçti. Başı ucunda bulunan bir berber dükkânının kapısı üzerindeki sakal resmi bulunan bir bakır levhayı deldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1846 tarihinde Contrat-Social sokağında ve Halles sütunlarının köşesinde sakalı delik bu bakır levha gelip geçenlerin gözüne çarpardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tüfek sesi, bir hayat belirtisi demekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Issız bir yerde bulunmuyordu!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Her halde bu tüfek sesinden sonra artık hiçbir şeye tesadüf etmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önündeki yol, karanlık basamaklardan karanlık bir güzergâhı, cehenneme doğru bir inişi andırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber Marius ileriye doğru devam etmekten geri durmadı.</span></p>
		</div>
	</body>
</html>