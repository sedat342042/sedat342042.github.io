<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-91</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-3-1-7"><span class="numara-alt char-style-override-1">Napoleon Keyifli</span></p>
			<p class="tp-1"><span class="Normal char-style-override-1" xml:lang="tr-TR">Napoleon Bonaparte, rutubetli bir yerde bütün gün at üzerinde bulunarak yorgun ve hasta düşmekle beraber bugünkü kadar neşe ve sevinç hissedememişti. Sabahtan beri bulanık simasında sevinme ve gülümseme izleri görülüyordu. Sanki mermerden bir maskeyle örtülü olan bu çehrenin altında ruhu, bu sırada gözleri kamaştıracak derecede kuvvetli ışıklar saçıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Austerliz muharebesinde üzüntülü ve mahzun olan bu adam, Waterloo muharebesinde ferahlamış bulunuyordu. İnsanlığın mukadderatı, bazen işte böyle birbirine zıt duygular doğurur. Bütün hazlarımız ve sevinçlerimiz karanlığa boğulmuş olur. Elem ve kederler gibi zevk ve sevinç de gelip geçicidir. Hakiki ve ulvî mutluluk ancak Tanrı’ya mahsustur. Eski Romalı askerler “Sezar tebessüm saçarsa, Pompei gözyaşı döker!” derler. Bu defa Pompei ağlayamazdı; fakat “Sezar” gülüyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon takatsiz haline, şiddetli bir fırtına ve yağmurun devam etmesine rağmen, sabaha doğru saat birde Bertrand ile atlı olarak Russomme civarındaki tepeleri dolaşıp denetlemişti, Frischemont’dan Braine-l’Alleud nahiyesine kadar ufuk üzerinde ışıklar saçan İngiliz askerinin yakmış olduğu ateşleri görerek, Waterloo savaş alanında tesbit edilmiş bir günde, belirlemiş olduğu hakikatlerin ortaya çıkıp tecelli edeceğine inanmıştı. Atını durdurup şimşekleri seyrederek ve gök gürültülerini dinleyerek bir müddet hareket etmeden durmuştu. Gecenin karanlığında şu gizli sözün ağzından çıktığı işitilmişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Birlikte ve iştirak halindeyiz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Halbuki Napoleon aldanıyordu. Onlar birlikte ve iştirak halinde değildiler. Napoleon bir dakika bile uyumamıştı. O gecenin her saati, belki de her dakikası onun için bir sevinç ve mutluluk anıydı. Bütün gece askerî safları dolaşmıştı. Ötede beride durarak askerlerle ve nöbetçilerle konuşmuştu. Saat iki buçukta Hougomont ormanı yakınında hareket etmekte olan askerî birliğin ayak seslerini işitmiş ve başlangıçta İngiliz kumandanı Wellington’un geri çekilmekte olduğunu sanmıştı. Bu sebeple kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Perişan olan İngiliz askerinin arka safları ordugâhı değiştiriyorlar. Ostend’e henüz gelmiş olan altı bin İngiliz’i esir edeceğim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam bir gönül rahatlığıyla konuşuyor ve Mayıs’ın birinci günü Juan körfezinde karaya çıkarken kendisini alkışlayan bir köylüyü, yanındaki Mareşal Bertrand’a göstererek yüksek sesle: “İşte bak Bertrand, bu, bizim için bir imdat kuvvetidir!” dediği sırada yüzünde beliren, neşe ve cerbeze görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi Haziran’ın on sekizinci gecesi de İngiliz kumandanı Wellington ile şöyle diyerek alay ediyordu: </span></p>
			<p class="tp-sb"><span class="Normal char-style-override-1" xml:lang="tr-TR">- Bu küçük İngiliz’in bir ibret dersi almağa ihtiyacı var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yağmur, şiddet ve kuvvetini artırıyordu. İmparator bu sözleri söylerken müthiş gök gürültüleri işitiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahın saat üç buçuğunda bir hayali kaybetmişti. Etrafı keşfetmek için gönderdiği subaylar döndüğünde, düşmanın hiçbir askerî harekâtta bulunmadığını söylemişlerdi! Hakikaten düşman ordugâhında dıştan bir hareket görülmüyordu. Dinlenilen yerlerde yakılan ateşlerin hiçbiri söndürülmemişti. Bu durumdan, İngiliz askerinin uykuda bulunduğu sonucuna varılıyordu. Her tarafta derin bir sessizlik ve sükûnet hüküm sürüyordu. Hiçbir yerde bir şamata işitilmiyordu. Yalnız gök gürültüleri bu sessizlik ve sükûneti bozuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat dörtte nöbetçiler tarafından yakalanan bir köylüyü yanına getirmişlerdi. Bu adam bir İngiliz süvari alayına kılavuzluk etmekteymiş ki, şüphesiz bu, sol kanat birliklerine mensup olup Ohain nahiyesine giderek orada konuşlanacak olan Vivian alayı olacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat beşte, İngiliz ordusunda iken mensup oldukları alaydan kaçan iki Belçikalı getirildi. Bunlardan alınan bilgilerden İngiliz ordusunun savaşmayı beklemekte olduğu anlaşılmıştır. Bunun üzerine Napoleon haykırarak şunu söylemişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oh, ne âlâ! Lakin ben onları kovup kırmaktansa, mağlup etmeyi daha çok severim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sabahleyin Plancenoit yolunun bir köşesindeki yamacın üstünde attan inerek ayaklarını yere, daha doğrusu çamura bastı. Russomme çiftliğinden bir mutfak masasıyla bir köylü iskemlesi getirtmiş ve halı yerine saman yaydırarak üzerine oturmuştu. Masanın üzerine savaş alanının haritasını açarak yanında bulunan Soult’a:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne güzel bir plan! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece inen şiddetli yağmur sebebiyle askerî erzak taşımakla görevli mekkâreler, sabaha kadar istenilen yerlere ulaşamamışlardı. Askerler aç ve yağan yağmur sebebiyle baştan ayağa ıslanmış oldukları halde, sabaha kadar asla uyumamışlardı. Bu durumda Napoleon, kumandan Ney’e bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Galibiyeti yüzde doksan nispetinde garantiledik!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demekten kendini alamamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat sekizde İmparatorun kuşluk yemeği getirildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemeğe birçok generaller, davetliydiler. Yemek esnasında İngiliz başkumandanı Wellington’un evvelki gece Brüksel’de Richmond Düşesi madamın balosunda bulunduğu anlatılıyordu. Sert bir harp adamı olan ve çehresi bir başpiskopos çehresine benzeyen kumandan Soult ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Balo mu? Balo günü bugündür. Bizim balomuz da burada veriliyor! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yine Fransız kumandanlarından Ney’in:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Wellington, İmparator hazretlerini bekleyecek kadar saf değildir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, karşılık olarak Napoleon ona eliyle şaka yapıyordu. Zaten Napoleon şakayı ve yarenliği seven bir adamdı. Fleury De Chaboulon İmparator için şöyle der:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Esasen he zaman şaka yapmayı severdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meşhurlardan Benjamin Constant ise:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şaka yapmayı çok severdi. Fakat garip ve kaba olmaktan ziyade güzel ve latif olanları, başka bir deyişle nükteli bulunanları sever ve tercih ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu büyük sevinci ısrarla sürdürecek dereceye vardırdı. Bizzat kendisidir ki, “Grenadier” askerlerine “Grumblers”</span><span class="dipnot"><a class="footnote-link" href="#footnote-233-31" id="footnote-233-31-backlink">31</a></span><span class="Normal char-style-override-1" xml:lang="tr-TR"> lakabını takar, bunların kulaklarını sıkar, bıyıklarını çekerdi. Bu askerlerden biri onun için de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmparator, bize takılmaktan başka bir şey yapmazdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elba adasından kurtularak 27 Şubat’ta Fransa’ya deniz yolundan dönerken içinde gizlenmiş olduğu Inconstant gemisinin yakınından Zéphir gemisi geçer ve Napoleon’un durumundan bilgi almak ister. Bunun üzerine Napoleon, Elba adasında özel işareti olarak kabul edip uyguladığı, üzerinde arı resimleri ve kırmızılı fiyongu bulunan şapkası başında olduğu halde geminin megafonunu alarak bizzat cevap vermişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İmparator çok iyidir! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Talihiyle lâubâlice oynamak da cesareti ve metin olmayı gerektirir ki, bu da ancak böyle adamlarda vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan başka, dışındaki olaylara da alışıklığı ve yatkınlığı vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon Waterloo savaş alanında yemeğe devam ettiği müddetçe birçok defa gülmüştü. Yemekten sonra iki general, ellerine birer kalem alarak saman üzerine oturmuşlar ve bu vaziyette Napoleon tarafından dizleri üstünde kendilerine savaş alanına dair düzenlemeler ve askerî harekât planları çizdirilmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat dokuzda Fransız ordusu beş kola ayrılmış olduğu gibi, birlikler de iki yöne ayrıldı. Topçular alaylar arasına paylaştırıldı. Mızıkalar başa geçirildi. Biraz evvel bir sessizlik ve sükûnet hüküm sürerken şimdi askerî harekâta başlanmış ve her tarafta hücum işareti olan boru ve trampet sesleri işitilmeğe başlamıştı. Şapka, kılıç ve süngülerden ibaret sanki bir deniz oluşmuştu. Bu deniz şimdi dalgalanmağa başlamıştı. Deniz gibi dalgalar sudan ve köpükten ibaret olmayıp, bunun dalgaları muntazam ve birbirine benzeyen şapkalardan, süngülerden ve yalın kılıçlardan meydana gelmiştir. Ortaya çıkan bu manzaradan hayranlığa kapılan ve heyecanlanan Napoleon, iki defa “Çok güzel! Çok güzel!” demekten kendini alamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat dokuzdan on buçuğa kadar olan müddet zarfında Fransız askeri inanılmaz bir sürat ve ustalıkla hareket etti ve yerlerini aldı. Bütün asker altı parçaya ayrıldı. Her kıta V harfi şekline konulmuştu. Bu şekilde düzenlemeyi Napoleon uygulatmıştır. Artık ordu harp nizamına konulmuş, cephe ve kanatlar oluşturulmuş, hemen muharebeye başlanacak dereceye getirilmişti. Biraz sonra müthiş bir fırtınanın çıkacağını gösterecek şekilde ortalıkta derin bir sessizlik ve sükûnet vardı. Her biri on iki toptan ibaret Erlon, Reille ve Lobau kolorduları ayrılmıştı, bunlarla, ilk iş olarak Mont-Saint Jean’ı topa tutmak, Nivelles ve Genappe yollarının kesiştiği noktayı zapt etmek gerekiyordu. Bu maksatla mükemmelen hazırlık görmüş olan Napoleon, eliyle Haxo’nun omuzuna vurarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte sana yirmi dört gelin general! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin sonucundan emin olan Napoleon, Mont-Saint Jean’ı savunmak üzere görevlendirilip şehri ele geçiren itfaiye askerlerinin önünden geçerken, iltifatkârca tebessüm ederek bu askerleri yüreklendirmişti. Kendisinin bu sevinç ve gururunu, yüce gönüllülüğüne dayanan bir sözü silip götürdü. Bu da, sol tarafta bir yerdeki kabri görerek “Yazık!” demesinden ileri gelmişti. Burada, kül renkli libaslar giymiş İskoçya askerlerinin atlarıyla birbirleri üzerine yığılmış oldukları görülüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra at üstünde Russomme’un önünden geçmiş ve Genappe’den Brüksel’e giden yolun sağ tarafında, etrafı gözetlemek üzere bir mevki seçmişti ki, bu mevki, harbin devamı müddetince kendisinin ikinci mevkii olmuştur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Akşamın saat yedisinde üçüncü durağı ise Belle-Alliance ile Haie-Sainte arasında, gayet heybetli bir yerdir. Bugün mevcut bulunan bu ürkütücü tepenin arkasındaki kuytuluğa bütün karakollar toplanmıştı. Atılan gülleler yoldaki taşlardan sekip Napoleon’un yanına kadar geliyordu. Brienne mevkiinde olduğu gibi burada da kurşunlar ve gülleler başının etrafında vızlayarak geçmekteydi. Hayvanların ayakları etrafında kurşunlar, paslanmış gülleler, eski kılıç namluları ve mermi parçacıkları bulunmuştur. Birkaç sene evvel buradan, yere gömülmüş altmış librelik bir gülle çıkarılmıştır ki, atılırken memesi kırıldığından patlamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu son yerde Napoleon, etrafında dolaşan ve arkasına gizlenmekte olan Lacoste’a hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Terbiyesiz adam, bu hareketin ayıptır. Arkandan vurulacaksın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. Lacoste, Fransızlara düşman olan köylülerden biriydi, kaçarken yakalanmış ve bir süvarinin eyerine bağlanarak götürülmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu satırları yazan adam da yine burada kumları eşerken, kırk senelik humbara parçalarıyla demir çubuklar bulmuştur ki, oksitlenmiş olduklarından parmaklar arasında az bir kuvvetle mürver dalı gibi kırılmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon ile Wellington arasında muharebenin yapıldığı ovaların yükseklik ve eğim dereceleri malum olamamıştır. Bu ovalar, zamanın geçmesiyle az veya çok değişikliklere uğradıklarından, 1815 yılı Haziran’ının on sekizinde ne halde bulundukları meçhul kalmıştır. Savaş alanı olarak seçilen yere hatıra olarak yapılıp dikilecek bir heykel için arazi epeyce değişikliklere uğratılmıştı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mevkiin şan ve şöhretini artırmak için tabii şeklini bozmuşlardır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki sene sonra buraları dolaşan Wellington:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim savaştığım alanı ne kadar değiştirmişler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Üzerinde bugün arslan heykeli bulunan bu mahalde bir tepe vardı ki, Nivelles yoluna doğru alçalan bu tepe, Genappe yolu üzerinde oldukça bir diklik oluşturuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu tepe, hâlihazırda mevcut olduğundan, ölçülüp biçilerek bir fikir edinilebilir. Genappe’dan Brüksel’e uzanan yol üzerinde iki mezar vardır. Bunlardan sağ taraftaki Alman ve sol taraftaki ise İngiliz mezarıdır. Bu mezarlar, uzaktan birer tepe gibidirler; buradan da bahsettiğimiz tepenin eğimi ve yüksekliği kestirilebilir. Fransızların burada hiçbir mezarı yoktur. Fransa için bütün bu ova mezardan ibarettir. Yarım mil genişliğinde ve hemen hemen iki yüz kadem yüksekliğindeki bir tepe, binlerce arabayla taşınan topraklardan oluşturulmuştur. Bu sayede Mont-Saint Jean mevkiinin daha yüksek olan eğimi oldukça değiştirilerek alçaltılmıştır. Savaşın yapıldığı zamanda bilhassa Haie-Sainte tarafından epeyce sarp ve yalçın bir ovaydı. Bu sebepledir ki, İngiliz topları, alt taraflarında bulunan ve harbin merkezi olan vadinin sonundaki çiftliği göremiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815 Haziranının on sekizinci günü gökten inen sağanak yağmurun meydana getirdiği seller araziyi bozmuş, her tarafı çamur deryasına çevirmiş olduğundan, sözü edilen sarp ovada ilerlemek ve hareket etmek kabil olamıyordu. Ovanın uzunluğunca devam eden bir tür hendek gibi dere akıyordu ki, uzaktan bunu fark etmek ve görmek mümkün değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hendek neden ibarettir? Bunu tarif edelim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Braine-l’Alleud bir Belçika köyüdür. Ohain de bunun gibidir. Bu iki köy, dalgalı arazi arasında gizlenmiştir ve yaklaşık olarak bir buçuk fersahlık mesafe ile birbirine bağlanmıştır. Bu mesafe, arızalı bir yerden geçen bir yoldan ibarettir ki, bazı yerlerde yüksek noktalar arasından geçmekle beraber, bir hendek halini almıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">1815’te bugünkü gibi bu yol Genappe ve Nivelles yolları arasında bulunan Mont-Saint Jean ovasındaki tepeyi yararak geçiyordu. Bu gün bu yol ovayla aynı seviyede düz bir arazi üzerinden geçer. Halbuki o tarihte çukur bir yoldan ibaretti. Yolun iki tarafındaki arızalar kaldırılarak buradan çıkarılan topraklarla, heykelin dikilmiş olduğu yüksek noktayı meydana getirmişlerdir. Bu yolun eskiden olduğu gibi şimdi de büyük kısmı yine bir hendek halindedir. Hendeğin bazı yerlerde derinliği on iki kademi bulur. Bazı yerlerinde ise, yüksek noktalardan, ara sıra ve özellikle kış mevsimindeki sağanaklardan dolayı toprak kaymaları olur ve bu yüzden bazen kazalar da meydana gelirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Braine-l’Alleud’da bu yol o kadar darlaşır ki, yolcunun biri buradan geçen bir yük arabasının altına düşerek ezilmiştir. Belçika tüccarlarından olan bu yolcunun ismi Bernard Debrye olup, bu isimle anılan civardaki kabristanda gömülüdür. Taştan bir haç üzerinde bu adamın ismiyle Şubat 1637 tarihi kazılıdır. Kabir taşında şu satırlar görülür:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Burada kötü talihinin sürüklemesiyle yük arabası altında ezilerek hayattaki nefeslerini tüketmiş olan Belçika tüccarlarından Bernard Debrye gömülüdür. Şubat 1637” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yol, Mont-Saint Jean ovası üzerinde o kadar derindir ki, 1783’te bir tarafındaki tepeden ayrılan büyük bir toprak parçası altında Mathieu Nicaise adındaki başka bir köylü kalarak ölmüştür. Bunun için de bir mezar oluşturulmuştur. Mezar üzerine konulan taşın tepesi kaybolmuşsa da ayak tarafı bugün Haie-Sainte ile Mont-Saint Jean çiftliği arasındaki yolun sol tarafında çimenler üzerinde göze çarpar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaş ve cedelleşme hengâmesinde fark edilemeyen ve Mont-Saint Jean tepesinin yanından geçerek bazı taraflarda hendek halini alan bu yol, arazinin arızaları sebebiyle görülemiyor ve fakat büyük bir tehlikeyi davet ediyordu.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-31-backlink" id="footnote-233-31">31</a><span class="Normal char-style-override-1" xml:lang="tr-TR"> Fransa’nın Birinci İmparatorluğu zamanında yaşlı askerlere takılan isim.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>