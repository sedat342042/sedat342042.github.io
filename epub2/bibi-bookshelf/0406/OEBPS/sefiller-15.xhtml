<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-15</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-10-</span></p>
			<p class="numara-alt" id="toc_marker-2-1-12"><span class="numara-alt char-style-override-1">Meçhul Bir Işık Karşısında Piskopos</span></p>
			<p class="tp-1"><span class="Normal char-style-override-1" xml:lang="tr-TR">Geçtiğimiz sahifede okuduğunuz mektubun tarihinden sonraki bir zamanda, kasaba halkının rivayetine göre, Piskopos Efendi, haydutların bulunduğu dağlara gitmekten daha tehlikeli bir iş görmüş.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Digne kasabası yakınlarında münzevi bir hayat süren G. adlı bir adam vardı. Bütün Digneliler tarafından bu adamın ismi bir tür nefret ve dehşetle anılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Herkesin senli benli konuştuğu, birbirine “vatandaş” dediği bir devirde bu adam, belde halkınca sanki bir dev gibi acaip ve ürkütücü bir yaratık olarak tanınıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adam, Kralın idamı için oy vermemişse de aşağı yukarı buna yakın bir davranış sergilemişti. Hemen hemen bir kaatil sayılıyordu. Vaktiyle etrafına dehşet saçan bir adamdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kraliyet hanedanı prenslerinin dönüşlerinde bu adam nasılsa bir divan-ı harp huzuruna götürülmemiş, boynu vurulmamıştı. Merhamet mi edilmişti? Diyelim ki öyle olmuştur. Hiç olmazsa sürülüp uzaklaştırılamaz mıydı? Güzel bir örnek oluştururdu. Özellikle bu adam, diğer yoldaşları gibi dininden dönmüş biriydi. Acaba bu rivayet, kartal hakkında ördeklerin gevezeliği kabilinden bir şey miydi? G. gerçekten bir kartal mıydı? Evet. İnzivaya çekildiği yerdeki vahşiliğe bakılırsa, kartal olduğuna hükmedilebilirdi. Kralın idamına oy verenler arasında bulunmaması sebebiyle ismi sürgün mazbatalarına dâhil edilmediğinden Fransa’da kalmış olabilirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şehirden üç çeyrek mesafede, bütün köylerden, nahiyelerden ve yollardan uzak bir mahalde, müthiş bir tepenin meçhul bir noktasında postu sermişti. Söylentilere göre, orada bir tür bağı ile, bir deliği, bir mağarası varmış. O civarda ne bir komşu varmış, ne de bir yolcu geçermiş. Buraya yerleştiğinden beri oraya kadar giden dar bir yol da zamanla otlar altında kalarak kaybolmuş. Buradan, bir celladın evinden bahseder gibi bahsediyorlardı. Oysa Piskopos ara sıra bu adamı düşünür, ufka uzanan bakışlarla hanesinin bir küme ağaçlarını görür ve “Orada bir ruh vardır ki yalnızdır.” der, düşünüp taşındıktan sonra “Ona bir ziyaret borçluyum.” cümlesini de eklerdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber bu fikri ilkinde tabii bulmuşsa da biraz düşündükten sonra garip, boş ve hatta sevimsiz görmüş olduğunu burada itiraf etmeliyiz. Çünkü içinden bu adam hakkındaki yaygın hissiyatı düşünür ve kendisi öyle bir hisse kapılırdı ki, adeta buğz’un sınırı gibi olan bu his, ondan uzaklaşmayı ve çekinmeyi telkin eder. Fakat bir koyuna musallat olan uyuz hastalığı çobanı korkutmalı mıdır? Hayır. Fakat koyun da ne koyundu ya!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposun bu hususta durumu müşküldü. Bazı kere o tarafa doğru gidiyor, fakat derhal geri dönüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derken günlerden bir gün şehirde bir söylenti yayıldı: G.’nin hizmetinde bulunan bir çocuk bir hekim aramak üzere şehre inmiş, bedenine yayılmış olan bir felç sebebiyle ihtiyar can çekişir duruma gelmiş, geceyi geçirebilmesi bile şüpheli imiş… </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu havadisi işitenlerden bazıları “Nihayet… Çok şükür!” dediler. Ama Piskopos değneğini kaptı. Hırkası pek eski olup akşam ayazının da o sırada üşütmeye başlayacağını bildiği için sakosunu aldı, yola koyuldu. Halk tarafından lanet ve nefretle anılan mahalle vardığında güneş batmaya yüz tutmuş olmakla beraber henüz ufkun üzerinde görünmekteydi. İstenilen yere gelmiş olduğunu, o anda kalbinde hissettiği çarpıntıdan anladı. Bir hendeği atladı, çalılıklardan ibaret bir çiti geçti. Başka bir çiti daha geçerek kendisini harap bir yerde buldu. Oldukça cesaret göstererek birkaç adım ilerledi. Bir yığın çalılığın arkasında birdenbire mağarayı görüverdi. Bu mağara alçak, küçük, bununla beraber temiz bir köylü kulübesine benziyordu. Önünde de bir asma çardağı vardı. Kapının önünde tekerlekli ve köylülere has bir sandalye üzerinde ak saçlı ihtiyar bir adam vardı; adam güneşe karşı tebessüm etmekteydi. İhtiyarın yanında da bir çocuk ayakta durmaktaydı ki şehre hekim aramağa giden ve ihtiyara hizmet ettiği söylenen çocuktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk ihtiyara içinde süt bulunan bir çanağı uzatmaktaydı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos bu manzarayı seyrettiği sırada ihtiyar, güneşe yönelttiği bakışlarını çocuğa çevirerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim, kâfi. Artık bir şeye ihtiyacım yok.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos ilerledi. Yürümesinden ve hareketinden kaynaklanan ses üzerine ihtiyar başını çevirdi ve büyük bir garipsemeyle karşısındaki Piskoposu gördü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada ikamete başladığım zamandan beri işte ilk defa olarak yanıma biri geliyor! Siz kimsiniz Mösyö?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İsmim Bienvenü Myriel’dir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ismin anıldığını ve dillerde dolaştığını işittim. Halkın Monsenyör Bienvenü dedikleri siz misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yarı gülümsemeyle:) O halde benim piskoposumsunuz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buyrunuz Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar elini uzattı. Piskopos bu eli tutmayarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aldanmış olduğumu görmekle memnun oldum. Hasta değilsiniz!?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyileşiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz durdu. Sonra tekrar konuştu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üç saate kadar terk-i hayat edeceğim Mösyö. (Sözüne devamla:) Biraz da hekimliğim var. Son saatin nasıl geldiğini biliyorum. Dün yalnız ayaklarım soğuk idi. Bugün soğukluk dizlerimi kapladı. Şimdi belime kadar çıktığını hissediyorum. Kalbime çıkınca ölmüş olacağım… Güneş çok güzel değil mi? Sandalyemi buraya kadar sırf güneşi son defa olarak görmek için getirttim. Ne isterseniz söyleyebilirsiniz, beni hiç yormaz. Ölmek üzere olan bir adamı seyretmek üzere geldiğinize iyi ettiniz. Böyle nazik demlerin şahitleri bulunması iyidir. Herkesin bir takım arzuları bulunur. Şafak zamanına kadar yaşamak isterdim. Fakat anlıyorum ki ancak üç saat kadar yaşayabileceğim. Gece öleceğim. Ne beis var? Ölüm nihayet sıradan bir iştir. Bunun için sabahın girmesini beklemeye değmez. Varsın böyle olsun. Gökyüzünde parıldayan yıldızların altında öleceğim demektir. (Çocuğa dönerek:) Haydi, sen git yat. Dün gece uyumadın. Yorgunsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çocuk bu emir üzerine mağaraya girdi. İhtiyar, bakışlarıyla takip ederek ona hitap eder gibi konuştu:</span></p>
			<p class="tp-sb"><span class="Normal char-style-override-1" xml:lang="tr-TR">- O uyurken ben de öleceğim. İki uyku, iyi bir komşuluk edebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözlerden Piskopos pek etkilenmedi. Böyle bir ölüm tarzında Cenab-ı Hakka ihtiyaç duyulduğunu sanmıyordu. Herşeyi dile getirelim. Büyük kalplerin küçük ihtilaflarını kayda lüzum var. Kendisi azametiyle her zaman gülüp alay ederken, ihtiyarın kendisine “Monsenyör” dememesine kırılmış, ona karşı kendisinin de “vatandaş” diye hitap etmesine ramak kalmıştı. Papazlar ve hekimlerce böyle davranmak doğru olmayacağından başka, bu tarz muameleye yatkınlığı da yoktu, alışkın da değildi. Herşey bir yana, bu adam vaktiyle milletin bir temsilcisi ve insanların en nüfuzlusu olmuştu. İlk defa olarak Piskopos bir şiddet göstermek lüzumunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyarın Piskopos’a karşı hal ve vaziyeti ise samimi görünüyordu; bunda insanın son saatlerinde görülen alçak gönüllülüğün de izleri vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposa gelince: Herşeye kontrol eder gibi bakmak ve bir adamın halini, -ona hakaret demek olacağından- incelememek her zaman yaptığı bir davranış iken, muhabbet ve saffet eserinden behre taşımayan bir nazarla ihtiyarı o sırada tetkik süzgecinden geçiriyordu. Bu adamı, insaniyet kanunundan ve merhametten hariç görüyordu. Münzevi ise, sakin görünüyordu; bedeninin üst kısmı düzgün ve sesi yerinde olup fizyoloji erbabının şaşkınlığını çekecek derecede farklı, seksenlik bir ihtiyardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük İhtilal’in o devrinde bunun gibi şahsiyetler çok görülmüştür. Bu adam, cesarete ve ölüme dair sanki bir örnekti. Hayatının en son derekesinde bulunduğu halde yine duygusal gücünü muhafaza ediyordu. Bakışlarında berraklık, sesinde kuvvet ve omuzundaki zinde hareketler, onun ölümü ne derece küçümsediğini gösterdiği gibi, insanı şaşırtacak bir cesaret belirtisi de sayılabilirdi. Can alıcı, eğer o esnada oraya girse, şüphesiz yanlış geldiği zannına kapılırdı. G. orada ölmek üzere bulunuyor ve fakat bunu kendisi pek fazla arzu ediyordu. Bu ihtiyarın son nefesinde bile bir cesaret ve umursamazlık görülüyordu. Yalnız bacakları hareketten kesilmişti. Ölümün karanlık pençesi onu orasından kavramağa başlamıştı. Ayaklar artık ölmüş ve soğumuş, başı ise hayatın bütün kuvvet ve iktidarıyla el’an yaşıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski halk temsilcisi, böyle dehşet verici bir zamanda Doğu masallarından birinde aşağı kısmı mermerden ve yukarısı ise etten ibaret olmak üzere tahayyül edilen ve kurgulanan şaha benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada bulunan bir taşın üzerine Piskopos oturdu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yergiye uğradığınız bir hareketten, yani kralın idamı yönünde asla oy vermemiş olduğunuzdan dolayı sizi tebrike şayan görürüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar bu “asla” kelimesinde saklı bulunan gizli manayı anlayamamıştı. Çehresindeki tebessüm kayboldu ve cevap verdi: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni tebrike şayan bulmayınız Mösyö. Ben bir hain için oy verdim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu söz, şiddetli bir ifadeye karşı yine şiddetle söylenmişti. Piskopos sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne demek istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek istiyorum ki, hangi adam hain ve zalim olur? Cahil adam!.. Ben işte bu cehalet için oy verdim. O hainin doğduğu kraliyet yalan ve cahillikten beslenen bir yönetim gücüdür, bilgi ise hakikate dayanan bir yönetim gücüdür. İnsan ancak ilimle yönetilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biraz da vicdan ve itikatla…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu aynı şeydir. Vicdan, yaradılıştan getirmiş olduğumuz bilgi ve marifetin yeterli bir miktarından ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos kendisi için büsbütün yeni olan bu dilden biraz hayrete düşmüş olduğu halde, dinliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Konvansiyonel</span><span class="dipnot"><a class="footnote-link" href="#footnote-233-4" id="footnote-233-4-backlink">4</a></span><span class="Normal char-style-override-1" xml:lang="tr-TR">, sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- XVI. Louis’ye gelince: Ben sürülmesini istedim. Bir adamı öldürmek kudret ve selahiyetini kendimde bulamıyorum. Fakat bir fenalığı kaldırıp yok etmek için kendimi yetkili görürüm. Ben cehalet ve bundan kaynaklanan kötülüklerle uğraştım. Kadınların fuhuş yapmasına ve müptezel hallere düşmesine, insanoğullarının esir edilmesine ve çocukların cehaletin karanlığında kalmasına karşı oyumu verdim. Cumhuriyet için oy vermek suretiyle gerçekte bu şeyleri koruyup savundum demektir. Ben kardeşlik, birlik ve bilginin fecri için oy verdim. Bütün akıl yürütmelerim, hataların ve bir takım batıl itikatların kaldırılıp yok edilmeleri işine yoğunlaştı. Hataların ve batıl itikatların çökertilmesi, bilgi ışığının doğup hükümran olmasına hizmet eder. Biz eski metotların düşmesine ve yürürlükten kaldırılmasına çalıştık. Eski hayat tarzı, ki bunlar birer sefalet ve zillet kılıflarıydı; biz bu kılıfları insanlar üzerine yıkıp tahrip ederek, bunun yerine daha güzel kılıflar koyduk. Sefaletin her türlüsüyle dolu olan kapların tahrip edilmesi ve bunun yerine içi haz verecek şeylerle ve mutlulukla dolu kapların konulması elbette tercih edilir. Bu, insanlığa faydalıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yani karışık hazlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz buna evvelce, karıştırılmış ve bulanıklaşmış hazlar diyebilirdiniz. Bugün ise, 1814 tabir olunan uğursuz bir devrenin geri gelişi sebebiyle kaybolmuş hazlar diyebilirsiniz. Ne yazık ki o insaflı ve faydalı işlerin mükemmelleştirilip tamamlanamamış olduğunu itiraf ederim. Eski usulü maddeten yıkıp tahrip ettikse de manen kaldırıp yok etmeyi başaramadık. Yalnız yolsuzlukların kaldırılması yeterli değildir. Ahlak ve tabiatları da değiştirmek ve ıslah etmek lazımdır. Artık ortada değirmen yok, fakat bunu döndürmeğe hizmet edecek olan rüzgâr mevcut.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz bir usulü yıktınız ve değiştirdiniz; belki bu yıkım faydalı da olabilir. Lakin şiddet ve gazapla uyum sağlamış bir yıkım ve değişikliğe güven duyamam.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Her hakkın da bir şiddet ve gazabı vardır, Piskopos Efendi. Hakkın bu şiddet ve gazabı da ilerlemenin zorunlu vasıtalarındandır. Her ne olursa olsun ve her ne denirse densin, Fransa İhtilali İsa’nın doğumundan beri insanlığın ilerleme ve feyizlenmesi yolunda attığı adımın en güçlüsü ve mükemmelidir. Hakikaten eksiktir. Öyle olsun varsın, lakin yüksektir. Sosyal problemlere ait bütün gizli şeyleri bulup açıkladı, bilinmeyen birçok noktaları aydınlattı. Kamuoyunun gönlünü aldı, yatıştırdı ve aydınlanmasını sağladı. Yeryüzüne medeniyet dalgalarını ulaştırdı. Herhalde bunlar pek iyi olmuştur. Fransa İhtilali insanlık âleminin kutsal bir kazancıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos şu sözleri mırıldanmaktan kendini men edemedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, 93 vak’ası öyle değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar, o anda koltuklu sandalyesi üzerinde vakarlı ve hazin bir tavır alarak dikildi. Ve ölmek üzere bulunan bir adamın çıkarabileceği bir sesle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, nihayet maksada geldiniz. Evet 93. Ben de bu tarihin hatırlanmasını ve konuşulmasını bekliyordum. Kâinat bin beşyüz seneden beri kara ve yoğun bulutlarla kaplıydı. Bunlar, Onbeşinci yüzyılın sona ermesi üzerine, gök gürlemesini takip eden aydınlık saçan yıldırımlar ile yarıldı. Savunmanız, bu yarılmanın aleyhine bir tutumdur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos bu anda kalben hissettiği bir şeyi açığa vurmayarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hâkim adalet namına, rahip şefkat ve merhamet namına söyler. Şefkat ve merhamet, daha ziyade yücelmiş adaletten başka bir şey değildir. Bir gök gürültüsünün darbesi aldanamaz… (Muhatabına dik dik bakarak:) Ya XVII. Louis?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Konvansiyonel elini uzatarak Piskopos’un kolunu yakaladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, XVII. Louis! Kimin için ağlıyorsunuz? Masum ve günahsız bir çocuk için mi? Öyle ise şayet, ben de sizinle beraber ağlarım, bu, bir kral çocuğu mudur? Biraz düşünmek isterim. Benim için sırf Cartouche’un kardeşi olduğundan dolayı Gréve meydanında koltukları altından asılan ve ölünceye kadar o halde bırakılan günahsız çocuk ile, suçu sırf XV. Louis’in torunu olmaktan ibaret Temple kulesinde idam edilen günahsız çocuk vak’aları eşittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben bu iki ismin birleştirilmesini sevmem Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cartouche mu? XV. Louis mi? İkisinden hangisini tutuyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir an sessizlik oldu. Piskopos buraya geldiğinden dolayı pişmanlık duyuyor ve bundan başka kendisinde sebepleri bilinmez garip bir ızdırap hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Siz hakikatin çiğ yönlerini sevmiyorsunuz, Hz. İsa ise bilakis severdi. Eline bir değnek alarak bununla mabedin tozlarını silerdi. Işık saçan kamçısı ise hakikatin sert bir taşıyıcısı idi. “Beni takip ediniz!” diye hitap ettiği zaman çocukları ayırmazdı. Masumiyetin kendisine has bir tacı vardır. Masumiyetin yüceltilmeye ihtiyacı yoktur, pejmürde bir kıyafet içinde de olsa yine şanlı ve yücedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Yavaşça:) Doğru söylediniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben ısrar edeceğim. Bana siz XVII. Louis’yi söylediniz. Birbirimizin söylediklerini iyi anlayalım. Bütün masumlar, çocuklar ve muhtelif katmanlarda bulunanlar için ağlayalım mı? Ben de seninle beraberim. Lakin o halde 93’ten daha ilerisine kadar varmak lazım. Teessür ve teessüf gözyaşlarını ta XVII. Louis’nin zamanından evvel dökmemiz gerekir. Siz benimle masum kişilerin çocukları için ağlarsanız, ben de sizinle beraber kralların çocukları için ağlarım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben hepsi için ağlarım.</span></p>
			<p class="tp-sb"><span class="Normal char-style-override-1" xml:lang="tr-TR">- Teessür ve gözyaşı birbirine denk olmalıdır. Eğer terazinin bir tarafa meyli gerekiyorsa, bu meyil halka doğru olmalıdır. Epey zamandan beri bu bîçareler, elemler ve ızdıraplar içinde eziliyorlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda tekrar bir sükût başladı. Bu sükûtu yine hasta ihtiyar bozdu. Bir hüküm verileceği veya bir soru sorulacağı zaman, seri bir hareketle parmaklarla şakaklara dayanıldığı gibi, hasta ihtiyar da aynı hareketi yaparak bakışlarında ölüm halinin bütün kuvvet ve metaneti belirginleşmiş olduğu halde Piskopos’a bir bakış attı. Bu hareket âdeta şiddetli bir feveran örneğine benziyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Monsenyör, hayli zaman var ki ahali bir takım elem ve ızdırapların etkisi altında bulunuyor. Sonra da… Hepsi bu kadar değil. Yine buraya gelip de beni XVII. Louis hakkında sorguya çekiyorsunuz! Kaldı ki ben sizi tanımıyorum. Bu memlekete gelerek şu mağarada garipliği, uzleti seçtiğim ve yalnızlık içinde günlerimi geçirmeğe başladığım zamandan beri kesinlikle dışarı çıkmadığım gibi, bir tek kişi de yanıma gelmedi. Bana yalnız burada görmüş olduğunuz çocuk yardım ediyor. İtiraf edeyim ki, isminizi belli belirsiz işittim. Pek fena anılmadığını da eklemeliyim. Bununla beraber bu hiçbir anlama gelmez. Bazı maharetli adamlar vardır ki, halktan kişiler arasında kendilerini daima cesur ve hayırsever bir adam olarak tanıttırırlar… Bu vesileyle buraya gelirken arabanızın gürültüsünü de işitmedim. Galiba arabayı ormanın arkasında veya yolun bittiği yerde bıraktınız. Size, sizi tanımadığımı söyledim. Piskopos olduğunuzu söylediniz. Piskopos olmanız bana ahlakî faziletlerinizi açıklayıp anlatmış olamaz. Kısacası, size sorumu tekrarlıyorum: Kimsiniz? Piskopos, yani kilise prensi, yani sırmalı ve yaldızlı elbiseleri, debdebe ve dârâtı (ihtişamı), mülkleri ve gelirleri olan adamlardan biri değil mi? Digne Piskoposluğunun ise on beş bin frank tayin edilmiş ve on bin frank da müteferrik gelirleri vardır ki yirmi beş bin frank demektir. Piskoposların aşçıları ve hizmetçileri bulunur, güzel yiyip içerler, Cuma günleri de bilhassa av ördekleri yerler. Önlerinde ve arkalarında birçok hizmet edenleri bulunduğu halde arabalarla dolaşır ve gezintiye çıkarlar. Mükemmel kâşanelere sahiptirler. Çıplak ayakla gezmiş olan Hz. İsa namına, arabalarıyla gezerler. Bugün siz de ruhanî bir reissiniz. Elbette sizin de diğerleri gibi emlak ve akarınız, kâşâneniz, atınız ve arabanız ve birçok hizmetçiniz, mükemmel sofralarınız, kısacası bütün cismanî ve nefsî zevkleriniz hazırlanmış ve sağlanmıştır. Pekâlâ! Fakat böylelerinden çok söz edilir de az görülür. Özellikle bunlar, bana marifet ve hikmetten bahsetmek üzere buraya kadar gelmiş olan sizin değeriniz ve kişisel içyüzünüz hakkında inandırıcılığı olan ipuçları veremez… Kendinizi bildiriniz; ben kime hitap ediyorum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos başını önüne eğerek cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir küçük böceğe!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski halk temsilcisi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba içinde bir böcek! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye mırıldandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu defa kibirlenmek ve büyüklenmek nöbeti ihtiyara, alçakgönüllülük ve tevazu gösterme sırası da Piskopos’a gelmişti. Yumuşak bir üslupla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öyle olsun Mösyö. Ama bana açıklayınız. Şurada, ormanın arkasında duran arabam ile mükemmel yemekler ve Cuma günleri yediğim ördekler ve yirmi beş bin frank gelirlerim, kâşânem ve hizmetçilerim merhametli ve faziletli, hilim sahibi ve şefkatli olmadığımı; keza 93 vakasının merhametli bir tarzda cereyan etmiş olduğunu isbat eder mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zihninden geçen karanlık bir tereddüt ve kuşku bulutunu def etmek istiyormuş gibi ihtiyar, bu anda eliyle alnını uğuşturarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size cevap vermezden evvel, beni affetmenizi rica ederim. Bir haksızlık yaptım, Mösyö. Evimde benim misafirimsiniz. Size hürmet göstermeye ve ikramda bulunmaya mecburum. Fikir ve düşüncelerimi reddettiniz ve çürüttünüz. Ben ise, reddetmekle yetinmeliyim. Servet ve saadetiniz bence bir silahtır. Lakin bu silahı kullanmaman gerekir. Bu bahsi bir daha açmayacağıma söz veriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Teşekkür ederim Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi benden istediğiniz açıklamalara gelelim. Ne diyorduk? Bana ne sormuştunuz? 93 olayının merhamete sığan bir yanı olmadığını söylemiştiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Mösyö. Marat’nın giyotin altında el çırpmasına, alkış tutmasına karşı ne düşünüyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya siz Protestanlar hakkında yapılmış olan muamele üzerine Boussuet’nin dua okumasına ne dersiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cevap pek sert idi. Bir çelik ucu gibi doğruca hedefe isabet etmişti. Piskopos olduğu yerde titredi ve karşılık vermek için bir cevap bulamadı. Bousseut’nin bu şekilde anılmasından rahatsız oldu. Fikren gelişmiş ve yükselmiş olanların bile, başkalarının kutsadıkları şeyler hakkında saygılı davranmadığını görmek insanı üzüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar kesik kesik nefes alıp vermeğe başladı. Can çekişme halinin kesintili nöbetleri soluklanmasını zorlaştırıyor ve söz söylemesine engel oluyordu. Bununla beraber gözlerinde hâlâ bir parlaklık görülüyordu. Sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şundan bundan biraz daha bahsedebiliriz. İhtilal, insanlığın bir hakkıdır. 93 olayı ise ne yazık ki savunmaya bir misillemedir. Siz bu olayı zalimce buluyorsunuz. Ya tamamen bir istibdat yönetimi olan mutlakıyet hükûmetine ne diyelim Mösyö? Carrier bir eşkıyadan başka nedir? Ya Montrevel’e ne ad verirsiniz? Fouquier-Tainville ise bir serseriydi. Bilmem Lamoignon-Baville hakkındaki düşünceniz nedir? Maillard müthiş bir adamdı. Hele Saulx-Tavannen’e ne diyelim? Peder Duchene vahşidir. Letellier’yi acaba nasıl nitelersiniz? Jourdan-Coupe-Tete ürkütücü bir hayvandır. Bununla beraber Marki De Louvois’in kötülüğüne erişemez. Beni dinleyiniz Mösyö, ben arşidüşes ve kraliçe Marie-Antoinette’ye acırım. Lakin 1685’de ve Büyük Louis zamanında, çırılçıplak bir direğe bağlanarak ve henüz memede bulunan çocuğu da karşısında tutularak, memeleri sütün toplanması yüzünden şişen ve kalbi sızlayan Katolik Protestan’ı bir anaya ve onun açlıktan ağlayıp inleyen çocuğuna da acırım. Bu bîçare kadının, yavrusuna süt veren bu ananın celladı ise ona şiddetle mürted olmayı, dininden</span><span class="dipnot"><a class="footnote-link" href="#footnote-233-5" id="footnote-233-5-backlink">5</a></span><span class="Normal char-style-override-1" xml:lang="tr-TR"> dönmeyi tavsiye ediyor, ömrünün mahsulünün ölümüyle vicdanının ölümü arasında onu seçim yapmak zorunda bırakıyordu. ‘Ya hayatından ya da dininden vaz geç!’ diyordu. Bu, bir anaya uygulanan içler sızlatıcı işkenceye ne dersiniz? Mösyö, emin olunuz ki, Fransa İhtilali’nin bir takım sebepleri vardı. O esnada gösterilen hiddet ve şiddet gelecek zamanlarda affedilecektir. Neticesi ise daha iyi olmuş, iyi ve yeni bir dünya oluşturmuştur. Onun müthiş darbelerinden insan cinsi için bir lütuf ve güzellik doğuyor. Artık sözü kısa keseceğim, çünkü duraklamaya mecbur oluyorum. Artık öleceğim. (Piskoposa bakmaktan vaz geçerek:) Evet, ilerlemenin şiddet ve haşinliğine ihtilal derler. Bunlar bittiğinde bir sonuca varılır ki, insan cinsine sert davranılmış, fakat o da ileriye doğru gelişme yolunda adım atmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Görüşmenin başlangıcında kırgın olan Piskopos’un, konuşmanın sonlarına doğru almış olduğu renk ve şekilden, onun üzüntülerinin giderek ortadan kalktığına ihtiyar artık şüphe etmiyordu. Lakin geriye henüz bir teessür kalacaktı ki, o da, Monsenyör Bienvenü’nün ısrar ve direncinin kaynağı olan şu sözlerden ibarettir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yükselmek, ilerlemek Cenab-ı Hakka inanmaktır. İyilik, günahkâr hizmetkârlar sahip değildir. Tanrısal olana iman ve itikat etmeyen, insan cinsi için pek kötü bir rehberdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar halk temsilcisi cevap vermedi. Bu sırada vücudunu bir titreme sarstı. Bakışlarını gökyüzüne çevirdi. Bu bakışta bir damla da gözyaşı vardı. Gözleri yaşla dolduğu zaman ise, sökün eden damlaların, morarmış ve çukurlaşmış olan yanakları üzerinde akmaya başladığı görüldü. Bakışlarını sonu olmayan derinliklere yönelttiği halde hafif bir sesle kendi kendine söylenir gibi ağzından şu sözler döküldü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen… Ey tasavvur edilen olgunlukların en faziletlisi, yalnız sen mevcutsun!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos pek derin bir teessüre düştü. Bir lahza sessizlikten sonra ihtiyar, bir parmağını semaya doğru kaldırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Namütenahîlik! İşte o, orada! Bu desteği olmayan alanın bir zatı vardır. Ebedîlik ve ezelîlik mevcuttur. Bunun zatı ise Cenab-ı Hak’tır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Can çekişmenin son demlerinde olan ihtiyar bu son sözleri yüksek sesle ve birini görüyormuş gibi bir heyecan ve titreyişle telaffuz etmişti. Bu sözlerden sonra gözleri kapandı. Bütün gayreti ve kuvveti tükenmişti. Kendisine kalmış olan birkaç saate mukabil ancak bir dakika yaşamakta olduğu aşikârdı. Son sözleri, ölümde gördüğü şeye kendisini yaklaştırmıştı. Artık son dakikaya girmişti. Piskopos bu dakikayı anladı. Vakit kalmamış, kendisi buraya bir rahip sıfatıyla gelmiş bulunuyordu. Olağanüstü bir soğukluktan derece derece ve yine olağanüstü bir rikkat (incelik) ve teessüre sürüklenmişti. Karşısındaki kapalı gözlere baktı. O buruşmuş ve soğumuş eli tuttu. Can çekişmekte olan ihtiyara doğru eğilerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu saat, Cenab-ı Hakka aittir. Bu birbirimize rastlamamızın beyhude olmadığını teessüfe şayan bulmaz mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar gözlerini açtı. Yüzüne çöken gölgede bir vakar eseri görülüyordu. Yaşama gücünün mahvolup gitmesinden ziyade ruhî duygularının yardımıyla ve hafif bir seda ile dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Piskopos Efendi, ben ömrümü kendimi denetleme, inceleme ve düşüncelerimi yoklamakla geçirdim. Vatanım beni işlerine ortak olmaya davet ettiği zaman altmış yaşında idim. Bu davete icabet ettim. Ortada birçok suiistimaller vardı. Bunun kaldırılmasına çalıştım. Hıyanetlikler vardı. Bunları kaldırdım. Bunlara mukabil hukuk ve yollar vardı ki, bunları da söyledim ve belirttim. Vatan istilaya uğramıştı. Savundum. Fransa tehdit ediliyordu. Buna göğsümü siper ettim. Zengin değildim. Fakir durumdaydım. Daha sonra işbaşına geçen ricalden biri oldum. Hazinenin mahzenleri gümüş ve altınla doluydu. Ben yine yirmi iki </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> karşılığında L’Arberry Seact sokağındaki bir lokantada yemek yiyordum. Şiddet ve baskı altında bulunanlara yardım ettim. Ye’is ve ızdırap çekenlerin elemlerini hafiflettim. Gerçekten mihrabın örtüsünü yırttım. Bu doğrudur. Lakin hareketim vatanın yaralılarının yaralarını tımar etmek gibi hayırlı bir niyetten kaynaklanıyordu. İnsanlığın daima hakikatin aydınlığına ilerlemesine yardım eli uzattım. Bazı kere ilerlemeye karşı duranlara merhametsizce mukavemet gösterdim. Gerektiğinde sizler gibi başlıca rakiplerimi bile koruyup gözettim. Kral sayfiyelerinin bulunduğu Flandre’nin Peteghem manastırını 1793’te boşaltan benim. Kuvvetime göre görevimi yerine getirdim. Güç yetirebildiğim kadar iyilikte bulundum. Bundan sonra atıldım ve sürüldüm. Her türlü hakarete hedef oldum. Hayli senelerden beri ağarmış saçlarımla beni hakarete hak ve yetkileri bulunduğunu hissediyorum. Cahil ve çaresiz kişiler indinde reddedilmiş, atılmış gibi görüldüm. Halbuki ben kimseye nefret ve düşmanlık göstermeksizin, herkesin duygularına uygun olarak inzivayı kabul ettim. Bugün seksen altı yaşındayım. Can vermek üzere bulunuyorum. Benden ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni takdis etmenizi…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek Piskopos, ihtiyarın önünde diz çöktü.</span></p>
			<p class="tp-sb"><span class="Normal char-style-override-1" xml:lang="tr-TR">Piskopos başını kaldırdığı zaman ihtiyarın simasının başka bir renk almış olduğunu gördü. Artık o, ruhunu teslim etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İkametgâhına döndüğü zaman bir takım derin düşüncelere daldı. O geceyi tamamen dua etmekle geçirdi. Ertesi gün bazı meraklılar bir gün evvel hayatı terk etmiş olan ihtiyara dair fikir alıverişinde bulunmak istemişlerse de, Piskopos onlara semayı göstermekle karşılık vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Bu andan itibaren Piskopos, güçlüklerle elem ve ızdırap çekenler hakkında bir kat daha yumuşaklık, kardeşlik ve şefkat göstermeğe başlamıştır. Artık ihtiyar şerîre ait bütün yakıştırmalar, onu garip bir düşünceye sevk ediyordu. İhtiyarın fikriyle kendi fikrinin, yine o büyük vicdanla kendi vicdanının uyum sağlamasından ve çarpışmasından, kendisinin bazı olgunluk derecelerine erişmiş olduğu inkâr edilemezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu “ruhanî ziyaret” şehrin küçük mahfillerinde epeyce dedikoduya yol açtı: Burası vefat eden böyle bir adamın yüz yastığına layık bir piskopos mevkii midir? Bu adamdan şüphesiz bir fikir değiştirme beklentisinde bulunulamaz, ihtilalcilerin hepsi dinsizdir. O halde niçin oraya gitmeli? Oraya acaba ne görmeğe gitmiş? diyorlardı. Mutlaka şeytanı görmeyi merak etmiş olmalı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün akıllı geçinen ihtiyar büyük bir kadın, kendisine şu soruyu yöneltti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Monsenyör, herkes ne vakit başınıza kırmızı takkeyi geçireceğinizi soruyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos şu cevabı verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kırmızı kibar renktir.</span><span class="dipnot"><a class="footnote-link" href="#footnote-233-6" id="footnote-233-6-backlink">6</a></span><span class="Normal char-style-override-1" xml:lang="tr-TR"> Bereket versin ki, bu rengi, kırmızı takkede fena görenler, şapkada iyi görüyorlar! </span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-4-backlink" id="footnote-233-4">4</a><span class="Normal char-style-override-1" xml:lang="tr-TR">	Fransız İhtilalinde kral karşıtı olduğu halde kralın idamını istemeyenler grubuna mensup olanlar.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-5-backlink" id="footnote-233-5">5</a><span class="Normal char-style-override-1" xml:lang="tr-TR">	Aslında mezhebinden. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-6-backlink" id="footnote-233-6">6</a><span class="Normal char-style-override-1" xml:lang="tr-TR">	İhtilalcilerin sembolü </span><span class="Normal-i char-style-override-1" xml:lang="tr-TR">kırmızı takke</span><span class="Normal char-style-override-1" xml:lang="tr-TR"> ve piskoposlarla kardinallerin alametlerinden biri de </span><span class="Normal-i char-style-override-1" xml:lang="tr-TR">kırmızı şapka</span><span class="Normal char-style-override-1" xml:lang="tr-TR"> olduğu bilinmelidir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>