<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-251</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-21-</span></p>
			<p class="numara-alt" id="toc_marker-4-8-30"><span class="numara-alt char-style-override-1">En Felaketzedeler</span></p>
			<p class="numara-alt" id="toc_marker-4-8-31"><span class="numara-alt char-style-override-1"> Yakalanıp Tutuklanır</span></p>
			<p class="tp-1"><span class="Normal char-style-override-1" xml:lang="tr-TR">Javert, gecenin girmesiyle beraber gereken yerlere memurları koyup yerleştirmiş ve kendisi de sokağın diğer köşesinde, Gorbeau viranesinin karşısına denk gelen La Bar-riere-des-Gobelins sokağındaki ağaçların arkasında yerini almıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk önce harabenin etrafında gözetlemede bulunan iki genç kızı yakalamak istediği halde yalnız Azelma’yı ele geçirdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Eponine’e gelince: O yerinde değildi. Ortadan kaybolmuş ve bu sebeple yakalanamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Javert, kararlaştırılmış olan işareti almak üzere beklemeğe karar vermişti. Kulağı Gorbeau viranesindeydi. Tabanca sesi üzerine hareket etmeye hazırdı. Arabanın gidiş ve dönüşü heyecanlanmasına yol açtı. Nihayet sabredemeyerek harekete karar verdi. Gideceği yerden boş çıkmayacağından emindi. Oraya giren haydutlardan birçoğunu tanımıştı. Bu sebeple tabanca sesini beklemeğe lüzum görmeyerek Gorbeau evine doğru yürüdü. (Evin anahtarını Marius’dan evvelce almış olduğu hatırlardadır.)</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam zamanında gelmişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyecan ve telaşa kapılan haydutlar, tam kaçacakları sırada öteye beriye bırakmış oldukları silahlarına atıldılar. Bir saniyeden az bir zamanda görünüşleri bile müthiş olan yedi haydut, biri iri makas, biri anahtar, diğeri çekiç, velhasıl her biri birer aletle donanmış oldukları halde bir araya gelerek savunma vaziyeti aldılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin elinde masanın gözünden almış olduğu büyük bıçak bulunmaktaydı. Karısı pencerenin köşesindeydi ve kızlarına iskemle hizmetini gören büyük bir taşı yakalamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, şapkasını başına koydu, sonra kılıcı belinde bulunduğu halde kollarını göğsü üzerinde kavuşturup iri bastonunu koltuk altına aldı ve sonra odada iki adım ilerledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yerinizden kımıldanmayınız! Pencereden değil kapıdan çıkacaksınız! Orası sağlığa zararlıdır. Siz, yedi kişisiniz, biz on beş! Mücadeleye lüzum yok! Nazikçe hareket edersek, iyi olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bigrenaille, gömleğinin altında saklamış olduğu tabancayı çıkarıp Thénardier’ye verdiği sırada yavaşça kulağına dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buna Javert derler. Ben bu herife tabanca çekmeğe cesaret edemem. Sen edebilir misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hem de nasıl!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde al çek!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra tabancayı verdi. Thénardier tabancayı alarak Javert’e doğru nişan aldı. Javert Thénardier’den üç adım ötedeydi. Dik dik Thénardier’e bakarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yıkıl karşımdan sen de! Boş yere çekeceksin; senin tabancan ateş almaz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier tabancanın horozunu kaldırdı. Ateş etti. Tabanca patlamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben sana demedim mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda Bigrenaille tokmağını Javert’in ayakları önüne attı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen şeytanların imparatorusun! Teslim oluyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, diğer haydutlara hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya siz? Siz ne diyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haydutlar:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Biz de teslim oluyoruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert yumuşak ve sakin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte böyle olmalı! Böyle davranmak iyidir. Zaten ben size nazikçe hareket etmenizi tavsiye etmiştim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bigrenaille:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yalnız bir şey isterim: Hapishanede beni tütünden men etmesinler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Peki!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra arkasına dönüp yüksek sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi giriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’in bu emri üzerine kapı önünde bulunan silahlı jandarmalar içeri girdiler. Haydutları bağladılar. Yalnız mumun ışığıyla ancak aydınlanan odada haydutların duvarlarda birçok gölgeleri oluşuyordu. Javert jandarmalara bağırarak emretti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hepsine kelepçe geçiriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda erkek sesine benzemeyen ve her halde kadın sesi de olmayan bir seda:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hele biraz yaklaşın da göreyim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Bu bir kadın sesiydi. Bu sözü, pencerenin köşesine çekilmiş olan Thénardier’in karısı söylemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memurlar biraz geri çekildiler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Thénardier’nin karısı şalını atmış olduğu halde şapkası başındaydı. Thénardier karısının arkasında bağdaş kurmuş olduğu halde duruyor ve düşen şal ile de hemen gözden kayboluyordu. İki eliyle tutmakta olduğu taşı başının üzerine kadar kaldırmıştı. Şu haliyle kadın bir devi andırıyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gelmeyin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı. Odada bulunanların dehlize doğru çekilmeleriyle odanın ortasında bir boşluk oluşmuştu. Thénardier’nin karısı, kendilerini görevlilere bağlatmış olan haydutlara bir bakış fırlattıktan sonra korkunç ve boğuk bir sesle bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Alçaklar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert gülerek odanın ortasında açılan boş yerden tehditkâr bir vaziyet almış olan kadına doğru ilerlemeğe başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yaklaşma! Defol oradan! Yoksa ezerim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne cesur asker! Bana bak, kadın, senin bir erkek gibi sakalın varsa benim de kadın gibi tırnaklarım var!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek ilerlemeğe devam etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadının başındaki saçlar dağılarak korkunç bir hal almıştı. Bacaklarını açarak var kuvvetiyle taşı Javert’in başına attı. Javert, derhal eğildi. Taş, Javert’in üzerinden geçip duvara çarptı. Oradan büyük bir sıva parçası kopararak odanın boş yerinde yuvarlanıp Javert’in ökçeleri hizasında durdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aynı zamanda Javert de Thénardier’nin yanına yaklaşmıştı. İri ellerinden birini karının omuzuna, diğerini de kocasının başına koyarak bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kelepçeleri getirin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derhal jandarmalar ilerlediler ve Javert’in emrini yerine getirdiler. Kadın kendisinin ve kocasının ellerini kelepçeli görünce yere serildi. Ağlayarak ve bağırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kızlarım! Kızlarım nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demesi üzerine Javert cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onlar hapishanedeler!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O aralık jandarmalar kapının arkasında sızıp kalmış olan ihtiyar sarhoşu uyandırmağa çalışıyorlardı. Sarhoş uyandı. Kekeleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bak, Jondrette, bitti mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, bitti!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı haydut elleri kelepçeli olduğu halde ayakta duruyorlardı. Bunlardan üçünün yüzlerinde maske vardı. Diğer üçünün de yüzleri siyaha boyanmıştı. Hepsi birden müthiş bir görüntü teşkil ediyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Maskeleriniz dursun. Çıkarmayınız! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi. Sonra II. Fréderic’in Potsdam şehrinde askere büyük bir tören geçişi yaptırırken takınmış olduğu tavra benzer bir vaziyet alarak yüzleri kara olan haydutlara hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi günler Bigrenaille! İyi günler Brujon! Sana da iyi günler Deuxmilliards!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra maskelilere dönerek eli değnekli hayduda hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi günler Gueulemer!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tokmaklı hayduda hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İyi günler Babet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra vantriloğa hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Selam ve saygılar sunarım Mösyö Claquesous!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O sırada Javert’in gözü o zamana kadar başını önüne eğerek hiçbir söz söylememiş olan tutsağa ilişince jandarmalara hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Efendinin bağlarını çözünüz. Kimse dışarı çıkmasın!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek otoriter bir tavırla şamdanla hokka ve kalemin bulunduğu masanın önüne oturdu. Cebinden damgalı bir kâğıt çıkararak tutanağını yazmağa başladı. Kâğıdın baş tarafına mutat olan birkaç satırlık resmi sözleri yazdıktan sonra başını kaldırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu efendilerin bağlamış oldukları efendiyi getiriniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi. Bunun üzerine memurlar etrafına bakındılar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hani ya, o efendi nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haydutların bağlamış oldukları tutsak, Mösyö Leblanc, Mösyö Urbain Fabre, Ursule veya Tarlakuşu’nun babası olan o adam ortadan kaybolmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oda kapısı koruma altındaydı. Fakat pencere değildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tutsak, ipleri çözüldüğü ve Javert tutanağını yazmağa başladığı sırada gürültüden, kalabalıktan, karanlıktan ve bir aralık nazar-ı dikkatlerin üzerine çevrilmiş olmamasından faydalanarak pencereye doğru ilerleyerek oradan çıkıp kaçmağa muvaffak olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Memurlardan biri pencereye yaklaşarak dışarıya baktı. Dışarıda kimse görünmüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İp merdiven sallanıp duruyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert, dişleri arasından mırıldanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hay şeytan hay! En iyisini kaçırdık!  </span></p>
		</div>
	</body>
</html>