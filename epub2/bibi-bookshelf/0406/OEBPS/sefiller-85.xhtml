<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-85</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-3-1-1"><span class="numara-alt char-style-override-1">Nivelles’ten Gelirken Neye Rastlanılır?</span></p>
			<p class="tp-1"><span class="Normal char-style-override-1" xml:lang="tr-TR">Geçen sene (yani 1861 yılında) Mayıs’ın bir güzel sabahında bir yolcu, yani bu hikâyeyi anlatan adam, Nivelles’den yola çıkarak Hulpe’a doğru yüzünü döndürmüş gidiyordu. Bu yolcu yaya yürüyordu. Birbiri ardınca gelen, âdeta büyük ve heybetli deniz dalgalarını andıran tepelerden geçerek, nihayet iki sıra ağaçlıklı geniş bir yol üzerinde ilerlemekteydi. Lillois ve Bois-Seigneur-İsaac taraflarını geçti. Batıdan kara taştan yapılıp devrilmiş bir kap şeklini andıran Braine-l’Alleud’nün çan kulesini görebiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyük ve yüksek bir ormanı geride bırakmıştı. Dar bir yolun köşesinde </span><span class="Normal-i char-style-override-1" xml:lang="tr-TR">“Eski hudut, No.4”</span><span class="Normal char-style-override-1" xml:lang="tr-TR"> levhası asılmış eski bir direği ve cephesinde: “</span><span class="Normal-i char-style-override-1" xml:lang="tr-TR">Dört Rüzgâr Meyhanesi, Echabeau, Özel Kahvehane” y</span><span class="Normal char-style-override-1" xml:lang="tr-TR">azılı meyhaneyi geçti. Biraz ileride bir vadinin sonuna erişti. Burada yolun altındaki kemerden bir su geçer. Seyrek fakat yemyeşil ağaçlık bir yer, yolun bir köşesinden itibaren vadiyi işgal etmekte, fakat gittikçe seyrekleşerek Braine-l’Alleud’ye doğru uzanıp gitmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orada, sağda ve yolun kenarında han ve bunun kapısı önünde de dört tekerlekli bir yük arabası bulunuyordu. Bundan başka şerbetçiotunun dallarından oluşturulmuş büyük bir demet, bir saban, bir çalılık, kuvvetli bir çit ve dört köşe açılmış bir çukurda duman yayarak yanmakta olan kireç ile saman dallarından yapılmış eski sundurmanın uzun bir merdiveni görülür. Biraz ötede tarlada bir genç kız çapa ile çalışmakta ve tarlanın zararlı otlarını ayıklamaktaydı. Sarı kâğıt üzerine basılmış olup seyyar bir tiyatroya ait olduğu akla gelen büyükçe bir ilan, rüzgârın tesiriyle sallanıp duruyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Hanın köşesinde bir havuz vardı. Havuzda bir sürü ördek çırpınarak yıkanmakta ve suya dalıp çıkmaktadırlar. Bu havuzun kenarından geçen bozuk bir yol, ilerideki çalılar arasında kaybolur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu, bu yol üzerinde yürümekteydi. Yaklaşık yüz adım kadar ileride üzeri tuğla ile örtülmüş ve on beşinci asırdan beri mevcut bir duvar uzanıp gidiyordu. Bunun sonunda XIV. Louis zamanındaki usul gereğince yapılmış büyük bir taş kapı göze çarpar. Kapı üzerinde iki madalyon resmi vardır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir binanın düz ve sade cephesi, bu kapıyı zapt edecek kadar dik olarak ilerleyen bir duvarla sağda bir köşe oluşturacak kadar kapıya doğru uzanmıştı. Kapı önünde ayrılmış bir yerde mayıs çiçeklerinin her türü dikilmişti. İki eski kanadı ve bir tokmağı bulunan bu kapı, bu sırada kapalıydı. Güneş, latif ışınlarıyla ortalığı aydınlatıp süslüyordu. Ağaç dalları Mayıs ayına mahsus bir rüzgârdan ziyade kuş yuvalarının mevcudiyeti sebebiyle titreşmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük bir kuş tam bir serbestlikle büyük bir ağacın üzerinde şüphesiz sevdanın etkisiyle şarkılar söylemekteydi. Yolcu eğilerek kapının sol kanadı altına denk gelen eşik taşı üzerinde oldukça geniş, yuvarlak bir çukur gördü. Tam bu esnada kapı açılarak köylü bir kadın göründü. Kadın, yolcuyu ve neye baktığını gördü. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu çukuru bir Fransız top güllesi açmıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra sözlerine ekledi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kapının yukarı tarafında ve çivinin yanındaki deliği de uzun çaplı bir tüfek kurşunu açtı. Ama kapıyı tamamıyla delip geçmedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buraya ne derler?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Köylü kadın cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hougomont.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu doğruldu ve bir iki adım ilerleyerek çitlerin üzerinden etrafına bakındı. Yapraklar ve ağaçlar arasından ileride bir tepe ve bu tepe üzerinde arslan şekil ve heybetinde bir şey gözüne ilişti. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yolcu, Waterloo muharebesi meydanında bulunuyordu.</span></p>
		</div>
	</body>
</html>