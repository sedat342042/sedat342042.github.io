<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-222</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-7-</span></p>
			<p class="numara-alt" id="toc_marker-4-6-9"><span class="numara-alt char-style-override-1">Bir Takım Yorumlara Uğrayan </span></p>
			<p class="numara-alt" id="toc_marker-4-6-10"><span class="numara-alt char-style-override-1">U Harfinin Maceraları</span></p>
			<p class="tp-1"><span class="Normal char-style-override-1" xml:lang="tr-TR">Her şeyden sıyrılmak, her şeyle alakayı kesmek, alicenaplık, istikbal, tabiattan zevk almak, gündelik maddî işlerin olmayışı, yalnızlık, iffet ve mahcubiyetin içten içe mücadelesi, bütün yaradılışın önünde hayırhahça hayret ve takdirlerde bulunmak gibi şeyler Marius’u “sonsuz aşk” denilen yıkıcı güce tutulmaktan men edememiş, o güce kadar sürüklemişti. Babasına karşı sergilediği taparcasına muhabbet gittikçe dinî bir duyguya dönüşmüş ve bir din gibi kalbinin en derin köşesine toplanmıştı. Bunun üzerine bir şey lazımdı ki, onu da aşk kaplamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, tam bir ay Luxemburg’a devam etti. Oraya gitme zamanı gelince hiçbir kuvvet onu oraya gitmekten alıkoyamazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşi vardır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ise olağanüstü sevinç duymaktan kaynaklanan bir şaşkınlık içinde bulunuyordu. Genç kızın kendisine baktığı şüphesizdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşin sonunda kızın oturduğu sıraya kadar yaklaşmağa cesaret etmişti. Bununla beraber hal ve hareketlerinde az çok bir cesaret yokluğuyla sevda-zedelere mahsus bir çekingenlik gözlemleniyordu. Kızın babasının işi sezmesinden çekiniyordu. Bahçedeki ağaçların, heykellerin arkalarına saklanıyor ve bu suretle hareketlerinden kızın babasına ipucu vermemeğe çalışıyordu. Bazı defa Leonidas veya Spartacus heykellerinin arkasında hareket etmeden duruyor, elindeki açık kitabı tutuyor, bazen kitaba bakıyormuş gibi davrandığı halde yavaşça gözlerini kaldırıp arıyor ve ona bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Güzel kıza gelince: Belli belirsiz bir tebessümle yüzünü bazen onun tarafına çevirirdi. İhtiyar bir adamla tabii şekilde ve gönül rahatlığıyla konuşurken, âşıkane ve masumane bir bakışın hayallerini Marius’a sunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ustalık kadınlara mahsustur. Bu ustalığın yaradılışı kâinatın yaradılışı kadar eskidir. Bunu ilk yaratılan kadın bildiği gibi en son yaratılan kadın da bilecektir. Her kadın bunu bilir! Konuşurken, dilber kızın ağzı ihtiyara ve gözü ise delikanlıya cevap veriyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bununla beraber ihtiyarın olanları anladığı veya şüphelendiği düşünülüyordu. Çünkü çoğunlukla Marius’un bahçeye geldiği zamanda kalkıp geziniyordu. Her zaman oturdukları yeri terk ederek yolun öteki ucunda Gladyatör heykeli yakınındaki sırada oturmağa başlamıştı. Böylece Marius’un kendilerini takip edip etmediğini anlamak istemişti. Marius bilmeyerek bu hatayı yaptı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Baba”, her zamanki gezintisini değiştirerek, her defa kızını beraberinde getirmemeğe başlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı defa “Baba” yalnız geliyordu. O zaman Marius bahçede durmuyordu ki, bu da ikinci bir hata idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu belirtilere asla dikkat etmiyordu. Aşk, kuvvet ve şiddetini artırdıkça delikanlı hal ve hareketlerini şaşırıyordu. İlerleme ve cesaret safhasından körlük safhasına geçmişti. Bütün geceleri kızın hayaliyle doluydu. O sırada ummadığı halde bir mutluluğa mazhar olmuş ve bu hal ateşe dökülen yağ gibi gözlerini sevginin sevkiyle kaplamış olan karanlığı artırmıştı: </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir akşam karanlık bastıktan sonra Mösyö Leblanc ile kızının oturduğu sıra üzerinde âdî, beyaz, ince bir mendil bulmuştu. Bu mendilde işleme yoktu, gayet sadeydi. Böyle olmakla beraber Marius bu mendilde dünyanın bütün güzel kokularını koklamıştı! Sevinçle mendili aldı. Mendilin bir ucunda marka gibi “U.F.” harfleri bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o güzel kızın ne ismini, ne de ailesini biliyordu. Ona dair hiçbir malumatı yoktu. Ona dair malumat, ilk defa olarak eline geçirmiş olduğu bu iki harften ibaretti. Delikanlı için bu büyük ve mühim bir keşifti. Bu harflerin üzerine faraziyeler üretmeğe başladı. “U” harfi şüphesiz isminin ilk harfiydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki “Ursule” olacak? Ne güzel bir isim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu. Mendili öptü, kokladı. Göğsünü açarak onu ta kalbi üzerine koydu. Gündüzleri o mendili gömleğinin ve geceleri ise dudaklarının altına koyuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu mendilde onun bütün ruhunu hissedip kokluyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki bu, ihtiyarın mendili olup, nasılsa cebinden düşürmüştü!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius mendili bulduğu günü takip eden günde Luxemburg’a her zamanki gibi yine gitmişti. O mendili daima öpüyor ve kalbi üzerinde sıkıştırıyordu. Güzel kız bu işaretlerden bir şey çıkaramıyor ve bu halini anlaşılmaz bir takım işaretlerle anlatmağa çalışıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kendi kendisine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu ne iffet, bu ne hicap!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
		</div>
	</body>
</html>