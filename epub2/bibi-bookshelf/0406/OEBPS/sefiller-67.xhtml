<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-67</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-7-2"><span class="numara-alt char-style-override-1">Scaufflaire Usta’nın Keskin Görüşlülüğü</span></p>
			<p class="tp-1"><span class="Normal char-style-override-1" xml:lang="tr-TR">Belediye dairesinden çıkarak şehrin sona erdiği yerde bulunan Flamanlı Scaufflaire’i ziyarete gitti. Usta Scaufflaer, ismini fransızlaştırmak üzere Scaufflaire’e yapmış bir arabacı ustasıydı. İsteyenlere kira ile araba ve beygir verirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scaufflaire’e gitmek için en kısa yol, oturduğu mahallenin rahibi olan zatın evi önünden geçen bir caddeydi. Bu rahip, söylendiğine göre saygı ve itibara layık biriydi. Belediye Başkanı rahibin evi önünden geçtiği esnada sokakta yalnız bir yolcu vardı. Bu yolcu, dikkat edip gördü ki, Belediye Başkanı rahibin evini geçince durarak hareketsiz kaldı. Sonra tekrar rahibin kapısı önüne geldi. Bu kapı, iki kanatlı büyük bir kapı olup üzerinde de demirli tokmağı vardı. Elini uzatarak şiddetle bir kere tokmağı kaldırdı. Bekledi. Düşündü. Tokmağı yavaşça eliyle bıraktı. Sonra evvelkinden daha hızlı yürümeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, Scaufflaire’i dükkânında bir koşum takımını tamir etmekle uğraşır buldu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Scaufflaire Usta, iyi bir beygiriniz var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi, beygirlerimin hepsi iyidir. Sizin iyiden maksadınız nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir günde yirmi fersah yol alan bir beygir istiyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yirmi fersah mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir arabaya koşulmuş halde mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yol alınca ne kadar dinlenecek?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İcabında ertesi gün de yol alabilmelidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yine aynı yolu yürümek için mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Hayretle:) Yirmi fersah! Yirmi fersah ha? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, biraz evvel belediye dairesindeki odasında üzerine kurşun kalemiyle bir takım rakamlar yazmış olduğu kâğıdı cebinden çıkardı. Flaman’a gösterdi. Bu rakamlar 5- 6 ve 8,5 idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız, toplamı on dokuz buçuk fersah ediyor ki, yirmi fersah demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi, bende istediğiniz gibi küçük ve beyaz bir beygir var. Belki geçerken görmüşsünüzdür. Aşağı Boulonnia cinsinden. Ateş gibi küçük ve kuvvetli bir hayvandır. Pöh! Bunu ilk olarak binmek için kullanmak istemişler. Sıçrayıp koştuğu ve herkesi üzerinden yere atmaya başladığı için bineklikten çıkarıldı. Peh! Huysuzdur denildi. Ama, nasıl kullanılacağı bilinemiyordu. Nihayet ben satın aldım. İki tekerlekli (kabriyola) hafif ve küçük arabalardan birine koştum. Hayvan tam bu işe yararmış. Peh! Bir kız kadar yumuşak huylu oldu. Rüzgâr gibi uçar. Yalnız üzerine binmeye gelmez. Binek beygirliğini istemiyor vesselam. Malum ya: Herkesin bir isteği vardır. Bu da o cinsten. Araba çekmeğe razı, üzerine adam bindirmeğe razı değil. İşte kendisinin fikri budur. Belki kararı da böyledir… </span></p>
			<p class="Temel-Paragraf"><span class="Normal char-style-override-1" xml:lang="tr-TR">- İstenildiği kadar yol alabilecek mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yani sizin yirmi fersahı değil mi? Hay hay. Daima süratli tırıs gitmek üzere bu mesafeyi sekiz saatte alır. Ama bazı şartlarla…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nasıl şartlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evvela yarı yolda bir saat istirahat. Bu istirahat zamanında yemini de yiyecek. Lakin başı ucunda biri beklemelidir. Hancının çırağı hayvanın yemini çalmasın. Hayvan yiyeceğini tam yesin. Ben çok dikkat ettim: Hanlarda hayvan yemlerini, hayvanlardan ziyade hancı çırakları yiyorlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yem esnasında bir adam bulundururuz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İkinci olarak: Araba sizin için olacak değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba kullanmayı bilirsiniz değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ. O halde arabaya yalnız binecek ve ağırlık vermemek için eşya almayacaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anlaşıldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başkan Efendi, şu noktayı da unutmayınız: Yanınızda adam bulunmadığı için hayvanın yemine bizzat göz kulak olacaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunun için bana istirahat günleri de dâhil olmak üzere günde otuz frank vereceksiniz. Bir metelik aşağı olmaz. Hayvanın yem masrafı da size aittir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, cebinden altmış frank eden üç Napoleon altını çıkarıp masanın üzerine bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte size iki günlüğünü peşinen veriyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dördüncü olarak: Böyle bir yolculukta sıradan bir araba ağır olur ve hayvanı yorar. Başkan Efendi’nin iki tekerlekli küçük ve hafif bir araba ile gitmesi lazım gelir ki, bir tane yanımda vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Razı olurum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hafiftir lakin kapalı değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zararı yok. Bana göre açık veya kapalı, farketmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tabii kış mevsiminde bulunduğumuz hatırınızdadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine cevap vermedi. Flamanlı sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Soğuk pek fazla…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine sessizliğini koruduğundan, Mösyö Scaufflaire konuşmasına devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Yağmuru da nazar-ı dikkate almalıyız…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine, başını kaldırarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Araba ile beygir yarın sabah saat dört buçukta kapımın önünde hazır bulunacak.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Baş üstüne!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek masa üzerindeki bir lekeyi tırnağıyla kazıdığı esnada, Flamanlara mahsus hilekârlık cümlesinden olarak kayıtsızcasına bir halde:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız şimdi ne düşünüyorum Başkan Efendi. Araba ile Başkan Efendi bana ne tarafa gideceklerini söylemediler. Acaba Başkan Efendi nereye gitmek istiyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scaufflaire, daha konuşmanın başında bu meraka düşmüştü. Acaba nereye gitmek istiyordu? Bunu anlamak istiyor, fakat sormağa cesaret edemiyordu. Cesaretsizliğinin sebebini kendisi de anlayamıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayvanın ön ayakları iyi midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet, Başkan Efendi. Yalnız inişte biraz dikkat etmeli. Gideceğiniz yerde çok iniş var mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tam saat dört buçukta kapımın önünde hazır bulunacağınızı unutmayınız. Yarın sabah saat tam dört buçukta!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonradan kendi kendisine dediği gibi Flaman “hayvan gibi” şaşırıp kalmıştı. İki üç dakika sonra kapı tekrar açılarak Belediye Başkanı göründü. Hâlâ kayıtsız ve dalgındı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö Scaufflaire, biri birini götüren şu bana kiraladığınız araba ile beygirin kıymeti ne kadardır? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Kaba kaba gülerek:) Biri diğerini çekmek üzere demek istiyorsunuz değil mi, Başkan Efendi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi öyle olsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İkisini de satın almak mı istiyorsunuz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır. Fakat her ihtimale karşı ikisini de garantiye bağlamak isterim. Döndüğümde paramı geri verirsiniz. Araba ile hayvana ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beş yüz frank, Başkan Efendi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Alınız size beş yüz frank. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek masanın üzerine bir banknot bıraktı. Sonra dükkândan çıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scaufflaire bu sırada bin frank istemediğine nadim olmuştu. Halbuki araba ile beygir hiçbir zaman beş yüz frank etmezdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scaufflaire karısını çağırıp olup biteni anlattı. Bu şeytan Belediye Başkanı nereye gidebilirdi? Karı koca bu soruyu halletmeye kalkıştılar. Karısı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mutlaka Paris’e gidiyordur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Scaufflaire:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Zannetmem.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Madeleine el yazısıyla yazılı olup üzerinde rakamlar bulunan kâğıdı dükkânda şömine üzerinde unutmuştu. Scaufflaire bu kâğıdı alarak incelemeğe başladı: Beş, altı ve sekiz buçuk? Bunlar menzil mevkileri olacak. (Karısına dönerek:) Buldum. Nasıl mı diyeceksin? Buradan Hesdin beş fersahtır. Hesdin mevkiinden Saint-Paul’e kadar da altı fersahtır. Saint-Paul ile Arras arasındaki mesafe de sekiz buçuk fersahtır. Şu halde Başkan Efendi Arras’a gidiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sırada Mösyö Madeleine evine girmişti. Scaufflaire’in dükkânından evine gelmek için uzun ve dolambaçlı bir yol seçmişti. Rahibin kapısı güya kendisi için bir tehlike imiş gibi çekiniyordu. Sonunda odasına girerek kapısını kapadı. Erken yatıp uyumak alışkanlığıydı. Fabrikada kapıcı ve Mösyö Madeleine’in evinde yegâne hizmetçi olan kadın, efendisinin odasındaki ışığın sekiz buçukta söndüğünü gördü. O sırada gelen veznedara dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba Başkan Efendi hasta mıdır? Halini biraz tuhaf buluyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu veznedar, Başkan Efendi’nin evinde ve ta odasının altındaki odada kalıyordu. Hizmetçi kadının sözlerine önem vermeyerek odasına girip yattı. Sonra uyudu. Gece yarısına doğru birdenbire uyandı. Uykusu arasında başı üzerinde çıkan bir gürültü işitti. Dinledi. Mösyö Madeleine’in ayak sesini tanıdı. Başkan Efendi odasında geziniyordu. Bu hal, hayretine yol açtı. Başkan Efendi’nin uykudan uyandığı zamana kadar buna benzer hiçbir gürültü işitilmezdi. Bir aralık bir ses daha işitmişti ki, bu bir dolabın açılıp kapanmasından kaynaklanan sese benziyordu. Daha sonra odadaki eşyadan birinin yerinden oynatıldığını duyar gibi oldu. Daha sonra bunların yerini bir sessizlik aldı. Biraz sonra ayak sesleri tekrar işitildi. Veznedar tamamıyla uyanarak yatağı üzerinde doğruldu. Bakışlarını karşısındaki pencereye dikti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Karşıdaki duvarda üst kat pencerelerinden birinden akseden kırmızı bir ışık gördü. Işığın gelişine bakılırsa Başkan Efendi’nin pencerelerinden birinden çıkıyordu. Bu kırmızı ışık, titrekleşiyor, bazen artıyor, bazen azalıyordu. Pencere çerçevelerinin gölgesinin duvar üzerinde görünmemesine bakılırsa, ışık çıkan pencerenin tamamıyla açık bulunduğu anlaşılıyordu. Hava soğuk olduğu halde, gece yarısı bir pencerenin açık bulunması şaşkınlığı davet ederdi. Bunun üzerine veznedar tekrar yatıp uyudu. Bir veya iki saat sonra yine uyandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvelki ayak sesleri, üstündeki odada devam ediyordu. Atılan adımlar ağır ve muntazamdı. Duvar üzerinde kırmızı ışığın yansımaları da henüz görülüyordu. Bununla beraber ışıkta evvelki renk ve kuvvet görülmüyordu. Şimdi bir lambanın veya şamdanın ışığı gibi sakin ve sarı renkte idi. Pencerenin hâlâ açık olduğu anlaşılıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Acaba Mösyö Madeleine’in odasında neler oluyordu? Şimdi bu soruya cevap verelim.</span></p>
		</div>
	</body>
</html>