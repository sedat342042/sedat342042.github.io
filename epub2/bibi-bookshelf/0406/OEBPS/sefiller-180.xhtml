<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-180</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-4-1-13"><span class="numara-alt char-style-override-1">Alaya Almak, Hükümran Olmak</span></p>
			<p class="tp-1"><span class="Normal char-style-override-1" xml:lang="tr-TR">Paris’in hududu hiç yoktur. Hükmü altında bulundurduğu insanları Paris kadar hor ve hakir gören bir şehir daha yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İskender:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ey Atinalılar! Sizin beğeninizi kazanmak ne kadar zor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırırdı. Paris kanundan daha etkili bir şey yapar ki, o da modadır. Modadan daha kuvvetli bir şey yapar ki, o da görenektir. Paris hoşuna giderse kendisini budala yerine kor. Bazı kere bu ünvanı da verir. O zaman bütün âlem de kendisiyle beraber budala olur. Sonra Paris uyanır, gözlerini oğuşturarak kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Budala mı oldum? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Der ve hemen ardından insanın yüzüne karşı kahkahalarla güler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Böyle bir şehre harikadan başka ne denir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alaysı küçümseme ile azamet ve ihtişamın toplanıp kaynaşması, azamet ve ihtişamın alaycılıktan etkilenmemesi ve aynı ağızın bugün İsrafil’in suruyla yarın soğandan yapılmış bir düdüğe üflemesi gariptir! Paris’in şahane bir şaklabanlığı vardır. Neşe ve sevinci, felaketi ve latifesi ise saltanatıyla sonuçlanır. Kasırgası bazı kere öfkeden meydana gelir. Paris’in zekâ ve irfanının ürünü olan şeyler dünyanın bir ucuna kadar götürüldüğü gibi, aynı zamanda laklakcılığı ve alaycılığı da beraberinde oralara taşınır. Gülümsemesi bir yanardağın ağzını açmasına benzer ki, lavlarını bütün kâinata saçar. Sembolleri kıvılcımlardan oluşmuştur. Faziletlerini ve olgunluklarını milletlere ve kavimlere nasıl kabul ettirirse, her türlü kötülüklerini de öylece kabul ettirir. İnsan medeniyetinin yüce kurumları onun istihzalarını kabullendiği gibi her türlü hafif-mizaçlıklarını da alıp iktibas ederler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yüce bir himmet!</span></p>
			<p class="Temel-Paragraf"><span class="Normal char-style-override-1" xml:lang="tr-TR">14 Temmuz günü</span><span class="dipnot"><a class="footnote-link" href="#footnote-233-58" id="footnote-233-58-backlink">58</a></span><span class="Normal char-style-override-1" xml:lang="tr-TR"> diye anılan garip bir tarihi vardır ki bu gün ve bu tarih bütün cihanı kurtarır. Mevcut milletler ve kavimlere Versailles Sarayının büyük salonunda yemin ettirir. Bundan başka bir de Ağustos’un 4’üncü</span><span class="dipnot"><a class="footnote-link" href="#footnote-233-59" id="footnote-233-59-backlink">59</a></span><span class="Normal char-style-override-1" xml:lang="tr-TR"> gecesi vardır ki, o gece üç saatte bin senelik derebeyliklerinin defterini dürerler. Mantıkî görüş ve fikirler muhtelif yüce şekillerde tecelli eder. Taşıdığı nuranî ışıklarıyla Washington’u, Kosciusko’yu, Bolivar’ı, Bozza-ris’i, Riego’yu, Bem’i, Manin’i, Lopez’i, John Brown’ı, Garibaldi’yi ve diğer ünlü kişileri aydınlatır. İstikbalin ışıkları nerede yayılırsa orada mevcut bulunur. 1779’da Boston’da, 1820’de Leon adasında, 1848’de Peşte’de, 1860’ta Palermo şehrinde tecelli etmiştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Harper’s Ferry’nin salı üzerinde toplanıp istibdadı ortadan kaldırmak taraftarı olan Amerikalılarla sahilde Gozzi Hanı’nın önünde ve Archi’nin gölgesinde toplanmış bulunan Ancona vatanseverlerinin kulaklarına yavaşça “hürriyet” kelimesini fısıldar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Canaris’i, Quiroga’yı, Piscane’yi ortaya çıkarır. Yeryüzüne yücelik ve büyüklük ışıkları saçar. Soluğuyla ileri atılan Byron Misolongi’de ve Mazet Barcelona’da ölür. Mirabeau’nun</span><span class="dipnot"><a class="footnote-link" href="#footnote-233-60" id="footnote-233-60-backlink">60</a></span><span class="Normal char-style-override-1" xml:lang="tr-TR"> ayakları altındaki bir hitabet ve belagat kürsüsü, Robespierre’in</span><span class="dipnot"><a class="footnote-link" href="#footnote-233-61" id="footnote-233-61-backlink">61</a></span><span class="Normal char-style-override-1" xml:lang="tr-TR"> ayakları altında ise bir yanardağ ağzı olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kitapları, tiyatrosu, sanatı, ilim, edebiyatı, felsefesi insanlık için birer başvuru topluluğu oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’in bir Pascal’ı, Régnier’i, Corneille’i, Descartes’ı, Jean-Jacques’ı bulunduğu gibi her dakika için bir Voltaire’i ve her yüzyıl için de lazım olan bir Moliere’i vardır. Dili herkes tarafından konuşulur, kullanılır ve insanlık dili halini alır. Bütün dimağlarda bir ilerleme fikri uyandırır, bir ilerleme ve medenîleşme imalathanesi kurar. Bu imalathaneden hürriyet kılıcı imal ve ihraç eder. Bütün kavim ve milletler içinde yetişen kahramanlar, Paris’in 1789 tarihinden beri yetiştirdiği filozoflar, şair ve ediplerin ruhlarıyla mayalanmıştır. Bununla beraber bu hal, külhanbeyliğine mani olmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris denilen muazzam zekâ, nurlarıyla bütün dünyayı aydınlatmakla beraber, Tesea tapınağının duvarına Bouginier’in burnunu kömürle çizer ve piramitlerin üzerine Hırsız Cradeville adını yazar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris daima dişlerini gösterir. Homurdanmayacak olursa, tebessüm saçar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte Paris böyledir. Damlarının üstünden etrafa saçılan dumanlar, kâinatın düşünceleri mesabesindedir. İsterseniz bir çamur veya taş yığını deyiniz. Her halde bunun üzerinde bir manevi güç mevcuttur. Büyük sıfatından daha büyük bir şeydir. Haddi payanı yoktur. Niçin? Çünkü daima yiğitlik gösterir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cesaret; ilerleme de bundan ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük büyük bütün kazanılmış zaferler cesaretin birer mükâfatıdır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa Büyük İhtilali kendi kendisine meydana gelmez. Bu ihtilalin meydana gelmesi için Montesquieu’nün olacağı hissetmesi, Diderot’nun vaaz ve telkinlerde bulunması, Beaumarchais’nın ilan ve Condorcet’in hesap etmesi, Arouet’</span><span class="dipnot"><a class="footnote-link" href="#footnote-233-62" id="footnote-233-62-backlink">62</a></span><span class="Normal char-style-override-1" xml:lang="tr-TR">nun onu hazırlaması, Rousseau’nun tashihler yapması yeterli olmaz. Aynı zamanda Danton’un da cesaret göstermesi lazımdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cesaret! Bu, şevk ve gayretin kırbacıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan topluluklarının ilerleme ve medenîleşme yolunda adımlarını atabilmesi için en yüksek yerlerde bile daima cesaret göstermesi lazım gelir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cür’et ve cesaret tarihi hayrette bırakır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cür’et ve cesaret insanın seçkin ve parlak özelliklerindendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şafağın açılması, güneşin cesaret göstermesi demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başlamak ve teşebbüs etmek, meydan okumak, kararlı ve sağlam durmak, gayret etmek ve adım atmak, vefakârlık, sadakat ve tutarlılık, talihle mücadele, elem ve musibetlere karşı korku ve telaş eseri göstermeyerek onu hayrette bırakmak, hak ve adalete uygun olmayan kuvvete karşı direnmek, sarhoşluk veren başarıları horlamak, iffet ve doğruluk, şefkat ve yardım gibi yüce vasıflar milletlerin ve kavimlerin muhtaç oldukları şeylerdir. Bu nitelikler insanları şevk ve gayrete getirir; mutluluk ve refahlarının sağlanmasını hazırlayıp temin eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Promethus’un meşalesinden Cambronne’un sigara ağızlığına kadar giden, işte bu kuvvetli ışıktır.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-58-backlink" id="footnote-233-58">58</a><span class="Normal char-style-override-1" xml:lang="tr-TR">	Büyük Fransız ihtilalini bastırmak üzere kral XVI. Louis karısı ve kardeşlerinin istekleri doğrultusunda gizlice Paris’e bir hayli askerî kuvvet getirtmişti. Bu durum büyük heyecan yaratmıştı. Bundan başka kral o sırada ıslahatçı ve güçlü bir kişi olan Maliye Bakanı’nı dahi azlettiği için halkın galeyanı son dereceye çıkmıştı. Avukatlardan genç Camille Desmouline hitabet kürsüsüne çıkıp halkı silahlanmaya davet etmiştir. Hazır bulunanlar daveti kabul ederek silah depolarına saldırmışlar ve onları yağmalamışlardır. Silahlanmış olan halk istibdat ile ortaçağ vahşetlerinin özel bir sembolü olan Bastille hapishanesini basmıştır. Mahpusları salıvermişler, kaleyi tahrip, kumandanı ile birkaç subayı katletmişlerdir.Bastil muhafızlarının yardımına gönderilen birkaç bölük asker dahi halk tarafına geçerek ihtilalcilere iltihak ile “Fraternise” yani birbirlerini kardeş ilan etmişlerdir. Bastille’in yıkılması haberini almış olan kral: “Bunlar âdeta birer isyan eseri!” dediği zaman maiyetindeki kumandanlardan Dük De Rochefort: “Hayır efendim, isyan eseri değil, inkılap eseridir.” demişti. Bu olay (14 Temmuz 1789) Fransızlar için özel bir gün olmuştur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-59-backlink" id="footnote-233-59">59</a><span class="Normal char-style-override-1" xml:lang="tr-TR">	XVI. Louis zamanında meydana gelen Büyük İhtilali kral ve bakanlar yatıştırma çarelerini bulmaktan aciz kalmışlardı. Bu konuda bakanlar tarafından sorulan şeylere millet meclisi üyelerinden Kont de Neuvailles feodalizm yani derebeylik devrinden kalmış olan usulleri kaldırıp milleti sevindirmekten başka bir çare olmadığını beyan etmiştir. Kısacası esaretin, angaryanın, derebeylik hukukunun münasip bir bedele mukabil kaldırılmasını ve ahaliyi toprak sahibi etmesini teklif etmiştir. Bu teklif herkesçe olumlun karşılanmış, herkes gelip hitabet kürsüsünden gerek kendi namına gerek temsilcisi bulunduğu bölge namına imtiyazlarından vazgeçtiğini bildirmiştir. Eski medeniyet yapısı bu şekilde birkaç saat zarfında yıkılmıştır. Gariptir ki bu usullerden faydalanıp o güne gelinceye kadar ona taraftarlık etmekte bulunan kişiler bile bu yıkımı alkışlarla kabul etmişlerdir. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-60-backlink" id="footnote-233-60">60</a><span class="Normal char-style-override-1" xml:lang="tr-TR">	Fransa İhtilali esnasında kral XVI. Louis millet meclisini dağıtmak için çalıştığı sırada soylular ve ruhban temsilcileri kralın emrine uyarak meclis salonunun terk edip gittikleri halde üçüncü sınıf mebuslarını oluşturan avam temsilcileri yerlerinden bile kımıldanmamışlardır. Teşrifat nazırı bunların başkanı olan meşhur Mösyö Baiyyi’ye hitaben: “Efendim, kralın iradesini işitmediniz mi?” diye sorunca Baiyyi: “Müzakerelerin kesileceği hakkında karar vermemiş olan bir meclisi ben dağıtamam.” demiş ve meclise hitaben de: “Bana kalırsa toplanmış olan millete kimse emir veremez!” demiştir. O zaman meşhur Kont Mirabeau da teşrifat nazırına hitaben: “Buraya milletin emir ve arzusuyla toplanmış bulunuyoruz. Zor gücüyle başka kimse bizi buradan çıkaramaz. Efendinize bunu bildiriniz.” demek cesareti göstermiştir, bu sözü şiddetle alkışlanmıştır. Mirabeau, asillerden olduğu halde genel bir ıslahat taraftarıydı. Bu yüzden üçüncü sınıf tarafından üye seçilmişti. Mirabeau, “Fransa’nın Demosten’i” namıyla meşhurdur.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-61-backlink" id="footnote-233-61">61</a><span class="Normal char-style-override-1" xml:lang="tr-TR">	21 Eylül 1792’de Paris’te Cumhuriyet ilan edildiği sıralarda işlerin idaresi bir takım şımarık ihtilalcilere intikal ederek bir çok vahşice işler ve hareketler yapılıyordu. Kanun yapıcı meclis, muhtelif fırka çekişmelerinden başını alamıyordu. Hüküm ve nüfuz Paris baldırı çıplaklarına dayanarak hareket eden belediye meclisine geçmişti. Belediye meclisi de Robespierre, Danton, Mara gibi birkaç kan dökücünün etkisinde bulunuyordu.  İşte yine bu tarihtedir ki Fransa milletinin vicdanında ebedî bir leke makamında olup beş gün devam eden “Eylül Katliamı” vukua gelmiş ve bütün Fransa kan selleri içinde kalmıştır. </span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-62-backlink" id="footnote-233-62">62</a><span class="Normal char-style-override-1" xml:lang="tr-TR">	Voltaire’in esas soyadı.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>