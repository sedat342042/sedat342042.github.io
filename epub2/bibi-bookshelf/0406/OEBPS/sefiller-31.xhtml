<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-31</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-11-</span></p>
			<p class="numara-alt" id="toc_marker-2-2-14"><span class="numara-alt char-style-override-1">Ne Yapardı</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean etrafını kollayarak dinledi. Her tarafta derin bir sükûnet hüküm sürüyor, tam anlamıyla çıt bile yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçeri girmek isteyen bir kedinin yaptığı gibi parmağının ucuyla yavaşça kapıyı itti. Bu itişle kapı hiç gürültü çıkarmadan biraz aralandı. Az bekledi. Bu defa biraz daha cesaretle kapıyı bir daha itti. Yine bir ses çıkarmadan kapı biraz daha açıldı. Artık açılan aralıktan geçebilirdi. Fakat kapının yakınında bir küçük masa vardı, bir açı teşkil ederek kapıya dayalı bulunduğundan geçişi zorlaştırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu zorluğa anladı. Kapıyı daha kuvvetli itip aralığın büsbütün genişletilmesi gerekiyordu. Karar verdi. Öncekilerden daha şiddetli olmak üzere üçüncü defa kapıyı itti. Bu defa rezelerin iyice yağlanmamış oluşu sebebiyle kapının birdenbire çıkardığı uzun ve kısık bir ses, derin sessizliğin içinde İsrafil’in suru gibi dehşetle çınladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean titredi. Kulaklarında ilk dakikada büyüyen bu ses âdeta canlanmış; herkesi işten haberdar etmek, uykuda bulunanları uyandırmak isteyen bir köpek gibi havlamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu durumdan pek çok ürkmüş ve şaşırmış olan Jean Valjean kapı önünde donup kaldı. Parmaklarının ucuyla yürümekte iken, telaşla topukları üzerine düştü. Şakak damarları iki demirci çekicinin şiddetli darbeleri arasında gibiydi ve soluklanışı da bir mağaradan çıkan rüzgârın uğultusuna benziyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir zelzele gibi bu müthiş gürültünün hane halkını uyandırmamış olması, kendisine mümkün değilmiş gibi gözüküyordu. Parmağıyla itmiş olduğu kapı, sanki çıkardığı gürültüyle etraftan imdat istemişti. İhtiyar uyanacak, iki kadın haykıracak, yardımlarına koşulacak; bir çeyrek saat sonra kasaba halkı olan bitenden haberdar olacak ve jandarma kendisini derdest edecekti. Bir an kadar kendisini mahvolmuş sandı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir heykel gibi bulunduğu yerde hareketsiz kaldı. Böylece birkaç dakika geçti. Kapı artık ardına kadar açılmıştı. Odanın içine baktı. Dinledi. Evin her tarafında ses ve şamatadan eser yoktu. Kapının açılırken çıkarmış olduğu gıcırtı kimseyi uyandırmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu birinci tehlike geçti. Lakin Jean Valjean üzerindeki etkisi sürüyordu. Geri dönmedi. Hatta biraz evvel mahvolmuş olduğuna kanaat getirdiği zamanda bile yine geri dönmemişti. Daha fazla düşünme zamanı değildi. Hemen işe başlamak lazımdı. Bir adım ileri atarak kendisini odanın içinde buldu.</span></p>
			<p class="tp-sb"><span class="Normal char-style-override-1" xml:lang="tr-TR">Odada derin bir sessizlik vardı. Ötede beride bir takım şekiller görünüyordu ki, gündüz bunların bir masa üzerinde bulunan perakende kâğıtlardan ve kitaplardan, bir koltukla üzerindeki piskopos elbisesinden ibaret olduğu anlaşılsa da, o sırada her biri beyazımtırak birer karartı gibi fark olunabiliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean, hiçbir şeye çarpmamak için dikkat ve ihtiyatla ilerliyordu. Odanın bir köşesinde uykuda bulunan ihtiyar, rahat ve sükûnet içinde nefes alıp veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda birdenbire olduğu yerde durdu. Yatağın pek yakınında idi. Odanın içinde bu kadar süratle ilerlemiş olduğunu ummuyordu. Bazen yaradılış bizi düşündürmek istiyormuş gibi bütün şeyleri ve görünüşlerini fiil ve hareketlerimizle karıştırarak münasip bir vakit şeklinde hazırlar. Tam yarım saatten beri büyük bir bulut, semanın yüzünü kaplayıp örtmüştü; ama Jean Valjean tam yatağın önüne geldiği zaman yırtılıp dağıldı. Pencereden giren ay ışığı ihtiyarın sarımtırak çehresini aydınlatıyordu. Piskopos sakin bir uykuda idi. Aşağı Alpler taraflarında gecelerin olağanüstü soğuk olmasından dolayı Piskopos yatağında hemen hemen giyinik bir halde bulunuyordu. Eflatun renginde yünden bir elbise her tarafını örtüyordu. Başı sanki dinlensin diye yastığın üzerine terk edilmiş gibiydi. Yorgandan dışarı çıkmış olan sağ elinde piskoposluk mührü, yüzünde sükûnet ve memnuniyet izleri, dudaklarında ise bir gülümseme belirtisi görünüyordu. Bütün varlığıyla sakin ve müsterih, heybetli ve muhteşem bir halde idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean ayakta, elinde demir şamdanı bulunduğu halde gölgede hareket etmeden duruyordu. Yataktaki ihtiyarın hal ve manzarası kendisini şaşırtmıştı; böyle bir hale, o zamana kadar hiç rastlamamıştı. İhtiyarın bu derece emniyet ve itimadına, gösterdiği cesarete şaşırıp kalmıştı. Karşısındaki manzara ibret vericiydi. Kötü fiil ve hareketlere yeltenenler, buna benzer manzaralara dikkat ve ibret gözüyle baksalar yarayışlı olurdu.</span></p>
			<p class="tp-sb"><span class="Normal char-style-override-1" xml:lang="tr-TR">Şöyle bir inziva yerinde hemcinsine daima güzellikler yapmaya çalışan bir adamın uykudaki bu durumu pek iyi bir manzara olup Jean Valjean bu hali hakkıyla takdir edememişse de etkisini hissetmiş ve gözlemlemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şu anda kalbinden geçen şeyleri kimse, hatta kendisi bile tarif edemezdi. Denilebilecek bir şey varsa, o da yumuşaklık ile şiddetin karşı karşıya olduğudur. Jean Valjean bu manzara karşısında tam anlamıyla hayrete düşmüştü; üzüntüsü ve hislenmesi tamamıyla bundan ibaretti. Ama ne düşünüyordu? Bunu anlamak zordur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bakışlarını ihtiyardan ayıramıyordu. Hal ve tavrında garip bir tereddüt eseri görülüyordu. Denebilir ki, kendisinde, insanı biri tehlikeye, diğeri kurtuluşa götüren iki yoldan hangisine girmeyi düşünüyor gibi bir hal görünüyordu. Karşısında bulunan bir kafayı kırmağa veya eli öpmeğe amade bir haldeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz sonra sol kolunu ağır ağır kaldırıp alnına götürdü. Şapkasını çıkardı. Sonra kolunu aynı ağırlıkla indirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sol elinde şapkasını, sağ elinde demir şamdanı tutuyordu. Saçları dimdik olmuştu. Bu halde tekrar düşünceye daldı. Piskopos, bu korkunç bakışın karşısında sakin bir şekilde uyumaktaydı. Uykusunu hiçbir şey bozmuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şöminenin üzerinde duran Hz. İsa’nın resmi, güya bir eliyle ihtiyarı takdis, diğeri ile de kendisini affediyor gibi görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nihayet birdenbire bir şeye karar vermiş gibi göründü. Şapkasını başına geçirdi. Sonra ihtiyara bakmaksızın yatak boyunca süratle yürüdü. Gümüş tabakların konulmuş bulunduğu dolaba yaklaştı. Kilidini açmak üzere elindeki demir şamdanı uzattıysa da anahtarın üzerinde bulunduğunu gördü. Dolabın kapağını açtı. Gözüne ilk ilişen şey, tabakların sepeti idi. Hemen sepeti aldı ve hiçbir şeye dikkat etmeksizin süratle odadan çıktı. Mabede girdi. Pencereyi açtı. Köşeye bırakmış olduğu değneği aldı. Sepet içindeki tabakları çantasına attı. Pencereden atladı. Bahçeye çıktı. Bahçeyi çevreleyen duvarı bir kaplan gibi aşarak kaçmağa başladı.</span></p>
		</div>
	</body>
</html>