<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-197</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-4-3-6"><span class="numara-alt char-style-override-1">İhtilalci Olmak İçin </span></p>
			<p class="numara-alt" id="toc_marker-4-3-7"><span class="numara-alt char-style-override-1">Kiliseye Gitmenin Faydası</span></p>
			<p class="tp-1"><span class="Normal char-style-override-1" xml:lang="tr-TR">Marius çocukluk devresine ait âdetleri ve dinî itikatlarını muhafaza etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir Pazar günü okunan duayı dinlemek üzere küçüklüğünde teyzesinin kendisini götürdüğü Saint-Suplice Kilisesine gitmişti. O gün Marius her zamanki halinin dışında, pek mahzun ve düşünceli bir vaziyetteydi. Bir sütunun arkasında yer almış, dua ediyordu. Oturduğu Utrecht kadifesiyle döşenmiş sandalyenin üzerinde “Kilise Kâhyası Mösyö Mabeuff” yazılı olduğunun farkına varamamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Duaya yeni başlandığı bir sıradaydı ki, ihtiyarın biri Marius’a yaklaşarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, burası benimdir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius derhal kalktı. İhtiyar sandalyesini alarak yerine oturdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dua bittiği halde Marius birkaç adım ötede düşünceli bir halde kalmıştı. Biraz evvelki ihtiyar tekrar kendisine yaklaştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mösyö, biraz evvel sizi rahatsız etmiş olduğumdan dolayı affınızı dilerim. Şu anda sizi tekrar rahatsız edeceğim. Biraz evvelki hareketim şüphesiz sizi üzmüştür. Bunun için size açıklamada bulunmam gerekiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Buna hiç gerek yok, efendim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bilakis bu açıklamada bulunmama lüzum var. Hakkımda kötü bir fikre sahip olmanızı istemem. Görüyorsunuz ki bu yer benimdir. Zannedersem buradan dua daha iyi duyuluyor. Belki de daha makbuldür. Niçin? Bunun sebebini söyleyeyim:</span></p>
			<p class="Temel-Paragraf"><span class="Normal char-style-override-1" xml:lang="tr-TR">“On seneden beri aralıksız devam etmek üzere cesur ve cömert bir baba buraya gelir, burada durarak sevgiyle oğluna bakardı. Ailesiyle ilgili bazı hususlardan dolayı bu babaya oğlunu görmesi ve onunla görüşmesi için izin verilmiyormuş. Oğlunun kiliseye hangi saatte getirileceğini bildiği için o da aynı zamanda gelip burada dururdu. Çocuğa gelince: O, babasının yakınında yani bu kilise içinde bulunduğunun farkında olmadığı gibi, belki de masum bir babası bulunduğundan da haberdar değildi. O zavallı baba kimseye görünmemek için bir sütunun arkasına saklanıp durur, hasret ve şefkatle bakışlarını oğluna çevirirdi. Zavallı adam, o çocuğa adeta tapıyor, hararetli gözyaşları döküyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Ben bizzat bu halleri görüyordum. İşte bunun için bu yer bence kutsaldır. Her zaman duayı buradan dinlerim. Bende bu hal alışkanlık haline geldi. Hatta kilise kâhyalığı münasebetiyle oturacağım yer olarak bile burasını tercih etmekteyim. Bu adamcağızla biraz tanışmışlığım da vardı. Bir kayınpederle zengin bir baldızı ve pek iyi bilmediğim akrabası varmış. Bunlar o çocuğu zavallı babaya göstermedikleri gibi, bu arzularına aykırı harekette bulunduğu takdirde çocuğu mirastan mahrum edeceklerini tehdit makamında söyleyip ihtar ediyorlardı. Zavallı baba, oğlunun günün birinde zengin ve bahtiyar olması için babalık muhabbetini bu uğurda feda etmişti. Yani, siyasi fikirlerinden dolayı babasını oğlundan ayırıyorlardı.</span></p>
			<p class="tp-sb"><span class="Normal char-style-override-1" xml:lang="tr-TR">“Bana gelince: Siyasi fikirleri takdir eder ve beğenirim. Bazı adamlar ise bunun kıymet ve ehemmiyetini anlayamazlar. Aman Yarabbi! Bir adam Waterloo muharebesine katılmak ve orada yararlık göstermekle kabahat işlemiş olmaz ya! Bu gibi saçma bir sebeple, bir babanın oğlundan ayrılması mı gerekir? Bu adam Napoleon Bonaparte’ın bir albayı idi. Şimdi ölmüştür, sanırım. Oturduğu yer Vernon’dadır. Kardeşim ismini, dur bakayım bir şey diyordu; kardeşim de orada rahiptir; Pontmarie miydi, Montpercy miydi? Herhalde böyle bir ismi vardı. Yüzünde de büyük bir kılıç yarası izi vardı.” </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius sararmıştı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pontmercy idi, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet evet. Ta kendisi. Pontmercy. Kendisini tanır mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim babamdı, Mösyö.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar ellerini birleştirerek üzüntüyle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah, o çocuk siz misiniz? Evet, siz olacaksınız. Şüphesiz bu zamana kadar koca bir delikanlı olmanız gerekirdi. Vah zavallı çocuk, sizi cidden seven bir babanın oğlu olduğunuzdan dolayı iftihar edebilirsiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ihtiyar adamın koluna girerek onu ikametgâhına kadar götürdü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün Marius Gillenormand’a hitaben diyordu ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Arkadaşlarımdan bazılarıyla ava gitmeğe karar verdik. Bunun için bana üç gün izin verir misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Büyükbaba cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üç değil, dört gün izin verdim. Git. Eğlen.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra gözüyle kızına bir işaret yapıp ardından yavaşça:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne de olsa gençtir. Belki de birini seviyordur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti.</span></p>
		</div>
	</body>
</html>