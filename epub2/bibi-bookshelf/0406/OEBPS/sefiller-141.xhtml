<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-141</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-4-</span></p>
			<p class="numara-alt" id="toc_marker-3-6-4"><span class="numara-alt char-style-override-1">Neş’e ve Sevinç</span></p>
			<p class="tp-1"><span class="Normal char-style-override-1" xml:lang="tr-TR">Bu genç kızlar Picpus sokağındaki hüzün verici binada bir takım hoş hatıralar bırakırlar. Bu manastırda bazı zamanlarda gençlik güneşinin ışıklar saçtığı görülür. Teneffüs ve eğlence zamanı gelince çan çalınır ve bir kapı, rezeleri üzerinde hareket ettirilerek açılır. Birer kuş olan genç kızlar bir oh çekerler. Bir kefen gibi haç şeklinde dörde ayrılmış olan bahçeyi çocuklar sel suları gibi kaplar. Bu karanlık yerde mütebessim ve güler yüzlü simalar, tertemiz alınlar, sevinç ışıklarıyla dolu gözler, büyünün her türlü hoşluk ve güzelliği görülür. Çan sesinden, hazinâne ahenkten, alışılmış âyinden sonra birdenbire arıların şamatasından daha hafif ve hoş olan bu çocukların bahçedeki şamataları kadar hoş ve lezzetli bir şey olamaz. Sanki ortada bir sevinç kovanı açılıyor ve arılar ballarını götürüyorlardı. Bahçenin her tarafında çocuklar öteye beriye koşarak oynarlar ve birbirlerini çağırırlar. Bazen birer küme teşkil ederler. Bazen dağılırlar. O küçük ve latif ağızlar açılır, inci gibi birer sıra dişler görülür. Bu ağızlardan bir dakikada gençliğe, zevk ve sevince delil olan bin türlü sözler işitilir. Bütün bu güleç yüzlerde tebessümün izleri parıldar. Siyah birer örtü ile örtülü başlar bu tebessümlere nezarette bulunur. Bu, sanki karanlıklar aydınlıklara nezaret ediyor gibidir. Fakat bu şeyin farkında bile değillerdir. Onlar kelebek gibi uçarlar. Sevinerek ve tebessüm ederek ışıklar saçarlar. O karanlık dört duvarın işte böyle sevincin ve gençliğin güneşiyle aydınlandığı saatler vardır. O hüzün verici manastırın karanlık duvarları, arada bir neşe ve sevinçle belirsiz bir surette aydınlanır. O matem bahçesine gül yağmurları yağdığı sanılır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızlar dindarca bakışlar altında gülüp oynarlar. Hatasızlığın bakışı lekesiz saflığı sıkmaz. Lekesiz saflık bu dindarca bakışlardan etkilenmez. Bereket versin ki bu çocuklar o şiddetli saatler arasında bazen de işte böyle saf ve hoş demler oluştururlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızların küçükleri sıçrarlar, büyükleri ise dans ederler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manastır dâhilinde bazen bu şekilde ibadetle zevk ve coşkunluk karışır. Bu taze ve latif çocukların zevkle şevklenip şakıdıkları zamanlarda saf ve masum ruhlarının kanat vuruşları kadar yüce bir şey olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meşhurlardan Homerus, Perrault ile birlikte gelecek olsa, bu karanlık bahçede gençlik, sağlık, şamata, çığrışma, zevk ve coşkunlukla mutluluk ve haz duymak hakkında şiir ve hikâyelerde tasvir edilenlere dair şeylere ve hatta, gerek kulübelerde yaşayanları, gerek muhteşem debdebeli saraylarda oturanları, kısacası He-cuba’dan Mere-Grand’a kadar herkesi zevk ve neşe mecburu edecek hallere rastlayabilirler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Denilir ki, böyle bir manastır içinde ihtimal ki, başka yerlerden daha fazla insanı derin düşüncelerle karışık bir tebessümle güldürecek safça ve çocukça sözlere rastlanır. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu dört karanlık duvar arasında bir gün beş yaşında bir kız çocuğu rahibelerden birine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Anne! Büyük bir kız benim burada daha dokuz sene on ay kalacağımı söyledi. Ne güzel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye haykırmıştır.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zikrettiğimiz şu konuşma da yine bu manastırda geçmiş:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hanende rahibelerden biri:</span></p>
			<p class="Temel-Paragraf"><span class="Normal char-style-override-1" xml:lang="tr-TR">-  Niçin ağlıyorsun yavrum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı yaşındaki çocuk hıçkırarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Alix’e benim Fransa tarihini bildiğimi söyledim. Bana bilmiyorsun dedi. Ben pek iyi biliyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dokuz yaşındaki Alix adlı çocuk:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, bilmiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rahibe:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne dersin yavrum?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Alix:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana bir kitaptan rastgele bir sayfa açarak bir şey sormamı söyledi. O da cevap verecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eey, sonra?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cevap veremedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dur bakalım. Kendisine ne sordunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onun dediği gibi rastgele bir sayfa açtım. Gözüme ilk ilişen soruyu sordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu soru ne idi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu soru şudur: “Daha sonra ne oldu?”</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuldaki kadınlardan birine ait olan biraz obur geveze bir genç kız da sorulan soruya şu cevabı vermiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tatlılı ekmeğini bir kadın gibi yiyor; bu iyi bir şey değil!</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="tp-sb"><span class="Normal char-style-override-1" xml:lang="tr-TR">Manastırın döşeme taşlarından biri üzerinde yedi yaşında bir günahkâr tarafından işin başında unutulmamak üzere yazmış olduğu şu itiraf göze çarpmıştır:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Babacığım, tamahkâr olduğum için kendimi suçluyorum.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Babacığım, zina yaptığım için kendimi suçluyorum.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Babacığım, erkeklere baktığım için kendimi suçluyorum.”</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="tp-sb"><span class="Normal char-style-override-1" xml:lang="tr-TR">Bahçenin çimenleri üzerine konulmuş kanepelerden biri üzerinde altı yaşında bir kız tarafından söylenip dört beş yaşlarında mavi gözlü bir kız tarafından dinlenen şu hikâye kaydedilmiştir:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">“Çok çiçek bulunan bir memlekette üç horoz vardı. Horozlar çiçekleri toplayıp ceplerine koydular. Bu memlekette bir kurt ve birçok da orman vardı. Kurt ormandaydı. Bu kurt küçük horozları yedi.”</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir şiir daha:</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- “Bir değnek darbesi geldi.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- “Bunu kediye vuran bir palyaçodur.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- “Bu kendisi için iyi olmaz, fena olur.”</span></p>
			<p class="Temel-Paragraf"><span class="Normal-i char-style-override-1" xml:lang="tr-TR">- “O zaman bir kadın palyaçoyu hapishaneye kodu.”</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokakta bulunarak manastır tarafından acınarak eğitim ve öğretime alınan bir kız çocuğu, diğer çocukların annelerinden bahsettiklerini işitince şu etkileyici sözü söylemiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben doğduğum zaman annem yanımda yoktu! </span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sör Agathe adında şişman bir rahibe vardı, bir sürü anahtarlarla koridorlarda gezindiği görülürdü. Çocukların en büyükleri yani on yaşını geçmiş bulunanlar buna </span><span class="Normal-i char-style-override-1" xml:lang="tr-TR">Agathoclés</span><span class="Normal char-style-override-1" xml:lang="tr-TR"> (=Anahtar Agathe?) derlerdi.</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="tp-sb"><span class="Normal char-style-override-1" xml:lang="tr-TR">Okulun yemekhanesi dikdörtgen şeklinde olup bahçenin zemin katı hizasında bulunan bir pencereden gelen ışıkla aydınlanıyordu. Bu sebeple karanlık ve rutubetli bir yer olduğundan çocukların tabiriyle türlü böceklerle doluydu. Yemekhanenin dört köşesine çocuklar tarafından birer isim verilmişti: Örümcekler köşesi, kurtlar köşesi, tesbih böcekleri köşesi, cırlak böcekleri köşesi. Bu köşe mutfak tarafında bulunduğu için pek itibarlıydı. Öteki köşelere nispeten bu köşede az soğuk hissedilirdi. Yemekhane isimleri dolayısıyla okul çocukları da birer isimle adlandırılmıştı. Bu suretle Mazarin Okulu öğrencileri gibi dört bölüğe ayrılmışlardı. Bütün öğrenciler bu dört bölüğe mensup olup yemek zamanlarında her biri rastladıkları köşeye göre anılırlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün başpiskopos manastırı ziyaret ettikten sonra okulu da gezmeğe başladı. Sarı saçlı güzel bir kızcağızın safına girdiğini görünce yanında bulunan güzel esmer ve yanakları taze bir kıza hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şu kız kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye sordu. Yanındaki kız cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Örümcektir Monsenyör.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Tuhaf! Ya şu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O cırlak böceğidir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya şuradaki?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O da kurttur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok iyi! Ya siz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de tesbih böceğiyim, Monsenyör!</span></p>
			<p class="yildiz"><span class="Normal char-style-override-5" xml:lang="tr-TR">* * *</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu manastırlardan her birinin karakteristik bir özelliği vardır. Bu yüzyılın başlarında Ecouen de bu latif, ama yine de hüzün verici yerlerden biriydi ve içinde genç kızlar eğitim ve öğretim görüyorlardı. Ecouen’de Kutsal Ekmek âyini esnasında rahipler çiçekçilere ve bakirelere ayrılırdı. Bundan başka sayebanlar (gölgelik tutanlar) ve buhurdanlar da vardı. Bunlardan bazıları mukaddes ekmeğin bulunduğu sayebanın kordonunu tutarlar ve bazıları da buhurdanları hareket ettirirlerdi. Çiçekler çiçekçilere aitti. Dört bakire önde yürürdü. Bu büyük günün sabahında yatakhanede şu sorunun sorulduğu ekseriya duyulurdu:  </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakire kimdir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Campan bu âyinin icrası esnasında sonda kalmış olan yedi yaşında bir küçük kızın önde giden on altı yaşındaki büyük bir kıza hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen bakiresin; ben değilim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş olduğunu anlatırdı.</span></p>
		</div>
	</body>
</html>