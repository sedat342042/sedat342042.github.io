<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-122</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-3-4-2"><span class="numara-alt char-style-override-1">Baykuşla Ötleğen Kuşu İçin Yuva</span></p>
			<p class="tp-1"><span class="Normal char-style-override-1" xml:lang="tr-TR">Jean Valjean Gorbeau harabesi önünde durdu. Vahşi kuşlar gibi burada kendisine bir yuva, gerçek tabiriyle yuva oluşturmak için bu ıssız yeri seçmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Elini yeleğinin cebine sokarak bir tür maymuncuk çıkardı. Kapıyı açıp girdi. Dikkatle kapıyı kapadı. Cosette de yanında olduğu halde merdivenden yukarı çıktı. Merdivenin yukarısında cebinden başka bir anahtar çıkarıp başka bir kapıyı açtı. İçeri girip kapıyı kapadı. Bu, bir oda kapısıydı. Bu odaya saçak altı demek daha uygun düşer. İçinde yere döşenmiş bir minder ile bir masa ve birkaç sandalye vardı. Köşelerden birinde bir ocak bulunuyordu ve ateşi dışarıdan görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokağın gaz feneri bu fakirane yuvayı belli belirsiz aydınlatıyordu. Odanın sonunda bir küçük oda ile geniş kolanlı bir yatak bulunuyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean çocuğu uyandırmaksızın bu yatağa götürüp yatırdı. Kibriti alıp bir şamdan yaktı. Bu şeyler evvelce hazırlanıp masanın üzerine konmuştu. Daha sonra bir akşam evvel Montfermeil’de yapmış olduğu gibi şimdi de burada yufka yüreklilikten ve merhametten kaynaklanan bir hayretle Cosette’e bakmağa başladı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Küçük kız kiminle ve nerede olduğunu bilmeksizin, olağanüstü bir güçle ve aynı oranda bir zaafla, tam bir gönül rahatlığı ve güven içinde uyuyordu. Jean Valjean eğilip bu çocuğun elini öptü. Dokuz ay evvel ebedî uykusuna yatmış olan annesinin elini öpmüştü aslında. O zamanki gibi şimdi de kalbi aynı acı verici ve dindarane duygularla doluydu. </span></p>
			<p class="tp-sb"><span class="Normal char-style-override-1" xml:lang="tr-TR">Cosette’in yatağı önünde diz çöktü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Gündüz olmuştu, ama çocuk hâlâ uyuyordu. Aralık ayının solgun güneşinin bir ışık huzmesi odayı aydınlatmağa başlamıştı. Ansızın yüklü bir araba gök gürültüsüne benzer bir gürültüyle sokaktan geçerek binayı yukarıdan aşağı bir kere sarstı. Çocuk bu gürültüden uyanarak gözlerini açtı. Yatağından fırladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Geliyorum madam, geliyorum!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye haykırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uykunun ağırlığıyla göz kapakları henüz tam olarak açılmamıştı. Kollarını odanın köşesine doğru uzatarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aman Yarabbi! Süpürgem nerede?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediği sırada gözlerini tamamıyla açtı. Jean Valjean’ın gülen yüzünü gördü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi şimdi hatırladım. Sabahlar hayrolsun Mösyö. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi. Çocuklar esas olarak sevinçten ve mutluluktan ibaret oldukları için pek çabuk kaynaşırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette yatağının ayakucunda Catherine’i gördü. Uzanarak onu kolları arasına aldı. Hem oynuyor hem de Jean Valjean’a türlü türlü sorular soruyordu: Burası neresiydi? Paris o kadar büyük müdür? Madam Thénardier çok mu uzakta? Bir daha gelmez mi? Kendisini almayacak mı? Ondan büsbütün kurtuldu mu? Gibi bin türlü şeyler soruyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birden sevinçle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ah! Burası ne kadar güzel!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diye bağırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hâlbuki burası bir viraneydi. Lakin serbest olduğu için öyle hissediyordu. Bir müddet sonra sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ortalığı süpüreyim mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Süpürme, oyna!</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün böyle geçti. Cosette hiçbir şey anlamıyor ama endişe duymadığı için de, kolları arasında bulunan bebekle karşısında bulunan babalık arasında olağanüstü şen ve mutlu görünüyordu.</span></p>
		</div>
	</body>
</html>