<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-22</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-2-</span></p>
			<p class="numara-alt" id="toc_marker-2-2-3"><span class="numara-alt char-style-override-1">Piskopos ile Mahkûm</span></p>
			<p class="numara-alt" id="toc_marker-2-2-4"><span class="numara-alt char-style-override-1">(Zekâ Kıvraklığına Karşı Tavsiye Edilen Basiret)</span></p>
			<p class="tp-1"><span class="Normal char-style-override-1" xml:lang="tr-TR">Bir akşam Digne Piskoposu şehirde dolaşıp gezintisini yaptıktan sonra odasına kapanarak orada epeyce çalışmıştı. “Görevler” adlı son derece gayret göstererek yazdığı eserle uğraşıyordu ki, maalesef bu güzel eser tamamlanamamıştır. Görevler hakkında rahiplerle doktorların fikir ve düşüncelerini büyük bir dikkat ve özenle toplayıp özetliyordu. Kitap iki kısma ayrılmıştı: Birincisi genel görevlerden, ikincisi ise herkesin mensup olduğu sınıfa göre görevinden bahsediyordu. Birincisi büyük görevleri içine alır ve dörde ayrılır ki, birincisi Cenab-ı Hakka, ikincisi kişinin kendi nefsine, üçüncüsü geleceğe ve dördüncüsü de mahlûkata karşı olan görevlerden ibarettir. Diğer görevler için mukaddes kitaplardan faydalanıyordu ki, bunlar da hükümdarlara, kişilere, hâkimlere, kocalara, analara, gençlere, çocuklara, hizmetçilere vesaireye dair görevlerdi. Bir çabayla ortaya koyacağı bu güzel eseri insanların istifadesine sunmak istiyordu. Saat gecenin sekizine gelmiş olduğu halde çalışıyor ve bir takım dörtgen şeklindeki kâğıtlara doldurmakla uğraşıyordu. Bu sırada Madam Magloire, her zamanki gibi yatağının yakınındaki dolapta bulunan gümüş evaniyi almak üzere odaya girdi. Az sonra Piskopos sofranın hazırlanmış olduğunu, belki de hemşiresinin kendisini beklediğini hissederek kitabı kapadı, masanın önünden kalktı, doğruca yemek salonuna girdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yemek salonu dikdörtgen şeklindedir. Bir tarafında şömine vardır. Evvelce de bahsetmiş olduğumuz gibi, salonun penceresi bahçeye nazır, kapısı da sokağa karşı açılır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire yemekleri sofraya taşıdığı sırada Matmazel Baptistine ile de konuşuyordu. Şöminenin yanındaki masanın üzerinde bir lamba bulunmakta ve şöminede de güzel bir ateş yanmaktaydı. Altmışı geçkin olan iki kadın kolayca tasvir edilebilir. Bunlardan Madam Magloire; kısa boylu, şişman, hareketli, Matmazel Baptistine ise şirin, narin ve biraderinden biraz daha uzun olup 1806 modasına uygun renkte ipekten bir elbise giymişti ki, bunu Paris’te bulunduğu sıralarda almıştı ve hayli zamandan beri dayanmaktaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı amiyane tabirler vardır ki, kaba olmakla beraber bir sayfada anlatılamayan bir şeyi bir kelime ile anlaşılır kılarlar. Bu tabirlerle Madam Magloire’ın bir köylü kadın ve Matmazel’in de şehirli bir kadın tavır ve edasında bulunduğunu söylersek iki kadını okuyucular nazarında tamamıyla canlandırmış oluruz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire’ın başında bir başlık, boynunda da altından bir haç vardı ki, koca bir evde kadıncağızın sahip olduğu mücevherat bundan ibarettir. Üzerindeki kısa ve geniş kollu siyah fistanının altından çıkan beyaz bir yakanın boynunu örttüğü görülür. Pamuklu bezden yapılmış kare şeklinde kırmızı, yeşil parçalardan ibaret önlüğü belinden yeşil bir kordonla bağlanmıştır. Göğsünde, yukarı köşeleri iki toplu iğne ile tutturulmuş başka bir önlük, ayaklarında Marsilya kadınları gibi sarı çorap, büyük ve kaba kunduralar vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel Baptistine’in elbisesi 1806 modasına uyan örnekler üzerinden kesilmişti. Dar ve kısa idi. Omuzları kabartmalı ve kolları da düğmelidir. Ağarmış olan saçları bir çocuk saçı gibi kıvırcık bir perukanın altında saklıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire zeki, hareketli ve saf bir kadındır. Yalnız ağzının iki dudağı birbirinden nisbetsiz ve kalkıktı. Bunlardan üst dudağının, altındakinden daha kaba bulunması yaradılıştan titiz ve kaba olduğunu ima ediyordu. Efendisi sessizce kendisini dinledikçe, o hürmetle karışık bir serbestlik içinde söz söylerdi; efendisi söze başlayınca Matmazel gibi o da derhal susar. Matmazel her zaman az konuşur ve sükûtuyla kardeşini memnun etmeye çalışır. Bîçare kız, gençliğinde de güzel değildi. Gözleri mavi, burnu da uzunca ve ucu bükükçe olmakla beraber, evvelce de belirtmiş olduğumuz gibi, çehre ve kişilik olarak iyi ve şirin bir kızcağızdır. Esasen uyumlu ve yumuşak bir tabiatta yaratılmış olup itikat, merhamet ve ümit gibi üç karakteristik özellik uyumluluk ve yumuşaklığını tedricen ortadan kaldırarak onu azize derecesine çıkartmıştı. Sözün kısası bir koyun gibi halim olan kızcağız, dinî işlerle sürekli olarak meşgul olması neticesinde bir azize olmuş ve tatlı hatıralar bu suretle yok olup gitmiştir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos salona girdiği zaman Madam Magloire hararetle sözüne devam ediyordu. İki kadının arasındaki sohbet ve tartışma kapıların sürgülerine dairdi. Her zaman dinlediği için Piskopos artık buna kulak kabartmamıştı. Görünüşe bakılırsa Madam Magloire bazı şeyler satın almak için çarşıya gittikçe, ötede beride söylenen bazı şeyleri; bu cümleden olmak üzere şüpheli bir haydudun o gün geldiği şehirde dolaştığını, gece evlerine geç dönenler için tehlikeli bir durum bulunduğunu işitmiş. Kaymakam ile belediye reisinin arasında çekişme ve zıtlaşma bulunduğu gibi zabıta işlerinde de zaten karışıklık bulunduğundan, herkesin başının çaresine bakması, özellikle kapılarını iyice kapamaları, kilit ve sürmelerini sıkıca vurmaları gerekiyormuş…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire, son kelimeleri kuvvetlice telaffuz etti. Odasında üşümüş olan Piskopos salona girdiği zaman şöminenin önüne oturarak ısınmağa başlamıştı. Zihnen meşguldü. Söylediğini işittirememiş olan Madam Magloire sözünü tekrarladı. O zaman Matmazel, biraderini gücendirmemek ve Madam Magloire’ı da memnun etmek üzere tereddütlü ve mahcup bir ifadeyle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağabeyim, Madam Magloire’ın söylediklerini işittiniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince Piskopos cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belli belirsiz bazı şeyler işittim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bundan sonra Piskopos sandalyesini biraz çevirip ellerini dizlerinin üzerine koydu. Şömineden yayılan ışıklarla parlayan şen ve mütebessim yüzünü Madam’a döndürdü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Haydi bakalım, söyleyin, ne var, ne oluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine Madam Magloire işittiği söylentileri bir takım mübalağalar da ekleyerek anlatmaya başladı. Serseri bir çingene yalınayak ve dilenci kılığında şu sırada şehrin sokaklarında görünüyormuş. Gecelemek için Jacquin Labarre’ın hanına gitmişse de kabul olunmamış. Gassendi caddesinden geçtiği ve karanlıkta sokaklarda serseri serseri dolaştığı görülmüş. Tavrı endişe çekici, yüzü ise korkunç ve dehşet içinde olup arkasında da bir iple bir çanta varmış…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskopos:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sahi mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Piskoposun bu sorusu Madam Magloire’ı cesaretlendirdi. Onun da bu hikâyeden kuşkulandığı zannına düşen Madam, zafer kazanmışçasına sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Monsenyör. Bu hakikattir. Bu gece şehirde bir felaket olacak. Herkes böyle diyor. Asayiş işleri de düzensiz bir halde. Sokaklarında geceleyin fener bile bulunmayan dağın başındaki bir şehirde bulunmak ne ürkütücüdür! Gece gündüz sokaklarda iş-güç sahipleri bulunuyor. İşte Matmazele sorunuz: O da böyle diyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Matmazel (Magloire’ın sözünü keserek):</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? Ben hiçbir şey demedim. Ağabeyim ne yaparsa şüphesiz iyi yapar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Madam Magloire bir itiraz ve muhalefetle karşılaşmadığını görerek sözüne devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Diyebiliriz ki, bizim ev hiç de emin değildir. Eğer Monsenyör izin verirse çilingir Paulin-Mugé-Bois’yı çağırayım. Kapıların kilitlerini ve sürgülerini yerlerine taksın. Bunlar da uzakta değil, hemen şurada duruyor. Bunların takılması bir dakikalık iştir. Hele bu gece için pek lazımdır. İlk rast gelen bir yolcunun itivermesiyle kapısı açılan bir evde bulunmak doğrusu ürkütücüdür. Özellikle gecenin yarısında bile olsa kapıyı çalana veya girene buyurunuz demek mutadınızdır… Aman yarabbi! Gecenin yarısında… Karanlıkta! İzin istemeğe bile hacet yok! Sellemüsselâm içeri girivermek…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tam bu anda oldukça şiddetli bir darbe ile kapı vuruldu. Piskopos cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Giriniz, buyrun!</span></p>
		</div>
	</body>
</html>