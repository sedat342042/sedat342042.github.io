<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-28</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-2-2-11"><span class="numara-alt char-style-override-1">Dalga ve Karanlık</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte denizde bir adam!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne önemi var ki? Gemi durmuyor. Rüzgâr esiyor. Kara gemi yoluna devam etmeğe mecbur. Geçiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Adam kayboluyor. Tekrar gözüküyor. Suya gömülüyor, tekrar su yüzüne çıkıyor. İmdat istiyor. Kollarını uzatıyor. Lakin kimse işitmiyor. Kasırganın altında titreyen gemide herkes işiyle meşgul bulunduğu için gemiciler ve yolcular bu sulara gömülmüş adamı göremiyorlar. Boğulanın bedbaht başı, büyük dalgalar üzerinde âdeta siyah bir noktaydı. Ümitsizlikten kaynaklanan feryatları dipsiz derinlikler arasında kayboluyordu. Üzgün bakışlarının önünden geçip giden gemi ne garip bir hayaldi. Batıp çıkan adam ona bakıyor, öle yite bakıyor; gemi ise uzaklaşıyor, gözlerden kayboluyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Biraz evvel o da o gemide yolcular arasında bulunuyordu. Diğer yolcularla beraber köprü üzerinde gidip gelmekte, temiz havadan ve güneşten yararlanarak payına düşeni almaktaydı. O da can taşıyan bir yolcu idi… O halde ne olmuştu? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayağı kayınca denize düştü! İş de sona erdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O, şimdi müthiş bir su içindedir. Ayakları altında hiç direnmeyen, kayıp giden sudan başka bir şey yok. Rüzgârın şiddetiyle yırtılıp ayrılan dalgalar heybetli bir şekilde etrafını kuşatmış. Korkunç bir uçurum kendisini aşağıya doğru çekiyor. Bütün su parçaları başı üzerinde çalkanıyor, dalgalar yüzüne tükürüyor, etrafında açılan çukurlar vücudunu hırsla yemek istiyor. Suya daldıkça karanlık uçurumlar görüyor, meçhul ve korkunç bir takım bitkiler tarafından yakalanıyor, o ayaklarını büktükçe çekildiğini ve uçurumda bulunduğunu hissediyor! O artık dalgalardan bir parça olmuştu! Dalgalar kendisini birbirlerine atıyor, acılarını içiyor, sefil bir okyanus kendisini boğmak için azgınlık gösteriyor, denizin azameti, can çekiştirerek onunla sanki oynuyordu. Sanki vücudunu baştan aşağı saran su, kin ve düşmanlık zerrelerinden oluşmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gücü yettiğince denizle mücadele ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendini savunmak için bir dayanma noktası bulmağa çalışıyor. Gayret ediyor, yüzüyor bu biçare kuvvet; sonunda zafiyete düşen kuvvet, esasen güçlü ve dayanıklı olup, yorulmak bilmeyen bir enerjiyle mücadele etmek istiyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Ya gemi nerde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte şurada! Ufkun sarı karartıları arasında henüz görünüyor. Karadan esen şiddetli rüzgârlar devam ediyor, bütün köpükler vücudunu ağırlaştırıyordu. Bakışlarını yukarı çeviriyorsa da bulutların morluğundan başka bir şey göremiyordu. Artık can çekişmeğe hazır, denizin cinnetini seyrediyor, bu cinnete idama mahkûm bir câni gibi mecburen kendini teslim ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Etrafında nereden geldiğini anlayamadığı bir takım garip sesler işitti. Bunların denizden mi, karadan mı geldiği belli değil… Felaketzedelerin üzerinde melekler dolaştığı gibi, onun üzerinde ve bulutlar arasında da kuşlar dolaşıyordu. Ama bunlar kendisine ne yapabilirlerdi? Onlar ötüşüyor, yüksekten bakıyor ve durmadan uçuyorlardı. Kendisi ise can çekişiyordu. Kendisini biri deniz, diğeri sema olmak üzere hadsiz ve payansız iki örtü arasında defnedilmiş zannediyordu. Danki bunlardan biri mezar, diğeri de kefen idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece bastırıyor. Birkaç saatten beri yüzüyor. Artık kuvvetten düştü. Üzerinde adamlar bulunan gemi, şu uzaktaki şey kayboldu. Öbür yanda açılan müthiş uçuruma yuvarlanıyor. Batıyor, kazık gibi oluyor, bükülüyor. Ayakları altında görünmeyen büyük dalgaların varlığını hissediyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağırıyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Kimse yok mu? İmdat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağırıyor, imdada çağırıyor. “Kimse yok mu, kimse yok mu?” Daima bağırıp çağırıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ufukta kimse yok. Denizde de, gökyüzünde de yok!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uçsuz bucaksız genişliğe, dalgaya, deniz nebatlarına, tehlikelere temennâ ediyor, niyazda bulunuyor; fakat sanki hepsi sağır, hepsi kör! Fırtınaya yalvarıyor; vakarını bozmadan devam eden fırtına ise bu yardım çağrısını karşılıksız bırakıyor; o yalnız ebediyete itaat ediyor. Etrafında karanlık, sis, tenhalık, duygusuz ve heyecan verici dağdağa! Vahşi suların sonu gelmez hareketleri, görülen ve hissedilen! Kendisinde ise dehşet ve takatsizlik mevcut. Altında düşüş var, dayanılacak bir nokta yok! Derin karanlığın içinde cesedinin başına gelecek meçhul, karanlık garip halleri düşünüyor. Haddi ve payanı olmayan soğuk, bedenini felce uğratıyor. Elleri açılıyor, kapanıyor, fakat hiçbir şey tutamıyor! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rüzgârlar, bulutlar, kasırgalar, esintiler, yıldızlar faydasız! Ne yapmalı? Ümidi kesilen adam kendini bırakıyor. Yorgun ve bezgin adam, ölümden pay almıştır. Kendini koyuverdi. Artık dalgaların keyfine tâbi kaldı. İşte bir daha çıkamayacağı uçuruma, ölüm çukuruna yuvarlanıp gidiyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ey amansız insan toplulukları! Hareketlerini yürütmekte devam ediyorsun. İnsanlar ve ruhlar bu süreç esnasında ebediyen kayboluyorlar, yok oluyorlar! Kanunun düşürdüğü, okyanustaki mezara gidiyor. Ey imdadın müthiş yokluğu! Ey ahlakın ölümü! Deniz, insanların merhametsiz bir sosyal gecesidir ki, verilen cezaların mahkûmları ve toplum dışına ittikleri oraya atılır. Deniz, nihayetsiz bir felakettir. Buraya giren ruh, içinde bulunduğu vücudu bırakır, terk eder; gönderilmeğe ve canlandırılmağa muhtaç olan o vücut bir ölü olup gider! </span></p>
		</div>
	</body>
</html>