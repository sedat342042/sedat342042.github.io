<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-381</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-3-</span></p>
			<p class="numara-alt" id="toc_marker-6-3-4"><span class="numara-alt char-style-override-1">Takip Edilen Adam</span></p>
			<p class="tp-1"><span class="Normal char-style-override-1" xml:lang="tr-TR">O günlerin emniyet görevlilerinin en büyük siyasi krizlerde bile güvenlik ve belediye hizmetlerini aralıksız olarak ve büyük bir ciddiyetle yerine getirdiklerini teslim etmeliyiz. Ayaklanma, kötülerin eline dizginleri teslim etmek için bir sebep teşkil etmezdi ve hükûmetin tehlikede bulunması, sosyal kadronun müsamahakâr bakmasına bir vesile oluşturmazdı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birçok hizmetler, olağanüstü hizmetler arasında tam bir tutarlılıkla yerine getirilmeğe devam eder, asla aksatılmazdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Uygulanması ihtimal dâhilinde kalan bir ihtilalin baskısıyla sergilenen ve sonucu düşünülmeyen bir siyasi olay sırasında polis memuru bir hırsızı takibe devam eder, ayaklanma, isyan ve barikat savaşlarıyla zihni karışmaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Haziranın altıncı günü öğleden sonra Seine nehrinin sağ sahili yamacında ve İnvalides köprüsünün biraz ötesinde aynı böyle bir olay cereyan etmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün o mahalde yamaç yoktur. Çevrenin manzarası bozulmuştur. O yamaç üzerinde oldukça bir mesafeli dolaşan iki şahıstan biri diğerinden kaçıyor, biri ötekini takip ediyordu. Önde ilerleyen uzaklaşmağa, arkadan gelen yaklaşmağa çalışıyordu. Sanki uzaktan, ses etmeden, bir satranç oyunu oynanıyormuş, ne biri ne de diğeri acele ediyor: Her ikisi de sanki biri diğerinin önüne geçmekten, acele davranmaktan korkuyormuş gibi yavaş yavaş gidiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sanki iştahlı birisi, özellikle yaptığını göstermek istemeyerek, bir avı takip ediyordu ve sanki av da kurnaz olup yaptığı harekete dikkat ediyor, vaziyetini alıyordu. Yakalanmak üzere bulunan sansarla yakalamak üzere bulunan köpek arasındaki mesafeler ve istenilen ilişkiler burada da korunmaktaydı. Kaçmağa çalışan zayıf bünyeli, zayıf yüzlüydü; yakalamağa çalışan ise yüksek boylu, cesur, yüzü ciddi, sertti; onun çarpışması da sert olmalıydı.  </span></p>
			<p class="Temel-Paragraf"><span class="Normal char-style-override-1" xml:lang="tr-TR">Birincisi diğerinden daha zayıf olduğunu hissederek ikincisinden kaçınıyordu. Fakat gayet öfkeli bir şekilde ondan kaçıyordu. Dikkatle bakanlar onu görseydi, gözlerinde kaçışın husumetinin, korku ve dehşette mevcut olan tehdidin parladığını anlayacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yamaç kimsesiz, ıssızdı; gelen geçen yoktu. Şurada burada karaya bağlı yük kayıklarında ne bir kayıkçı, ne de bir hamal vardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu iki kişi yalnız karşı rıhtımdan görülebilirdi. Bu kadar bir mesafeden kendilerine gözlerini çevirenler önden giden adamın tüyleri ürpermiş, tükenmeğe başlamış, eski yırtıkları giymiş, endişeli, param parça bir işçi ceketinin içinde titrediğini; diğerinin ise resmî, çenesine kadar iliklenmiş olan, hükûmetin, icra gücünün resmî redingotunu giymiş bulunduğunu göreceklerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR"> Eğer daha yakından görseydi, okuyucunun bunları tanıması da muhtemeldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Arkadan gelen adamın maksadı neydi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Besbelli önden gidene daha sıcak elbise giydirmek! Hükûmet tarafından giydirilmiş bir adam paralanmış elbiseyi giymiş başka bir adamı takip ettiği zaman, maksadı onu da hükûmet tarafından giydirilen bir adam haline koymaktır! Ancak burada bütün mesele elbisenin rengidir. Mavi renkli elbise giymek, şereftir; kırmızı elbiseyi giymiş olmaksa hoşa gitmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefillerin en alt tabakasının kırmızı kaftanı vardır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önde giden besbelli bundan hoşnut değildi ve bu tür bir kaftanı giymekten kaçınıyordu. Öteki onun ilerlemesine izin verip henüz tutuklamıyordu. Bu da bütün dıştan görünüşlere göre, onun sırf anlamlı bir buluşma yerine varması ve kendisinin mükemmel bir ava konmasına imkân vermesi içindi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ince harekete “takip” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu ihtimali mutlak kılan bir şey vardır ki, o da ceketi ilikli olan adam sahilden rıhtım üzerinde boş bir araba görünce arabacıya işaret etti; arabacı da karşısında kim olduğunu anlayarak hemen hayvanlarını çevirdi ve rıhtım üzerinde ağır adım yürüyüşle iki adamı takibe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu olay ileride giden şüpheli yırtık elbiseli adam tarafından görülmemişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Araba Champs-Elysees bahçesinin ağaçları boyunca gidiyordu. Bahçe parmaklıklarının üzerinden arabacının yarı vücuduyla elindeki kamçı görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaptiye Nezaretinin polis memurlarına verdiği gizli talimatlardan biri “Her hal ve husus için yakında bir kira arabası bulundurunuz.” der.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Oldukça kusursuz bir taktikle herkes kendisine ait manevrayı takip ederek, bu iki adam yamaca kadar giden rıhtımın bir meyline yaklaşıyorlardı. Bu meyil sahile kadar uzanıyordu. Passy’den gelen arabacılar, buraya gelip hayvanlarına su verirlerdi. Bu parmaklık o tarihten sonra, yolun düzlenmesi için kaldırılmıştır; şimdi de hayvanlar susuzluktan çatlamaktaysa da ziyaretçi bakışları durumdan hoşnuttur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçi elbisesini giymiş olan adamın bu yamaçtan çıkıp Champs-Elysees’den kaçmağa çalışması muhtemeldi. Champs-Elysees ağaçlarla süslüydü. Fakat buna karşı birçok polis memuru ile de doluydu. Takip eden şahıs burada diğerini pek âlâ yakalayabilecekti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Rıhtımın bu noktası 1824 senesinde Albay Brack’ın Moret’den Paris’e getirdiği ve “I. François’in evi”  adıyla bilinen evden pek uzak değildi. Oraya yakın bir karakol bulunuyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fakat takip edilen şahıs hayvanlara su verilen yamaca sapmadı. Takip eden şahıs şaşkın ve hayrette kaldı. Diğeri tam aksine, rıhtım boyunca sahili takip etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Vaziyeti hakikaten müşkülleşiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Seine nehrine atılmaktan başka ne yapabilirdi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Artık tekrar rıhtıma çıkmak imkânı yoktu. Ne parmaklık, ne de merdiven kalmıştı. Bundan başka Seine nehrinin İena köprüsüne doğru yaptığı dirsekle farkına varılan ve fakat gittikçe darlaşıp ince bir dille suda kaybolan noktaya yaklaşılmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Takip edilen adam o noktaya gelince sağındaki yüksek duvar, karşısında ve solunda nehir ve arkasında kendisini takip eden polis arasında çevrilmiş olacaktı. Hakikatte sahilin bu ucu, yani dilin başlangıcı, nasıl olduğu bilinmez bir yıkımın yedi sekiz kadem yüksekliğindeki enkazı ile insan gözüne görünmüyordu. Acaba bu adam bunun arkasına geçip, bu enkaz yığını ardında gerçekten gizlenebileceğini mi ümit ediyordu? Bunun denenmesi bile çocukluk olurdu. Şüphesiz bu adam orasını düşünmüyordu. Hırsızların masumiyeti, safderunluğu o dereceye kadar varamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Enkaz yığını suyun kenarında bir tepecik oluşturuyordu ki, bir burun şeklinde rıhtım duvarına kadar uzanıyordu. Takip edilen adam bu küçük tepeye vararak arkasına geçti. Takip eden adamın gözüne görünmez oldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Takip edilen dahi diğeri tarafından görülemediğinden artık her türlü ihtiyatı bir yana bırakarak hemen süratle yürümeğe başladı. Birkaç dakikada tepeciğe geldi. Saptı. Orada hayrette kaldı. Takip ettiği adam orada yoktu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşçi elbisesini giymiş olan adam tamamıyla gözden kaybolmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sahilin enkaz yığınından itibaren otuz adımlık kadar bir uzunluğu daha vardı; sonra suyun altında kayboluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kaçak adam kendisini takip eden adam tarafından görülmeksizin ne Seine nehrine atılabilir, ne de rıhtıma çıkabilirdi. Ya ne olmuştu?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Redingotu ilikli adam toprağın sonuna kadar yürüdü. Bir dakika düşünceli halde durdu. Yumruğunu sıkıyor, gözleriyle etrafı inceliyordu. Birdenbire bir eliyle alnına vurdu; toprağın sona erdiği yerde, suyun başladığı noktada geniş ve alçak, ortası çukur demir bir ızgara vardı; üzerinde de iri iri üç menteşeyle kalın bir kilit. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Rıhtımın altında delinmiş bir tür kapı olan bu ızgara hem sahil toprağına hem de nehrin üzerine doğru açılıyordu. Altından simsiyah bir su geçiyordu; bu su Seine nehrine boşalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ağır, kalın, paslı parmaklıkların ötesinde karanlık kemerli bir nevi koridor görünüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Redingotlu adam kollarını bağladı: Bir şikâyetçi tavrıyla ızgaraya baktı. Bu bakış da yetmedi. Izgarayı itmeğe çalıştı. Salladı. Oynattı. O, şiddetle direndi. Her ne kadar bir gürültü işitilmemiş idiyse de -ki bu da paslı bir ızgara için pek tuhaf bir şeydi-  açılmış olduğu şüphesizdi. Fakat tekrar kapandığından da şüphe yoktu. Bu da bu kapıyı açanın elinde bir maymuncuk değil fakat bir anahtar bulunduğunu ima ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Redingotlu adam ızgarayı yerinden oynatmağa olağanüstü çaba gösterdiği sırada hakikaten bir anahtarın mevcut olduğu zihninde parladı. Öfkeli bir sesle de:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Vay! Bu pek tuhaf! Hükûmetin anahtarı ha?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sonra soğukkanlılığını hemen kazanarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ya! Ya! Ya!..</span></p>
			<p class="Temel-Paragraf"><span class="Normal char-style-override-1" xml:lang="tr-TR">Tek heceli ünlemleriyle bir sürü değerlendirmeler ve derinlemesine yorumlara girişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunu söyledikten sonra av bekleyen köpeklere mahsus inatçı bir sabırla oradan ya o adamın ya da başka adamların çıkmasını ümit ederek, enkaz yığını arkasında gözetlemeğe başladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diğer taraftan redingotlu adamın hareketlerini ve adımlarını takip eden arabacı dahi rıhtım parmaklığı yakınında onun başı üzerinde durdu. Arabacı uzun müddet kalacağını düşünerek rutubetli yulaf torbalarını alıp hayvanlarının kafasına geçirdi. Bu rutubetli yulaf torbalarını Parisliler pekâlâ bilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İena köprüsünün nadir yolcuları köprüden ayrılmadan evvel bir müddet başlarını çevirip bu sessiz yerin detaylarını oluşturan sahildeki adama, rıhtım üzerindeki arabaya bir kere bakıyorlardı.</span></p>
		</div>
	</body>
</html>