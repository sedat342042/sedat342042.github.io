<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-300</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-5-8-8"><span class="numara-alt char-style-override-1">Marius Cosette’e </span></p>
			<p class="numara-alt" id="toc_marker-5-8-9"><span class="numara-alt char-style-override-1">Adresini Verecek Kadar Kendine Geliyor</span></p>
			<p class="tp-1"><span class="Normal char-style-override-1" xml:lang="tr-TR">Bu insan şeklindeki bir tür köpeğin parmaklığın önünde nöbet beklediği, altı haydudun bir kızın önünden mağlup olarak çekildiği esnada, Marius Cosette’in yanındaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar gökyüzü o gece olduğu kadar parlak ve ışıl ışıl yıldızlarla bezenmiş, ağaçlar o kadar ürpertili, otların kokusu o derece etkili olmamıştı. Hiçbir zaman kuşlar bu gece olduğu gibi yapraklar arasında rahatça uyumamışlardı. Hiçbir vakit kâinatın yaygın ve pürüzsüz âhengi aşkın iç musikisine bu geceki kadar mükemmel bir mukabelede bulunmamıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O zamana kadar Marius bu gece olduğu kadar âşık, o kadar mutlu, o derece hayran olmamıştı. Fakat Cosette’i gama bürülü bulmuştu. Cosette ağlamıştı. Gözleri kızarmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu, bu mükemmel ve şaşırtıcı rüyada ilk defa ortaya çıkan bir bulut parçasıydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius’un ilk sözü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette nen var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İşte…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyerek merdivenin yakınındaki taşın üzerine oturmuştu. Marius titreyerek Cosette’in yanına oturduğu sırada genç kız sözüne devamla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sabah babam hazır olmam gerektiğini söyledi. İşleri olduğunu, Paris’ten gideceğimizi haber verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius baştan ayağa kadar titredi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayatın sonunda olunca ölmek gitmek demektir, hayatın başında olursa gitmek ölmek demek olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altı haftadan beri Marius yavaş yavaş, derece derece, her gün biraz fazla olmak üzere Cosette’i büyülüyordu. Bu büyü ve etkileyiş sırf hayalî ve zihnî ise de, derin ve güçlüydü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Yukarıda tarif edip açıkladığımız gibi, ilk aşkta bir cisimden çok evvel kalp ve ruh ele geçer ve büyülenir. Sonra ruh ve kalpten evvel cisim alınır, bazen ruh ve kalp hiç alınmaz. Faublas’lar, Prudhomme’lar ilave ederler: “Çünkü ruh denilen şey yoktur!” </span></p>
			<p class="tp-sb"><span class="Normal char-style-override-1" xml:lang="tr-TR">Fakat bu soyut laf, çok şükür ki, bir hatadır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’e ruhların tasarruf ettikleri gibi sahip olmuştu. Onu bütün kendi ruhuyla kaplamıştı, onu inanılmaz derecede, tam bir kanaatle ve öle-yite tutuyordu. Onun tebessümüne,  nefesine, kokusuna, mavi gözlerinin derin parıltısına, eline dokunduğu zaman hissettiği cildinin latifliğine, gerdanındaki kutsal benine, kısacası bütün düşüncelerine tasarruf ediyor, sahipleniyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Onlar birbirini düşünmedikçe yatmamağa, rüyada birbirini görmedikçe uyumamağa karar vermişler ve bu karara da sadık kalmışlardı. Bundan dolayı Marius Cosette’in bütün rüyalarına, hayallerine de sahipti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç hiç kesintisiz kıza bakar, bazen titreyen dudaklarıyla saçlarını öperek ateşli nefesiyle onları hareket ettirir, bu saçların, kendinin olmayan bir teli bile bulunmadığını söylerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in giydiği, kullandığı şeyleri hayretle seyredip beğenir; kurdelasına, eldivenlerine, kolluklarına, ayağındaki pantuflarına mukaddes şeyler gibi bakardı. Cosette’in güzel saçları arasındaki tarağın, hatta elbisesindeki ipliklerin, çoraplarının her bir örgüsünün, korsesindeki en ufak bir buruşuğun kendi malı olduğunu memnuniyetle ve övünerek kendi kendine söylerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in yanında kendisini mülkünün, bütün varlığının, mutlak âmirinin, esirinin yanında farz ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, ruhlarının kime ait olduğunu tanıyamayacakları derecede birbirine karışmış ve kaynaşmış olduğunu zannederdi. Ona, o birleşmiş iki ruhu ayırıp da herkes kendine ait olanı almak gerekse, mümkün olmayacakmış gibi gelirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O halde aralarında şöyle bir konuşma geçeceğini bile düşünürdü:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu benim ruhum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır benimki.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seni temin ederim ki yanılıyorsun. İşte benimki.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim zannettiğin benimkidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius Cosette’in bir parçası, Cosette de Marius’un bir parçasıydı. Marius Cosette’i kendi ile yaşar hissediyordu. Cosette’e sahip olmak, Cosette’i sahiplenmek onun için nefes almaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu kanmışlık, bu sarhoşluk, bu ruhanî tasarruf, bu tahakküm arasındaydı ki “Biz gitmek üzereyiz.” sözleri yıldırım gibi düştü. Bu seda Marius’a “Cosette senin değil!” diye bağırmıştı…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius uykusundan uyandı. Altı haftadan beri tekrar tekrar söylemiş olduğumuz gibi Marius hayatın dışında yaşıyordu. Bu “gitmek” kelimesi onu birdenbire hayata geri döndürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O kadar şaşırmıştı ki ağzını açıp bir kelime söyleyemedi. Ancak Cosette gencin ellerinin buz gibi olduğunu hissetti. Ona dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sen ne oldun? Ne var?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o kadar yavaş sesle cevap verdi ki, Cosette ancak duyabilmişti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne dediğini anlamadım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu sabah babam bana işlerimi görüp eşyamı toplayarak hazır bulunmam gerektiğini, kendi çamaşırlarını da bir sandığa koymamı, bir seyahate çıkmağa mecbur olduğunu, yakında dışarıya gideceğimizi, benim için büyük ve kendi için ufak bir sandık alınmasını, bütün bunları bir haftaya kadar hazır etmeyi, belki İngiltere’ye gideceğimizi söyledi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius farkında olmadan bağırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ama bu çok fena! Pek müthiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gerçekten, o anda Marius’un düşüncesine göre güç suiistimali, hiçbir şiddet,  hiçbir zulüm bu kadar büyük, bu derecede müthiş değildi, Busiris’in, Tiberius’un yahut VIII. Henri’nin hiçbir eylemi bu harekete eşdeğerde olamazdı: İşleri olduğu için Fauchelevent’ın kızını İngiltere’ye götürmesi, bunların hepsinden daha zalimce, daha gaddarca, daha vahşiceydi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Titrek bir sesle sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne vakit gideceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne vakit olduğunu söylemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne vakit döneceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu da söylemedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius ayağa kalkarak soğuk bir tavırla şöyle dedi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, gidecek misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, güzel gözlerini gam bürümüş bir tavırla ona çevirerek, bir tür şaşkınlıkla sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nereye?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İngiltere’ye! Gidecek misiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin bana “siz” diyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizin gidip gitmeyeceğinizi soruyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ellerini kavuşturup dua eder bir tavır takınarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne yapabilirim? Nasıl itiraz ederim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek gideceksiniz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer babam giderse nasıl gitmem diyebilirim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Demek her halde gideceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette Marius’un elini tutarak cevap anlamında sıktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pekâlâ! O halde ben de başka bir yere giderim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bu sözün anlamını anlamaktan ziyade hissetti. O kadar soldu ki, karanlıkta çehresinin bembeyaz olduğu göründü. Kekeleyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne demek istiyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyebildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius kıza baktı. Sonra gözlerini göğe doğru kaldırarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hiç…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gözlerini gökten yere çevirdiği zaman yüzüne tebessüm etmekte olan Cosette’i gördü. Sevilen bir kadının tebessümü en karanlık gecelerde bile görünür bir ışıktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius, biz ne kadar budalayız! Aklıma bir şey geldi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne gibi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eğer biz gidersek sen de git. Nereye gideceğimizi sana haber veririm, oraya gelir, beni bulursun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius şimdi tamamıyla uykudan uyanmış ve aklı başına gelmiş bir adamdı. Bir zamandan beri uçup durduğu o yüksek hayal dünyasından aşağıdaki maddî dünyaya düşmüştü. Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sizinle beraber gitmek? Sen deli misin? Seyahat için paraya ihtiyaç var, bende ise para yok. İngiltere’ye gitmek? Fakat ben şimdi sanıyorum ki Courfeyrac’a on liradan fazla borçluyum, o benim dostlarımdan biridir ki, sen bilmezsin. Buna karşılık bir eski şapkam var, belki üç frank etmez. Önünde düğmeleri noksan bir paltomla yırtık bir gömleğim var. Ceketimin dirsekleri delinmiştir. Kunduralarım su alıyor. Altı haftadan beri hatırıma bile getirmedim, sana da söylemedim… Cosette! Ben fakir bir sefilim! Sen beni ancak geceleri görüyorsun, bana aşkını verip beni seviyorsun. Şayet beni gündüz görmüş olsan eminim ki bana değil aşkını, kalbini vermek, beş para kadar bile kıymet vermezsin… İngiltere’ye gitmek? Fakat benim pasaport vergisini vermeğe bile gücüm yetmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius elleriyle şakaklarını tutmuş, başını bir ağacın gövdesine dayamış, ayakta duruyordu. Alnında ağacın sertliğini hissetmediği gibi, içinde bulunduğu şiddetli humma nöbetini de duymuyordu. Acının ve ümitsizliğin heykeli gibi bir haldeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu halde uzun müddet durdu. Bu tür girdaplarda insan sonsuza kadar kalabilir. Sonunda genç kıza döndü, arkasından küçük, boğuk, tatlı ve gamlı bir hıçkırık işitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette hıçkıra hıçkıra ağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünmekte olan Marius’un yanında iki saatten beri ağlıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Delikanlı kızın yanına gelerek dizlerine kapandı, taparcasına yere eğilerek mini mini ayağını tutup büyük bir iştiyakla öptü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette susuyor, âşıkının bu hareketine karşı koymuyordu. Bazı zamanlar vardır ki, o anlarda kadın hareket etmeden ve itirazda bulunmadan kendisine aşırı sevgi gösterilmesini, bir put gibi kabul eder.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağlama.</span></p>
			<p class="Temel-Paragraf"><span class="Normal char-style-override-1" xml:lang="tr-TR">-Nasıl ağlamayayım? Belki ben gideceğim, sen de gelemeyeceksin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni seviyor musun? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette ağlayarak, hıçkırıklar arasında cennete mahsus bir kelime ile ona cevap vermeğe hazırlandı. Bu kelime şu halde telaffuz edilince en güzel, en tatlı bir söz halini alır:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sana tapıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tarifi zor hoş bir sesle dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ağlama. Benim hatırım için ağlamayı kesecek misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in elini tutarak devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cosette, ben şimdiye kadar kesinlikle namusum üzerine bir şeye söz vermedim. Çünkü namus üzerine söz vermek beni korkutuyor. Bana babam yanımda duruyor gibi geliyor. Fakat şimdi sana karşı namusum üzerine yemin ediyorum ki, eğer sen gidersen ben ölürüm. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bu sözleri söylerken sesinde öyle bir gamlı hal, öyle yüce bir dinginlik vardı ki, Cosette elinde olmadan titredi. Kız karanlık ve gerçek bir şeyin, ölümün geçerken verdiği bir tür soğukluğu vücudunda hissetti. Telaş ve endişesinden dolayı ağlamayı bıraktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi beni dinle, beni yarın bekleme.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Niçin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öbür gün bekle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oo! Ne için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Sonra anlarsın.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Seni görmeden bir gün geçirmek! Yoo! Bu mümkün değil!</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki bütün hayatı kazanmak için bir günü feda edelim. (Kendi kendine söylüyor gibi yavaş bir sesle:) Kesinlikle âdetlerini değiştirmez, kimseyi kabul etmez bir adamdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hangi adamdan bahsediyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben mi? Ben bir şey söylemedim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne ümit ediyorsun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Öbür güne kadar bekle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mutlaka mı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet Cosette.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette iki elleriyle Marius’un başını tuttu. Tam karşısına ulaşabilmek için ayaklarının ucuna basarak boynunu biraz yükseltti. Ümidini gözlerinde görebilmek maksadıyla yüzüne, gözlerinin içine baktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius devam etti:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Düşünüyorum ki, benim oturduğum yeri senin bilmen lazımdır. İnsanın bilmediği, hatırına getirmediği şeyler ortaya çıkabilir. Ben Courfeyrac denilen dostumun yanında Verrerie sokağı 16 numarada oturuyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius elini cebine sokup bir çakı çıkararak ucuyla duvarın üzerine </span><span class="Normal-i char-style-override-1" xml:lang="tr-TR">“Verrerie sok., No. 16”</span><span class="Normal char-style-override-1" xml:lang="tr-TR">  ibaresini kazıdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette onun gözlerine bakmağa devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Marius bana düşündüğünü söyle, sen bir şey tasarlıyorsun, onu bana söyle ki rahat bir gece geçireyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Benim düşüncem, Tanrı’nın bizi ayırmasının imkânsız olduğu noktasındadır. Beni öbür güne kadar bekle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O vakte kadar ben ne yaparım? Sen dışarıdasın; gider, gelir, dolaşırsın. Erkekler ne kadar mutludurlar! Ben yalnız kalacağım. Oh! Ne kadar gamlı ve hüzünlü olacağım! Sen yarın akşam ne yapacaksın? Söyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bir şeye çalışacağım, bir deneme yapacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde ben de o zamana kadar seni düşünür, başarman için dua ederim. Mademki istemiyorsun, artık seni sorgulamam. Yarın geceyi senin sevdiğin müzik parçasını söyleyerek geçiririm. Bilirsin ya? Hani bir gece gelip sokaktan dinlediğin şarkı. Fakat öbür gün erkence gelirsin, gece olunca tam saat dokuzda seni beklerim. Anladın mı? Sevgilim! Günlerin uzun olması ne kadar kötü bir şey! Duyuyor musun? Tam saat dokuzda bahçede olacağım.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ben de öyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birbirine söylemeden, haber vermeden, aynı düşüncelerle sevk edilerek, iki âşığı daimî bir ilişkide tutan o elektrik akımıyla çekilerek birbirinin kolları arasına düştüler. Bilmeyerek dudakları birbirinin üzerine kondu. O sırada bakışları âşıkane hayranlıkla, gözleri sevinç gözyaşlarıyla dolu olduğu halde göklerin dipsiz genişliklerinde parlayan sayısız yıldızlara çevrilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bahçeden çıktığı zaman sokak tenhaydı. Bu, tam Eponine’in haydutları bulvara kadar takip ettiği zamandaydı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius bahçede, başı ağaca dayalı olarak düşündüğü sırada aklına bir fikir gelmişti. Öyle bir fikir ki –Ne yazık ki!- kendisi de onu imkânsız ve münasebetsiz buluyordu. Kesin bir şeye teşebbüs edecekti.</span></p>
		</div>
	</body>
</html>