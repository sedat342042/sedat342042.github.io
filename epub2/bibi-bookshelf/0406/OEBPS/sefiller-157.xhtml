<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-157</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-8-</span></p>
			<p class="numara-alt" id="toc_marker-3-7-9"><span class="numara-alt char-style-override-1">Kanun ve İnanç</span></p>
			<p class="tp-1"><span class="Normal char-style-override-1" xml:lang="tr-TR">Birkaç söz daha söyleyeceğiz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Entrikalarla dolu kiliseyi kınar, suçlar, şiddet ve katılığa dayanan ruhanîliği küçümseriz. Düşünen bir adamı ise nerede görsek kendisine hürmet ederiz. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Münacat zemininde diz çökenleri kutsamaktan geri durmayız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnanç, insan için en lüzumlu bir ihtiyaçtır. İnancı olmayan kimselerin vay haline! Bu gibiler daima bedbahttırlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Düşünen bir adam, çalışmaktan ve amelden kesilmiş sayılamaz. Çalışma ve amel iki türlüdür: Biri göze görünür, diğeri görünmez.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Murakabe çalışma ve amel, düşünme ise hareket ve faaliyet demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Göğüste bağlanmış kollar ve birleştirilmiş eller bir görev yapar. Bu bir iştir. Göğe bakmak da bir fiildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Meşhurlardan Tales dört sene hareketsiz durmuştur. Felsefeyi müesseseleştiren bu adamdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizce köşesinde oturan ve tek başına uzlete çekilenler âtıl değildirler. Karanlıkta tefekkür ve düşüncelere dalmak, ciddi bir iştir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yazdıklarımızın doğrulanmasından çekinmediğimiz halde, deriz ki, kabir gibi bir ebediyet hatırası insan için ibret verici bir vasıtadır. Bu konuda rahiple filozof aynı düşüncededirler. Ölüm zarurî ve tabiidir. Trappe rahibi bu hususta Horatius’a karşı savunma yapmıştır. İnsan hayatına kabrin varlığını da sokmak bilgelik prensiplerinin gereklerindendir. Münzevîliğin kanunu da bundan ibarettir. Bilge ile rahibin de bu konudaki fikirleri ortaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Maddî bir kaplanlaşma vardır. Biz bunu isteriz. Bir de manevî büyüklük vardır. Bunu da nazar-ı dikkatten uzak tutmayız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Değerlendirme ve tefekkürden arınmış fikirler diyorlar ki: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gizli bir maksada dayanarak hareket etmeden duran simaların ne faydası vardır? Bu fiil ve hareketten ne sağlanır? Ne yapıyorlar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Heyhat!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizi bekleyen ve kuşatan karanlığa karşı ne olacağımızı belirleyip değerlendiremediğimiz halde cevap veririz ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki onların yaptıkları işten daha ulvî bir iş yoktur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna şunu da ekleriz:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Belki ondan faydalı bir iş de yoktur!</span></p>
			<p class="Temel-Paragraf"><span class="Normal char-style-override-1" xml:lang="tr-TR">İbadette bulunmayanlara karşı ibadette bulunanlara da ihtiyaç vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bizce bütün mesele, ibadette bulunan fikirlerin miktarındadır. Dua eden Leibnitz büyüktür, kutsamalarda bulunan Voltaire’in bu hareketi iyi bir şeydir. </span><span class="Normal-i char-style-override-1" xml:lang="tr-TR">Tanrı Voltaire’i yüceltti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Biz dinin lehinde olarak dinlerin aleyhindeyiz. Bir takım âyinlerin iyi olmadığına, ibadetin ise ulvîliğine ve kutsîliğine inananlar arasındayız. Ayrıca, içinde yaşadığımız bu dakikada, -neyse ki on dokuzuncu yüzyılda bir izi kalmayacak- birçok seviyesiz, ruhsuz belki biraz da yüksek tabakadan adamlar görürüz. Bunların emel ve maksatları zevk ve sürur içinde yaşamaktan ibarettir. Maddî ve âdî şeylerle uğraşan halkın arasından sürgün edilen, yani manastıra kapanan adam bizce muhteremdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Manastır dünyadan alâka kesmek demektir. Yüzeysel bir fedakârlık da yine bir fedakârlıktır. Görev uğrunda işlenmiş şiddetli bir hata da kıymet ve büyüklük taşır. Manastırlara ve özellikle en ziyade ızdırap veren kadın manastırlarına tarafsızca ve dikkatli bir şekilde bakacak olursak, sonrakilerinde yani bazı kadın manastırlarında bir azamet bulmamak mümkün değildir. İnzivanın bu derece şiddetli ve acı verici olmasına bakılınca, buna yaşamak denemeyeceği şüphesizdir. Çünkü bu, hürriyet değildir. O hayat, hürriyete aykırıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kabir de olamaz. Çünkü dolu ve örtülü değildir. Bilakis tuhaf bir yerdir ki, gayet yüksek bir dağın zirvesindeymiş gibi bakılacak olursa, bir taraftan içinde bulunduğumuz girdap ve diğer taraftan da ileride içinde bulunacağımız girdap görülür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Orası yani manastır, iki dünyayı birbirinden ayıran dar ve sisli bir huduttur ki, o dünyalar marifetiyle aynı zamanda hem aydınlanır hem de karanlığa bürünür. Orada hayatın ışığı azaldıkça ölümün karanlığı basar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal, mezarın yarı-karanlığından başka bir şey değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bize gelince: Biz ki kadınların inandıklarına inanmamaktayız. Ve, tıpkı onlar gibi, bir inançla yaşamaktayız. O dayanıklı ve mütevekkil yaratıklara, kendilerine karşı kapanmış olan dünya ile henüz açılmayan gök arasında, sırların adeta kenarında yaşamağa cesaret eden ve görmedikleri bir ışığa karşı yönelenlere hayretle bakıyoruz. Onlar ki, bilinmezlik ve karanlık içinde ızdıraba gömülmüş olan, yalvarıp yakaran, hayret ve tefekküre dalan, titreyen ruhlardır. Bazı durumlarda ebediyetin derin soluğuyla kaldırılan bu vücutlara bir nevi dindarca korku ve çekingenlikle, hatta gıptayla dolu şefkat ve merhametle ürpermeden bakmağa asla güç yetiremiyoruz.</span></p>
		</div>
	</body>
</html>