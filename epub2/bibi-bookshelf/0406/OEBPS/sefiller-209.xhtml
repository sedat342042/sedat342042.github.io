<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-209</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-4-5-1"><span class="numara-alt char-style-override-1">Pek Fakir ve Muhtaç Olan Marius</span></p>
			<p class="tp-1"><span class="Normal char-style-override-1" xml:lang="tr-TR">Hayat Marius’a giran gelmeğe</span><span class="dipnot"><a class="footnote-link" href="#footnote-233-87" id="footnote-233-87-backlink">87</a></span><span class="Normal char-style-override-1" xml:lang="tr-TR"> başladı. Elbisesiyle saatini satarak eline geçen para ile ne yapılır, geçimini kaç gün sağlayabilirdi? Cebinde on frank kalmış, teyzesinden gelen parayı da geriye yollamıştı. Bu durumda fakr-u zaruret başgösterdi. Gündüzleri ekmeksiz, geceleri ışıksız ve uykusuz, ocağı ateşsiz, haftaları işsiz güçsüz, istikbali ümitsiz geçirmek… Bunların her biri müthiş ve dayanılmaz şeylerdir. Bu arada ceketinin dirsek kısımları açılmış, genç kızların gülüşmelerine yol açabilecek şekilde şapkası yıpranmıştı. Oturduğu yerin kirasını veremediği için akşamları kapı kapanır, komşular alay ederler, çehreleriyle hakaret ederler, haysiyet ayak-altı olur, cinsine ve derecesine bakılmaksızın her hizmeti kabule mecburiyet doğar. Her zaman ızdırap eserleri duyulur. Acılar, güçsüzlük, ümitsizlik ve üzüntü hissedilir. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius hayatın bütün bu türlü acılıklarını nefsinde deneyerek görüp anladı. Etrafını fakr-u zaruret ve ihtiyaç bürümüştü. Bunlardan başka bir şey göremiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Aşka ihtiyaç duyulan bir yaşta haysiyet ve vakara da kesinlikle lüzum vardır. Marius ise genç olduğu halde kıyafeti pejmürde bir hale gelmişti. Kıyafeti fakirâne olduğu için kendisini alaya alarak gülüyorlardı. Gençlik, insan kalbini krallara, imparatorlara layık olan gurur ve vakar eserleriyle doldurur. Marius çok defa bazı yerleri delinmiş, sökülmüş olan kunduralarına bakıp durdu. Sefaletin ar ve utancı haketmeyen acı verici yüz kızartıcılıklarının ne olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu hal hem şaşılacak şeydir hem de müthiş bir sınavdır. Bu sınavdan fakirler ve muhtaçlar kötülenerek, zengin ve varlıklılar ise yüceltilerek çıkar. Bu bir uçurumdur ki talih bir haydut veya bir kahraman edinmek istediği zaman oraya bir adım atar. Küçük mücadelelerde büyük hareketler olur. Öyle inatçı ve önemsenmeyen cesaretler vardır ki, ihtiyaçların ölümcül saldırıları ve alçaklıklar karşısında kademe kademe direniş gösterirler. Buna kazanılmış yüce ve gizli zaferler denilir ki, ne şan ve şöhret mükâfatına ve ne de övülmek şerefine mazhar olurlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hayat, felaket ve bedbahtlık, kimsesizlik ve nasipsizlik, terk edilmişlik, fakr-u zaruret denilen şeyler birer savaş alanıdır ki, kendilerine mahsus kahramanları vardır. Gerçi bu kahramanların adı sanı belirsiz olursa da bazı kere o meşhur savaş kahramanlarından daha büyük olurlar. Bazı nadir ve metin yaradılışlar işte bu şekilde yaratılmışlardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sefalet, her zaman şiddetle ezerek kendini gösterdiği halde, bazı kere ana gibi şefkatli ve merhametli olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahrumiyet denilen yoksulluk, fikrin ve ruhun kuvvet ve iktidarını artırıp çoğaltır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yokluk ve darlık, yiğitliğin süt-annesidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bedbahtlık, himmeti yüce olanlar için pek iyi bir süttür.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius o dereceye geldi ki, artık oturduğu yeri kendisi süpürüyordu. Yemişçi kadından on paralık peynir alır, yanına bir o kadar da ekmek katardı. Fırıncıdan ekmeği almak için akşamın çökmesini beklerdi. Akşamın alacakaranlığı bastığı zaman ekmekçiye gidip yiyeceği ekmeği alır ve bunu bir çalıntı mal gibi çekingen bir tavırla oturduğu tavan arasına götürürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bazı kere köşedeki kasap dükkânında, koltuğunda birkaç kitap bulunan bir gencin, aşçı kadınların omuz vurmasına rağmen şapkasını çıkarıp altından iri ter taneleri döküldüğü halde mahcup bir tavırla önce kasabı ve sonra çırağını selamlayarak kotlet (pirzola) istediği görülürdü. Buna karşılık o genç altı, yedi </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> verirdi. Bu suretle aldığı eti kâğıda sardırarak iki kitabın arasına sıkıştırıp koltuğu altına alır ve sonra oturduğu yere doğru giderdi. İşte bu delikanlı Marius’tu. Kasaptan almış olduğu et parçasını bizzat pişirir ve bununla üç gün geçinirdi. İlk gün etini, ikinci gün yağını yerdi. Üçüncü gün ise kemiklerini yalardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Teyzesi birkaç defa para göndererek almasına çalışmış ise de başaramamıştı. Marius, ihtiyacı olmadığından bahsederek gönderilen parayı reddedip geri yolluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İçinden isyan duyguları yükseldiği zaman babasının ölümünden dolayı o hâlâ matem tutuyordu. O isyanın başgösterdiği zamandan beri matem elbisesini çıkarmamıştı. Fakat elbisesi kendisini artık bırakıyordu. Bir gün oldu ki üzerindeki elbise tamamen bitmiş ve pantalon da gitmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdi ne yapmalı?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Courfeyrac’a karşı vaktiyle hizmet ve yardımda bulunmuş olduğundan, ona başvurdu. Courfeyrac bir eski elbise verdi. Kapıcının birine otuz </span><span class="Normal-i char-style-override-1" xml:lang="tr-TR">sov</span><span class="Normal char-style-override-1" xml:lang="tr-TR"> karşılığında bu elbiseyi tersine çevirterek âdeta yeni diyecek bir hale koydurdu. Elbise yeşil olduğu için Marius sokağa akşam olduktan sonra çıkmağa başladı. Akşamın karanlığı bastıktan sonra o yeşil elbise, siyah görünüyordu. İlelebet matem tutmak istediğinden daima karanlıkla iç içe yaşadığı için siyah olan geceyi bir matem elbisesi gibi telakki ediyor ve o yolda kullanıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu haldeyken avukatlık sınıfına kabul edildi. O zaman Courfeyrac’ın odasında kaldığını ilan etti. Böyle bir şeye de lüzum vardı. Çünkü eskimiş, yıpranmış, bazılarının cildi kopmuş bir takım romanlarla içlerinde nizamlar ve talimatlar hakkındaki bazı defterler bulunan bir kütüphanesi vardı. Bundan başka oranın merdivenleri de az olduğundan, bu da kendisine başvuracaklar için kolaylık sebebiydi. Bir avukat için iyi ve kalabalık bir yerde oturmanın faydası vardır. Zaten adına yazılan mektuplar da Courfeyrac’ın evine gönderiliyordu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Avukatlar sınıfına kabul olunduktan sonra büyükbabasına hitaben soğuk fakat saygıyla yazılmış bir mektupla avukat olduğunu bildirdi. Mösyö Gillenormand titreyerek bu mektubu aldı. Okuduktan sonra parça parça ederek çöp sepetine attı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İki üç gün sonra Matmazel Gillenormand babasının odasında yalnız olduğu halde yüksek sesle birşeyler söylediğini işitti. Öfkeli zamanlarında Mösyö Gillenormand’ın böyle yapmak alışkanlığıydı. Matmazel Gillenormand kapıya kulak verip dinledi. İhtiyar kendi kendisine şöyle söyleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ahmak olmasaydın, bir adamın aynı zamanda hem baron hem de avukat olamayacağını anlayabilirdin!</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-87-backlink" id="footnote-233-87">87</a><span class="Normal char-style-override-1" xml:lang="tr-TR">	Giran gelmek: Ağır gelmek, koymak, içine oturmak. (E.K.)</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>