<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-244</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-14-</span></p>
			<p class="numara-alt" id="toc_marker-4-8-18"><span class="numara-alt char-style-override-1">Ne Zaman Bir Polis Memuru Bir Avukata </span></p>
			<p class="numara-alt" id="toc_marker-4-8-19"><span class="numara-alt char-style-override-1">İki Tabanca Verir?</span></p>
			<p class="tp-1"><span class="Normal char-style-override-1" xml:lang="tr-TR">Pontoise sokağında 14 numaraya ulaşınca birinci kata çıkarak Polis Komiserini sordu. Orada bulunan bir delikanlı cevaben dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Polis Komiseri burada değil. Fakat vekili var. Polis Müfettişidir. İsterseniz onu görünüz. İşiniz acil midir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunun üzerine delikanlı Marius’u müfettişin yanına götürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Odanın ortasında ve parmaklığın arkasında uzun boylu bir adam ayakta olduğu halde sobaya dayanmıştı. Elleriyle üç yakalı geniş bir paltonun eteklerini tutuyordu. Yüzü dört köşeydi. İnce dudakları, yalnız yanakları üzerinde ağarmış vahşiyane sakalı bulunan bu adamın insanın içini dışına çevirecek kadar etkili ve müthiş bir bakışı vardı. Bu bakışa etkili demekten ziyade araştıran demek daha münasip olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamın hal ve tavrı, Jondrette’in hal ve tavrından daha az müthiş ve daha az vahşice değildi. Fakat bunun hali vahşiyane olmakla beraber pek tehlikeli görünmüyordu. Bir köpek, bazı kere insanı kurttan daha çok korkutur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi “efendi” kelimesini eklemeksizin Marius’a sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne istiyorsunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Polis Komiseri efendiyi görmek isterim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Burada yok. Ben vekiliyim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Gayet mahrem bir iş için görmek istiyordum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde söyleyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çok acildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O halde çabuk söyleyiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sakin ve aynı zamanda vahşi görünen bu adamın hali tavrı çekinilecek gibi olduğu kadar güven verici de olup, görenlere güvenle aynı anda korku ve dehşet de veriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius olayı anlattı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ancak şahsen tanıdığı bir adamın biraz sonra bir tuzağa düşürüleceğini, bu husus için bazı düzenlemelerde bulunulduğunu, tuzağı kuran adamın Jondrette adında olup bunun bir takım ortakları bulunduğunu, kısaca Bigrenaille veya Printanier denilen Panchaud adında birinin de bunlardan olduğunu, Jondrette’in kızlarının gözcülük hizmetini göreceklerini, tuzağa düşürülecek adamın ismini bilmediğinden kendisini durumdan haberdar etmesinin mümkün olamadığını, bu adamın saat altıda geleceğini; Hopital caddesinin tenha olduğunu ve tuzağının 50-52 no.lu hanede kurulduğunu, velhasıl duvardaki delikten gördüğü ve işittiği şeyleri Polis Müfettişine bildirdi; kendisinin avukat, isminin de Marius Pontmercy olduğunu ilave etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">50-52 no.lu evin telaffuz edilmesi üzerine Polis Müfettişi başını kaldırarak soğuk bir tavırla sordu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dehlizin nihayetindeki odada mı tuzak kuruluyor?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet. O odada. Siz bu evi biliyor musunuz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi bir lahza sustu. Sonra çizmelerinin ökçelerini sobaya uzatıp ısıtarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Büyük bir ihtimalle öyle.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Marius’tan ziyade boyunbağına hitap edercesine dişleri arasından mırıldanarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu işte Patron Minette’in parmağı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">“Patron Minette” ismi Marius’un nazar-ı dikkatini çektiğinden:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- “Patron Minette” mi dediniz? Bu ismin de telaffuz edildiğini hatırlıyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedikten sonra Petit-Banquier sokağından gelirken tesadüf eseri duvar dibinden işitmiş olduğu iki kişinin konuşmasını da nakletti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş mırıldanarak dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başı açık olan Brujon ve sakallısı da Deux-Milliard denilen Demi-Liard olacaktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Polis Müfettişi tekrar başını önüne eğerek düşünmeğe başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Chose Baba’ya gelince: Onu şimdi buradan bile görüyorum. Bu mel’un sobalara da o kadar ateş korlar ki… İşte redingotumu yaktım. 50-52 no.lu hane Gorbeau viranesi adıyla bilinir. (Marius’a hitaben:) Siz yalnız başı açık olanla sakallıyı mı gördünüz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Panchaud’u da gördüm.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Oralarda fare gibi gezinen bir şeytan herifi görmedin mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Botanik Bahçesindeki file benzeyen şişman birini de görmediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Eski bir kırmızı kuyruğa benzeyen bir habisi de görmediniz mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Dördüncüsüne gelince: Onu kimse hatta yardımcıları ve iş yaptırdıkları bile göremez. Onu görmemiş olmanız şaşılacak bir şey değildir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar nasıl adamlardır?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunlar bir yana, onlar bu saatlerde meydana çıkmazlar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş kısa bir süre susup tekrar söze başladı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- 50-52 no.lu ikametgâhı bilirim. Oraya polis memurları o heriflere görünmeksizin gizlenemezler. Görülürlerse oyun bozulur. Onlar mütevazı ve mahcupturlar! Seyircilerden memnun olmazlar. Kendilerine bir şarkı söyletmek ve biraz da dans ettirmek isterim. (Marius’a dönerek ve dikkatle bakarak:) Korkar mısınız?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Neden?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O adamlardan?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Muhatabının hâlâ kendisine “efendi” demediğinin farkına varmakla şiddetle cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne sizden ne de onlardan korkarım!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş daha fazla bir dikkatle muhatabına bakarak otoriter bir tavırla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Cesur ve namuslu bir adam gibi laf çeviriyorsunuz. Cesaret cinayetten ve namusluluk da otoriteden korkmaz…</span></p>
			<p class="Temel-Paragraf"><span class="Normal char-style-override-1" xml:lang="tr-TR">- (Muhatabının sözünü keserek:) Pekâlâ, fakat ne yapmak niyetindesiniz? </span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş, Marius’un sorusuna cevap vermeyerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O hanenin kiracıları istedikleri zaman girmek için yanlarında birer anahtar bulundururlar. Şüphesiz sizde de öyle bir anahtar vardır, değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Üzerinizde mi? </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Evet.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Onu bana veriniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius yeleğinin cebinden ikametgâhının anahtarını çıkarıp müfettişe vererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bana itimat ederseniz, yeterli bir kuvvetle gelmelisiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş muhatabına garip bir nazarla baktı. Bu söz, Akademi üyelerinden bir taşralının Voltaire’e kafiye hakkında vermek istediği malumata benzerdi. Voltaire, o taşralıya nasıl bir nazarla bakarsa, müfettiş de aynı bakışla muhatabına bakmıştı. Paltosunun cebinden el tabancası denilen cinsten iki tabanca çıkarıp Marius’a vererek kısa ve âmirane bir tavırla dedi ki:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bunları alınız. Doğruca odanıza gidiniz. Orada gizleniniz. Sizi dışarı çıkmış bilsinler. Tabancalar doludur. Her birinin ikişer kurşunu vardır. Komşunuzla aranızdaki duvarda bir delik var demiştiniz. Oradan gözetleyiniz. Bırakınız, o adamlar gelsinler. Biraz işe başlasınlar. Yakalanmaları icap edeceği zaman gelince: Hemen bir el tabanca atarsınız. Acele etmeyiniz. Tam zamanını kollayınız. Tavana, duvara velhasıl boş bir tarafa bir el tabanca atacaksınız. İş bundan ibaret. İşin ötesi bana ait. Tasarlamış oldukları işe başlasınlar. Tam iş üstünde tutulurlarsa iyi olur. Siz avukatsınız. Bunun ne demek olduğunu takdir edersiniz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius, tabancaları alarak yan cebine koydu. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Orada belli oluyor. Çıkarınız, başka bir yere koyunuz. Pantalonunuzun cebine koysanız daha iyi olur.   </span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius tabancaları pantalonunun cebine sakladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Müfettiş sözüne devamla:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Şimdi kimsenin kaybedecek vakti yok. Saat kaç? İki buçuk. Saat yedide işe başlanacak değil mi?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius cevaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, saat altıda.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Başka hiçbir şeye lüzum yok. Biraz daha vakit var. Söylediğim şeyleri unutmayınız. Bir el tabanca atacaksınız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- İçiniz rahat olsun.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Marius gitmek üzere elini kapının tokmağına uzattığı sırada müfettiş kendisine hitaben:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu vesileyle söyleyeyim ki, daha evvel bana bir ihtiyacınız olursa bizzat buraya geliniz veya birini gönderiniz. “Polis Müfettişi Javert” diye sorarsınız.</span></p>
		</div>
	</body>
</html>