<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-372</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-1-</span></p>
			<p class="numara-alt" id="toc_marker-6-2-1"><span class="numara-alt char-style-override-1">Denizin Yoksullaştırdığı Toprak</span></p>
			<p class="tp-1"><span class="Normal char-style-override-1" xml:lang="tr-TR">Paris senede yirmi beş milyon frangı suya atar.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu sözlerde mecaz yoktur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Nasıl ve ne şekilde?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gece ve gündüz!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne fikirle?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiçbir fikre dayanmadan!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ne yapmak için?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hiç!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hangi vasıtayla?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağırsak vasıtasıyla!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bağırsağı nedir?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımlarıdır!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yirmi beş milyon! Bu konuyla ilgili bilimin tahminî olarak işaret ettiği rakamların en ortalama olanıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bilim uzun müddet inceleme ve kontroller neticesinde hayvansal ve bitkisel dışkı ve atıklar arasında en münbit ve en etkili gübrenin insan dışkısı olduğunu anlamıştır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mahcubiyeti bir yana bırakarak belirtelim ki, Çinliler bu bilgiye bizden evvel vakıf oldular. Eckberg diyor ki: </span><span class="Normal-i char-style-override-1" xml:lang="tr-TR">“Bir Çinli köylüsü yoktur ki bambu ağacından yapılmış değneğinin iki tarafında bizim pislik dediğimiz atıklarla dolu iki kova bulunmadıkça şehirden çıksın!” </span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsan dışkısı sayesinde Çin’de toprak Hz. İbrahim zamanındaki kadar taze ve bitektir. Bu sayede Çin, buğday tohumunu yüz yirmiye kadar çıkarmağa muvaffak olur.</span><span class="Normal-i char-style-override-1" xml:lang="tr-TR"> </span><span class="Normal char-style-override-1" xml:lang="tr-TR">Bir başkentin atıkları kadar münbit bir gübre yoktur. Büyük bir şehir, gübrelerin en münbit ve en kuvvetlisidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir vadiyi gübrelemek üzere bir şehirden istifade etmek kesinlikle bir başarıdır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Altınımız bir gübre ise, gübremiz de altındır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gübreden ibaret olan bu altın ne yapılıyor? Uçuruma doğru yönlendirilip atılıyor. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Güney kutbunda deniz ördeğinin, penguenlerin dışkılarını toplamak için büyük masraflar yapılarak birçok gemiler gönderiliyor; eldeki bu hesabını yapmak kabil olmayan servet unsuru ise denize atılıyor. Dünyanın ziyan etmekte olduğu bütün insan dışkıları ve hayvan atıkları suya atılacak yerde toprağa geri verilse, dünyayı beslemeğe yeterli olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sokak köşelerinde göze çarpan süprüntü yığınları, geceleyin sokak kaldırımları üzerinde gürültüsü işitilen süprüntü arabaları; belediye temizlik işlerinin tiksinilen arabaları, kaldırım taşlarının insan bakışlarından sakladığı kokuşmuş yeraltının çirkef akıntıları… nedir biliyor musunuz? Bunlar çiçek veren birer çimenzardır. Yeşillikten örnekler sunan nebatlardan ibarettir. Bunlar yaban kekiği, adaçayı çiçekleridir. Bunlar birer avdırlar. Birer evcil hayvandırlar. Hayvanattır. Akşamüzeri bir memnuniyet hissiyle böğüren öküzlerin böğürtüleridir. Kokulu bitkilerdir. Altın yaldızıyla bezenmiş buğdaydır. Sofranızın üzerine konan ekmektir. Damarlarda dolaşıp insana hayat bahşeden sıcak kandan ibarettir. Hayat ve kuvvettir. Sevinç ve saadettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yer üzerinde bir dönüşümü ve oluşumu; gökyüzünde tecelliden ve değişik şekillere girmekten ibaret olan esrarengiz yaratılış yolunu bu oluşturur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunları büyük bir çukura koyunuz. Oradan istediğiniz feyiz ve bereket hâsıl olur. Meraların ve vadilerin beslenmesi, insanların beslenmesi demektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu serveti ziyan edip yok etmekte ve şu satırları yazan kişiyi alaya almakta serbestsiniz. Böyle düşünecek olursanız, emin olunuz ki bu düşünce cahillik belirtisidir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yalnız Fransa’nın şehirlerinin mansapları vasıtasıyla Atlas Okyanusu’na senede yarım milyar frank kadar bir taksit ödendiği, yapılan istatistiklerle tesbit edilmiştir. Şunu da bilhassa nazar-ı dikkate alınız ki, bu beş yüz milyon frankla bütçenin dörtte birlik harcamaları sağlanıp ödenebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İnsanın becerikliliğine bakınız ki, bu beş yüz milyon frangı nehre atmak suretiyle harcamayı, başka türlü harcamaya tercih ediyor…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Lağımlarımızın en pis şekilde nehirlere dönüştüğü ve nehirlerimizin de okyanustaki büyük toplanmasıyla, milletin usaresi birincisinde damla damla, ikincisinde ise dalga dalga sürüklenip gidiyor.  Lağımlarımızın her bir dökülüşü bize bin franga mal oluyor. Bunun iki neticesi vardır ki, bunlar da toprağın fakirleşmesi ve suyun kokuşmasıdır. Yarıklardan kıtlık ve yoksulluk, nehirden hastalık ve bela ortaya çıkar. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu cümleden olarak şu anda Londra şehrindeki Thames nehrinin Londra’yı zehirlemekte bulunduğu inkâr kabul etmez hakikatlerdendir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris’e gelince: Son zamanlarda birçok lağımların ağızlarını son köprünün altında suyun akıntısına aktarmak mecburiyeti ortaya çıkmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yutacak ve itecek özelliklerle donatılmış borulu bir çift cihaz, insan ciğeri kadar sade, ilkel bir temizleme usulü -ki İngiltere’nin pek çok bölgesinde uygulanmaktadır- tarlaların saf suyunu şehrimize ve şehrimizin besleyici nitelikteki zengin sularını tarlalarımıza akıtmaya yetecekti. Dünyanın en sade usulü olan bu kolay geliş gidiş usulü, dışarıya atılan yüzlerce milyonları bizde alıkoyacaktı. Başka bir deyişle memleketimizde (yani Fransa’da) kalacaktı. Buna mukabil başka şey düşünülüyor. Bugünkü usûl, iyiliğe karşılık fenalık doğuruyor. Gerçekten maksat hayırlıdır. Fakat neticesi üzüntü sebebidir. Şehrin temizlendiği sanılıyor. Hâlbuki belediye fertleri, hava ve ışıktan mahrum bırakarak solduruyor. Lağım anlaşılmamıştır. Yuttuğu şeyi reddederek, iki görevi yerine getireceği akıtma (drenaj) usulü âdî bir su temizlenmesinden ibaret bulunan lağım usulünün yerine geçirilince ve bu da yeni bir sosyal tasarrufun dengelenmesiyle birleştirilince, toprak mahsulleri on kat olacak, bu sayede fakirlik ve sefalet garip bir surette hafifleyecektir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Buna tufeyliliğin ortadan kaldırılmasını da ekleyiniz. O zaman mesele çözülmüş olur.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şimdilik genel servet nehre gidiyor ve fiilî boğulma da gerçekleşiyor. “Boğulma” bu duruma mahsus bir sözdür. Avrupa bu suretle zayıflıyor ve yıkıma uğruyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Fransa’ya gelince: Biraz evvel payına düşen miktarları ve rakamları belirttik.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris genel Fransa nüfusunun yirmi beşte birini içine alıp Paris’in atıkları, “guano”su (gübresi) dahi hepsinden daha zengin olduğundan, Fransa’nın her sene ziyan etmekte olduğu beş yüz milyondan Paris’e isabet eden hissenin yirmi beş milyonu bulduğunu tahmin edecek olursak, gerçek durumu anlarız.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu yirmi beş milyon frank hayır işlerine, zevk-ü sefaya harcansa elbette Paris’in bakımlı ve neşeli hali artırılmış olur. Şehir bunları lağımlara sarf ediyor. O halde denilebilir ki, Paris’in sonsuz derecedeki israfları, zevk ve eğlenceleri, uyguladığı “Beaujon”vari çılgınlıkları, sefahatleri</span><span class="dipnot"><a class="footnote-link" href="#footnote-233-159" id="footnote-233-159-backlink">159</a></span><span class="Normal char-style-override-1" xml:lang="tr-TR">, etekler dolusu altınlarının parıltısı, ihtişamı, debdebesi lağımlarından ibarettir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu suretledir ki, iktisadî bir siyasetin göz yumması ile genel mutluluk yok ediliyor, akıntıya kaptırılıyor. Genel servet için Saint-Cloude ağları lazım…</span></p>
			<p class="Temel-Paragraf"><span class="Normal char-style-override-1" xml:lang="tr-TR">İktisat açısından: Bu hal “Paris delik bir sepet” veya “dibi delik bir küp” cümlesiyle özetlenebilir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Paris, bu şehir numunesi, her kavmin modelini almağa ve benzetmeğe çalıştığı idealin bu büyük şehri, teşebbüsün, teşvikin, tecrübenin yüce vatanı, fikir ve zekânın bu merkezi, geleceğin bu kovanı, Corinth ve Babil’in muhteşem birleşimi olan bu Paris, tarif ettiğimiz yönden Çin’in Fu-kian halkından biri indinde önem taşıyor olamaz.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Taklit ederseniz harap olursunuz. Zaten insanların hatırasında israf bakımından çılgınlar gibi ve misli görülmemiş bir surette taklit ediliyor. Bu şaşırtıcı “abes”ler yeni değildir. Gençliğe mahsus bu budalalıklar eski değildir. Eski milletler de yeni milletler gibi hareket ederlerdi. Liebig diyor ki: </span><span class="Normal-i char-style-override-1" xml:lang="tr-TR">“Roma lağımları Romalı köylünün bütün mutluluğunu emip yutmuştur.”</span></p>
			<p class="Temel-Paragraf"><span class="Normal char-style-override-1" xml:lang="tr-TR">Roma sahrası Roma lağımları tarafından tahrip edildiği zaman ve İtalya’yı lağım içinde bıraktıktan sonra Sicilya’yı, sonra Sardinya’yı, sonra Afrika’yı doldurdu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Roma lağımları dünyayı kaplamıştır. Bu lağımlar, girdabını şehre ve âleme sunuyordu. “</span><span class="Normal-i char-style-override-1" xml:lang="tr-TR">Urbi et orbi</span><span class="Normal char-style-override-1" xml:lang="tr-TR">.(=Şehir [Roma] ve dünya.)</span><span class="Normal-i char-style-override-1" xml:lang="tr-TR">”</span><span class="Normal char-style-override-1" xml:lang="tr-TR"> Koca ebedî şehir! Derinlikleri meçhul lağımlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Başka hallerde olduğu gibi bu gibi şeylerde de Roma örnek oluyor. Bu örneği Paris, fikir ve zekâyı emziren şehirlere has bir ahmaklıkla takip ediyor.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İzah ettiğimiz operasyonun ihtiyaçları için Paris’in altında bir Paris daha vardır. Bir lağımlar Paris’i vardır. Bunun sokakları, dört yol ağızları, meydanları, çıkmazları, damarları, -insan şekilleri noksan- çamurdan ibaret bulunan gelip gidenleri vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir milleti hatta hiçbir şeyi dalkavukluk yaparak övmemeli. Her şeyin bulunduğu yerde, ulvîliğin yanı başında sefalet ve aşağılıklık da vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eğer Paris irfanın kaynağı olan Atina’yı, kudretli bir şehir olan Sur’u, faziletin şehri olan Isparta’yı, gariplikler kaynağı olan Ninova’yı içeriyorsa, çirkef olan Lutece’yi da içerir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zaten Paris’in taşıdığı nüfuz ve kudrete ait sırların bir kısmı bundan kaynaklanır. Binalar arasında da, Paris’in Machiavelli, Bacon ve Mirabeau tarafından insanlıkta garip bir ülkü olan ve azametiyle aklı hayrete düşüren devlere mahsus sintinesi, kötülükler sığınağı vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bakış yüzeyine işleyebilseydi Paris’in yeraltı kısmının bir delikli mercan, büyük bir </span><span class="Normal-i char-style-override-1" xml:lang="tr-TR">madrepor</span><span class="dipnot"><a class="footnote-link" href="#footnote-233-160" id="footnote-233-160-backlink">160</a></span><span class="Normal char-style-override-1" xml:lang="tr-TR"> manzarası gösterdiği anlaşılırdı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eski şehrin kapladığı altı fersahlık yerde mevcut açıklıklar, dehlizler bir sünger parçasındaki deliklerden kat kat fazladır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ayrıca bir mahzen oluşturan mağaralarını, gaz borularının oluşturduğu karmaşıklığı, çeşmelerde son bulan o geniş çaplı içme suyu  dağıtım borularını hesaba dâhil etmiyoruz. Yalnız lağımları Seine nehrinin iki sahili altında acayip bir şebeke teşkil etmektedir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte orada, rutubetli bir sis içinde Paris’in yaptığı düşükten doğduğu sanılan fare ortaya çıkar.</span></p>
			<div class="footnotes">
				<div class="footnote">
					<p class="Temel-Paragraf"><a class="footnote-anchor" href="#footnote-233-159-backlink" id="footnote-233-159">159</a><span class="Normal char-style-override-1" xml:lang="tr-TR">	Nicolas Beaujon (1718-1786): Fransız bankeri. 1784’te Paris’te fakir ve yoksullar için bir büyük hastahane yaptırmış ve bu hastahane Fransız İhtilalinden sonra 1795’te genel bir hastahaneye dönüştürülmüştü. Onun bu teşebbüsü Beaujon çılgınlığı olarak literatüre geçmiştir.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
				<div class="footnote">
					<p class="Temel-Paragraf"><a class="footnote-anchor" href="#footnote-233-160-backlink" id="footnote-233-160">160</a><span class="Normal char-style-override-1" xml:lang="tr-TR">	“Polip” takımından bir tür su hayvanı ki, bitkiye benzer olup Büyük Okyanusun güneyinde cesetlerinin birikmesi âdeta araziyi kabartıp bazı ufak adalar oluşturur, buna beyaz mercan da derler.</span></p>
					<p class="Temel-Paragraf"><span class="Normal char-style-override-1" xml:lang="tr-TR"/></p>
				</div>
			</div>
		</div>
	</body>
</html>