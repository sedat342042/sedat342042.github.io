<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-271</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-5-</span></p>
			<p class="numara-alt" id="toc_marker-5-3-5"><span class="numara-alt char-style-override-1">Gül Kendisinin </span></p>
			<p class="numara-alt" id="toc_marker-5-3-6"><span class="numara-alt char-style-override-1">Bir Savaş Aracı Olduğunu Anlıyor</span></p>
			<p class="tp-1"><span class="Normal char-style-override-1" xml:lang="tr-TR">Cosette bir gün aynaya bakarken tesadüfen kendine dikkat etti; hayretle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Aa! Ben oldukça güzelmişim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dedi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendisini güzel bulması yüreğinde garip bir durum uyandırdı, aklını, fikrini karma karışık etti. O zamana kadar yüzüne dikkat etmeyi aklına getirmemişti, her vakit aynaya bakar fakat kendine dikkat etmezdi. Manastırda bulunduğu esnada herkes kendine çirkin der, o da kendini çirkin zannederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in çirkin olmadığını, sevimli olduğunu ancak Jean Valjean takdir eder ve kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, çirkin değil, güzeldir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Derdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean’ın “güzelsin” dediğini duymadığı için, o, çocukluğa mahsus bir vicdanî kanaat ve kesin bir teslimiyetle çirkin olduğuna inanarak büyümüştü. </span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte aynanın Jean Valjean’ın fikren dediği gibi birdenbire ona apaçık “Güzelsin” demesi tabiatıyla merak ve telaşına yol açtı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gece sabaha kadar uyuyamadı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Acaba güzel miyim? Benim güzel olmam mümkün mü?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Gibi şeyler düşünüyor, manastırda güzelliği parmakla gösterilen arkadaşlarının güzelliklerini hatırlayarak:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Mümkün değil! Ben filan matmazel gibi güzel olabilir miyim?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Diyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ertesi gün yataktan kalkar kalkmaz doğruca aynanın karşısına koşarak bu defa tesadüf eseri değil bilhassa kendisine dikkatle baktı. Hüzünlenip üzülerek kendi kendine hükmünü verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hayır, aldanmışım! Güzel değilim! </span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in kendini çirkin bulması o gece rahat uyumamış olmasından kaynaklanıyordu. Uykusuzluktan gözleri şişmiş, rengi uçmuştu. Bir gün evvel kendisini güzel zannederek pek çok memnun olmuş ve sevinmiş idiyse de şimdi çirkin olduğuna kanaat getirince olağanüstü hüzünlenmiş ve kederlenmişti. O günden sonra aynaya bakmadı. Hatta on beş gün saçlarını, aynaya arkasını dönerek tarayıp bağladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette akşamları yemekten sonra salonda kanaviçe işler yahut manastırda öğrendiği el işlerinden biriyle uğraşırdı. Jean Valjean da onun yanında oturarak kitap okurdu. Bir akşam başını doğrultarak babasına baktı. İhtiyarın kitabı dizleri üzerine koyarak gözlerini üzüntülü bir şekilde kendisine çevirmiş olduğunu görerek telaş etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün de Cosette Jean Valjean’la beraber dışarı çıkmıştı. Arkasından birinin:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Güzel kız, ama münasebetsiz giyinmiş!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğini işitmiş ve kendi kendine:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Hıh! Benden bahsetmiyor! Benim elbisem güzel, kendim çirkinim.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demişti. Çünkü o gün Cosette’in başında pelüş şapkası, arkasında merinos elbisesi vardı. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir gün de bahçede oynuyor, yaprakları dökülmüş dalların kurularını ayırmakla meşgul oluyordu. İhtiyar hizmetçi Toussaint Kadının Jean Valjean’a:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bakınız Mösyö, matmazel nasıl güzelleşiyor!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dediğini işitmişse de babasının ne cevap verdiğini duyamamıştı. Hizmetçi kadının bu birkaç kelimeden ibaret sözünden kendisi bir nevi etkilenmişti. Hemen bahçeden eve dönerek odasına çıktı, doğruca aynanın karşısına koşarak elinde olmadan titredi, ağzından ufak bir çığlık çıktı. Üç aydan beri bakmadığı ayna kendisinin güzel olduğunu tekrar ediyordu. Yüzünün bu hoşluğunu kendi de takdir etti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, Cosette güzel, dilberdi. Hizmetçi Toussaint Kadının, aynanın sözü pek doğruydu. Boyu, bosu atmış, vücudu gelişmiş, rengi pembemsi beyazlaşmış, saçları parlaklaşmış, mavi gözlerinde o zamana kadar dikkat etmemiş ve görmemiş olduğu alımlı bir ışık parlamıştı. Etrafını kuşatan karanlık, şüphe ve tereddüt, bir dakikada yok olarak, kendisini aydınlık bir gün içinde gördü. Artık güzel olduğuna kanaat etmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Evet, Cosette güzeldi. Çünkü başkaları da güzel olduğunu söylüyorlardı. Toussaint bile dikkat etmişti. Yoldan geçen adamın söylediği sözün de onun için olduğuna şüphe yoktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette bahçeye indi, bir kraliçe gibi kendinde gurur hissi uyanmıştı. Dallarda ötüşen kuşların kendisini selamlamakta olduklarına inandı. Mevsim kış ve bundan dolayı hava basık, güneş örtülüydüyse de, ona sema parlak ve berrak, güneşin ışıkları ortalığı kaplamış, yapraktan bile arınmış olan dallarda yeni çiçekler açılmış gibi geliyordu. Bahar Cosette’in mini mini kalbindeydi. Tarifi ve anlatılması kabil olmayan bir sevinç içinde kendinden geçmiş, şaşırmış, adeta mecnuna dönmüş gibiydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Öte yandan Jean Valjean derin ve sebepleri açıklanamaz olan bir can sıkıntısı duyuyordu. Bir süreden beri her gün Cosette’in yüzünde daha parlak ve parıltılı görünen güzelliğe dehşet duyarak dikkat ediyordu. Onun gün-be-gün artan güzelliği herkes için gülümseyen bir şafak ise de onun için karanlık, dehşet verici ve üzülecek bir şeydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette epeyce zamandan beri, kendi güzelliğini gördüğünden çok evvel güzel olmağa başlamıştı. Daha ilk günü, yavaş yavaş ortaya çıkıp gittikçe genç kızı kuşatan beklenmedik bu ışık Jean Valjean’ın gözlerini kamaştırmıştı. O, bunun, mutlu bir hayatta, orada bir şeyi bozmak korkusuyla kımıldanmağa cesaret edemeyecek derecede mutlu bir hayatta, bir değişiklik ve bir dönüşmeyi gerektireceğini hissediyordu. Dünyanın her türlü felaket ve sıkıntılarını yaşamış, kaderin açtığı yaralarının hâlâ kanamakta olduğu görülen bu adam; evvelce eşkıyalardan iken şimdi hemen hemen kutsallık derecesine varmış olan bu kişi; bir zaman küreklerde pranga zincirlerini taşıdıktan sonra hâlâ ağır fakat bir geçerliği olmayan korku ve ürkeklik zinciri taşıyan bu kimse; henüz kanunun yakasını bırakmadığı, her lahzada toplanıp içinde sakladığı fazilet örtüsünden çıkarılarak umumun horlayıcı ve iğrenç bakışlarının önüne atılması muhtemel olan bu şahıs.. her şeyi kabul eder, her şeyi mazur görür, her şeyi affeder, her şeyi kutsar; ama Tanrı’dan, insanlardan, kanundan, toplumdan, tabiattan, dünyadan yalnız bir şey isterdi: Cosette’in kendisini sevmesini.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette kendisini sevmeğe devam etsin! Tanrı bu çocuğun kalbini ona meyilden, ona bağlı kalmaktan men etmesin! Cosette onu sevsin! Böyle bir durumda onu kendisine şifa olmuş sayacaktı, kendisini rahat, huzurlu, bahtiyar, mutlu addedecekti. Cosette sevgisi onun için her şeydi! Kendisine yalnız o muhabbet yeterliydi. Ondan artık ve fazla bir şey istemezdi. Ona “Daha iyi olmak ister misin?” denilince tereddütsüz “Hayır!” cevabını verirdi. “Cennete gider misin?” denilince bunu “Orada zarar görürüm!” cevabıyla karşılardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mevcut hal ve vaziyetine temas eden her şeyden -bu temas pek yüzeysel olsa bile- titrer, bir felaket başlangıcı kabul ederek ürkerdi. O, hiçbir zaman bir kadının letafetinin, güzelliğinin ne olduğunu tamamıyla anlamış değildi. Fakat bunun müthiş bir şey olduğunu hissediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Yanında dakika be dakika, gün be gün an be an daha parlak, daha şaşaalı olarak gelişen bu güzelliğe, çocuğun saf ve berrak çehresinde yavaş yavaş mükemmelleştiğini gördüğü bu letafete kendi çirkinliğinin, ihtiyarlığının, sakilliğinin, sefaletinin, menfurluğunun, yorgunluğunun derinliklerinden telaşa kapılmışçasına bakıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi kendine soruyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- O ne kadar güzel! Ben ne olacağım?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Onun Cosette için olan şefkat ve muhabbeti ile bir ana şefkati arasındaki fark işte bu noktadaydı: Onun telaş ve merakla gördüğü, dikkat ettiği şeyi, bir ana sevinerek görürdü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İlk belirtilerin ortaya çıkması gecikmedi. Cosette “Hakikaten güzelmişim!” dediği günün ertesinde tuvaletine her vakitkinden daha çok dikkat etti. Özendi. Yolcunun “Güzel kız, ama münasebetsiz giyinmiş!” sözünü hatırladı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bir kızın kalbinde, daha sonraları kadın hayatını tamamıyla işgal edip dolduracak olan iki filiz, iki tohum vardır ki, bunlardan biri ötekinden evvel açılmağa başlar: Evvela baş gösteren işvebazlık, sonra açılan aşktır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kendi güzelliğine kanaat getirmekle beraber bütün kadınlık duyguları Cosette’in yüreğinde çiçeklendi. Merinos elbisesinden iğrenmeğe, pelüş şapkadan utanmağa başladı. Babası onun hiçbir şeyini reddetmez, her istediğini yapardı. Cosette çarçabuk şapka, elbise, yakalık, kolluk, ayakkabı, yakışan kumaş, münasip renk sanatını, Paris kadınlarını bu kadar latif, bu kadar dilber, bu kadar tehlikeli yapan bu sanatı öğrendi. Bir aydan az müddette küçük Cosette bu Babylon sokağı denilen kırlık yerin yalnız güzel kadınlarından biri değil, belki Paris’in en şık giyinen kadınlarından biri oldu. “Güzel kız, ama münasebetsiz giyinmiş!” diyen yolcuya rastlamayı ve şimdiki giyiniş şekline ne diyeceğini anlamayı arzu ediyordu. Gerçekten Cosette her taraftan, her açıdan son derece gönül çekiciydi. Her nevi şapka ile ne gibi elbiseler giyileceğini, sokakta mevsimine göre nasıl yürüneceğini pek güzel biliyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean bu hallere endişeli ve meraklı gözlerle bakıyordu. Kendi sürünmek, sonunda ancak yürüyebilmek derecesinde olduğu halde Cosette’in kanatlandığını görüyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in tuvaletini sadece inceleyen bir kadın, onun annesi olmadığını anlardı. Bazı küçük gereçler, bazı özel ilişkiler onun dikkatinden kaçıyordu. Mesela bir ana ona genç kızların Şam kumaşından elbise giyemeyeceğini söylerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette siyah atlastan elbisesi, beyaz krepten şapkası ile ilk sokağa çıktığı gün sevinçli, memnun, mağrur, parlak bir halde gelip Jean Valjean’ın koluna girerek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Babacığım, beni bu kıyafette nasıl buldun?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Demiş, Jean Valjean da bir hasetçinin acı sesine benzer bir sesle:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Pek latif!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cevabını vermişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O gün her zaman olduğu gibi gezindiler; eve döndüklerinde ihtiyar Cosette’e sordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Artık eski elbiseni ve eski şapkanı giymeyecek misin?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette’in odasındaydılar, genç kız manastırdan çıktığı zaman yapmış oldukları ve o zamana kadar pek beğendiği merinos elbise ile pelüş şapkaya, orada, gardıropta asılı bulunan eşyaya bakarak cevap verdi:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Bu şeyleri mi? Babacığım, bunları ben ne yapayım? Oo! Artık bu çirkin şeyleri sırtıma geçiremem! Başıma o şapkayı giydiğim zaman Madam Şyen-fu’ya benziyorum.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İhtiyar derin bir ah çekti. Bu andan itibaren evvelce “Burada seninle beraber oturmak daha iyidir.” diyerek daima evde kalmayı arzu eden Cosette’in şimdi her gün gezmeyi istediğine dikkat etmişti. Gerçekten herkese gösterilmezse güzel bir çehreye, mükemmel bir tuvalete sahip olmak ne işe yarar?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Genç kızın artık evin arkasındaki daireyi de sevmemekte olduğuna dikkat etti. Şimdi Cosette bahçede kalmayı, parmaklığın önünde gezmeyi seviyor ve istiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Jean Valjean yaradılış olarak ürkek ve korkak olduğu, görünmemek istediği için bahçeye ayak basmıyor, daima evin arka tarafındaki odasında kalıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Cosette, kendisinin güzel olduğunun farkına varmakla, onun farkında olmamaktaki hoşluğu kaybetmişti. Güzel olanın güzelliğini bilmemesi ne kadar tatlı bir hoşluktur! Çünkü saflıkla yücelen güzellik tarif edilemez! Bilmeyerek elinde cennetin anahtarını tutup yürüyen parlak ve şaşaalı bir masumiyet kadar hayranlık duyulacak bir şey yoktur. Fakat Cosette, lekesiz bir hoşluktan kaybettiği şeyi, ciddi ve mütefekkir hoşluktan kazandı. Gençliğin, temizliğin, güzelliğin sevinciyle dolu olan bütün mevcudiyetini, olağanüstü bir haşmetle gösteriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu sıradaydı ki, altı ay geçtikten sonra Marius onu tekrar Luxemburg’da görmüştü.</span></p>
		</div>
	</body>
</html>