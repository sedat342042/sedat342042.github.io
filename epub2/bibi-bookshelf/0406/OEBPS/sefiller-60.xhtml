<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-60</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-12-</span></p>
			<p class="numara-alt" id="toc_marker-2-5-15"><span class="numara-alt char-style-override-1">Mösyö Bamatobois’in İşsizliği</span></p>
			<p class="tp-1"><span class="Normal char-style-override-1" xml:lang="tr-TR">Küçük şehirlerin hepsinde olduğu gibi Montreuil-sur-Mer’de de bir sınıf genç adamlar vardır ki, bin beş yüz franklık senelik gelirlerini yerler. Bunların akran ve benzerleri ise Paris’te senelik iki yüz bin frank harcarlar, fakat hiç birinin insan topluluklarına bir faydası yoktur. Yiyip içerler, gezip tozarlar. Bir parça arazi, biraz fikir ve biraz da hamakat (ahmaklık) sahibidirler! Salonlarda kaba sayılırlar, meyhane ve gazinolarda ise centilmen kesilirler. Övünme makamında “Meralarım, ormanlarım, köylülerim vardır!” derler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Zevk sahibi olduklarını ispat etmek için tiyatroda aktristlere ıslık çalarlar!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Savaşçı olduklarını göstermek ve ispatlamak için de taşradaki subaylarla karşılıklı sohbet ve mücadelelerde bulunurlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ava giderler, tütün içerler; esneyerek işret ederler. Bilardo oynarlar, yolcuların omnibustan nasıl indiklerini seyrederler. Kahve ve gazinolarda hayatlarını geçirirler, hanlarda, otellerde yemek yerler.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Sofra altlarında kemikleri yiyecek köpekleri, sofra üzerinde önlerindeki tabaklara yemek koymak üzere bir sevgilileri bulunur. Bir metelik için kurşun atarlar. Modaya son derece düşkündürler. “Trajedi” denilen acıklı oyunlara bayılırlar. Kadınlardan nefret ederler… Eski çizmelerini kullanırlar. Paris’te Londra’yı ve Pont-a-Mousson’da Paris’i taklit etmeye kalkışırlar. Gevezelikle ihtiyarlarlar, çalışmazlar, bir işe yaramazlar ve büyük şeylere dokunmazlar…</span></p>
			<p class="Temel-Paragraf"><span class="Normal char-style-override-1" xml:lang="tr-TR">Mösyö Félix Tholomyes memleketinde kalarak Paris’i görmemiş bulunsaydı, şüphesiz bu tip adamlardan biri olacaktı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu adamlara zengin olurlarsa “kibar ve zarif”, fakir olurlarsa “haylaz” derler. Hâlbuki bunlar, işsiz adamlardan başka bir şey değillerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bunların arasında insanı bunaltanlar, hayalperest olanlar, garip huylular vardır.</span></p>
			<p class="Temel-Paragraf"><span class="Normal char-style-override-1" xml:lang="tr-TR">O tarihte zarif ve kibar, başka bir deyişle “şık” olabilmek için büyük bir yaka, büyük bir boyunbağı, az kıymetlice bir saat, kırmızısıyla mavisi içeride kalmak üzere vücutta üst üste üç yelek, zeytunî renkte omuzdan aşağıya kadar sık gümüş düğmeli ve iki sıralı kısa bir ceket, yine açık zeytunî ve şeritli bir pantalon yeterliydi. Bunlara bir de demir nalçalı uzunca bir potin, yüksek fakat kenarları dar bir şapka, kabarık saçlar, büyük bir baston ekleyiniz. Sohbet esnasında Potier’lilerin şakaları kullanılacak. Modasına göre düzenlenmiş bıyıklar ve ökçelerde birer mahmuz da bulundu mu, o vakitki gençlerden biri gözlerinizin önüne gelir. O devirde bıyıklar, taşıyanın şehirli olduğuna ve mahmuzlar da piyade olduğuna delalet ederdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Eyalet yani taşra şıklarının mahmuzları daha uzun olurdu. Bıyıkları da daha kaba idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu devir, Güney Amerika Cumhuriyetlerinin İspanya Kralı’na ve Bolivar’ın Morillo’ya savaş açtıkları bir zamandı. Küçük kenarlı şapkalar Kraliyet taraftarlarına mahsus olup “Morillo” adı verilirdi. Liberallerin ise şapkaları geniş kenarlı olup, kendilerine de “Bolivar” denirdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Önceki sayfalarda anlatılan hikâye ve olaylardan sekiz on ay kadar sonra, yani 1823 yılı Ocak ayı başlarında bir akşam, biraz evvel tarifini verdiğimiz “şık”lardan, işsiz güçsüzlerden, daha doğrusu boş-gezenlerden Morillo grubuna mensup olanlardan biri büyük bir paltoya sarılmış olduğu halde subay kahvesi önünde bir kadına takılıp eğlenmekteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hava gayet soğuktu ve kar yağıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu “Morillo”nun eğlendiği kadın, başında çiçekleri ve dekolte olarak bir balo elbisesi taşıyan, zayıf ve âciz bir mahlûktu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Şık genç, moda olduğu üzere sigara içiyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın bu gencin önünden gelip geçtikçe sigarasının dumanlarını ona doğru savuruyordu. Ve kendince hoş ve nazik sandığı bir takım kaba sözlerle güya hüner gösteriyordu: </span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ne kadar çirkinsin!... Böyle halk arasında gezinecek yerde git saklan!... Dişin de yok!... ilh.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu gencin ismi Bamatabois idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın süslenmiş, buna rağmen mahremane bir hayal gibi kar tabakaları üzerinde gidip gelmekte, delikanlıya bakmamakta ve ona cevap vermemekteydi. Kadının bu suskunluğu ve kayıtsız hali genci etkilemekten geri kalmadı. Kadın her beş dakikada oradan geçiyordu. Bir aralık kadının görmemesinden faydalanarak hızlı bir kurt adımıyla ilerledi. Tebessümünü zapt ederek yere eğildi. Bir avuç kar alarak birdenbire kadının iki omuzu arasına sıkıştırıverdi. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu anda kadın bir arslan gibi kükredi. Haykırarak başını çevirdi. Dişi bir kaplan gibi kendisine sataşanın üzerine saldırdı. Tırnaklarıyla bu işsiz ve saldırgan delikanlının yüzünü tırmaladı. Üzüntü ve hiddetle ağzından ağır küfürler dökülüyordu. Bu ağır sözler işretin çokluğundan sesi kısılmış olup ön tarafında iki dişi de noksan bir ağızdan çıkıyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Okuyucular şüphesiz bu kadının Fantine olduğunu anlamışlardır. Gerçekten bu, Fantine idi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Dışarıdaki şamata ve cedelleşme üzerine subaylar kahveden dışarı çıktılar. Gelip geçenlerin toplanmağa başlaması üzerine o anda büyük bir kalabalık oluştu. Her ağızdan bir ses çıkıyordu. Mücadele sebebiyle gülüp bağrışıyorlar ve böyle eğleniyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Çekişenlerden birinin erkek, diğerinin kadın olduğu fark edilemiyordu. Erkeğin şapkası bir tarafa, iri bastonu bir tarafa yuvarlanmıştı. Kadın, hiddet ve şiddetle hücum ediyor, ayaklarıyla ve yumruklarıyla hasmına vuruyordu; saçsız başının açılmış olduğu, dişsiz ağzının sövüp saydığı görülüyordu. Öfkeden mosmor kesilmişti.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Birdenbire kalabalığın arasından uzun boylu bir adam şiddetle ortaya çıktı. Çamurla bulanmış olan satenden yapılmış korsesinden kadını iri ve uzun elleriyle yakaladı. Ve:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Beni takip et!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Emrini verdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kadın başını kaldırdı. Şiddetli sedası birdenbire kesildi. Gözleri cam gibi parlıyordu. Yüzü morarmış iken sapsarı kesildi. Korku ve dehşetten kaynaklanan bir titreme ile de titriyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Javert’i tanımıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşsiz ve münasebetsiz genç ise, bu hadiseden faydalanarak sıvışıp gözden kaybolmuştu.</span></p>
		</div>
	</body>
</html>