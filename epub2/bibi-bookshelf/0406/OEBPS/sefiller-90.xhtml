<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>sefiller-90</title>
		<link href="css/sefiller_idstyles.css" rel="stylesheet" type="text/css"/>
<meta name="Adept.resource" value="urn:uuid:6a61bc00-ec29-490f-98ae-1e312ff12429"/>
	</head>
	<body id="sefiller" xml:lang="tr-TR">
		<div>
			<p class="numara" xml:lang="ar-SA"><span class="numara char-style-override-1" xml:lang="ar-SA">-6-</span></p>
			<p class="numara-alt" id="toc_marker-3-1-6"><span class="numara-alt char-style-override-1">Öğleden Sonra Dörtte</span></p>
			<p class="tp-1"><span class="Normal char-style-override-1" xml:lang="tr-TR">Öğleden sonra saat dörde doğru İngiliz ordusunun durumu ve konumu gayet vahimdi. Merkeze Orange Prensi kumanda ediyordu. Kumandan Hill sağ kanada ve Picton ise sol kanada kumanda etmekteydiler. </span></p>
			<p class="Temel-Paragraf"><span class="Normal char-style-override-1" xml:lang="tr-TR">Orange Prensi bir aralık telaş ve heyecanla Belçika ve Holanda birliklerine doğru bağırıyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Nassau, Brunswick! Kesinlikle geri çekilmeyin!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hill’in birlikleri zayıflamış, Wellington tümenlerine dayanmağa başlamıştı. Picton, ölmüştü: Yine bu sırada İngilizler, Fransızlardan Yüz beşinci Alayın sancağını ele geçirdikleri sırada Fransızlar da İngiliz generali Picton’u, başına isabet ettirdikleri bir kurşunla yere sermişlerdi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington için biri Hougomont, diğeri Haie-Sainte olmak üzere iki dayanma noktası vardı. Haie-Sainte zapt edilmişti. Hougomont ise hâlâ direniyorsa da çıkan bir yangından dolayı belaya uğramıştı. Hougomont’u savunan Prusya taburundan yalnız kırk iki kişi hayatta kalmıştı. Beşi müstesna olmak üzere bütün subayları da telef olmak ve esir düşmek suretiyle ortadan kaybolmuşlardı. Samanlıkta üç bin savaşçı tamamen yok olmuştu. İngiliz askerlerinden yumruk oyununda (boksta) büyük bir şöhreti olan ve arkadaşları tarafından “asla mağlup olmaz” ünvanıyla nitelendirilen bir İngiliz çavuşu, Fransız trampetçi neferlerinden genç bir çocuk tarafından telef edildi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Baring, sığındığı yerden püskürtüldü. Alten, kılıçtan geçirildi. Birçok bayraklar ortadan kaybolmuştu. Bunlardan biri Alten tümenine, diğeri Deux-Ponts ailesine mensup bir prens tarafından sevk ve idare edilen Lunenburg taburuna aitti. Sincabî renkli elbise giyinmiş olan İskoçyalılardan tek bir kişi kalmamıştı. O iri Ponsonby atlıları baltadan geçirildi. Süvariler Bro’nun mızraklı askeri ve Travers’in zırhlı neferleri karşısında tutunamayarak bozguna uğrayıp mahvoldular. Bin iki yüz beygirden altı yüzü kalmıştı. Üç yarbaydan ikisi yere serilmiş, yatıyordu. Hamilton yaralanmış, Mater ise ölmüştü. Ponsonby, yedi mızrak yarası alarak düştü. Gordon ve March öldüler. İki tümen, yani Beşinci ve Altıncı Tümenler mahvoldu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Hougomont tahrip edildi. Haie-Sainte ele geçirildi. Yalnız merkez kalıyordu. Merkez, hâlâ direnmeğe devam ediyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Durumun bu şekilde olduğunu gören Wellington derhal Merbe-Braine’de bulunan Hill ile Braine-l’Alleud’da bulunan Chassé’yi getirterek merkezi takviye etti. İngiliz ordusunun merkezi pek fazla yoğun ve sıkışık olmakla beraber biraz çukurdaydı. Bulunduğu mevki de tahkim edilmişti. Mont-Saint Jean ovasını işgal ediyor, arkasında kasaba, önünde ise meyilli ve oldukça sarp bir mevki bulunuyordu. Arkalarında bulunan, Nivelles ahalisinden birine ait oldukça sağlam kârgir bir eve dayanmışlardı. On altıncı asırdan kalan bu ev o kadar sağlam ve dirençli idi ki, isabet eden top mermileri onu etkilemiyor, geri sekiyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ovanın etrafındaki çitler, çalı çırpılar kesilerek İngilizler tarafından siperler oluşturulmuştu ki, bunların arasından durmadan top atmaktaydılar. Top bataryaları bu siperlerin arasına yerleştirilmişti. Bu suretle İngilizler iyi bir pusu kurmuşlardı. Pusu kurmak, savaşın makbul şartlarından sayılır; buradaki pusu ise, o kadar ustalıkla düzenlenmişti ki, sabahın saat dokuzunda düşmanın bataryalarını araştırmak için İmparator tarafından gönderilen Haxo, meydanda hiçbir şey görememiş; döndüğünde İmparatora Nivelles ve Genappe yollarını tehdit eden birkaç hendekten başka korkulacak ve tehlike sayılacak hiçbir şey bulunmadığını arz etmiştir. O sırada ekinlerin başakları boy atmış bulunuyordu. Kempt tugayına ait Doksan beşinci Tabur askerleri, karabinalarla donatılıp ekinlerin arasında pusuya yatmışlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İşte bu suretle İngiliz ve Felemenk askerlerinden oluşan İngiliz ordusunun merkezi çok iyi bir vaziyetteydi.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu mevki için gelebilecek bir tehlike varsa, o da Soignes ormanı tarafından gelebilirdi. Savaş alanına bitişik olan bu orman, Grönendal, Boitsfort gölleriyle kesilmiş ve kapatılmıştı. Bir ordu, burada büyük bir perişanlığa uğramaksızın ricatte bulunamazdı. Alaylar derhal parçalanır, bataryalar ise bataklıktan geçemezdi. Uzmanların fikrine göre böyle bir yerden geçmek, bozgunu ve mahvolmayı göze aldırmak demek olurdu ki, bu fikri daha birçok kişiler destekleyip tasdik etmişlerdir.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington, İngiliz ordusunun merkezinin takviyesine, sağ cenahtan aldığı Chasé ve sol cenahtan aldığı Wincke alaylarıyla Clinton’un bütün tümenini de kattı. İngilizler Hacklett alaylarını, Mitchell ve Maitland alaylarını ve gerektiğinde imdat ve yardımda bulunmak ve sırf bir güç gösterisi olmak üzere Brunswick piyade askerleriyle Nassau’nun kumanda ettiği ihtiyat askerlerini, Kielmansegge’in emri altındaki Hannover askerini, Ompedeta’nın kumandasındaki Almanları ayırıp tahsis etmiştir ki, bunların toplamı yirmi altı taburu buluyordu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Charras’ın dediği gibi sağ cenah, merkezin gerisinde mağlup olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bugün “Waterloo Müzesi” denilen yerde büyük toplardan oluşmuş bir batarya, toprak dolu torbaların arkasında kapanıp kalmıştı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">İngiliz kumandanı bundan başka, bir arazi kıvrımında Somerset Dragon askerlerine sahipti. Bunlar da bin dört yüz süvariden ibaretti. Sırf süvariden ibaret bu askerî güç, haklı bir şöhreti olan İngiliz süvarisinin yarısını oluşturuyordu. Ponsonby mahv olduğundan geriye Somerset kalıyordu. Bataryalar pek yüksek olmayan bir bahçe duvarının arkasına konuşlandırılarak duvarın üstü de içleri kumla dolu torbalarla çabucak örtüldü. Bununla beraber bu operasyon bitirilememiş, çünkü vaktin yetmezliği bu emri tamamlamağa engel olmuştu.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Wellington bu sırada ızdırap ve telaş içinde görünmekle beraber diretiyordu. Bütün gün Mont-Saint Jean değirmeninin eski duvarı altında aynı vaziyette kaldı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Bu duvar, ulu bir karaağacın altına denk geliyordu. Ki, sonradan İngilizlerin biri bunu iki yüz franga satın alarak kesip İngiltere’ye götürmüştür. Soğukkanlılığını korumaya çalışan Wellington orada bir kahraman gibi vaziyetini muhafaza etti. Bulunduğu yere gülleler yağmur gibi yağıyordu. Bir aralık yanında duran yaveri Gordon vurularak yere serildi. Lord Hill o sırada yanlarında patlayan bir gülleyi ona göstererek:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Lordum, maktül düşmeniz kuvvetle muhtemel; böyle bir kazaya hedef olursanız bize ne gibi emir ve talimatlar vereceksiniz?</span></p>
			<p class="Temel-Paragraf"><span class="Normal char-style-override-1" xml:lang="tr-TR">Deyince, Wellington şu cevabı vermiştir:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Size vereceğim emir ve talimatlar benim gibi hareket etmenizden ibarettir!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Kumandan Clinton’un bir sorusuna da şu cevabı vermiştir:</span></p>
			<p class="tp-sb"><span class="Normal char-style-override-1" xml:lang="tr-TR">- Bir nefer kalıncaya kadar burada sebat etmenizi tavsiye ederim!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Velhasıl, bugünkü muharebe felaket getirecek bir şekil alıyordu. Wellington, beraberce çarpıştıkları eski Vittoria, Salamanka ve Talavera yoldaşlarına sesleniyordu:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Çocuklar, firar suçu işlemeyi asla hatırınıza getirmezsiniz değil mi? Eski İngiltere’yi unutmayınız!</span></p>
			<p class="Temel-Paragraf"><span class="Normal char-style-override-1" xml:lang="tr-TR">Saat dörde doğru, geride bulunan İngiliz askerinde zaaf ve perişanlık eserleri görüldü.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Ansızın ovanın zirvesi üzerinde nişancılarla top bataryaları görülüp başka şeyler gözden kayboldular. İngiliz askerleri bu gün bile mevcut Mont-Saint Jean çiftliğine giden yola doğru hareket ettikleri sırada, Fransız bataryalarının attıkları gülleler onları takip ediyordu. Bu hareket, bir geri çekilişten ibaretti. Nitekim biraz sonra anlaşıldı. İngiliz ordusunun cephesi artık tutunamayarak, kumandanları Wellington ile geri çekiliyorlardı.</span></p>
			<p class="Temel-Paragraf"><span class="Normal char-style-override-1" xml:lang="tr-TR">Napoleon sevinçle haykırdı:</span></p>
			<p class="Temel-Paragraf"><span class="Normal char-style-override-1" xml:lang="tr-TR">- Ricat başlıyor!</span></p>
		</div>
	</body>
</html>